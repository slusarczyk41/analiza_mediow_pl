Działacze SLD zbuntowali się. Zamierzają zbierać podpisy pod konkurencyjną listą,"„Arbitralne i niezrozumiałe eliminowanie kandydatury Moniki Jaruzelskiej stanowi jawne lekceważenie jej wyborców, co może prowadzić do politycznej klęski SLD w stolicy. Jak sądzę bowiem innego „twardego” elektoratu SLD w Warszawie nie ma” – pisze w liście otwartym do szefa SLD Włodzimierza Czarzastego stołeczny działacz Sojuszu, Zbigniew Żaba. Pominięcie nazwiska córki Wojciecha Jaruzelskiego na liście kandydatów SLD do Sejmu krytykuje znaczna część członków stołecznych struktur partii.","Żaba, przewodniczący Rady SLD w dzielnicy Bemowo, pisze w swoim liście, że „Monika Jaruzelska udowodniła w wyborach samorządowych w 2018 roku jaki posiada elektorat w Warszawie”. „Jest osobą zaangażowaną w obronę służb mundurowych, ich praw nabytych, i przez wyborców z tej grupy oraz przez ich rodziny jest za to szanowana” – wyjaśnia lider SLD na Bemowie.  Jego zdaniem ignorowanie tych wyborców  „może prowadzić do politycznej klęski SLD w stolicy”. „Pokazały to dobitnie wybory samorządowe 2018, kiedy elektorat lewicy stolicy nie zagłosował na Andrzeja Rozenka” – pisze działacz, podkreślając, że „elektorat Pani Jaruzelskiej na pewno zaś nie zagłosuje ani na Pana Zandberga, ani na Panią Żukowską. Prawdopodobnie w ogóle odwróci się od listy KW SLD”. Zbigniew Żaba ostrzega szefa swojej partii, że w przypadku, gdyby Jaruzelska nie znalazła się na liście SLD, będzie mogła liczyć na jego pomoc w „samodzielnym starcie w zbliżających się wyborach”.",,
Miller: 100 tys. podpisów za referendum,"– Ponad sto tysięcy podpisów złożono już pod wnioskiem SLD o referendum w sprawie wieku emerytalnego – poinformował lider Sojuszu Leszek Miller. Były premier odwiedził dziś Kielce, gdzie wspiera wolontariuszy SLD w zbieraniu podpisów na ulicach miasta.","– Jeżeli większość sejmowa, która podejmuje decyzję o referendum zlekceważy prawie 1,5 mln podpisów zebranych przez Solidarność oraz kolejne pół miliona zebranych przez nas, to wystawi sobie jak najgorsze świadectwo – ocenił Leszek Miller. Jego zdaniem Polacy będą mogli wtedy powiedzieć: „oto posłowie, których wybraliśmy, nie interesują się nami, przechodzą obok naszej sprawy obojętnie, wręcz z pewną pogardą”.PropozycjeWyjaśnił, że w przeciwieństwie do Solidarności, która proponuje zapytać w referendum o jedną tylko kwestię – wiek emerytalny, SLD pyta również o to, czy Polacy uważają, że bardziej sprawiedliwe jest kryterium stażu pracy. –  Proponujemy system, w którym Polacy odchodziliby na emeryturę albo poosiągnięciu określonego wieku, albo bez względu na wiek, ale po osiągnięciu określonego stażu pracy – 40 lat dla mężczyzn i 35 lat dla kobiet – tłumaczył.Gdyby taka regulacja została zapisana w systemie, Polacy chętniej pracowaliby na umowy rejestrowane, co doprowadziłoby do likwidacji „szarej strefy” – Z różnych powodów nasza propozycja jest bardziej sprawiedliwa i bardziej efektywna. Wyrażam żal z tego powodu, że premier ją zdecydowanie odrzuca i jest przywiązany tylko do swojego projektu – podsumował Miller.Rządowa „67""Zgodnie z rządowym projektem reform w systemie emerytalnym główną zmianą jest podniesienie wieku emerytalnego do 67. roku życia dla kobiet i mężczyzn. Projekt zakłada przede wszystkim, że od 2013 r. wiek przechodzenia na emeryturę kobiet i mężczyzn co cztery miesiące podwyższany byłby o kolejny miesiąc. Oznaczałoby to, że z każdym rokiem będziemy pracować dłużej o trzy miesiące. W ten sposób docelowy poziom 67 lat w przypadku mężczyzn osiągnięty miałby zostać w roku 2020, a kobiet w 2040.W programie sobotniej wizyty Leszka Millera w Kielcach była także rozmowa z prezydentem miasta, Wojciechem Lubawskim. Zaplanowano także spotkanie z działaczami SLD z województwa oraz z kielczanami.",,
Poparcie dla partii stabilne,"Gdyby wybory parlamentarne odbywały się dziś, wygrałaby je PO – wynika z sondażu Instytutu Homo Homini dla Polskiego Radia. Partię Donalda Tuska poparłoby 36,7 proc. badanych. To o ponad 1 pkt proc. więcej niż przed tygodniem. PiS poparłoby 28,1 proc. respondentów, czyli o 2 pkt. proc. więcej, niż tydzień temu. W parlamencie znalazłyby się także: SLD z wynikiem 14 proc. i PSL, na które głosowałoby 6,6 proc. wyborców. Poparcie dla tych dwóch ugrupowań nie zmieniło się od ubiegłego tygodnia.","Pięcioprocentowego progu wyborczego nie przekroczyłyby między innymi stowarzyszenie Polska Jest Najważniejsza Joanny Kluzik-Rostkowskiej – 4,2 proc. i Ruch Poparcia Palikota – Nowoczesna Polska – 1,6 proc.  Poparcie poniżej jednego procenta uzyskałyby: Krajowa Partia Emerytów i Rencistów (0,6 proc.), Unia Polityki Realnej (0,5 proc.), Ruch Autonomii Śląska (0,3 proc.), Stronnictwo Demokratyczne (0,2 proc.), Partia Regionów (0 proc.), Prawica Rzeczpospolitej (0 proc.), Samoobrona RP (0 proc.), Socjaldemokracja Polska (0 proc.), Wolność i Praworządność (0 proc.), demokraci.pl (0 proc.), Stowarzyszenie Ordynacka (0 proc.).   7,2 proc. respondentów nie wie, na kogo oddałoby głos.  Z sondażu Homo Homini dla Polskiego Radia wynika, że gdyby wybory parlamentarne odbywały się dziś, frekwencja wyniosłaby 58,7 proc. 38,2 proc. respondentów zadeklarowała, że nie poszłaby do urn wyborczych, a 3 proc. nie potrafiło się zdeklarować.  Sondaż przeprowadzono 21 stycznia, na grupie 1085 osób, reprezentatywnej dla ogółu Polaków. Błąd oszacowania wynosi 3 proc., przy poziomie ufności 0,95.  Politolog Bartłomiej Biskup ocenia, że wydarzenia ostatnich dni ugruntowują przekonania polityczne wyborców, co przejawia się w sondażach opinii publicznej potwierdzające w miarę stabilne poparcie dla partii.  Biskup uważa, że dla wyborców duże znaczenie ma ocena postawy rządu i partii politycznych wobec katastrofy smoleńskiej i w dłuższej perspektywie czasu będzie to widoczne w sondażach. Jego zdaniem,  do wyborów wiele się może zmienić, ale nie będzie gwałtownych ruchów na scenie politycznej.",,
Szef austriackiej dyplomacji broni stanowiska Polski i Węgier w sprawie uchodźców,Minister spraw zagranicznych Austrii Sebastian Kurz ostro skrytykował plany rządu Niemiec dotyczące przyjęcia uchodźców z Grecji i Włoch. W wywiadzie dla niedzielnego wydania dziennika „Die Welt” ostrzegł również przed stawianiem pod pręgierzem Węgier i Polski.,"„Die Welt am Sonntag” przypomniał, że tydzień temu kanclerz Angela Merkel zadeklarowała podczas spotkania w Wiedniu, że jej kraj przyjmie miesięcznie kilkuset uchodźców z Grecji i Włoch, by odciążyć te kraje.– To błędna polityka – ocenił Kurz, który zasugerował, że zapowiedź Merkel przyniesie odwrotny skutek i pogorszy jeszcze sytuację obu krajów z południa Europy. Dyplomata tłumaczy, że dopóki imigranci będą mieli wrażenie, że w końcu i tak dotrą do Niemiec, dopóty będziemy tylko wzmacniać przemytników ludzi i będziemy przyczyniać się do powstawania nowych fal imigrantów.– Niemcy i inne kraje UE powinny skoncentrować się na ochronie zewnętrznych granic Unii i przyjmować więcej uchodźców bezpośrednio z obozów w Syrii – wskazał Kurz, który wezwał Brukselę do wycofania się z podjętej w zeszłym roku decyzji o relokacji imigrantów do wszystkich krajów Wspólnoty zgodnie z ustalonymi kwotami. – Ten cel jest całkowicie nierealistyczny – podkreślił.Cel – ochrona granicPolityk Austriackiej Partii Ludowej ostrzegł przed stawianiem Węgier pod pręgierzem w związku z niedzielnym referendum. – Gdyby naszym celem była od początku ochrona zewnętrznych granic Unii Europejskiej, a nie relokacja uchodźców, to tego referendum nie byłoby – zauważył. – Nie powinniśmy stwarzać wrażenia, że w Unii są dwie różne klasy członków – ostrzegł szef austriackiej dyplomacji. Dodał przy tym, że błędem jest próba narzucenia przez Niemcy i inne kraje polityki migracyjnej pozostałym członkom Wspólnoty.– Niebezpiecznym zjawiskiem jest tworzenie przez kilka krajów Unii wrażenia, że stoją moralnie wyżej niż pozostałe kraje członkowskie – tłumaczył, przypominając, że „Węgry, Polska i Słowacja od początku nie popierały polityki zapraszania „uchodźców”.StabilizacjaTymczasem niedzielne wydanie dziennika „Frankfurter Allgemeine Zeitung” poinformowało, że we wrześniu w Niemczech zarejestrowano około 13 tys. uchodźców ubiegających się o azyl. Sytuację określono jako „stabilną”.",,
Indie zorganizują własną wersję forum ekonomicznego Davos. Chcą przyciągnąć inwestorów,"Plany zorganizowania szczytu inwestorów na wzór forum ekonomicznego w szwajcarskim Davos ogłosiła minister finansów Indii Nirmala Sitharaman. Szczyt ma przyciągnąć kapitał do kraju, który w ciągu najbliższych pięciu lat chce zostać gospodarką na poziomie 5 bln dol.","– Najwyższy czas, żeby Indie nie tylko zintegrowały się z globalnym łańcuchem produkcji dóbr i usług, ale również stały się częścią globalnego systemu finansowego – powiedziała podczas prezentacji założeń budżetu minister finansów Nirmala Sitharaman.Jednocześnie podkreśliła, że Indie, organizując własny szczyt ekonomiczny, powinny przyciągnąć do kraju światowych inwestorów finansowych. Eksperci zwracają uwagę, że za pomysłem stoi premier Narendra Modi, który jeszcze jako szef stanu Gudźarat zasłynął z organizacji szczytów inwestorskich.Fora inwestorskie w Gudźaracie odbywały się co dwa lata. Opozycja twierdzi, że były dobrze naoliwioną akcją propagandową służącą jedynie poprawie wizerunku Modiego. Zdaniem ekspertów Indyjskiego Kongresu Narodowego tylko 10 proc. deklarowanych inwestycji zostało faktycznie zrealizowanych. Rząd Gudźaratu podaje 70-proc. wskaźnik zrealizowanych inwestycji, a wyliczenia dziennika ekonomicznego „The Mint” za lata 2003–2015 to 57 proc. Indie stawiają na rozwój infrastrukturyIndyjskie forum ekonomiczne wzorowane na Davos ma przyciągnąć światowych inwestorów, którzy będą współfinansować ambitne plany rozwoju kraju. Indie stawiają na projekty infrastrukturalne o wartości 1,4 bln dol. w ciągu następnych pięciu lat. Z tej kwoty najwięcej, bo aż 72 mld dol. ma pójść na rozwój kolei. Około 11,6 mld dol. będzie kosztować budowa 125 tys. km dróg.W tym samym okresie Indie z obecnych 2,7 bln dol. mają stać się gospodarką na poziomie 5 bln dol. Prognoza Międzynarodowego Funduszu Walutowego jest o 300 mld dol. niższa. Indyjscy ekonomiści zakładają, że co roku gospodarka ma rosnąć w tempie średnio 8 proc. PKB.Realizacji tych celów ma pomóc dalsze otwarcie się gospodarki na inwestorów zagranicznych w lotnictwie, mediach, ubezpieczeniach i animacji komputerowej oraz dalsza liberalizacja w handlu detalicznym.Zmniejszenie podatków dla firmMinister finansów, prezentując budżet, zapowiedziała zmniejszenie podatku dla firm o obrocie do 58 mln dol. – stawka spadnie z 30 do 25 proc. Rząd liczy, że firmy zainwestują dodatkowe środki finansowe w rozwój i badania.",,
Szef MON: PESCO nie jest zalążkiem wspólnej europejskiej armii,"Minister obrony Mariusz Błaszczak przekonuje, że stała współpraca strukturalna PESCO nie jest zalążkiem wspólnej armii Unii Europejskiej, o której mówili kanclerz Niemiec i prezydent Francji. – PESCO to zbiór programów, które dają szansę wzmocnienia zdolności obronnych, których podstawą jest NATO – wyjaśnił.","Błaszczak wziął w Brukseli udział w spotkaniu ministrów obrony i spraw zagranicznych poświęconemu globalnej strategii UE, a także współpracy UE-NATO. Przez dziennikarzy po spotkaniu był pytany m.in., czy współpraca unijna w ramach PESCO jest zalążkiem wspólnej europejskiej armii, o której mówili niedawno kanclerz Niemiec Angela Merkel i prezydent Francji Emmanuel Macron.– Nie. Uważam, że PESCO to zbiór programów, które dają szansę wzmocnienia zdolności obronnych, których podstawą jest Sojusz Północnoatlantycki, przynajmniej Polska tak traktuje programy PESCO. (...) Oczywiście są te projekty, o których mówili prezydent Francji i kanclerz Niemiec, ale w polskiej ocenie zasadnicze znaczenie ma Sojusz Północnoatlantycki. Zależy nam na tym, aby wzmacniać relacje w ramach NATO – podkreślił.Jak dodał, osobne struktury nie mogą tworzyć konkurencyjnych rozwiązań wobec NATO, bo zdolności obronne ma Sojusz Północnoatlantycki, a nie UE. – Unia Europejska nie została powołana do tego, aby tworzyć wspólny system obronny. Do tego powołane zostało NATO – wskazał. Dodał, że z wypowiedzi ministrów obrony narodowej wnosi, iż w tej kwestii jest zgoda większości. – Podkreślałem, że zależy nam na tym, aby system europejski był kompatybilny z systemem NATO-wskim, że zasadniczą formułą zapewnienia zdolności obronnych państwom, tworzącym UE, jest Sojusz Północnoatlantycki, a więc wszystkie programy, które są proponowane przez UE, powinny uzupełniać to wszystko, co jest realizowane w ramach Sojuszu Północnoatlantyckiego – przekonywał.Jak dodał, podkreślał również, że Polska podjęła decyzję o uczestnictwie w kolejnych projektach PESCO, ale akcentował także, iż PESCO powinno być otwarte dla państw spoza UE. – Mam tu na myśli przede wszystkim Stany Zjednoczone, Norwegię, ale także Wielką Brytanię po wyjściu z Unii Europejskiej – wyjaśnił.Błaszczak dodał, że rozmawiał również o programie budowy wspólnego czołgu. – Chcemy, żeby ten program był objęty właśnie formułą PESCO. Jest to program, który rozpoczęły Niemcy z Francją. Podczas wizyty pani minister obrony narodowej Niemiec w Polsce też na ten temat rozmawialiśmy. Ze strony niemieckiej jest tu pełna otwartość. Będę rozmawiał z minister obrony narodowej Republiki Francuskiej. Będę zwracał na to uwagę – zapewnił.",,
Kolejna odsłona nagonki na prokuratora Tomasza Szafrańskiego,"Trwa polityczna nagonka na prokuratora Tomasza Szafrańskiego, który reprezentuje Prokuratora Generalnego przed Trybunałem Sprawiedliwości Unii Europejskiej. Jej kolejna odsłona to wspólny atak TVN24 i portalu gazeta.pl oburzonych na decyzję prezydenta Andrzeja Dudy, który odznaczył Szafrańskiego Brązowym Krzyżem Zasługi jako osobę szczególnie zasłużoną dla prokuratury.","Wypomniano Szafrańskiemu postępowania dyscyplinarne z odległej przeszłości, choć ledwie kilka dni temu inne media opisały sprawę i dowiodły, że te postępowania były także efektem politycznej nagonki. Wiele lat temu Tomasz Szafrański, który wówczas był sędzią w krakowskim sądzie rejonowym, wydał dwa wyroki w politycznych sprawach. Wyroki, których treść nie spodobała się wpływowej grupie polityków i prawników. Wirtualna Polska przypomniała historię tych procesów. „Pierwszy dotyczył działaczy Ligi Republikańskiej, którzy podczas uroczystości 3 Maja mieli znieważyć i spoliczkować posła SLD Andrzeja Urbańczyka. Sędzia uznał w kwietniu 2000 r., że lewicowy polityk uczestniczył w nich jako osoba prywatna i właśnie na drodze prywatnej powinien domagać się zadośćuczynienia” - czytamy na wp.pl.Według informacji portalu, doszło wówczas do sytuacji, że prezes jego sądu, publicznie na zebraniu sędziów, skrytykował orzeczenie Szafrańskiego słowami: „od nowych wykładni to jest Sąd Najwyższy, a jak się pracuje w sądzie rejonowym, to się powinno orzekać tak, jak w akcie oskarżenia napisane”. „Zgodę na to miał wyrazić szef Komendy Wojewódzkiej Policji w Krakowie. Gdy sędzia Szafrański wezwał go jako świadka i szczegółowo przesłuchał, prezes sądu nie krył oburzenia. Zażądał od Tomasza Szafrańskiego wyjaśnienia powodów tak drobiazgowego przesłuchania komendanta, co było oczywistym naruszeniem sfery sędziowskiej niezawisłości” - informowała niedawno Wirtualna Polska.Postępowania dyscyplinarne i szykanyTe dwa procesy uruchomiły lawinę postępowań dyscyplinarnych i innych represji wobec Tomasza Szafrańskiego. Był kilkakrotnie przenoszony z wydziału do wydziału i obciążany sprawami ponad miarę. Musiał nawet orzekać w kilku wydziałach naraz. Sprawy dyscyplinarne kierowano przeciwko niemu w sprawach, w których innych sędziów nie upominano nawet słownie. Czara goryczy przelała się, kiedy przeniesiono go do sądu odległego od Krakowa o niemal 300 km. Tomasz Szafrański zdecydował się odejść z zawodu sędziowskiego. Co istotne, zanim Szafrański trafił do Sądu Rejonowego dla Krakowa-Śródmieścia dał się poznać jako bardzo zdolny student i jeden z najlepszych aplikantów sądowych – w trakcie studiów prawniczych pozostawał pod naukową opieką prof. Andrzeja Zolla, regularnie uzyskując stypendium naukowe z racji wysokiej średniej ocen. Studia ukończone z najwyższą oceną, jak i bardzo dobry wynik egzaminu sędziowskiego dobrze wróżyły na przyszłość. Do czasu wydania wyroku w sprawie Andrzeja Urbańczyka nie wszczynano wobec niego jakichkolwiek postępowań dyscyplinarnych. Dopiero po tym wyroku wszystko się zaczęło.„Mobbing w todze”O tym, że działania wobec Szafrańskiego miały charakter mobbingu, pisały media. Również „Gazeta Wyborcza”, tak chętnie wypominająca mu dziś postępowania dyscyplinarne. „Mobbing w todze” – to zresztą tytuł artykułu, który ukazał się w krakowskim wydaniu „Gazety Wyborczej” 24 października 2002 r. W tym samym czasie w obronie sędziego Szafrańskiego wystąpił też Rzecznik Praw Obywatelskich, prof. Andrzej Zoll, który w piśmie skierowanym do ówczesnego ministra sprawiedliwości Grzegorza Kurczuka wskazał, iż decyzje o przenoszeniu między wydziałami „nie mogą być nadużywane, bo niejednokrotnie wiąże się to z koniecznością opanowania odmiennych materii normatywnych, a ponadto mogą być wykorzystywane jako pewna forma nacisku”. Lata pracy w Ministerstwie SprawiedliwościPo kilku latach Tomasz Szafrański trafił do pracy w Ministerstwie Sprawiedliwości, gdzie cenili go wszyscy kolejni szefowie tego resortu – od roku 2005 aż do dziś, kiedy pracuje w Prokuraturze Krajowej. Teraz znów nadepnął na odcisk wpływowej grupie polityków i prawników, twardo broniąc polskich racji w postępowaniu przed TSUE, który zajmuje się sprawą pytań prejudycjalnych Sądu Najwyższego dotyczących statusu Izby Dyscyplinarnej oraz Krajowej Rady Sądownictwa. Szafrański, jako reprezentant Prokuratora Generalnego, zawnioskował m.in. o wyłączenie od orzekania w sprawie szefa trybunału. Argumentował, że Koen Leanerts nie jest w tej sprawie bezstronny, bo wypowiadał się publicznie i udzielał wywiadów odnosząc się w sposób bardzo krytyczny  do reformy polskiego wymiaru sprawiedliwości.- Kilkanaście lat temu nadepnął na odcisk lokalnemu układowi, dziś całej „nadzwyczajnej kaście”, która liczy, że TSUE uratuje jej wpływy – przekonuje jeden z sędziów, z którymi rozmawiała Wirtualna Polska. Do ataku chętnie przyłączają się sprzyjające jej media. Szkoda, że nie są na tyle uczciwe, by przypomnieć, że postępowania dyscyplinarne z przeszłości, które zarzucają Szafrańskiemu, same nazywały kiedyś mobbingiem.",,
Kolejne propozycje Patryka Jakiego dla Warszawy. „Odbudujemy stadion Skry”,"– To coś nieprawdopodobnego, że Warszawa nie ma stadionu lekkoatletycznego z prawdziwego zdarzenia; jeśli wygram wybory, wspólnie z ministerstwem sportu odbudujemy siłę Skry – zapowiedział w poniedziałek kandydat Zjednoczonej Prawicy na prezydenta Warszawy Patryk Jaki.","W poniedziałkowej konferencji na stadionie kompleksu sportowego Skra Patrykowi Jakiemu towarzyszył minister sportu Witold Bańka. Według Jakiego stadion Skry jest symbolem rządów Platformy Obywatelskiej w zakresie sportu. Jak ocenił, to „coś nieprawdopodobnego”, że stolica Polski nie ma hali sportowej, w której można byłoby rozgrywać europejskie zawody, a także „stadionu lekkoatletycznego z prawdziwego zdarzenia”.– Chciałbym zadeklarować, że jeżeli wygramy wybory w Warszawie - a wierzę w to, że wygramy wybory w Warszawie - to wspólnie z ministerstwem sportu odbudujemy siłę Skry, zbudujemy tutaj stadion lekkoatletyczny z prawdziwego zdarzenia – zapowiedział. Dodał, że w okolicy mogą również powstać inne obiekty sportowe. – Między innymi np. otwarte baseny, które kiedyś tutaj były – dodał.Bańka podkreślił, że stadion ten wiąże się z „wieloma wspaniałymi nazwiskami”. – Tutaj odbywały się międzynarodowe mityngi, ważne wydarzenia, ten stadion tętnił życiem – zaznaczył minister.Również jego zdaniem to „bardzo przykre”, że stolica Polski nie dysponuje żadnym stadionem lekkoatletycznym, na którym można byłoby rozgrywać „poważne imprezy rangi mistrzowskiej”. – I to jest właśnie efekt tych wieloletnich zaniedbań – ocenił minister sportu. Jak podkreślił, dzisiaj lekkoatletyka jest tą dyscypliną sportową, która przynosi najwięcej medali. – Polska jest – śmiało możemy mówić – potęgą w tym sporcie zarówno w Europie, jak i na świecie i tego rodzaju obiekty muszą powstawać – przekonywał.– Dzisiaj słyszymy o planach modernizacji stadionu Skry czy budowy stadionu lekkoatletycznego drugiej kategorii – zauważył Bańka. Podkreślił, że Warszawa „nie zasługuje na stadion drugiej kategorii”. – Tutaj powinien być stadion, na którym będzie można rozgrywać Mistrzostwa Europy, Mistrzostwa Świata – zaznaczył.Obecny na konferencji Krzysztof Kaliszewski – trener wielokrotnej rekordzisty świata w rzucie młotem Anity Włodarczyk – wyraził opinię, że „tak jak ta Skra wygląda też sport warszawski”. – Być może ten pierwszy impuls, Skra, będzie takim dobrym początkiem odbudowy warszawskiego sportu – powiedział.W ubiegły czwartek władze Warszawy poinformowały o rozpisaniu konkursu na koncepcję modernizacji kompleksu sportowego Skra. – Planujemy pozyskać pracę konkursową, która pokaże nam zagospodarowanie całości 21-hektarowego ośrodka oraz projekt budowlany i wykonawczy dla boiska treningowego, strefy rzutów i obszaru rekreacyjnego, ponieważ chcielibyśmy połączyć ośrodek Skra z Polem Mokotowskim i oddać całość również do dyspozycji mieszkańców. Chcemy także zobaczyć, jak będzie wyglądał stadion główny – powiedziała Renata Kaznowska, zastępca prezydenta m.st. Warszawy.Rozstrzygnięcie konkursu nastąpi w drugiej połowie października. Wybór wykonawcy i wejście na budowę zdaniem Kaznowskiej może nastąpić w końcówce przyszłego roku lub na początku 2020. Planowany stadion ma być obiektem drugiej kategorii, co wiąże się m.in. z trybunami na co najmniej 3000 miejsc siedzących, a także stadionem rozgrzewkowym.",,
Litwa zmienia stosunek do Unii Lubelskiej. Efekt rosnącej rosyjskiej agresji,"Zagrożenie ze strony Rosji zmienia stosunek Litwy do Unii Lubelskiej – wskazuje litewska agencja BNS. Nasi wschodni sąsiedzi obchodzą w tym roku 450. rocznicę zawarcia porozumienia z Polską, co, jak wskazuje agencja, przed stu laty było nie do pomyślenia.","– Obecne zbliżenie polityczne, gospodarcze i kulturalne Polaków i Litwinów odbywa się w kontekście odradzającego się imperializmu Rosji – wskazuje Andrzej Pukszto, kierownik wydziału nauk politycznych Uniwersytetu Witolda Wielkiego w Kownie. Podkreśla on, że zagrożenie ze strony Rosji zmusza do jednoczenia się Polski i Litwy, chociaż nasze dwustronne stosunki ciągle przyćmiewają nieporozumienia historyczne i polityczne.– Historia polityczna i tradycje nie są zapominane, pozostawiane są one jednak historykom – mówi Pukszto. Zaznacza, że „dyplomacja i polityka XXI wieku uwzględnia przede wszystkim rzeczywiste wyzwania”. – Gdyby Niemcy i Francja usiłowały politycznie ustalić wszystkie szczegóły historyczne, ich stosunki nigdy nie byłby takimi, jakimi są obecnie – ocenia.Złe stosunkiDziekan wydziału historii Uniwersytetu Wileńskiego Rimvydas Petrauskas odnotowuje, że przed stu laty, w okresie międzywojennym obchody na Litwie rocznicy Unii Lubelskiej były niemożliwe z powodu ruchu narodowego i złych stosunków z Polską. – To był inny świat, inna epoka, inne przekonania – zwraca uwagę.W ówczesnej litewskiej historiografii dominowały negatywne aspekty unii. Dominowało przekonanie, że Polska zmusiła Litwę do stworzenia wspólnego państwa na niekorzystnych warunkach i w ten sposób ograniczyła jej suwerenność. Zarzucano też, że Polska zagarnęła znaczną część Wielskiego Księstwa Litewskiego.– Na przełomie XIX i XX w. ruchy narodowowyzwoleńcze Polaków i Litwinów miały różne cele. W Polsce dominowała idea odrodzenia Rzeczypospolitej Obojga Narodów, a litewski ruch narodowy postanowił dążyć do ustanowienia samodzielnej państwowości – przypomina Petrauskas i podkreśla, że „to właśnie zadecydowało o różnej interpretacji unii”.",,
"Sadysta skatował kota prętem, jego dziewczyna wszystko nagrywała","Młody mężczyzna zabija kota metalowym prętem, a wszystko nagrywa telefonem jego rozbawiona dziewczyna. Takie nagranie trafiło do sieci. Sadysty i jego partnerki poszukuje policja.","Konrad Kuźmiński, prezes Zarządu Dolnośląskiego Inspektoratu Ochrony Zwierząt, poinformował na Twitterze, że do znęcania sie nad zwierzęciem doszło w Prabutach w powiecie kwidzyńskim (woj. pomorskie).„Kot, według koleżanki sadysty, nie przeżył. Sprawę zgłaszam w trybie pilnym na policję” – napisał Kuźmiński, który udostępnił w internecie dane sprawcy oraz towarzyszącej mu kobiety.Według aktywisty kota zabił Mateusz B., który, jak napisał na Twitterze, miał również znęcać się nad siostrą oraz matką. Film nakręciła natomiast Klaudia C., jej też śmiech ma być słyszalny na nagraniu.„Najmocniej przepraszam za to, co się stało, lecz zostałam zmuszona do nakręcenia tego filmiku obecnie przez mojego byłego, bałam się zareagować, mimo łez w oczach, bałam się, że mi coś zrobi” – napisała Klaudia C. w mediach społecznościowych. Dowodziła, że przez pięć miesięcy gryzło ją sumienie i „nie mogła znieść bólu”.Kuźmiński wskazał, że sprawą zainteresowała się policja, która pojechała pod wskazany adres. W rozmowie z portalem tvp.info rzecznik Komendy Powiatowej Policji w Kwidzynie nie chciał ujawnić, czy zatrzymano sadystę.",,
Miller stawia warunki Palikotowi,"– Ruch Palikota razem z PO i PSL tworzy trójczłonową, centroprawicową koalicję. SLD może z nim rozmawiać jeśli z tej koalicji wystąpi, ale tylko wtedy – oświadczył podczas konferencji prasowej przewodniczący Sojuszu Leszek Miller.","– Mamy trójczłonową, centroprawicową koalicję złożoną z PO, PSL i RuchuPalikota – mówił Miller. Podkreślał, że koalicja ta „przepchnęła” w Sejmie reformę emerytalną polegającą na wydłużeniu wieku emerytalnego do lat 67; nie zgodziła się na referendum w tej sprawie proponowane przez Solidarność; odrzuciła ustawę o płacy minimalnej i podpisała się pod innymi aktami prawnymi, które są „z gruntu antypracownicze i antylewicowe”. – Można oczywiście zamykać oczy na te podstawowe fakty i uznawać, że to jak się głosuje w Sejmie, za jakimi decyzjami się podpisuje to nie ma znaczenia. Otóż uważamy, że ma znaczenie. To określa charakter ugrupowania – powiedział Miller. – Jeśli Janusz Palikot wystąpi z tej centroprawicowej koalicji, to możemy rozmawiać, ale dopiero wtedy – podkreślił przewodniczący SLD. Nowo wybrano szef SLD dodał, że polityka powinna być traktowana na serio, by każdy wyborca wiedział czym różnią się poszczególne partie polityczne. – Jak nie wie, to otwiera się drogę demagogom i populistom – zaznaczył lider Sojuszu.  Palikot gratuluje i wyciąga rękęW sobotę odbył się kongres SLD, podczas którego ogłoszono wyniki powszechnych wyborów przewodniczącego partii. Leszek Miller, który od grudnia kieruje Sojuszem, otrzymał potwierdzenie swego przywództwa. Janusz Palikot wysłał do niego depeszę gratulacyjną, w której wyraził nadzieję, że współpraca obu partii będzie się układała „znacznie lepiej niż dotychczas”. „Leszku, w imię interesów polskiej lewicy zapomnijmy o dotychczasowychnieporozumieniach i rozpocznijmy wspólny, skuteczny marsz do lepszejnowoczesnej Polski. Naszym głównym celem winno być definitywne odsunięcie od władzy POPiSu, oraz stworzenie silnego lewicowego bloku, który będzie wstanie wziąć odpowiedzialność za losy Polski"" – napisał Palikot.",,
Diamentowy oszust z Indii pozostanie w brytyjskim areszcie,"Brytyjski sąd omówił zwolnienia za kaucją jubilera Nirava Modiego, uwikłanego w Indiach w pranie brudnych pieniędzy o wartości 2 mld dolarów. Po wykryciu oszustwa w Narodowym Banku Pendżabu Modi zbiegł do Londynu. Rząd Indii domaga się jego ekstradycji.","Sąd w Westminsterze odmówił zwolnienia za kaucją Modiego, oskarżonego przez Indie o wyłudzenie 2 mld dolarów z państwowego Narodowego Banku Pendżabu. Sędzia przedłużył jego areszt do 27 czerwca, dając jednocześnie stronie indyjskiej dwa tygodnie na określenie, do którego więzienia trafi Modi po ekstradycji do Indii.Prawnicy oskarżonego starają się opóźnić zakończenie sprawy ekstradycyjnej. Strona indyjska ma dowody, że handlarz diamentami był – jak to ujęto – „głównym beneficjentem oszustwa”.Policja aresztowała handlarza diamentów 19 marca w oddziale banku w centrum Londynu, kiedy zakładał nowe konto. Nirav Modi, niespokrewniony z premierem Indii Narendrą Modim, był ścigany międzynarodowym listem gończym, gdy wykryto nieprawidłowości w Narodowym Banku Pendżabu.Indyjscy śledczy odkryli, że bankierzy z bombajskiego oddziału udzielali kredytów bez zabezpieczeń na nazwisko i firmę słynnego jubilera. Modi stworzył markę Gitanjali, którą promowała m.in. gwiazda Bollywood Priyanka Chopra oraz amerykańska aktorka Dakota Johnson.",,
Wiceszef MSZ: Wojciechowski merytorycznie najlepszy do pełnienia funkcji komisarza rolnictwa,"Janusz Wojciechowski to kandydat najlepszy z możliwych, jeśli chodzi o przygotowanie merytoryczne, do pełnienia funkcji komisarza odpowiedzialnego za kwestie rolnictwa – powiedział w TVP Info Szymon Szynkowski vel Sęk. Wiceminister spraw zagranicznych przyznał, że polska dyplomacja wykonała pracę,  która usunęła wszelkie polityczne okoliczności i wątpliwości, jakie mogłyby spowodować, że kandydatura miałaby problemy.","Szynkowski vel Sęk ocenił, że pierwsze wysłuchanie Wojciechowskiego w PE wypadło pozytywnie. Udzielone później dodatkowe wyjaśnienia były w pełni satysfakcjonujące. – Między innymi dzięki temu nasz komisarz Janusz Wojciechowski został zaakceptowany jednomyślnie – powiedział.– Natomiast zawsze tego rodzaju decyzjom musi towarzyszyć pewna kontekstowa praca polskiej dyplomacji, taka która usunie wszelkie polityczne okoliczności i wątpliwości, które mogłyby spowodować, że kandydatura miałaby problemy. I tę pracę polska dyplomacja w sposób właściwy odrobiła – podkreślił. Szynkowski vel Sęk ocenił, że PE jest zdominowany „przez posłów, którym nie zawsze podoba się, mówiąc oględnie, to, co dzieje się w niektórych krajach członkowskich, nie z przyczyn merytorycznych, ale z przyczyn politycznych”.",,
"Bombowa matura, Madonna Podleśnej i atak na Morawieckiego [OPINIA]","Było pobicie działacza PiS, były alarmy bombowe, profanacja symboli religijnych i skandaliczny atak na rodzinę premiera Mateusza Morawieckiego. Lech Wałęsa likwidował Unię Europejską, a Krystyna Janda odmówiła dzielenia się myślami „z tym narodem”. Wybory coraz bliżej.","Sobota. Napad w Szczecinie, wypadek w HajnówceJarosław Kaczyński wystąpił na pikniku patriotycznym w Pułtusku. Mówił tam: „My wiemy, co trzeba robić, by Polska była silniejsza, a każdy patriota chce, żeby była silniejsza, żeby była dostatniejsza, szczęśliwsza, tzn. żeby ludzie w Polsce byli szczęśliwi, zadowoleni ze swojego losu, byśmy się liczyli na arenie międzynarodowej, żeby z nami się liczono, żeby nas nie obrażano i żeby nas nie próbowano obrabować”. Poniedziałek. Bombowa maturaNormalnością w Polsce dla niektórych niestety jest profanowanie symboli religijnych i ataki na dziennikarzy. W poniedziałek Policja zatrzymała Elżbietę P., która zasłynęła wcześniej z ataku na Magdalenę Ogórek, a teraz rozklejała Madonny Podleśne w Płocku, czyli wizerunek Matki Boskiej Jasnogórskiej z aureolami w barwach ruchu LGBT.  Rozklejała je m.in. na śmietnikach i przenośnych toaletach. Podleśnej bronić będzie sam Donald Tusk, którego zaproszono na uroczystości obchodów 100. rocznicy powstania Uniwersytetu Poznańskiego. Dowiedzieliśmy się, że przewodniczący RE widzi w tęczy, na której zasiada Jezus w słynnym tryptyku „Sąd ostateczny” Memlinga – kolory LGBT. Podleśnej bronił również Robert Biedroń, który zażądał zniesienia ochrony prawnej symboli chrześcijańskich. Bardzo ostro odpowiedział mu Paweł Kukiz: „Dla mnie może Pan chodzić z ping-pongiem w ustach i wyćwiekowanej obroży wraz z tabunem podobnych panu kolegów. Pańska sprawa i nic mi do tego. Ale wara od mojej wiary. Wara od symboli, które dla mnie są ważne”. Nie mają spokoju tegoroczni maturzyści. 16 tys. z nich zostało w ostatniej chwili „ocalonych” przez nowelizację prawa oświatowego, bo ich strajkujący nauczyciele nie przeprowadzili rad pedagogicznych i nie mogliby pisać egzaminu. Teraz maturzystom zagroziły bomby, o których informacje wysłano aż do 122 szkół. Na szczęście żadnej bomy nikt w żadnej szkole nie podłożył, ale maturzystom dołożono stresu. Cimoszewicz story – ciąg dalszy: samochód, którym kandydat KE do europarlamentu potrącił rowerzystkę nie miał aktualnych badań technicznych… Wtorek. Janda się nie wymieniaKolejny dzień matur i tym razem aż 663 alarmy bombowe. Na szczęście alarmy były tak fałszywe, jak bomba zapowiadana w listopadzie ubiegłego roku przez „Gazetę Wyborczą”. Miała być sensacja, która zmiecie PiS ze sceny politycznej, a tymczasem wyszedł pozew prezesa PiS Jarosława Kaczyńskiego, który domaga się od „Wyborczej” przeprosin i 30 tys. zł za godzenie w jego dobra osobiste. Bohater wyborów samorządowych, prezydent Legionowa, Roman Smogorzewski (były członek PO) słynny ze swojego skandalicznego i seksistowskiego wystąpienia podczas lokalnej konwencji, postanowił udzielić poparcia Koalicji Europejskiej. Poparcia nie brzydziła się Anna Brzezińska z PO, która pochwaliła się nim na plakatach wyborczych. Warto pomyśleć o większym wykorzystaniu prezydenta Legionowa w kampanii KE  – może jakiś spot telewizyjny? W całej Polsce z pewnością będzie głośno… Krystyna Janda obraziła się definitywnie na Polaków i już nie czuje „potrzeby wymiany myśli z tym narodem”. W tej trudnej sytuacji pozostaje jej zamknąć swój teatr, bo przecież teatru bezmyślnego aktorka i reżyserka uprawiać nie będzie. Chyba, że będzie wymieniać myśli z innym narodem. Tylko który się na nie skusi? „Czuję się tak, jak wielu mnie podobnych, upokorzona i upokarzana każdego dnia” – mówiła aktorka w rozmowie z „Wprost”. Nie jest jasne, co codziennie upokarza Krystynę Jandę, ale czekamy aż reszta z wielu jej podobnych celebrytów zaprzestanie wymiany myśli. Premier Mateusz Morawiecki wybrał się do Radomia z misją ratowania tamtejszego lotniska. „Lotnisko w Radomiu będzie portem zapasowym dla Lotniska Chopina na Okęciu i dla Centralnego Portu Komunikacyjnego”  - powiedział  premier ogłaszając początek budowy lotniska Warszawa-Radom  przewidzianego, w pierwszym etapie, na 3 mln pasażerów rocznie. Środa. Kto wywołał II wojnę światową? Kolejna zmiana w historii przed nami. Ewa Kopacz wykładała o tym, jak to ludzie żyli razem z dinozaurami (i rzucali w nie kamieniami), Hanna Gronkiewicz-Walc opowiadała, jak Jezus wjeżdżał do Jerozolimy na baranku… Teraz jest jeszcze gorzej, bo okazało się, że to Polska rozpętała II wojnę światową. „Na początku było słowo, złe słowo. Słowo jednego przeciwko drugiemu. I to złe słowo było Polaka przeciwko innemu narodowi, Niemca przeciwko innemu narodowi”  - taką wersję wydarzeń przedstawił wiceprezydent Gdańska Piotr Grzelak podczas miejskich uroczystości upamiętniających 74. rocznicę zakończenia II wojny światowej. Strach pomyśleć, jak by wyglądał podręcznik do historii, jeśli opozycja wygrałaby wybory. „Super Express” zapytał Polaków, dlaczego głosują na PiS. W badaniu Instytutu Pollster respondenci wskazali, że partia rządząca „dba o zwykłych ludzi i wyprowadza Polskę z biedy” (41 proc.). Wyborcy PiS uważają również, że rządzący „są uczciwi i robią porządek z aferami, które pojawiły się za rządów poprzedniej władzy”,  „za rządów PiS polska gospodarka lepiej się rozwija”, a o obecna władza „broni polskich interesów”. Cimoszewicz story: „SE” twierdzi, że kandydat na europosła w rzeczywistości uciekł z miejsca wypadku. Wątki bada prokuratura. Czwartek. Wałęsa likwiduje Unię Europejską Nie jakiś tam brexit, polexit… Lech Wałęsa idzie na całość i teraz likwiduje całą Unię Europejską. A co! Że nie da rady? Zobaczymy… Likwidację UE zaproponował w wywiadzie dla szwedzkiej popołudniówki „Aftonbladet”. Ale spokojnie, potem Wałęsa zrobi nam nową Unię, lepszą. Lepszego świata dla nas chce też Robert Biedroń. A jak to będzie w praktyce, dowiedzieliśmy się z wpisu na Facebooku byłego już lidera młodzieżówki Wiosny (czyli Przedwiośnia) Przemysława Stefaniaka. Działacz w poście skarży się na mobbing ze strony liderki lubelskiej Wiosny – Moniki Pawłowskiej, barwnie opisując różne zdarzenia: „Jechaliśmy tego dnia na pierwsze zbieranie podpisów. Monika zaatakowała mnie przy trzech osobach, że jakim cudem ona ku*wa nie wie, że pier*olona dzieciarnia organizuje jakieś ku*wa malowanie tęczy”. Cóż, chciałoby się powiedzieć, że malowanie tęczy jeszcze nikomu nic dobrego nie przyniosło… O wydarzeniach w lubelskiej Wiosnie wiedział Krzysztof Śmiszek, partner Biedronia, ale zgodnie z lewicową wrażliwością nie pomógł Stefaniakowi. Na stronie Wiosny możemy przeczytać deklarację kandydatki do europarlamentu Moniki Pawłowskiej: „Robert pokazuje jak powinna wyglądać inna polityka, polityka merytoryczna, progresywna i pozbawiona nienawiści”. Takiej „innej polityki” można się naprawdę bać. Cimoszewicz story: nie zrezygnuję z kandydowania do europarlamentu – oświadczył były premier. Ale może być tak, że wyborcy zrezygnują z kandydata. Piątek. Atak na rodzinę Mateusza MorawieckiegoPrezydent Donald Trump zaprosił w czerwcu prezydenta Andrzeja Dudę wraz z małżonką do Białego Domu. I to powinna być wiadomość dnia, ale niestety „SE” bezprecendsowo zaatakował rodzinę premiera Mateusza Morawieckiego. Wcześniej Tomasz Piątek insynuował związki Morawieckiego z Kremlem. W piątek, powołując się na książkę Piotra Gajdzińskiego, byłego współpracownika premiera, „SE” ujawnił, że dwoje najmłodszych dzieci premiera zostało przez niego adoptowanych, nie licząc się z tym, czy dzieci premiera są tego faktu świadome. Trudno skomentować taką podłość inaczej jak ostrzeżeniem dla polityków: w walce nie ma już niczego świętego: ani Matki Bożej, ani rodziny, ani dzieci. Premierowi składamy wyrazy współczucia i szacunku, bo wbrew intencjom atakujących, świat dowiedział, się, że jest dobrym ojcem i szlachetnym człowiekiem.",,
"Wartość zagranicznych projektów inwestycyjnych większa o 1,3 mld euro niż rok temu","Polska Agencja Inwestycji i Handlu prowadzi 179 zagranicznych projektów inwestycyjnych o wartości 7,2 mld euro. Rok temu w lipcu ich wartość wyniosła 5,9 mld dol. – powiedział wiceprezes Agencji Krzysztof Senger.","– W ostatnich miesiącach odnotowaliśmy dużo większe zainteresowanie przenoszeniem do Polski procesów produkcyjnych poddostawców głównych producentów sektora motoryzacyjnego. Dotyczy to szczególnie nowego podsektora branży automotive, czyli elektromobilności – wyjaśnił Senger.Elektromobilność, sektor oponiarski i motoryzacyjny to, jak zaznaczył, branże, gdzie wartość prowadzonych inwestycji jest największa. Jest to odpowiednio: 2,77 mld euro, 890 mln euro, 847,9 mln euro.– Polska wyczuła idealnie moment rewolucji w motoryzacji. Jesteśmy dziś jednym z najwyżej spozycjonowanych krajów na liście poddostawców dla sektora elektromobilności. To u nas są produkowane baterie i wiele innych podzespołów, głównie firm azjatyckich, z których powstaje finalny produkt, czyli samochód elektryczny – zaznaczył Senger.Według PAIH najwięcej tego typu projektów pochodzi z Korei Południowej i Chin. Zarówno w inwestycjach produkcyjnych, jak i usługowych PAIH spodziewa się dalszego wzrostu poziomu jakości i stopnia zaawansowania technologicznego projektów. – Coraz częściej widać implementację tzw. „industry 4.0” w procesach produkcyjnych. O tym trendzie dużo rozmawiamy przykładowo z inwestorami z Niemiec – zaznaczył wiceszef Agencji. Jak dodał, firmy, które działają już w Polsce, interesują się lokowaniem w naszym kraju „komponentu badawczo-rozwojowego”.– Grupa inwestycji tego typu, przy których asystowaliśmy, sukcesywnie rośnie. Chodzi nie tylko o branże produkcji, ale i sektor tzw. usług nowoczesnych  – powiedział Senger. Senger podkreślił, że kluczem do rosnącej jakości inwestycji w Polsce są wysokie kwalifikacje polskich kadr. – Dość szybki proces budowania zaufania do polskich zespołów skutkuje realizacją coraz bardziej zaawansowanych procesów – zaznaczył.PAIH zwraca też uwagę na szybko malejącą stopę bezrobocia i wzrost wynagrodzeń. Według Agencji zwłaszcza w tym kontekście w najbliższym czasie konieczne będzie znaczące zacieśnienie współpracy biznesu ze szkołami technicznymi i zawodowymi oraz reforma edukacji zawodowej.",,
Papież apeluje o wyleczenie ran po latach wojny domowej,"Papież Franciszek w pierwszym przemówieniu w Kolumbii wezwał władze, by wyleczyły rany po dekadach wojny domowej. Podczas ceremonii w Bogocie papież przytoczył słowa pisarza-noblisty Gabriela Garcii Marqueza, że życie jest odpowiedzią na ucisk.","W wystąpieniu na dziedzińcu Pałacu Prezydenckiego Franciszek podkreślił, że „wiele czasu upłynęło na nienawiści i zemście”.Wyraził uznanie dla wysiłków podejmowanych na rzecz położenia kresu przemocy i szukania dróg pojednania. Tak odniósł się do podpisania przez władze porozumienia ze skrajnie lewicową partyzantką, Rewolucyjnymi Siłami Zbrojnymi Kolumbii (FARC) w zeszłym roku.– Podjęte kroki rozbudzają nadzieje – podkreślił. Troska o wykluczonych– Potrzebne są sprawiedliwe prawa, które mogą zapewnić zgodę i pomagać w przezwyciężaniu konfliktów, jakie przez dziesięciolecia niszczyły ten kraj – oświadczył papież.Apelował o troskę o wykluczonych i zepchniętych na margines.Franciszek wskazał, że społeczeństwa nie buduje się wyłącznie z udziałem „niektórych o czystej krwi”, ale ze wszystkimi.Na tym, zdaniem papieża, polega wielkość i piękno kraju oraz jego bogactwo.Franciszek przytoczył słowa z mowy noblowskiej wygłoszonej przez pisarza Gabriela Garcię Marqueza w 1982 roku: „Naszą odpowiedzią na ucisk, grabież i opuszczenie jest życie. Ani potopy, ani zarazy, ani głód, ani kataklizmy, ani nawet niekończące się wojny na przestrzeni wieków nie były w stanie osłabić upartej przewagi życia nad śmiercią”.Podkreślił, że Marquez mówił też o „nowej płomiennej utopii”, w której „nikt nie będzie w stanie decydować za innych nawet o sposobie umierania, gdzie miłość okaże się prawdziwa, a szczęście możliwe, gdzie rasy skazane na sto lat samotności będą miały wreszcie i na zawsze drugą szansę na Ziemi”. Msza dla kilkuset tysięcyPapież zapewnił, że swą wizytą w Kolumbii chce przyczynić się do utorowania drogi do pojednania i pokoju.Prezydent Juan Manuel Santos Calderon, laureat Pokojowej Nagrody Nobla w zeszłym roku, który powitał Franciszka, w swym przemówieniu podziękował mu za to, że towarzyszy Kolumbii na drodze do pojednania.– Kolumbia to jedyny kraj na świecie, gdzie dzisiaj broń zamienia się na słowa, gdzie niszczy się oręże i przetapia się je na pomniki pokoju – oświadczył szef państwa.W czasie ceremonii powitania wokół papieża stały dzieci w białych bluzach z napisami: „nadzieja”, „pokój” i „pojednanie”.W nocy z czwartku na piątek polskiego czasu Franciszek odprawi mszę w parku w Bogocie, na której oczekiwanych jest kilkaset tysięcy osób.",,
„Polacy kupują więcej za mniej”. Poranny przegląd prasy w TVP Info,"Prymas Tysiąclecia będzie błogosławionym; czy PZU przejmie mBank?; energia atomowa w prywatnych rękach – ofensywa Sołowowa; Polacy kupują więcej za mniej; Kreml krytykuje polską politykę wschodnią – takie m.in. tematy poruszył Antoni Trzmiel w porannym przeglądzie prasy w TVP Info, w programie „Wstaje dzień”. Codziennie najświeższe informacje z Polski i świata na antenie i w portalu tvp.info.",,,
"Pawlak: nie lubimy bijatyki, ani pozorów","– Dla PSL człowiek jest najważniejszy, a nasze priorytety to m.in. bezpieczeństwo, zdrowa polska żywność, walka o ludzką godność, ekologia i bezpieczeństwo energetyczne – powiedział prezes PSL Waldemar Pawlak na konwencji wyborczej PSL w podwarszawskich Otrębusach.","Działacze PSL na sobotniej konwencji - która odbyła się w Pałacowo-Parkowym Zespole Zabytkowym „Karolin” – zatwierdzili listy wyborcze, zaprezentowali kandydatów (w okręgach, w których ludowcy zdobywali mandaty liderami są głównie obecni posłowie) i przyjęli deklarację polityczną.W deklaracji politycznej, PSL przypomina, że jest „rdzennie” polskim ruchem politycznym, o bogatej ponad stuletniej tradycji. Celem ludowców ma być budowa silnego, demokratycznego, wolnego państwa, które stwarza warunki dogodnego życia obywateli i wszechstronnego rozwoju człowieka.PSL zapowiada stabilizację finansów publicznych poprzez wzmocnienie polskiej gospodarki. Dla Stronnictwa, priorytetem jest poprawa materialnych warunków życia Polaków, stabilizacja zatrudnienia, proporcjonalny wzrost rent i emerytur, modernizacja opieki i wsparcia dla osób starszych oraz rozwiązanie problemu bezrobocia.Ludowcy chcą działać na rzecz wyrównania szans rozwojowych, tych regionów, które uzyskują niższe wskaźniki ekonomiczne oraz na rzecz interesów polskich rolników.Według PSL, systematycznie doskonalony system KRUS powinien uwzględniać specyfikę rolnictwa i życia na wsi. Ludowcy opowiadają się też, za kontrolą właścicielską państwa w takich branżach, jak górnictwo, energetyka, PKP, czy Poczta Polska.Człowiek jest najważniejszyPrezes PSL Waldemar Pawlak przekonywał, że „dla PSL człowiek jest najważniejszy”. Jak dodał, priorytety ludowców to m.in. walka o ludzką godność, bezpieczeństwo, zdrowa polska żywność, ekologia, bezpieczeństwo energetyczne.Pawlak podkreślał, że jego partia „nie lubi bijatyki, ani pozorów”, ale działa skutecznie i aktywnie dla dobra ludzi. –  PSL to strażnik miejscowych interesów, nie jesteśmy w polityce dla władzy, ale dla ludzi – zaznaczył.Przekonywał też, że PSL różni się od Platformy społecznym podejściem do gospodarki, od PiS rozumieniem pojęcia patriotyzmu, a od SLD - większą wrażliwością społeczną, bez „ekstrawagancji obyczajowych”.–  Propozycja PSL jest najlepsza, razem tworzymy lepszą przyszłość, głos na PSL, to głos na tych, którzy chcą zmian na lepsze, to głos na odważnych, to dobra inwestycja w przyszłość – podkreślał Pawlak.Przekonywał też, żeby nie wierzyć sondażom, w których ludowcy znajdują się poniżej progu wyborczego. –  Nie lękajmy się spełniać nasze marzenia, nie dajmy się dzielić – apelował. Jego zdaniem, PSL zdobędzie takie poparcie w wyborach, które umożliwi współrządzenie krajem. „Prezesie prowadź do zwycięstwa”Z kolei europoseł PSL Jarosław Kalinowski przekonywał, że to dzięki PSL-owi budżet jest w lepszej kondycji, a Polska ma dziś stabilną sytuację gospodarczą. –  Wiemy jak bronić interesów polskiej wsi i polskiego rolnictwa  – podkreślał.Jak dodał, głos na PSL, to głos na Polskę sprawiedliwą. –  Kolego prezesie prowadź do zwycięstwa – wzywał Kalinowski.Wicemarszałek Sejmu Ewa Kierzkowska zapewniała, że PSL idzie po zwycięstwo nie dla siebie, ale dla Polaków. –  Dla nas troska o los drugiego człowieka jest nadal największym wyzwaniem. Wygramy dla Polek i Polaków, wygramy dla Polski – zaznaczyła. Jak dodała, PSL wie jak zapewnić godziwe emerytury.Minister rolnictwa Marek Sawicki poinformował, że już w poniedziałek polskie warzywa będą znów eksportowane do Rosji. –  Działacze PSL, to dobrzy gospodarze. Do zwycięstwa – przekonywał Sawicki.Ludowcy potrzebni w parlamencieSzef klubu PSL Stanisław Żelichowski powiedział, że politycy PSL są niezmiernie potrzebni w parlamencie. –  PSL rozwiązuje problemy społeczne – podkreślał.Ludowcy wystosowali list do Polaków i Polonii świata, w którym zapraszają „polonusów” na listy wyborcze PSL. Na warszawskiej liście ugrupowania znalazło się już kilka osób na stale mieszkających za granicą, jej liderem został Władysław Kozakiewicz.Działacze liczą na to, że otwierając stołeczną listę na środowiska polonijne będą mogli po raz pierwszy przekroczyć tu pięcioprocentowy próg wyborczy i uzyskać mandat w Warszawie. Polacy oddający głosy za granicą mogą bowiem głosować tylko na kandydatów startujących w stolicy.Po oficjalnej części konwencji odbył się występ Państwowego Zespołu Ludowego Pieśni i Tańca „Mazowsze”.",,
USA przeprowadziły w tajemnicy cyberatak na Iran,"USA w tajemnicy przeprowadziły cyberatak na Iran – podała Agencja Reutera za źródłami. Według jej informacji operacja miała związek z atakiem na saudyjskie rafinerie, do którego doszło 14 września, a który Rijad i Waszyngton przypisują Teheranowi.","Pragnące zachować anonimowość źródła agencji przekazały, że atak miał miejsce pod koniec września i ukierunkowany była na zdolności Teheranu do rozpowszechniania propagandy. Według jednego z rozmówców Agencji Reutera wymierzony był w fizyczną infrastrukturę. Informator nie podał jednak szczegółów.W ocenie agencji cyberoperacja USA świadczy o działaniach, jakie podejmuje administracja prezydenta Donalda Trumpa w odpowiedzi na incydenty postrzegane jako przejawy irańskiej agresji, jednakże bez angażowania się w szerszy, otwarty konflikt. Agencja zauważa zarazem, że przeprowadzone przez Amerykanów uderzenie wydaje się mieć zdecydowanie węższy zakres niż inne podobne działania przeciwko Iranowi, które miały miejsce w tym roku. Pentagon odmówił skomentowania doniesień o cyberataku na Iran, powołując się na względy bezpieczeństwa. Odpowiedzialność za atak na saudyjskie rafinerie, do którego doszło 14 września, oprócz USA i Arabii Saudyjskiej publicznie przypisują Iranowi również Wielka Brytania, Francja i Niemcy. Teheran zaprzecza tym oskarżeniom. Za atak odpowiedzialność publicznie wzięła jemeńska grupa rebeliantów Huti.",,
Sąd oddalił pozew przeciwko Donaldowi Trumpowi,"Amerykański sąd apelacyjny oddalił pozew przeciwko prezydentowi Donaldowi Trumpowi w sprawie uzyskiwania przez niego korzyści materialnych z działalności jego hotelu w Waszyngtonie. Prezydent USA pochwalił decyzję sądu, a sam pozew uznał za odwet przeciwników politycznych.","Pozew przeciwko Donaldowi Trumpowi złożyły władze stanu Maryland i stołecznego Dystryktu Kolumbii. Ich zdaniem czerpanie przez prezydenta zysków z położonego niedaleko Białego Domu hotelu Trump International łamie konstytucję i prawo antykorupcyjne. Sąd niższej instancji uznał, że lokalne władze mają tytuł do zaskarżenia prezydenta i domagania się ujawnienia jego dokumentów finansowych.Czwarty Sąd Apelacyjny w Richmond zakwestionował tę decyzję uznając ją za błędną i odrzucił pozew.Prezydent Trump wyraził zadowolenie z decyzji sądu apelacyjnego. Ocenił, że pozew przeciwko niemu był wynikiem działań Demokratów i jego wrogów w strukturach władzy, a same zarzuty uznał za pospieszne. Podobny pozew złożony przez członków Kongresu z Partii Demokratycznej rozpatruje w tej chwili inny sąd w Waszyngtonie. Jeśli podejmie inną decyzję, to sprawa trafi do Sądu Najwyższego.",,
Schetyna: Wieś jest problematyczna przez aktywność propisowskiego Kościoła,"PiS zapłaci za swą „nieodpowiedzialną politykę”, ale przyciągnięcie wyborców tej partii do obozu opozycyjnego będzie trudne – ocenił lider PO Grzegorz Schetyna w wywiadzie dla węgierskiego portalu Valaszonline.hu. – Jednym z powodów jest Kościół katolicki, który jest bardzo propisowski, zwłaszcza na prowincji. My mamy dobre wyniki w miastach, ale wieś jest problematyczna – powiedział.","Schetyna, którego nazwano „liderem opozycji w Polsce”, wyraził też nadzieję, że przed drugą turą wyborów prezydenckich opozycja się zjednoczy. – Te wybory są do wygrania – powiedziałDodał, że w związku z tym zadaniem PO jest prowadzenie aktywniejszej polityki na prowincji i kierowanie tam oferty do kobiet i ludzi młodych.Zapytany, czy zastanawia się czasem nad rezygnacją z kierowania PO, odparł: „Nie. Gdybym teraz zrezygnował i wrócił do Wrocławia, dając kolegom do zrozumienia, że to teraz wasz problem, byłoby to z mojej strony niedopuszczalne”.Schetyna powiedział też, że dla niego wybór Tuska na szefa EPL oznacza trudności przed wyborami prezydenckimi w Polsce, gdyż Tusk był po stronie opozycji najważniejszym potencjalnym kandydatem. Jednocześnie podkreślił, że wybór Tuska na tak ważne stanowisko świadczy o silnej pozycji Platformy w EPL. – Bycie w pierwszej linii EPL to dobra inwestycja – ocenił.",,
Polityk Konfederacji o Lechu Kaczyńskim słowami Palikota. Wcześniej proponował sojusz lewicy,"„W nagrodę brat wsadził go na Wawel” – tak o miejscu spoczynku zmarłego prezydenta Rzeczypospolitej Lecha Kaczyńskiego napisał polityk Konfederacji, poseł poprzedniej kadencji, Jacek Wilk. Wcześniej „wyprowadzenia Kaczyńskiego z Wawelu” domagał się Janusz Palikot. Zaś sam Wilk podczas kampanii wyborczej, oświadczył, że „Konfederacja jest ostatnią nadzieją Lewicy” i pozwoli na „przywrócenie wolności i rządów prawa”.","Zdaniem Wilka pochówek poległego w Smoleńsku prezydenta był nagrodą (rzekomo ze strony jego brata, który w tym czasie był prezesem opozycyjnej partii) za podpisanie Traktatu Lizbońskiego. Według innego polityka Konfederacji, Piotra Panasiuka, którego tweet Wilk podał dalej, podpisując ten dokument Lech Kaczyński „oddał obcym suwerenność Polski”  Zdaniem Palikota, byłego lidera Twojego Ruchu (działali w nim m.in. Robert Biedroń i Andrzej Rozenek) prezydent Rzeczypospolitej zginął w Smoleńsku „wskutek własnej głupoty” i „bez wątpienia ma krew na rękach”, ponieważ „to głupota, bezmyślność, brak procedur, pycha i ego Lecha Kaczyńskiego i jego obozu politycznego doprowadziły do tego, że wielu uczciwych ludzi zginęło w tej tragedii”.  Podobnie zachowywali się inni politycy Twojego Ruchu. Andrzej Rozenek, obecnie poseł SLD i wiceprzewodniczący sejmowej Komisji Obrony Narodowej, jako poseł Ruchu Palikota urządził „rekonstrukcję incydentu gruzińskiego”, w której „gruzińsko-polska ochrona prezydenta poległa z kretesem”. Wynikało więc z tego, że Rozenek „rekonstruował” zdarzenie, które miało miejsce w Gruzji w 2008 r., podczas którego ostrzelano konwój wiozący prezydenta RP, Lecha Kaczyńskiego, jednak „rekonstrukcja” polegała na zmianie przebiegu zdarzeń w ten sposób, że zamachowcy odnieśli sukces.  Choć ze strony Konfederacji często pod adresem Zjednoczonej Prawicy padają oskarżenia o rzekomą współpracę z lewicą i zdradę interesów Polski, to właśnie Jacek Wilk jest jednym z tych polityków ugrupowania, które sugerowało możliwość współpracy Konfederacji i lewicy przeciw Prawu i Sprawiedliwości.",,
„Prymas dwóch epok”,"Zagraniczne media, informując o zgonie prymasa seniora kardynała Józefa Glempa podkreślają, że przewodził on Kościołowi w Polsce w trudnych okresach historycznych, zarówno dla Polski jak i dla Kościoła, wykazując umiarkowanie i pojednawczą postawę.","Francuska agencja prasowa AFP określiła kard. Glempa „prymasem dwóch epok”, który przeprowadził Kościół w Polsce przez lata stanu wojennego i demokratycznych przemian ustrojowych.AFP przypomniała, że kard. Glemp, zmarły w środę wieczorem w Warszawie w wieku 83 lat, był przez 12 lat sekretarzem „wielkiego prymasa Polski, kardynała Stefana Wyszyńskiego, którego zastąpił w lipcu 1981 r. na mocy decyzji papieża Jana Pawła II”. Agencja zauważa, że kard. Glemp, jako prymas, pozostawał przez pewien czas w cieniu tych dwóch silnych osobowości.Po wprowadzeniu 13 grudnia 1981 r. prymas Glemp apelował zarówno do komunistycznych władz jak i do „Solidarności” o powściągliwość i umiarkowanie i dążył usilnie do zapobieżenia rozlewowi krwi - pisze AFP. Agencja cytuje wypowiedź prymasa, że „ci, którzy mnie słuchali nie byli zadowoleni i oczekiwali, że będę wzywał do oporu. Ja chciałem uspokajać sytuację”.AFP przypomina też, że kard. Glemp, jako prymas, wykonał kilka ważnych gestów pod adresem Żydów, m.in. wyrażając ubolewanie z powodu masakry w Jedwabnem. Zdaniem francuskiej agencji, kard. Glemp nie zdołał jednak zapobiec podziałom w polskim Kościele, zwłaszcza po pojawieniu się imperium medialnego o. Tadeusza Rydzyka. Początkowo niechętny wejściu Polski do UE, później stał się zdecydowanym zwolennikiem akcesji i popierał rząd w negocjacjach z Brukselą - podkreśla AFP. „Krytyczny okres historii”Również amerykańska agencja prasowa Associated Press podkreśliła, że kard. Glemp przewodził polskiemu Kościołowi w krytycznym okresie historii, zarówno Kościoła jak i Polski. Był prymasem przez większość pontyfikatu polskiego papieża Jana Pawła II. AP zauważa, że kluczowym momentem w życiu kardynała i ówczesnego prymasa Polski było ogłoszenie władze komunistyczne w grudniu 1981 r. stanu wojennego w celu zgniecenia „Solidarności”.Odpierając zarzuty niektórych działaczy opozycji, iż nie stanął wówczas zdecydowanie do konfrontacji z reżimem komunistycznym, kardynał wyjaśniał ,że wszelkie podejmowane przez niego pojednawcze gesty miały na celu zapobieżenie krwawej łaźni w Polsce - pisze AP.Sylwetkę i życiorys kardynała Glempa przedstawiła obszernie niemiecka agencja prasowa DPA. „Prymas trudnych lat”Prymas trudnych lat stanu wojennego - tak włoskie media nazwały zmarłego kardynała Józefa Glempa. Prowadził polski Kościół od czasów generała Jaruzelskiego do wstąpienia do Unii Europejskiej - przypominają gazety na stronach internetowych.Włoskie media w pierwszych informacjach o śmierci prymasa seniora zwracają uwagę na to, że na lata jego posługi przypadły najważniejsze wydarzenia najnowszej historii Polski: narodziny „Solidarności”, prześladowania opozycji w stanie wojennym, upadek PRL i demokratyczne przemiany 1989 roku.Włoskie media podkreślają też, że kardynał Glemp był otwarty na dialog z prawosławiem i złożył kilka wizyt w Rosji.",,
Media: Timmermans w sporze z Polską o SN posługuje się opiniami z sondażu,"– Nowelizacja ustawy o Sądzie Najwyższym powinna zmienić ocenę sytuacji – mówił minister ds. europejskich Konrad Szymański podczas wysłuchania Polski na unijnej Radzie ds. Ogólnych w Brukseli. Wiceszef Komisji Europejskiej Frans Timmermans negatywnie ocenił działalność Krajowej Rady Sądownictwa. Miał się przy tym powołać na sondaż przeprowadzony przez Stowarzyszenie „Iustitia” wśród sędziów, którzy krytykowali działalność KRS.","Trzecie wysłuchanie Polski w ramach prowadzonej w Radzie UE procedury z art. 7 traktatu odbyło się w Brukseli za zamkniętymi drzwiami. Trwało dwie godziny. Polska delegacja przyjechała z informacją o wycofaniu się ze zmian w Sądzie Najwyższym.  Jak nieoficjalnie dowiedziała się korespondentka Polskiego Radia Beata Płomecka, Szymański, wiceszef MSZ Polski, wytknął Komisji, że długo zwlekała z oceną zmian w ustawie o Sądzie Najwyższym i że argumentowała to brakiem podpisu prezydenta. – Wcześniej na posiedzeniach Rady ten fakt Komisji Europejskiej nie przeszkadzał – miał powiedzieć Konrad Szymański, minister ds. europejskich. Dodał też, że skierowanie skargi na Polskę do unijnego Trybunału Sprawiedliwości za ustawę o Sądzie Najwyższym jest de facto powiązaniem postępowania z procedurą związaną z artykułem 7 unijnego traktatu.  – Zmiany w Sądzie Najwyższym są pozytywne, ale to nie wszystko – miał z kolei powiedzieć wiceszef Komisji Europejskiej. Wysłuchanie rozpoczęło się od wystąpienia Fransa Timmermansa, który dodał, że jest jeszcze wiele zastrzeżeń Komisji, na które Polska nie odpowiedziała. Podobno polityk negatywnie ocenił m.in. działalność KRS, Trybunału Konstytucyjnego i sądów powszechnych.",,
"„Postawa, kiedy człowiek jest skłonny oddać swoje życie, jest postawą niezwykłą”","– W warunkach ekstremalnych byli gotowi zaryzykować, by ratować życie innych – podkreślił prezydent Andrzej Duda podczas uroczystości wręczenia odznaczeń himalaistom uczestnikom akcji ratunkowej na Nanga Parbat.","Himalaiści Adam Bielecki, Denis Urubko i Piotr Tomala zostali odznaczeni przez prezydenta Andrzeja Dudę Krzyżem Kawalerskim Orderu Odrodzenia Polski. Uczestnicy polskiej zimowej wyprawy na K2 pod koniec stycznia 2018 roku brali udział w akcji ratunkowej na Nanga Parbat.Prezydent przyznał takie samo odznaczenie Jarosławowi Botorowi, który również brał udział we wspomnianej akcji, ale nie mógł pojawić się w poniedziałek w Pałacu Prezydenckim. Krzyż Kawalerski Orderu Odrodzenia Polski zostanie mu wręczony przy innej okazji.– Dziękuję za tak godne reprezentowanie RP i za tę godną postawę. Postawa, kiedy człowiek jest skłonny oddać swoje życie, jest postawą niezwykłą – powiedział prezydent Andrzej Duda podczas uroczystości wręczenia odznaczeń.Prezydent zwrócił też uwagę na trudne warunki, jakie wówczas panowały na Nanga Parbat.– Do tego brak tlenu, obciążenie, zmęczenie, bardzo często dezorientacja na skutek braku widoczności – niewyobrażalne, a jednak poszliście i osiągnęliście sukces, bo nie tylko uratowaliście Elisabeth Revol, lecz także wróciliście z tej wyprawy –  mówił prezydent. Tragiczna wyprawa na Nangar ParbatDrugi najwyższy szczyt Ziemi próbowała zdobyć 13-osobowa ekipa. Do bazy pod K2 dotarła 9 stycznia 2018 roku, ale po prawie dwóch miesiącach walki z górą 5 marca kierownik ekspedycji Krzysztof Wielicki podjął decyzję o zakończeniu akcji górskiej. W międzyczasie czterech członków wyprawy – Adam Bielecki, Jarosław Botor, Piotr Tomala i Denis Urubko – ruszyło na pomoc uwięzionym na Nanga Parbat Tomaszowi Mackiewiczowi i Francuzce Elisabeth Revol. Bieleckiemu i Urubce udało się dotrzeć do Revol, którą sprowadzili do dolnego obozu. Na uratowanie Mackiewicza nie było już szans.",,
Krwiopijcy zatrzymani na granicy z Ukrainą. Kierowca wiózł ich w bagażu podręcznym,400 żywych pijawek przechwycili celnicy na polsko-ukraińskim przejściu granicznym w Medyce – dowiedział się portal tvp.info.  Zwierzęta podróżowały w słoju ukrytym w bagażu przemytnika. To największy w tym roku przemyt tych zwierząt.,"Na trop nielegalnie przewożonych zwierząt wpadli funkcjonariusze na polsko-ukraińskim przejściu granicznym w Medyce. Podczas kontroli wjeżdżającego do Polski busa w bagażu podręcznym ukraińskiego kierowcy celnicy odkryli 5-litrowy słój z zaskakującą zawartością. Wewnątrz znajdowało się 400 żywych pijawek lekarskich.Pojadą do zoo– „Podróżowały” nielegalnie, bo bez specjalnego zezwolenia ministra środowiska. Podróż przez granicę przetrwały  bez szwanku – uspokaja w rozmowie z portalem tvp.info rzeczniczka Izby Celnej w Przemyśli Edyta Chabowska. To pierwszy w tym roku tak duży przemyt żywych pijawek udaremniony przez celników. Ukrainiec tłumaczył się nieznajomością przepisów.Teraz zwierzęta zmierzają do ogrodu zoologicznego w Zamościu, gdzie od kilku lat trafiają zatrzymane na granicy żywe zwierzęta. Chabowska wyjaśnia, że w ciągu ostatnich 6 lat, trafiło tam około 10 tys. żywych okazów zatrzymanych na podkarpackiej granicy m.in. żółwie, pijawki, papugi. – Większość jednak stanowiły właśnie pijawki. Rekord przemytniczy padł w 2013 roku w Korczowej kiedy przemytnik próbował wwieźć do Polski 7 tysięcy tych zwierząt – dodaje rzeczniczka. Pijawki z nielegalnych hodowliCelnicy, jak zwykle przy takich okazjach zwracają uwagę na kwestie bezpieczeństwa podczas stosowania hirudoterapii. – Bo pijawki pochodzące z nielegalnych połowów, a nie hodowane w izolowanych warunkach laboratoryjnych, zamiast zdrowia mogą być przyczyną wielu zdrowotnych kłopotów – ostrzega Chabowska.                                                    Zwierzęta trafią teraz do zoo fot. Służba Celna",,
"„Targi w Tczewie pokazują, jaka mogłaby być Polska, gdyby rządziła PO”","Na finiszu kampanii Platforma Obywatelska strzeliła sobie dwa samobójcze gole, a nowe nagrania Sławomira Neumanna dają dość przerażający obraz tego, co dzieje się w PO – oceniają politycy. Dziennikarz „Gazety Gdańskiej” uważa, że kulisy obsadzania stanowisk na Pomorzu pokazują, o jaką stawkę toczyła się walka przed wyborami samorządowymi w 2017 r. – by nie oddać miliardów złotych, które znajdowały się w budżetach zarządzanych przez Platformę miast na Pomorzu.","W programie „Minęła 20” Karolina Pawliczak, kandydatka SLD do Sejmu, powiedziała, że na finiszu kampanii Platforma „strzeliła sobie dwa samobójcze gole”. – Mówię o dwóch, bo kolejna sytuacja jest związana z prezydentem Wałęsą i tym, co powiedział na konwencji – stwierdziła Pawliczak. Lech Wałęsa w niedzielę nazwał zmarłego przed kilkoma dniami marszałka seniora Kornela Morawieckiego „zdrajcą” za to, że w „środku stanu wojennego kozaczył”, zakładając Solidarność Walczącą.We wtorek „Wiadomości” ujawniły nowe fragmenty taśm Sławomira Neumanna, które pokazują m.in. kulisy obsadzania stanowisk – takich jak fotel wiceprezydenta miasta czy funkcje dyrektorskie w miejskich spółkach. – Jest rzeczą oczywistą, że to, co mówił pan Neumann, daje dość przerażający obraz tego, co dzieje się w Platformie Obywatelskiej – ocenił Władysław Teofil Bartoszewski, kandydat PSL do parlamentu. Marek Formela, dziennikarz „Gazety Gdańskiej”, podkreślił, że ujawnione przez TVP Info działania, które podejmował Sławomir Neumann, pokazują jego ówczesne starania o utrzymanie stanu posiadania PO na Pomorzu. – Gdyby podsumować budżety samorządów, którymi zarządzają politycy PO, to w gestii tego ugrupowania na terenie Pomorza jest 7 mld zł. To tak naprawdę było jesienią 2017 r. stawką – żeby władztwo nad tym majątkiem nie przeszło w ręce PiS – powiedział dziennikarz i dodał, że „reszta to cynizm wynikający z doraźnych taktycznych przepychanek”.Podkreślił, że w siedzibie partii „nie pa prywatnych spotkań” – czym próbuje tłumaczyć wulgarne wypowiedzi Neumann, zarzucając jednocześnie, że taśmy zostały nagrane nielegalnie.– Partia taka jak PO otrzymuje rocznie około 15 mln zł publicznych pieniędzy i wszelka działalność podlega normalnej ocenie. Uciekanie w takie alibi, że było to prywatne spotkanie, jest całkowicie nonsensowne – powiedział Formela. Zdaniem gdańskiego dziennikarza „delegowanie” polityków PO do rad nadzorczych w Gdańsku tworzy „architekturę wpływów i koneksji, która to środowisko wewnętrznie umacnia i każe mu walczyć z konkurentem politycznym za wszelką cenę”. Formela przypomniał też, że ostatecznie kandydatka PO na prezydenta Tczewa nie weszła do drugiej tury wyborów i „nie było czym handlować” – podobnie jak w Gdyni, gdzie Platforma w obawie przed kompromitacją z prezydentem Wojciechem  Szczurkiem – jak powiedział dziennikarz – nie wystawiła żadnego kandydata.– Nie było też czym handlować w Słupsku, bo kandydatka PO przegrała z kretesem z nominatem Roberta Biedronia – stwierdził dziennikarz. Jak dodał, „targi w Tczewie pokazują, jaka mogłaby być Polska, gdyby Platforma Obywatelska targowała nie tylko w Tczewie, ale także we wszystkich innych miastach”.",,
Papież Franciszek: św. Stanisław Kostka jest wzorem dla polskiej młodzieży,"„Niech św. Stanisław uczy Was tej wolności, która nie jest biegiem na oślep, ale zdolnością rozeznawania celu i obierania najlepszych dróg postępowania i życia. Niech Was uczy szukać zawsze i nade wszystko przyjaźni z Jezusem” – napisał papież do biskupa płockiego Piotra Libery w 450. rocznicę śmierci  patrona polskiej młodzieży.","Franciszek wskazał, że święty może być dla młodych w Polsce wzorem dążenia do prawdziwego szczęścia.„W osiemnastym zaledwie roku życia, z powodu ciężkiej choroby, zakończył bieg ziemskiej wędrówki ten alumn jezuickiego nowicjatu w Rzymie, jeden z najwybitniejszych synów Towarzystwa Jezusowego, jakich wydała Wasza Ojczyzna” – napisał papież o św. Stanisławie Kostce. Franciszek zwrócił się również do wiernych z Polski. „Wspominając jego przejście do chwały Pana, jednoczę się w dziękczynnej modlitwie z wiernymi Diecezji Płockiej i całego Kościoła w Polsce, którzy w Rostkowie, miejscu urodzin Świętego, będą niebawem celebrować centralne uroczystości Roku jemu poświęconego” – czytamy w liście. – Wielu z was podejmuje we wrześniu pieszą pielgrzymkę z Przasnysza do Rostkowa, z miejsca jego chrztu do miejsca narodzin. Jest to niejako pierwszy etap tego Stanisławowego „biegu na przełaj” do świętości. Zachęcam Was, abyście pamiętali, nie tylko podczas tej wędrówki, ale również na innych drogach waszej codzienności, że i wy możecie zdobyć się na taki „bieg”. I was przynagla miłość Chrystusa i umacnia Jego łaska. Miejcie odwagę! Świat potrzebuje Waszej wolności ducha, waszego ufnego patrzenia w przyszłość, Waszego pragnienia prawdy, dobra i piękna – powiedział. Papież podkreślił, że nikt nie powinien się bać „ryzyka i marzeń o prawdziwym szczęściu”. – Jezus jest Panem ryzyka, jest Panem wychodzenia zawsze <>. (...) Pragnie On waszych rąk, by nadal budować dzisiejszy świat. Chce go budować z wami. Niech z nieba wspiera Was św. Stanisław i niech inspiruje Was jego życiowe motto: „Ad maiora natus sum” – „do wyższych rzeczy jestem zrodzony”! – zakończył papież Franciszek.",,
Ukraina zaostrzyła kontrole na granicy z Rosją,"W związku z nasileniem działań rosyjskich służb specjalnych Ukraina zaostrzyła kontrole na swoich granicach. Dowództwo Państwowej Straży Granicznej w Kijowie poinformowało, że dotyczy to przede wszystkim granicy z Rosją.","Ukraina wprowadziła wzmożone środki bezpieczeństwa po dwóch zamachach na znane osobistości, do których doszło w ostatnich dniach. Zaleciła to Rada Bezpieczeństwa Narodowego i Obrony (RBNiO). Straż Graniczna uprzedziła, że szczegółowe kontrole dotkną „w pierwszej kolejności cudzoziemców, którzy wjeżdżają na Ukrainę”. Do ich sprawdzania zaangażowano dodatkowe środki techniczne i funkcjonariuszy Służby Bezpieczeństwa Ukrainy. W Kijowie w zeszłym tygodniu w wyniku wybuchu ranny został parlamentarzysta Ihor Mosijczuk, a w poniedziałek zastrzelono znaną lekarkę i wolontariuszkę czeczeńskiego pochodzenia Aminę Okujewą. Wraz z nią ranny został jej mąż Adam Osmajew, oskarżany przez Rosję o planowanie w 2012 r. zabójstwa prezydenta Władimira Putina. We wtorek sekretarz RBNiO Ołeksandr Turczynow oświadczył, że na Ukrainie wzmożone zostaną działania antyterrorystyczne i kontrwywiadowcze.",,
„Bruksela przeżyje pana Korwin-Mikkego”,"– Bruksela przeżyje pana Korwin-Mikkego,  ale image Polski na tym straci.  Ja bym nie chciał żeby mój kraj, moja ojczyzna, obojętnie czy rządzona przez Platformę czy – mam nadzieję – przez Prawo i Sprawiedliwość, miała takich cudaków, którzy będą nam szkodzić – tak euro deputowany PiS Ryszard Czarnecki, komentował w programie „Po przecinku” w TVP Info, 6 procentowe poparcie dla Kongresu Nowej Prawicy Janusza Korwin-Mikkego.","Z najnowszego sondażu TNS Polska dla „Wiadomości” TVP1 wynika, że Platforma Obywatelska oraz Prawo i Sprawiedliwość cieszą się takim samym, 28-procentowym poparciem. Trzeci Sojusz Lewicy Demokratycznej może liczyć na poparcie 10 procent głosujących, a na 6 proc. poparcia może liczyć Kongres Nowej Prawicy. Ta wysoka pozycja partii kontrowersyjnego polityka połączyła polityków PO i PiS. – Bruksela przeżyje pana Korwin-Mikkego,  ale image Polski na tym straci. Ponieważ jego wygłupy, hece i happeningi będą tam zauważone. Będą o tym mówili, ale nie, że to prezes Kongresu Nowej Prawicy, ale „ to ten europoseł z Polski” – mówił Ryszard Czarnecki, eurodeputowany z PiS. Poseł Po Paweł Olszewski, wskazywał, że wysoki wynik Kongresu nie oznacza jednak, że sam Korwin-Mikke zostanie wybrany do Parlamentu Europejskiego. Jak żona Cezara Równie zgodni goście TVP Info byli w sprawie zamieszania wokół Aleksandra Kwaśniewskiego. Amerykański serwis internetowy „Buzzfeed” ujawnił, że syn wiceprezydenta USA Hunter Biden i były prezydent Polski Aleksander Kwaśniewski są członkami rady nadzorczej spółki Burisma Holdings – firmy gazowej, powiązanej z ministrem energii z czasów Wiktora Janukowycza. Były prezydent potwierdził, że zasiada w niezależnej radzie dyrektorów firmy. Twierdzi jednak, że firma działa na korzyść Ukrainy. – Na pewno jest to problem dla Palikota. Ta dwuznaczność, w której znalazł się Aleksander Kwaśniewski, nie miałaby miejsca, gdyby nie angażował się w politykę – uważa Paweł Olszewski. –  Biorąc pod uwagę jego zaangażowanie wewnątrz kraju w kampanię wyborczą i z drugiej strony czerpanie dochodów od oligarchy, który był ministrem w rządzie Janukowycza, rodzi to uzasadnione pytanie o intencje. Gdyby nie był czynnym politykiem, nie widziałbym w tym najmniejszego problemu – dodał. Ryszard Czarnecki nie omieszkał wypomnieć, że informacje na temat pracy byłego prezydenta, nie są „pierwszym grzechem Kwaśniewskiego”. –Inny oligarcha, pan Pińczuk, był poważnym sponsorem fundacji żony Aleksandra Kwaśniewskiego.  Na Zachodzie jest tak, że byli politycy odcinają kupony od swoich funkcji, ale to są byli politycy i potrafili postawić sobie granice. Kwaśniewski powinien być jak żona Cezara: poza podejrzeniami. I w tego typu podejrzane konteksty biznesowe nie wchodzić albo wchodzić, ale wtedy odciąć się od wpływów politycznych – podkreślił.",,
Na Manhattanie rozbił się śmigłowiec,"Na Manhattanie w Nowym Jorku na jednym z budynków awaryjnie lądował śmigłowiec. Maszyna uderzyła o dach budynku, a następnie się zapaliła. W wypadku zginęła jedna osoba.","Gubernator stanu Nowy Jork Andrew Cuomo, który zjawił się na miejscu zdarzenia, powiedział, że ze wstępnych ustaleń wynika, iż śmigłowiec próbował lądować na dachu jednego z drapaczy chmur na Seventh Avenue. Dodał, że straż pożarna opanowała pożar, który wybuchł po tym manewrze, i że nie ucierpiała żadna z osób znajdujących się w budynku. Przekazał, że według ich relacji na skutek uderzenia budynek się zatrząsł. Podkreślił, że na razie nic nie wskazuje na podobieństwo tej sytuacji do zamachów terrorystycznych z 11 września 2001 roku, gdy dwa z czterech porwanych przez dżihadystów samolotów uderzyły w wieże World Trade Center na Manhattanie. Do wypadku doszło w poniedziałek na krótko przed godz. 14 (godz. 20 w Polsce) w złych warunkach atmosferycznych – padał deszcz, unosiła się mgła, a wiszące nisko chmury zasłaniały szczyty wieżowców.",,
Prezydent o sędziach: Poziom zakłamania tego towarzystwa mnie osłabia [WIDEO],"Prezydent Andrzej Duda w ostrych słowach skrytykował środowisko  sędziowskie. – Poziom zakłamania tego towarzystwa i jego hipokryzji mnie osłabia – powiedział w rozmowie z Krystyną Barchańską, matką 17-latka, który był najmłodszą ofiara stanu wojennego.","Prezydent Andrzej Duda odwiedził 13 grudnia Krystyną Barchańską, matkę niespełna 17-letniego Emila Barchańskiego, zamordowanego w 1982 r.                   10 lutego 1982 r. Emil wraz z kolegami obrzucił pomnik Feliksa Dzierżyńskiego w Warszawie białą i czerwoną farbą, a także koktajlami Mołotowa. Po zatrzymaniu miesiąc później nastolatek był brutalnie bity przez funkcjonariuszy Służby Bezpieczeństwa.              Zapytany w sądzie,  czy może podać nazwiska funkcjonariuszy, którzy go bili, odpowiedział: „Ci panowie, kiedy biją, nie przedstawiają się, ale jestem gotów w każdej chwili ich rozpoznać”.  Te słowa prawdopodobnie przyczyniły się do jego śmierci – 3 czerwca 1982 r. poszedł nad Wisłę i zniknął; po kilku dniach jego ciało wyłowiono z rzeki. Sprawców nigdy nie znaleziono. „Praca sędziów powinna być służbą”W środę podczas spotkania z mieszkańcami Nowego Miasta Lubawskiego prezydent Andrzej Duda przypominał, że praca sędziów powinna być służbą dla Rzeczpospolitej i obywateli, a nie obroną przywilejów i władzy nad ludźmi. Podkreślał, że żadna władza nie jest nietykalna. Przyznał jednak, że reforma sądów napotyka na silny opór.              Jak mówił, „przywrócenie w Polsce sprawiedliwości w znaczeniu przywrócenia sprawiedliwych sądów jest bardzo trudne”, ponieważ „stary układ” w sądownictwie „bardzo mocno się trzyma i nie chce pozwolić na to, aby zabrać im przywileje i tę władzę nad ludźmi, do której doszli”.              – Ale muszą zrozumieć, że ich praca to także służba dla Rzeczypospolitej i przede wszystkim dla polskich obywateli. I że to jest najważniejsze. I że nie obywatel jest dla sądu, ale sąd jest dla obywatela. I że sędzia służy ludziom i służy Rzeczypospolitej – zaznaczył Andrzej Duda, podkreślając, że taki status sędziego „jasno wynika z polskiej Konstytucji”",,
Susza w Polsce. Poziom wody w rzekach jest wyjątkowo niski,"W całej Polsce jest bardzo zła sytuacja, jeśli chodzi o poziom wody w rzekach. A będzie coraz gorzej, bo najbliższych dniach są prognozowane upały – poinformował w piątek hydrolog z IMGW Paweł Staniszewski.","Staniszewski podkreślił, że każdego dnia przybywa ok. 10–15 stacji z niskim poziomem wód w rzekach. – Najgorzej jest w zachodniej Polsce, tam jest największy niedobór opadów – przede wszystkim w województwach: dolnośląskim, śląskim, wielkopolskim, ale również w centralnej Polsce – w województwach: łódzkim, mazowieckim i kujawsko–pomorskim – poinformował. Hydrolog z IMGW dodał, że w ubiegłym tygodniu w wyniku opadów sytuacja się ustabilizowała, jednak teraz znowu się pogarsza. W jego ocenie tendencja ta będzie się utrzymywała. Stany niskie wód występują na 169 stacjach. Rekordowo niskie stany wody, porównywalne do tych z 2015 r., odnotowano w Górnej Warcie. Staniszewski zaznaczył, że występuje tam bardzo głęboka susza hydrologiczna. Na 10 stacjach został osiągnięty stan poniżej minimalnego, na rzekach: Bystra, Wieprzówka, Lepietnica, Kamienica, Zdynia, Bukowa, Wieprz, Radomka i Liswarta. – Jedynie na południu Polski było bardziej mokro – tym bardziej, że tam jest teren górzysty, więc może tam tych stanów niskich jest trochę mniej, ale jednak tam są bardzo mocno zauważalne – dodał Staniszewski. Jak zaznaczył, w przypadku rzek górskich szybko widać, kiedy pojawiają się na nich płycizny, kamienie czy łachy. Staniszewski zaznaczył, że nie we wszystkich rzekach są wodowskazy. Nie ma ich w mniej znaczących, niekontrolowanych rzekach. – Wiele mniejszych rzek albo już całkowicie zarosło albo praktycznie całkowicie wyschło – tak jak to było w 2015 r. Zaczyna się robić podobna sytuacja – wskazał. Staniszewski ocenił, że ze względu na prognozy na najbliższe dni, w których synoptycy przewidują wysokie temperatury i jedynie burzowe opady, sytuacja dot. poziomu wód będzie się pogarszała – susza hydrologiczna będzie się pogłębiać w całym kraju. – Najdotkliwsza będzie na zachodzie Polski, bo tam te upały będą największe, oraz w centralnej Polsce – tam mamy niedobór opadów z czerwca i również podobnie wygląda to w lipcu – podkreślił.",,
USA chcą kupić Grenlandię? „To musi być prima aprilis”,"Ministerstwo spraw zagranicznych Grenlandii poinformowało, że wyspa ta nie jest na sprzedaż. To reakcja na doniesienia dziennika „The Wall Street Journal”, który napisał o chęci zakupu przez prezydenta USA Donalda Trumpa duńskiego terytorium autonomicznego.","„Grenlandia jest bogata w cenne zasoby (...) Jesteśmy otwarci na biznes, a nie na sprzedaż” – oświadczyło MSZ Grenlandii. Sprawy dotychczas nie skomentował gabinet premier Danii Mette Frederiksen, komentarza na razie nie wydała także amerykańska ambasada w Kopenhadze.  „To musi być prima aprilis” – napisał na Twitterze były szef duńskiego rządu Lars Lokke Rasmussen z Partii Liberalnej. – Jeśli on (Trump) naprawdę to rozważa, jest to ostateczny dowód na to, że oszalał. Pomysł sprzedania przez Danię Stanom Zjednoczonym 50 tys. obywateli jest całkowicie niedorzeczny – oświadczył wcześniej rzecznik Duńskiej Partii Ludowej (DF) ds. polityki zagranicznej Soren Espersen. Licząca 56 tys. mieszkańców Grenlandia to największa wyspa świata, stanowiąca autonomiczną część Królestwa Danii. Rząd autonomiczny decyduje w większości spraw wewnętrznych, ale decyzje związane z bezpieczeństwem i polityką zagraniczną zapadają w Kopenhadze. Z racji położenia i bogatych zasobów surowców naturalnych (ropa, gaz, złoto, diamenty, uran, cynk, ołów) Grenlandia ma duże znaczenie geopolityczne i w ostatnich latach budziła rosnące zainteresowanie potęg takich jak USA, Chiny czy Rosja. Na mocy traktatu z Danią z lat 50. USA utrzymują bazę wojskową na północy wyspy, w której skład wchodzi m.in. stacja radarowa – element systemu wczesnego ostrzegania przed pociskami balistycznymi.",,
Były wiceminister Skarbu Państwa dostał posadę w spółce Polskie LNG S.A,"Były wiceminister Skarbu Państwa w rządzie PO-PSL Krzysztof Żuk po zwolnieniu ze stanowiska otrzymał dobrze płatną posadę w spółce Polskie LNG S.A. Przez lata, już jako prezydent Lublina działał w radzie nadzorczej spółki odpowiedzialnej gazoport w odległym o 700 km Świnoujściu.","Dziennikarz RMF FM Robert Mazurek wskazał, że Żuk pracował w radach nadzorczych PLNG oraz PZU Życie. – Zajmowałem te stanowiska, reprezentując Skarb Państwa jako były wiceminister. I w jednej, i w drugiej spółce odpowiadałem za wdrażanie strategii inwestycyjnej – tam budując terminal gazowy w Świnoujściu, a tutaj strategia budowania grupy bankowo-ubezpieczeniowej – tłumaczył.Na uwagę prowadzącego, że Żuk przestał być ministrem w 2009 r., a PLNG nadzorował przez kolejnych siedem lat, polityk zapewnił, że nie była to żadna synekura. – Jak ma pan inwestycję na ponad 4 mld zł, to Skarb Państwa musi nadzorować przez swojego przedstawiciela, a że jako wiceminister uruchamiałem budowę tego terminala, to go później w radzie nadzorczej nadzorowałem – wyjaśnił.",,
Założyciel Biedronki zapisał w spadku 10 mln euro ubogim dzieciom,"Alexandre Soares dos Santos, zmarły w sierpniu założyciel sieci sklepów Biedronka, pozostawił 10 mln euro na pomoc dla biednych dzieci. Środki te mają być głównie przeznaczone na ich edukację. Rozdziałem pieniędzy zajmie się przewidziana w testamencie przedsiębiorcy fundacja – poinformował tygodnik „Sabado”.","Lizbońskie pismo dowiedziało się, że w testamencie Soares dos Santos wskazał związanych w przeszłości z portugalską Partią Socjaldemokratyczną (PSD) profesorów akademickich, Nuno Crato oraz Miguela Poiaresa de Maduro, jako potencjalnych przewodniczących nowej fundacji. Pierwszy w rządzie Pedro Passosa Coelho odpowiadał za resort edukacji i nauki, a drugi za rozwój regionalny. Fundacja, która ma pomagać portugalskim dzieciom z biednych rodzin, będzie trzecią powołaną do życia z inicjatywy byłego prezesa koncernu Jeronimo Martins. Dwie inne zajmują się m.in. badaniami nad fauną i florą oceanów, a także wydawaniem publikacji naukowych i organizacją debat. Soares dos Santos wskazał w testamencie, że nowa fundacja powinna zajmować się pomocą dzieciom i młodzieży z biednych portugalskich rodzin w zdobyciu wykształcenia. Wyznaczył też troje ze swoich siedmiorga dzieci do realizacji tego projektu. Zgodnie z wolą biznesmena połowa pieniędzy znajdujących się na jego trzech kontach bankowych – w Luksemburgu, Genewie i Londynie – przypadnie żonie zmarłego. Tygodnik przypomniał, że Soares dos Santos i jego małżonka mieli rozdzielność majątkową. W testamencie przedsiębiorca nie przeznaczył żadnych pieniędzy dla swoich dzieci, ale wartość przekazanych im dóbr, m.in. zegarków i biżuterii, „Sabado” oszacował na 2 mln euro. Spadkobiercami przedsiębiorcy jest też 17 jego wnuków, z których każde otrzymało po 25 tys. euro. W testamencie były prezes Jeronimo Martins przestrzegł rodzinę przed waśniami i „fałszywymi przyjaciółmi”. Przyznał, że ma świadomość, iż część potomków może nie być usatysfakcjonowana podziałem spadku. Zmarły w sierpniu w wieku 84 lat biznesmen od kilku lat plasował się na drugim miejscu listy najbogatszych ludzi w Portugalii. Do 2013 r. przez ponad 40 lat Soares dos Santos był prezesem Jeronimo Martins. Po swoim ustąpieniu przywództwo w grupie przejął po ojcu Pedro Soares dos Santos, który do dziś kieruje firmą. Na początku lat 90., po jednej z podróży do Europy Środkowo-Wschodniej, Soares dos Santos podjął decyzję o utworzeniu sieci handlowej w Polsce. Pierwsze dyskonty sieci Biedronka pojawiły się w 1995 r.",,
"Sellin: Nie zmierzajmy tam, do chorego domu się nie wchodzi","Polska wchodziła do UE równych, suwerennych państw; dziś widzimy, że tak nie jest – ocenił wiceminister kultury Jarosław Sellin. Odniósł się również do sprawy wejścia Polski do strefy euro.","W środę premier udaje się do Budapesztu. Będzie tam rozmawiał m.in. z premierem Viktorem Orbanem. Z kolei na 9 stycznia zaplanowane jest spotkanie Mateusza Morawieckiego z przewodniczącym Komisji Europejskiej Jeanem-Claudem Junckerem w związku z zastosowaniem wobec Polski art. 7 Traktatu UE. W styczniu premier ma też wziąć udział w Światowym Forum Ekonomicznym w Davos.Sellin mówił w radiowych Sygnałach Dnia, że jednym z głównych tematów poruszanych podczas rozmów prowadzonych w trakcie wizyty na Forum Ekonomicznym będą relacje Polski z Unią Europejską. – Do Davos przyjeżdżają przywódcy prawie całego świata, a już na pewno przywódcy europejscy, więc będzie okazja do rozmów bilateralnych z przywódcami europejskimi – podkreślił wiceminister kultury. „Wchodziliśmy do innej Unii” Jarosław Sellin ocenił, że uruchomienie art. 7 wobec Polski jest niezrozumiałe i szkodliwe dla całej UE. – Tutaj Komisja Europejska wychodzi poza swoje uprawnienia, szkodzi projektowi, jakim jest Unia Europejska – powiedział.– My jesteśmy zwolennikami tego, żeby ten projekt się udawał, a nie destruował. Umawialiśmy się na coś innego. Wchodziliśmy do innej Unii. Umawialiśmy się, że to będzie organizacja międzynarodowa równych, równie traktowanych, suwerennych państw; dziś widzimy, że tak nie jest"" - podkreślił.Pytany o to, czy Polska powinna podjąć starania o wejście do strefy euro ocenił, że strefa zmaga się obecnie z „poważnym kryzysem”. – Dopóki ta sytuacja się nie uzdrowi, to lepiej do tego nie zmierzajmy; do chorego domu się nie wchodzi – mówił. Trzy miesiące na wprowadzenie rekomendacji dotyczących praworządności Pod koniec grudnia KE zdecydowała o uruchomieniu wobec Polski procedury z art. 7.1 unijnego traktatu, który mówi, że na uzasadniony wniosek jednej trzeciej państw członkowskich, Parlamentu Europejskiego lub Komisji Europejskiej, Rada UE (składająca się z przedstawicieli wszystkich państw członkowskich) większością czterech piątych, po uzyskaniu zgody PE, może stwierdzić istnienie wyraźnego ryzyka poważnego naruszenia przez kraj członkowski wartości unijnych; przed dokonaniem takiego stwierdzenia Rada wysłuchuje dane państwo, i stanowiąc zgodnie z tą samą procedurą, może skierować do niego zalecenia.Wiceszef Komisji Frans Timmermans, który poinformował o tej decyzji, podkreślił, że KE daje Polsce trzy miesiące na wprowadzenie rekomendacji dotyczących praworządności.",,
Po ataku na Mariupol UE ostrzega i potępia Rosję. „Przestańcie wspierać separatystów!”,"Unia Europejska po raz kolejny ostrzega i potępia Rosję.  – Przestańcie wspierać separatystów finansowo, politycznie i militarnie – apeluje szefowa unijnej dyplomacji Federica Mogherini opublikowała oświadczenie w reakcji na zamach na ukraiński Mariupol. Według ostatnich danych, zginęło w nim 30 osób, a około 100 zostało rannych. Także polskie MSZ stanowczo potępiło sobotni ostrzał dzielnic mieszkalnych Mariupola.","Szefowa unijnej dyplomacji napisała, że eskalacja działań zbrojnych na Ukrainie nieuchronnie doprowadzi do dalszego, poważnego pogorszenia stosunków między Unią Europejską a Rosją. Federica Mogherini wezwała też Moskwę, by przestała wspierać separatystów na Ukrainie finansowo, politycznie i militarnie. Podkreśliła, że władze na Kremlu powinny wywierać presję na przywódców separatystów na Ukrainie, by zakończyli działania wojenne. – To zapobiegnie katastrofalnym konsekwencjom – pokreśliła szefowa unijnej dyplomacji. Sankcje powinny być utrzymane To kolejne unijne oświadczenie krytykujące Rosję. W związku z eskalacją konfliktu na Ukrainie część państw, głównie z Europy Środkowo-Wschodniej, uważa, że sankcje nałożone na Rosję rok temu powinny być utrzymane. W marcu wygasają restrykcje dyplomatyczne, obejmujące zakaz wjazdu do Unii i zamrożenie aktywów finansowych.I tu raczej kontrowersji nie powinno być. Natomiast kluczowa i zapewne gorąca debata spodziewana jest w Unii w połowie roku. Do końca lipca kraje członkowskie będą musiały zdecydować, czy przedłużą sankcje gospodarcze nałożone na Rosję. Prezydent Ukrainy Petro Poroszenko i premier Arsenij Jaceniuk twierdzą, że sprawcy ataku na Mariupol powinni stanąć przed Trybunałem Karnym w Hadze. Kijów nie podpisał jednak - podobnie jak Rosja - Statutu Rzymskiego, a zatem nie uznaje jego jurysdykcji. Mimo że w parlamencie jest odpowiedni projekt ustawy, rządząca większość nie występuje z inicjatywą jego przyjęcia.MSZ: stanowczo potępiamy „Stanowczo potępiamy dzisiejszy ostrzał artyleryjski dzielnic mieszkalnych Mariupola na Ukrainie wschodniej z terenów kontrolowanych przez prorosyjskich separatystów, w którym zginęło kilkudziesięciu cywilów” – brzmi oświadczenie polskiego MSZ. Resort spraw zagranicznych pisze, że to kolejny przykład rażącego naruszenia zawieszenia broni i tak zwanych Porozumień Mińskich, w których zarysowano drogę deeskalacji konfliktu na Ukrainie wschodniej. Za nierespektowanie zawartych porozumień po raz kolejny zapłacili cenę życia bezbronni cywile, w tym kobiety i dzieci. „W pełni utożsamiamy się z oświadczeniem wydanym dziś w tej sprawie przez Wysoką Przedstawiciel do spraw Zagranicznych i Polityki Bezpieczeństwa Unii Europejskiej. Kategorycznie wzywamy do ustalenia winnych dzisiejszego ostrzału oraz ostatnich aktów przemocy na Ukrainie wschodniej, a także ich przykładnego ukarania” – pisze polski MSZ. OBWE: rakiety na Mariupol wystrzelili separatyściPociski rakietowe, które spadły na Mariupol, zostały wystrzelone z terytorium kontrolowanego przez prorosyjskich separatystów. Oświadczenie tej treści wydała Organizacja Bezpieczeństwa i Współpracy w Europie. Misja OBWE dokonała inspekcji na miejscu ostrzału. W jego wyniku zginęło 30 osób, a około stu zostało rannych.Atak przeprowadzono rano. 120 pocisków z wyrzutni Grad spadło na dzielnicę mieszkalną, w okolice pełnego w sobotni poranek bazaru. 23 osoby zginęły na miejscu. Prawie sto zostało rannych, część trafiła do szpitali, tam zmarło kolejne 7 osób. Później separatyści ostrzeliwali jeszcze przedmieścia miasta, gdzie są pozycje ukraińskiej armii. Położony nad Morzem Azowskim Mariupol liczy pół miliona mieszkańców jest bardzo ważnym dla Ukrainy portem, a także ośrodkiem przemysłu hutniczego. Lider wspieranej przez Moskwę samozwańczej Republiki Donieckiej Ołeksandr Zacharczenko ogłosił rozpoczęcie ofensywy na Mariupol.",,
Niemieccy neonaziści mordowali obcokrajowców. Służby przymykały oko na działania NSU,"Niemiecka neonazistka Beate Zschäpe została skazana na dożywotnie więzienie. Była członkinią terrorystycznej grupy Narodowosocjalistyczne Podziemie (NSU), której głównym motywem działania była nienawiść do obcokrajowców. Grupa była inwigilowana przez niemiecki kontrwywiad przez wiele lat, a mimo to dokonała  wielu morderstw, napadów na bank i ataków bombowych.","Narodowosocjalistyczne Podziemie to neonazistowska grupa terrorystyczna działająca na terytorium Niemiec od końca lat 90. Ich głównym motywem postępowania była nienawiść do obcokrajowców. Członkowie NSU są odpowiedzialni za zamordowanie ośmiu tureckich i jednego greckiego przedsiębiorcy w latach 2000-06 oraz policjantki z miasta Heilbronn w 2007 r. Gang dokonał również dwóch ataków bombowych i 15-krotnie napadał na  bank. NSU działało przez kilkanaście lat. W listopadzie 2011 r. członkini gangu Beate Zschäpe zgłosiła się na policję. Jej wspólnicy, Uwe Böhnhardt i Uwe Mundlos, popełnili samobójstwo, bojąc się schwytania po napadzie na bank. Dom w Zwickau, w którym mieszkała trójka przestępców, został zniszczony przez wybuch bomby. Po latach okazało się, że organizacja była inwigilowana przez niemieckie służby przez wiele lat. Nie wiadomo więc, dlaczego NSU tak długo terroryzowało Niemcy.Odkąd sprawa wypłynęła, pojawiało się wiele zarzutów pod adresem niemieckiego kontrwywiadu (Urząd Ochrony Konstytucji), który przez kilkanaście lat nie był w stanie zlikwidować grupy terrorystycznej, pomimo że członkowie gangu byli pod ich obserwacją od samego początku. Mówiło się, że troje przestępców otrzymało od kontrwywiadu nową tożsamość w zamian za pomoc w inwigilacji grup neonazistów. W 2003 r. została powołana specjalna Komisja Śledcza Bundestagu, która miała zając się działalnością NSU.Redakcja „Deutsche Welle” przytoczyła tekst „Bild am Sonntag”, z którego wynikało, że członkom komisji śledczej przekazano listę 129 osób wspierających działalność terrorystów Narodowosocjalistycznego Podziemia. Komisja miała zbadać, czy wśród tych osób nie było agentów kontrwywiadu.Podczas przesłuchania przed Komisją Bundestagu szef Niemieckiej Służby Kryminalnej stwierdził, że służby niszczyły dokumenty związane z terrorystami z NSU.Z biegiem lat pojawiały się coraz ciekawsze informacje. Okazało się, że dwóch policjantów w  Schwäbisch Hall było członkami Ku-Klux-Klanu. Jeden z funkcjonariuszy był przełożonym policjantki zamordowanej w 2007 r. przez NSU.Parlamentarna komisja śledcza powołana przez Bundestag wykazała, że policja popełniła rażące błędy. Między innymi przez uchybienia służb neonazistowska grupa terrorystów bezkarne działała przez kilkanaście lat. W maju 2013 r. ruszył proces proces głównej oskarżonej Beate Zschäpe. Na ławie oskarżonych zasiedli też specjaliści z niemieckich służb specjalnych, których prokuratura oskarżyła o bezczynność.Beate Zschäpe nie przyznawała się do winy i twierdziła, że nic nie wie o zabójstwach, wybuchach i napadach na bank. Wyższy Sąd Krajowy w Monachium skazał ją na dożywotnie więzienie za współudział w 10 zabójstwach, popełnionych w latach 2000-07 na terenie Niemiec przez NSU.",,
Lewica z tajnym kandydatem na prezydenta. „Boją się wyniku na poziomie 3-4 procent”,"Choć parlamentarzyści Lewicy zapewniają, że wybrali już kandydata na prezydenta, to jego lub jej nazwisko zdradzą dopiero 19 stycznia. W takie zapewniania nie wierzą politycy Prawa i Sprawiedliwości. – Lewica ma wyraźny kłopot, ponieważ żaden z trzech liderów tego obozu nie chce startować. Zdają sobie bowiem sprawę, że mogą uzyskać wynik na poziomie 3-4 procent. To byłoby odebrane w kategoriach totalnej porażki, ponieważ Lewica w sondażach partyjnych ma kilkanaście procent poparcia – powiedział portalowi tvp.info senator PiS Jan Maria Jackowski.","Nieoficjalnie politycy Lewicy mówią, że ich kandydat lub kandydatka na prezydenta będzie dla wszystkich dużym zaskoczeniem. Poseł Krzysztof Śmiszek, związany z Robertem Biedroniem, postanowił podsycić spekulacje. Zamieścił na Twitterze hashtag #Śmiszek2020. Wielu internautów odebrało to jako zapowiedź jego udziału w wyścigu prezydenckim.  – Krzysztof Śmiszek nie będzie naszym kandydatem na prezydenta, choć w sztabie wyborczym będzie pełnić odpowiedzialne funkcje. Zaangażuje się w kampanię, ale jest zbyt zaangażowany w swoją pracę poselską, żeby porzucać Sejm. Ten wpis jest typowy dla Krzysztofa. Jest facetem na luzie, tak zbudował sympatię wśród swojego elektoratu – mówiła nam posłanka Lewicy Anna Maria Żukowska. Rzeczniczka Sojuszu Lewicy Demokratycznej zdradziła, że Lewica już wybrała kandydata i zostanie on przedstawiony 19 stycznia podczas specjalnej konwencji. Mają się w niej pojawić propozycje programowe. To o tyle zaskakujące, że jeszcze niedawno politycy Lewicy zapowiadali, że prezentacja kandydata nastąpi w połowie grudnia. – Konstruujemy zaplecze polityczne i sztabowe. Konstruujemy strategię na kampanię wyborczą. Na pewno to będzie kampania wyborcza, która będzie bardzo blisko Polek i Polaków. Nasz kandydat będzie spotykał się z nimi każdego dnia, aby ich przekonać do lewicowej wizji prezydentury – stwierdził poseł Lewicy Tomasz Trela. W radiu TOK FM eurodeputowany i były premier Leszek Miller sugerował, że poślizg z ujawnieniem kandydata jest związany z obawą o słabszy wynik Lewicy w wyborach prezydenckiej aniżeli parlamentarnych.  – Nikt z nas nie obawia się niczego, bo jesteśmy poważną formacją polityczną i odważnie staniemy do tych wyborów przedstawiając kandydaturę, która będzie zawodnikiem, zawodniczką wagi ciężkiej – skomentowała słowa Millera rzeczniczka SLD Anna Maria Żukowska.  Choć nieoficjalnie politycy Lewicy mówią, że ich formację w wyborach prezydenckich będzie reprezentowała kobieta, to na sejmowych korytarzach złośliwi żartują, że chodzi o... wicemarszałka Sejmu i szefa SLD Włodzimierza Czarzastego.Po tym jak Śmiszek sugerował swoją kandydaturę w wyborach prezydenckich, ciepło wypowiedzieli się o niej politycy związani z Wiosną. – No i jest news! – napisał szef klubu parlamentarnego Lewicy Krzysztof Gawkowski. – Doczekaliśmy się! – stwierdził z kolei eurodeputowany Robert Biedroń. Rewelacje o starcie Śmiszka szybko jednak zdementowała związana z SLD Żukowska. Wiceminister obrony narodowej Wojciech Skurkiewicz sugeruje, że możemy mieć do czynienia ze sporem to, kto zasługuje na miano kandydata między SLD, Wiosną i Partią Razem. – Najbliższe dni pokażą, czy Lewica jest w stanie porozumieć się co do jednego kandydata, czy też nie. Nie wydaje mi się, żeby tym kandydatem była osoba, która nie jest bezpośrednio związana z Sojuszem Lewicy Demokratycznej jako tą wiodącą siłą w tym środowisku – stwierdził Skurkiewicz.",,
Prokuratura: Stefan W. był przy Pałacu Prezydenckim i mógł planować przestępstwo,"Stefan W. po wyjściu z zakładu karnego był w Warszawie, w tym przy Pałacu Prezydenckim, i mógł planować popełnienie przestępstwa – poinformowała Prokuratura Okręgowa w Gdańsku. – Nie było próby wtargnięcia na teren Pałacu – powiedział portalowi tvp.info rzecznik prasowy Służby Ochrony Państwa ppłk Bogusław Piórkowski.","Dzień po zwolnieniu z więzienia Stefan W. próbował wedrzeć się w nocy na teren Pałacu Prezydenckiego w Warszawie – dowiedziała się Polska Agencja Prasowa w źródłach zbliżonych do śledztwa. Przyjechał do stolicy, ponieważ – jak tłumaczył – „chciał zrobić coś dużego, o czym wszyscy będą mówić”.O swoich planach Stefan W. miał opowiadać koledze z więzienia, którego spotkał po wyjściu na wolność. Wspominał mu o zamachu. Odgrażał się, że dokona czegoś, „co będzie słynne na cały świat”. O tym, że „zrobi wielkie wydarzenie w Warszawie”, miał opowiadać również rodzinie – wynika z ustaleń prokuratury.Stefan W. odwiedził Warszawę wcześniej niż rodzinny dom. Bezpośrednio z więzienia, w którym spędził 5,5 roku za napady na banki, kazał się zawieźć taksówką na lotnisko i przyleciał do stolicy. W kasynie przegrał 2 tys. zł, które odebrał z więziennego depozytu.Jak zeznał, około trzeciej w nocy przyszedł przed Pałac Prezydencki. Chciał się dostać na jego teren. Nie zdołał sforsować ogrodzenia i ostatecznie zrezygnował. Rano wrócił na gapę pociągiem do Gdańska.",,
"Prezydent o zdjęciu Putina, Merkel, Erdogana i Macrona: Urocze...","„Urocze…” – tak prezydent Andrzej Duda skomentował wspólne zdjęcie trzymających się za ręce przywódców Turcji, Rosji, Francji i Niemiec: Recepa Tayyipa Erdogana, Władimira Putina, Emmanuela Macrona i Angeli Merkel. Zdjęcie z komentarzem prezydent zamieścił w niedzielę na Twitterze.",,,
Wydarzenia 2014: Rosja kontra Zachód: sankcje i wzrost napięcia,"Wydarzenia na Ukrainie powodują niespotykany od czasów zimnej wojny wzrost napięć między Rosją a krajami Zachodu. Zaczyna się od sankcji personalnych, które USA nakładają na Rosję jeszcze w lutym. W ślady Amerykanów idą Kanadyjczycy, Szwajcarzy i Unia Europejska. Dolegliwości polegają głównie na zakazach wjazdu i zamrażaniu kont. Rosjanie odpowiadają tym samym, ale wymiar ich sankcji jest niewątpliwie słabszy.","30 lipca Rosja nakłada embargo na praktycznie wszystkie warzywa i owoce sprowadzane z Polski. 1 sierpnia UE wprowadza kolejne sankcje, tym razem uderzające bezpośrednio w sektory rosyjskiej gospodarki, na co Rosja odpowiada zakazem importu niemal całej żywności z krajów UE, a także USA, Kanady, Australii i Norwegii. Mimo zapewnień, rosyjskiej gospodarce to nie służy: rubel bije kolejne rekordy niskiej ceny. Rośnie inflacja, spada tempo wzrostu PKB, a gdy po listopadowej decyzji OPEC o utrzymaniu obecnego poziomu wydobycia ceny ropy na całym świecie znacząco spadły, w Rosji paliwo znacznie podrożało. Oprócz wojny handlowej Rosjanie prowadzą też szeroko zakrojoną akcję straszenia państw UE i NATO swoimi możliwościami wojskowymi. Pokazowe manewry na Bałtyku, parady w centrum Moskwy, testy rakiet Buława – to prężenie muskułów ma pokazać, że Moskwa się niczego nie boi. Nagminne staje się nękanie państw bałtyckich przez rosyjskie samoloty – od początku roku NATO-wskie myśliwce nad Bałtykiem musiały przeganiać maszyny zza Wołgi ponad sto razy. Szpica NATO i lotnicze incydentySojusz zresztą wcale nie pozostaje Rosji dłużny: przeprowadza własne ćwiczenia, także wspólnie z Ukraińcami, a na szczycie w walijskim Newport przyjmuje plan stworzenia sił szybkiego reagowania, tzw. „szpicy”, której dowództwo ma znajdować się w Polsce. Kością niezgody pomiędzy Rosją a Zachodem staje się sprawa sprzedaży Moskwie dwóch okrętów typu mistral przez Francję. Francuzi kilka razy zmieniają zdanie, czy dostarczyć okręty Rosji, która raz przekonuje, że Paryż powinien zrealizować kontrakt, by po chwili twierdzić, że zbuduje własne mistrale. Symbolem stosunku Zachodu względem Kremla staje się szczyt G20 w australijskim Brisbane, na którym Putin jest do tego stopnia izolowany i ignorowany, że postanawia opuścić spotkanie przed jego oficjalnym zakończeniem. Do tego dochodzi wszechobecna ofensywa medialna Rosji, nakręcana przez prokremlowską telewizję Russia Today i platformę Sputnik. Tuby propagandowe na wyprzódki straszą Zachód potęgą militarną Rosji, czego najgłośniejszym przykładem stają się słowa Putina o tym, że gdyby chciał, „mógłby być w dwa dni w Warszawie”. O tym, że problem jest poważny świadczyć mogą choćby niedawne słowa szefa niemieckiej dyplomacji Franka Waltera Steinmeiera, o tym, że komunikacja między Rosją a NATO jest „gorsza niż za czasów zimnej wojny”.CZYTAJ WIĘCEJ O PROPAGANDOWEJ MACHINIE ROSJI",,
To była prawdziwa rewolucja w liturgii. Dziś mija 50 lat od wprowadzenia „nowej Mszy”,"30 listopada 1969 r. w kościołach katolickich rozpoczęto odprawianie Mszy Św. wg „Nowego Porządku” (Novus Ordo Missae), nazwanego później przez Ojca Świętego Benedykta XVI „formą zwyczajną” Rytu Rzymskiego. W ten sposób odprawiana jest Msza w większości kościołów do dziś. Przed półwiekiem była to prawdziwa rewolucja liturgiczna.","Nową Mszę zazwyczaj odprawia się w językach narodowych, zaś kapłan często stoi zwrócony twarzą w twarz w stronę wiernych. To najbardziej rzucające się w oczy cechy novus ordo, ale nie najistotniejsze. Np. w Kaplicy Cudownego Obrazu w Bazylice Jasnogórskiej Nowa Msza bywa celebrowana „ad Orientem” („na wschód”) czyli przez kapłana zwróconego w tę samą stronę, co wierni, w stronę ołtarza z tabernakulum i krucyfiksem. Możliwe jest też odprawianie Nowej Mszy po łacinie.  W stosunku do Mszy Wszechczasów („nadzwyczajnej formy” Rytu Rzymskiego), którą skodyfikowano ostatecznie w 1570 r., ale która rozwijała się stopniowo od czasów apostolskich, wprowadzono szereg zmian.  Według twórców Nowej Mszy chodziło o wykonanie zalecenia Soboru Watykańskiego II, czyli opuszczenie tego, co „z biegiem czasu stało się powtórzeniem lub dodatkiem bez większej korzyści”. W Nowej Mszy kapłan podchodzi bezpośrednio do ołtarza, nie odmawiając u jego stopni fragmentów Psalmu 42 („Przystąpię do Ołtarza Bożego (…) bądź mi sędzią, o Boże i rozsądź sprawę moją z narodem bezbożnym; wybaw mnie od człowieka niedobrego i fałszywego (…)”). Spowiedź powszechna odmawiana jest wspólnie przez kapłana i wiernych. Wprowadzono modlitwę wiernych, odmawianą wcześniej jedynie w Wielki Piątek, zniesiono za to modlitwy ofiarowania darów wraz z Psalmem 25 („Nie trać mnie, Boże, razem z grzesznikami, ni życia mego z mężami krwawymi. Ich ręce bowiem splamione zbrodniami, prawica pełna zapłaty przekupstwa. Ja zaś swe życie wiodę w uczciwości (…)”). Wprowadzono także, obok istniejącego Kanonu Rzymskiego, kilka alternatywnych Modlitw Eucharystycznych do wyboru. Najczęściej w kościołach słyszy się drugą – najkrótszą.",,
Premier Morawiecki w Sejmie: Dajemy młodym pracownikom podwyżkę,"– Zbyt dużo państwo polskie przez ostatnie 30 lat wymagało od młodych, a zbyt mało im pomagało – chcemy to zmienić – podkreślił premier Mateusz Morawicki podczas pierwszego czytania projektu ustawy  zwalniającej osoby poniżej 26. roku życia z podatku dochodowego.","– Dzisiaj mam ogromną przyjemność zaprezentować jeden z najważniejszych projektów, który otwiera perspektywy dla młodych – powiedział premier Mateusz Morawiecki. – Poprzez obniżkę PIT, dajemy młodym ludziom podwyżkę – podkreślił.– Politycy powinni wyjść zza swoich spraw, zobaczyć się jak wygląda życie młodych, jak wygląda życie osób w wieku 19,20,25 lat, gdy podejmuje pracę, pomaga rodzicom, zakłada rodzinę, wynajmuje mieszkanie. Zbyt dużo państwo polskie przez ostatnie 30 lat wymagało od młodych, a zbyt mało im pomagało – chcemy to zmienić – podkreślił szef rządu.Jak dodał, „temu ma służyć ten projekt, ma zwiększyć szansę i perspektywy, sprawić, by szanse młodych były takie jak ich odpowiedników na Zachodzie”. Premier zaznaczył, że „młodzi potrzebują środków na wynajem mieszkania czy założenie rodziny”. – Projekt Bez PIT dla młodych to zero procent PIT, a 100 procent szans dla młodych. Z tego projektu skorzysta 2 mln młodych – podkreślił. Szef rządu wskazał, że „młodzi ludzie muszą zostać w Polsce, do tego będziemy dążyć”. – To wielka inwestycja w ludzi młodych, w to, by mieli szansę nabrać nowych doświadczeń, a w ich portfelach zostały środki – dodał i zaznaczył, że „projekt jest oczekiwanym wystrzałem, na który czekają młodzi ludzie”. – Wierzę, że dzięki temu wielu postanowi tutaj wrócić, podjąć pierwszą pracę, że będzie im łatwiej tę pracę podjąć – dodał.Premier podkreślił, że ten projekt jest bardzo dobry, „jest szansą, którą młodym ludziom chcemy dawać”.  – Bez PIT dla młodych bez obciążeń dla młodych. Chcemy tworzyć dla młodych lepsze perspektywy, tworzyć dla nich możliwości nabywania nowych umiejętności – podkreślił.",,
Nie żyje zasłużony działacz niepodległościowy ks. Władysław Drewniak,"W wieku 71 lat, w 47. roku kapłaństwa zmarł ks. Władysław Drewniak, emerytowany proboszcz parafii w Gorzycach, zasłużony duszpasterz i działacz niepodległościowy. Uroczystości żałobne i pogrzebowe odbędą się 22 i 23 sierpnia.","Ks. Władysław Drewniak urodził się 18 marca 1948 r. w Harcie. Ukończył naukę w Wyższym Seminarium Duchownym w Przemyślu i 17 czerwca 1972 r. przyjął święcenia kapłańskie. Swoją posługę jako wikariusz rozpoczął w parafii św. Mikołaja Biskupa w Kraczkowej k. Łańcuta (1972-75). Następnie pracował w parafii Wniebowzięcia NMP w Rzeszowie-Zalesiu (1975-77), w parafii św. Antoniego Padewskiego w Przewrotnem k. Rzeszowa (1977-78) i w Kolegiacie w Jarosławiu (1979-84). Zasłużył się także jako działacz niepodległościowy. Po 13 grudnia 1981 r. był opiekunem członków jarosławskiej nielegalnej organizacji Niezależne Zrzeszenie Wolność, Równość, Niepodległość. W marcu 1982 r. został aresztowany i był przetrzymywany w Areszcie Śledczym w Załężu k. Rzeszowa. Skazany został przez Wojskowy Sąd Garnizonowy w Rzeszowie na dwa lata więzienia w zawieszeniu na cztery lata i grzywnę.",,
Wpłaty na fundację Biedronia za posady w Słupsku? „Pieniędzy żądała jego sekretarka”,"Była asystentka i sekretarka Roberta Biedronia zbierała pieniądze i żądała ich wpłaty na fundację związaną z politykiem – donosi Radio Gdańsk. Według stacji w zamian za wpłaty na rzecz tej fundacji osoby związane z politykiem dostawały intratne stanowiska w Słupsku – mieście, gdzie Biedroń rządził przez kilka lat.","Chodzi o Barbarę Wiśniewską, byłą sekretarkę Biedronia, zatrudnioną w słupskim ratuszu za czasów jego prezydentury. Żądanie wpłat Wiśniewska „miała kierować do osób, które otrzymały w Słupsku stanowiska w samorządzie, spółkach miejskich i radach nadzorczych za kadencji Roberta Biedronia” – informuje rozgłośnia. Wpłat dokonywano na Instytut Myśli Demokratycznej, który przez lata „klepał biedę”, w 2017 r. miał na koncie 170 tys. zł.W zarządzie fundacji Biedronia są, oprócz niego samego, partner polityka Krzysztof Śmiszek i były asystent prezydenta z Urzędu Miejskiego w Słupsku Patryk Janczewski. Obaj kandydują do Sejmu z list Lewicy.Dowodem na potwierdzenie tej informacji są wypowiedzi osób, które dokonały wpłat. – Oburzyło mnie to. Nic mnie z tym instytutem przecież nie łączyło. Z kontekstu rozmowy mogłem wywnioskować, że jak zrobię przelew, to nie będzie problemów – opowiadał.Dalej Fieducik twierdzi, że wpłat dokonał. – Przelałem całą wypłatę. Myślałem, że na tym się skończy. Niedługo po tym jednak zostałem poproszony na kolejną „kawę”. Przekazano mi „uprzejmą” prośbę, żebym płacił systematycznie, co miesiąc, 300 zł – relacjonuje. – Czułem się tak, jakbym miał się odpłacać za możliwość pracy – mówi.Dzięki pomocy Biedronia – jak opisuje radio – mężczyzna dostał posadę w radzie nadzorczej Pomorskiej Agencji Rozwoju Regionalnego. – Prezydent może odwołać członka rady nadzorczej w każdej chwili i nie musi się nikomu tłumaczyć. Z tego, co pamiętam, w tamtym okresie dwa razy dostałem telefon z przypomnieniem, że jeszcze środków nie ma na koncie i pytano, dlaczego jest zwłoka. Wpłaty były zatem monitorowane. Po takich telefonach robiłem przelewy – dodaje Fieducik.W  sumie mężczyzna dokonał od czerwca 2017 do maja 2018 r. do na rzecz Instytutu Myśli Demokratycznej siedmiu przelewów na kwotę 6 tys. 650 zł. Kolejną osobą, która wpłacała pieniądze na fundację Biedronia, jest radna miejska w Słupsku Aldona Żurawska, która startowała z poparciem polityka. – Nikt mnie nie namawiał do tego, że mam wpłacać i że muszę wpłacić. Po prostu chciałam, to wpłaciłam. To był jednorazowa, nieduża wpłata. Pomogłam – mówi. Następną osobą jest były radny Krzysztof Kido, którego też wsparł Biedroń. Podczas kadencji wygrał konkurs na prezesa Słupskiego Towarzystwa Budownictwa Społecznego. To miejska spółka bezpośrednio podlegająca urzędowi miasta. Kido przyznaje, że wsparł jednorazowo instytut. – Prosił mnie pan Marcin Anaszewicz o wsparcie tej organizacji. Raz wpłaciłem, nikt nigdy więcej nie prosił o przelewanie pieniędzy – mówi.Instytut Myśli Demokratycznej wspierał też numer dwa na liście Lewicy do Sejmu w okręgu gdyńsko-słupskim, Marek Rutka. Jak podaje radio, „za kadencji prezydenta Roberta Biedronia najpierw był członkiem rady nadzorczej słupskiego TBS, a potem został przewodniczącym rady nadzorczej słupskich Wodociągów”. – Nikt mnie nie prosił o wspieranie Instytutu Myśli Demokratycznej. Sam wspierałem. Nie jestem w stanie sobie przypomnieć kwot, ale jeśli pan chce, to sprawdzę – tłumaczy.Reporter Radia Gdańsk zwrócił się w tej sprawie do Barbary Wiśniewskiej, która miała namawiać do wpłat działaczy. B– Pierwsze słyszę, żebym kogoś namawiała. Nawet nie wiem, kto i gdzie był w radach nadzorczych. Nie znam ludzi z rad nadzorczych. Na pewno do nikogo nie dzwoniłam. Sama wpłacałam. Jaką kwotę? Jak na moje możliwości, to średnią kwotę, nie powiem jaką. Popieram Roberta Biedronia i dlatego wpłaciłam – wyjaśnia.Instytut Myśli Demokratycznej nie odpowiedział na pytania reporterów radia, czy upoważniono Barbarę Wiśniewską do prowadzenia zbiórki na rzecz fundacji i czy radni lub działacze samorządowi wpłacali pieniądze na rzecz tej instytucji. Sprawy nie skomentował też Robert Biedroń.",,
855 tys. dolarów za próbki skalne z Księżyca,"Trzy próbki skalne z Księżyca zebrane przez radziecką sondę Łuna 16, która we wrześniu 1970 r. pobrała 101 gramów księżycowego gruntu, zostały sprzedane na aukcji w nowojorskiej siedzibie Sotheby's za 855 tys. dolarów USA.",,,
Europoseł PiS: Prezes Kaczyński jest surowy także dla swoich,"W rozmowie z portalem tvp.info politycy skomentowali dymisję marszałka Sejmu Marka Kuchcińskiego. Druga osoba w państwie zrezygnowała ze stanowiska po serii publikacji o lotach rządowymi samolotami z rodziną i znajomymi politykami. – Prezes Jarosław Kaczyński znany jest z tego, że jest surowy także dla swoich. Taki po prostu jest i dobrze, że taki jest – powiedział portalowi tvp.info eurodeputowany PiS Ryszard Czarnecki.","Marek Kuchciński współpracuje z prezesem Kaczyńskim od 30 lat. W latach 1990-1999 należał do Porozumienia Centrum. W 2001 roku przystąpił do Prawa i Sprawiedliwości i tworzył struktury tej partii na Podkarpaciu. Chociaż kilka dni temu przeprosił za zamieszanie wokół lotów rządowymi samolotami, to nie zamierzał podawać się do dymisji. Polityk zmienił zdanie po środowej naradzie władz PiS-u. – Pan marszałek Kuchciński podjął bardzo trudną dla niego osobiście decyzję. Decyzję, która pokazuje odpowiedzialność za Polskę. Uważam, że pan marszałek wyszedł z tego z twarzą – stwierdził w rozmowie z portalem tvp.info Czarnecki.",,
Wójt z zarzutami korupcyjnymi. Szkody przekraczają milion,"Władze zachodniopomorskiego PiS wyrzuciły z szeregów partii Zdzisława T., wójta gminy Bielice. Mężczyzna usłyszał zarzuty korupcji, a także przekroczenia uprawnień przez funkcjonariusza publicznego – informuje „Gazeta Polska Codziennie”.","Bielice są jedną z trzech najbardziej zadłużonych gmin w Zachodniopomorskiem. Zdzisław T., gdy już nie mógł pożyczać pieniędzy z banków, zaciągał pożyczki w parabankach. Według Prokuratury Okręgowej w Szczecinie doprowadziło to do wyrządzenia szkód o wielkich rozmiarach ocenianych na 1,3 mln zł.Ponadto śledczy zarzucili Zdzisławowi T. korupcję. Chodzi o jedną z firm wiatrakowych, która postawiła turbiny na terenie gminy. Po ogłoszeniu zarzutów prezydium zarządu PiS w Zachodniopomorskiem podjęło jednogłośnie decyzję o usunięciu Zdzisława T. z partii. – Po pierwsze wpływ na to miała waga zarzutów, które zostały skierowane wobec tego pana. Po drugie jego życiorys, a także wątpliwości co do jego osoby, które były zgłaszane już znacznie wcześniej, chociażby przeze mnie – mówi dziennikowi poseł PiS Leszek Dobrzyński.Zdzisław T. to emerytowany wojskowy, absolwent Wojskowej Akademii Tyłów i Transportu im. Woroszyłowa w Leningradzie. Przez wiele lat był członkiem PSL, a kilka miesięcy temu zapisał się do PiS i z tej partii chciał się ubiegać o mandat radnego powiatu oraz fotel starosty.",,
Warszawa oddała hołd  Andrzejowi Wajdzie. Reżysera żegnali aktorzy i politycy,"Mieszkańcy Warszawy pożegnali zmarłego 9 października Andrzeja Wajdę.  Msza żałobna odbyła się w kościele św. Jacka (oo. dominikanów) przy ul. Freta. Urna z prochami reżysera była wystawiona od godz. 14.00. W środę reżyser zostanie pochowany na cmentarzu Salwatorskim w Krakowie. Przyjaciel rodziny, ksiądz Andrzej Luter powiedział, że Andrzej Wajda był artystą na wskroś polskim.","W nabożeństwie żałobnym uczestniczyli przedstawiciele władz, m.in. wicepremier, minister kultury Piotr Gliński oraz minister Wojciech Kolarski z Kancelarii Prezydenta. Obecni byli eksprezydenci: Bronisław Komorowski i Aleksander Kwaśniewski, a także ludzie kultury: Beata Tyszkiewicz, Maja Komorowska, Krystyna Janda, Marek Kondrat, Olgierd Łukaszewicz czy Wojciech Pszoniak. Przed nabożeństwem została wystawiona urna z prochami zmarłego reżysera.  Pogrzeb w KrakowiePogrzeb Andrzeja Wajdy odbędzie się w środę na Cmentarzu Salwatorskim w Krakowie o godz. 16.30. Wcześniej urna z prochami reżysera zostanie wystawiona w bazylice św. Trójcy, gdzie odprawiona zostanie msza żałobna. Nie będzie konduktu pogrzebowego. Ceremonia wyłącznie o charakterze religijnym na Cmentarzu Salwatorskim ma mieć charakter otwarty. Urna z prochami reżysera będzie wystawiona w Krakowie w bazylice św. Trójcy (oo. dominikanów) od godz. 13.30. Godzinę później rozpocznie się msza.",,
„Czasy prawa powielaczowego się skończyły. TSUE wydaje orzeczenia na podstawie traktatów”,"– To nie jest tak, że możemy odczytywać, jakie jest prawo z komunikatów prasowych. Czasy prawa powielaczowego dawno się zakończyły. Traktujmy to w ten sposób, że jesteśmy członkiem Unii Europejskiej, mamy określony porządek prawny, mamy do czynienia z unijnym trybunałem sprawiedliwości, który wydaje orzeczenia na podstawie traktatów – tak Karol Karski z PiS komentował w programie „O co chodzi” zawiadomienie Trybunału Sprawiedliwości UE w sprawie reformy sądownictwa w Polsce.","Trybunał Sprawiedliwości UE miał przychylić się do wniosku KE o o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym. TSUE chce m.in. przywrócenia wysłanych na emeryturę sędziów. Taką informację podały w piątek  media.  – Przyszło zawiadomienie ze strony TSUE – potwierdził premier. Zarówno Mateusz Morawiecki, jak i minister sprawiedliwości Zbigniew Ziobro podkreślili, że muszą zapoznać się z dokumentem, zanim go ocenią.  – Nie wiadomo, co się znajduje w dokumencie – zgodził się Karski. – Jest to raczej zwrócenie się do Polski o pewną zmianę prawa w sposób prowizoryczny i tymczasowy, a nie akt, który ma to czynić samodzielnie. Tak to wynikało w komunikatów – ocenił. – Trybunał działa według procedury, która jest stworzona na potrzeby jednej konkretnej sprawy – mówił gość TVP Info. Jak wyjaśnił, do tej pory „nie stykaliśmy się ze wstępnymi  środkami zabezpieczającymi”. – Tak naprawdę nie wiadomo, co to jest za instytucja. Czasy prawa powielaczowego dawno się zakończyły. To nie jest tak, że możemy odczytywać, jakie jest prawo z komunikatów prasowych – powiedział Karski.  – Traktujmy to w ten sposób, że jesteśmy członkiem Unii Europejskiej, mamy określony porządek prawny, mamy do czynienia z Trybunałem Sprawiedliwości, który wydaje orzeczenia na podstawie traktatów. Szereg państw toczyło spory przed trybunałem i raz wygrywało, raz przegrywało te sprawy.  Mamy możliwość zaskarżenia tej decyzji. Można się od niej odwołać, można także ją zrewidować w trakcie toczącego się postępowania. Natomiast nie nadawajmy jej zbyt wielkiego znaczenia – przekonywał. Z taką oceną nie zgodził się Sławomir Potapowicz z Nowoczesnej. – Jeżeli Polska jest w sporze prawnym z  instytucjami europejskimi, to to jest bardzo złe dla Polski. A wchodzimy w te spory, od kiedy PiS przejęło rządy – powiedział. Tomasz Rzymkowski z Kukiz’15 podkreślał z kolei, że, jeżeli dokument TSUE ma skutkować przywróceniem do orzekania sędziów SN wysłanych na emeryturę, to konieczna jest nowelizacja ustaw. – Aby dokonać tych wstępnych – mówię abstrakcyjnie – założeń TSUE, musimy dokonać nowelizacji co najmniej trzech ustaw – podsumował.",,
"USA: Jeśli dojdzie do wojny, całkowicie zniszczymy reżim w Pjongjangu","Ambasador USA przy ONZ Nikki Haley oświadczyła, że Stany Zjednoczone „całkowicie zniszczą” reżim w Pjongjangu, jeśli dojdzie do wojny. Zaapelowała do wszystkich krajów o zerwanie kontaktów dyplomatycznych i handlowych z Koreą Północną, która we wtorek przeprowadziła kolejny test rakietowy.","– Korea Północna wybrała agresję, a nie proces pokojowy – powiedziała Haley na forum Rady Bezpieczeństwa ONZ, która zebrała się w trybie pilnym po ostatniej próbie rakietowej Korei Płn.– Nigdy nie szukaliśmy wojny z Koreą Północną i nie szukamy jej także teraz, ale jeśli wybuchnie, to reżim w Pjongjangu zostanie całkowicie zniszczony – zagroziła ambasador. Jednocześnie wezwała wszystkie kraje, by zerwały wszelkie kontakty, także dyplomatyczne i handlowe, z Koreą Północną. Zaapelowała do Chin, jej największego sojusznika, o całkowite wstrzymanie dostaw ropy naftowej.Mogą razić odległe celeReżim Kim Dzong Una ogłosił, po przeprowadzeniu kolejnej próby rakiety balistycznej, że program budowy strategicznych sił jądrowych został zrealizowany i tym samym KRL-D dołączyła do grona mocarstw jądrowych, a jej rakiety mogą uderzać w cele w USA.Najnowsza próba balistyczna została nazwana w państwowej telewizji „epokową”. Władze zapewniły, że pocisk rakietowy testowany we wtorek był najpotężniejszym ze zbudowanych dotąd w KRL-D.Szef resortu obrony USA James Mattis powiedział, że pocisk ten osiągnął wyższy pułap niż poprzednie północnokoreańskie rakiety. Dodał, że próba tej broni stanowi zagrożenie dla całego świata.",,
"„My w Polsce najlepiej wiemy, co dobrze służy naszemu narodowi”","Bycie członkiem Unii Europejskiej i NATO to wymóg polskiego patriotyzmu, ale Polska musi zachować podmiotowość, żebyśmy mogli robić to, co dobrze Polsce służy, a my tu w Polsce najlepiej wiemy, co dobrze służy naszemu narodowi – mówił prezes Prawa i Sprawiedliwości Jarosław Kaczyński podczas pikniku patriotycznego zorganizowanego przez PiS w Pułtusku (woj. mazowieckie).","Kaczyński podkreślił, że patriotyzm nie może być tylko bierną postawą, ale prowadzić do aktywności obywatelskiej i aktywności w sferze życia publicznego.– My wiemy, co trzeba robić, by Polska była silniejsza, a każdy patriota chce, żeby była silniejsza, żeby była dostatniejsza, szczęśliwsza, tzn. żeby ludzie w Polsce byli szczęśliwi, zadowoleni ze swojego losu, byśmy się liczyli na arenie międzynarodowej, żeby z nami się liczono, żeby nas nie obrażano i żeby nas nie próbowano obrabować – przekonywał.Odniósł się także do wystąpienia redaktora naczelnego „Liberte” Leszka Jażdżewski, który przed wystąpieniem szefa Rady Europejskiej Donalda Tuska z okazji Święta 3 Maja skrytykował Kościół. – Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, żeby sprawować funkcję sumienia narodu – mówił Jażdżewski. – Kto podnosi rękę na Kościół, chce go zniszczyć, ten podnosi rękę na Polskę – powiedział Kaczyński.Prezes PiS stwierdził, że trzeba przede wszystkim budować sprawny aparat państwowy. – Musimy mieć sprawną demokrację, sprawne państwo, które dba o nasze interesy, dba o to, by Polska działająca dzisiaj w pewnych konkretnych okolicznościach, będąca członkiem UE – to jest dzisiaj wymóg polskiego patriotyzmu, będąca dzisiaj członkiem NATO – to też jest wymóg polskiego patriotyzmu, żeby ta Polska jednocześnie zachowywała podmiotowość, żeby za nią nie decydowano, żeby mogła załatwiać swoje sprawy w taki sposób, jaki jest właściwy, jaki jest popierany przez większość społeczeństwa, żebyśmy mogli po prostu robić to, co dobrze Polsce służy, a my tu w Polsce najlepiej wiemy, co dobrze służy naszemu narodowi, naszej ojczyźnie – dodał Kaczyński. Patriotyczna politykaKaczyński przekonywał również, że obecny obóz rządzący prowadzi patriotyczną politykę. – Chociaż oczywiście nie wszystko możemy uzyskać od razu, ale jesteśmy na dobrej drodze, jesteśmy na drodze ku temu, by Polska była naprawdę taka, jakiej byśmy chcieli – powiedział. Jak dodał, nie jest to kwestia „wielu dziesięcioleci”. – To można uzyskać w ciągu dziesięciu, kilkunastu lat – wskazał.– To jest nasza propozycja patriotycznej polityki, patriotycznej postawy, patriotycznego wychowania. To jest odwołanie się do tych, którzy o Polskę walczyli, którzy często płacili za to życiem, a nie do tych, którzy wysługiwali się innym – i to często tymi, którzy Polskę, Polaków, nasz naród prześladowali – dodał. – Nie dajcie się państwo zwieść, nie dajcie się oszukać, nie ma dzisiaj alternatywy, patriotycznej alternatywy dla tej polityki, którą podjęliśmy, zapowiedzieliśmy, realizujemy. Dotrzymujemy słowa, bo jesteśmy polskimi patriotami – podkreślił.Prezes PiS wskazał, że trzeba bronić godności Polski, która według niego jest dziś często atakowana. – Można mówić o dyfamacji, czyli obrażaniu Polski; obrażaniu Polski w skali międzynarodowej. Przypisuje się nam niemieckie zbrodnie, przypisuje się nam rolę w II wojnie światowej dokładnie odwrotną od tej, którą naprawdę odgrywaliśmy. Byliśmy pierwszymi, którzy stanęli do walki z bronią w ręku a próbuje się z nas zrobić sojuszników Hitlera – zwrócił uwagę.Jak dodał, „próbuje się jeszcze czegoś więcej, próbuje się stwierdzić, że Polska ma w związku z II wojną światową jakieś zobowiązania finansowe”. – Otóż są zobowiązania finansowe: wobec Polski i Polaków a Polska żadnych zobowiązań nie ma. I to zarówno z punktu widzenia prawa, jak i z punktu widzenia elementarnej moralności i przyzwoitości. To nam należy zapłacić, to nam są niektórzy na zachód od polskich granic winni dziesiątki, setki miliardów euro czy dolarów, może nawet więcej niż bilion, my nie jesteśmy nikomu nic winni – podkreślał Kaczyński.                                                teraz odtwarzaneMorawiecki: Nie chcemy, żeby Polska była gdzieś skansenem Europy Wenecja Mazowsza Premier Mateusz Morawiecki podkreślił natomiast, że patriotyzm zaczyna się od szacunku do flagi, godła i hymnu narodowego i wiedzie przez odpowiednią politykę gospodarczą po działania na polu różnych polityk publicznych. Wskazał też, że Pułtusk nazywany jest Wenecją Mazowsza. Dodał przy tym, że Wenecja, która była wielką potęgą handlową, straciła swoje znaczenie i jest dziś tylko miejscem turystycznym.– My nie chcemy, żeby Europa stała się takim skansenem w przyszłości. Chcemy, żeby Europa była silna, nowoczesna, silna swoją wielką kulturą chrześcijańskiej Europy – powiedział szef rządu. – Nie chcemy, żeby Polska była gdzieś skansenem Europy, żeby się rozpłynęła wśród różnych ideologii. Dla nas Polska jest świętością i wartością, która ma trwać dekady i wieki – dodał.W swoim przemówieniu Morawiecki podkreślił także, że rząd jest obecnie w 1/2-1/3 drogi, którą sobie wytyczył. – Potrzebujemy teraz w tych dwóch turach – wyborach do Parlamentu Europejskiego i do parlamentu krajowego – tych zwycięstw, potrzebujemy, że dalej zmieniać Polskę na lepsze – mówił.– Naszą ofertą dla Polski była samodzielna, oryginalna polityka gospodarcza, polityka patriotyczna, polityka, która miała do takich miast jak Pułtusk, jak miasta Mazowsza, właśnie te, które są dużo mniej rozwinięte niż Warszawa czy wielkie ośrodki, miała tutaj przynieść prace, lepsze zarobki, coraz lepsze zarobki, coraz wyższy poziom życia, przynieść rozwój, przynieść inwestycje i to jest nasze zobowiązanie na kolejne lata – podkreślał premier. Jak dodał, „jeśli wyborcy nam zaufają, to będziemy dalej kontynuować prace dla dobra wszystkich mieszkańców Polski, ale w szczególności również dla tych, którzy byli zapomniani”. – Nasza filozofia europeizacji to jest europeizacja naszych zarobków, naszych zasobów, naszych możliwości, nie europeizacja naszej kultury czy import nowinek obyczajowych albo rewolucji kulturowych – to nie jest europeizacja, której chcemy – zaznaczył. Cykl konwencjiNa początku marca PiS zainaugurowało konwencje regionalne, które są elementem kampanii wyborczej do Parlamentu Europejskiego. Wówczas zaprezentowano Europejską Deklarację Programową, pod którą podpisali się wszyscy liderzy list partii w poszczególnych okręgach.Deklaracja zawiera 12 punktów: działania na rzecz powrotu UE do wartości, zabieganie o interesy polskich rolników, obronę prawa rodziców do wychowania dzieci, obronę równego traktowania polskich firm, wynegocjowanie korzystnego dla Polski unijnego budżetu. Znalazły się w niej też punkty dotyczące bezpiecznych granic Europy, niezależności energetycznej Europy, tej samej jakości produktów w całej Europie czy Europy równych szans.W deklaracji zapisano też sprawiedliwą politykę klimatyczną Europy, zrównoważony rozwój jako podstawy silnej UE czy STOP nielegalnej imigracji.Wybory do Parlamentu Europejskiego odbędą się w Polsce 26 maja. Polacy będą wybierać 52 europosłów.",,
Upamiętniono Wyklętych z chłopskiej organizacji niepodległościowej,"Na terenie Muzeum Żołnierzy Wyklętych i Więźniów Politycznych PRL w dawnym więzieniu przy ul. Rakowieckiej w Warszawie odsłonięto tablicę poświęconą przywódcom Polskiej Szturmówki Chłopskiej, skazanych na karę śmierci w 1953 r. W uroczystości uczestniczyli przedstawiciele prezydenta i premiera. Mszę św. odprawił o. Tadeusz Rydzyk CSsR, dyrektor Radia Maryja.","W imieniu prezydenta RP na uroczystość przybył minister Wojciech Kolarski, zaś w imieniu szefa rządu minister Paweł Szopa. Obecna była także Anita Czerwińska - rzeczniczka prasowy Prawa i Sprawiedliwości.  Członek rady programowej Muzeum, senator profesor Jan Żaryn powiedział, że założyciele Szturmówki należeli do elity niepodległościowej po II wojnie światowej. W czasach terroru komunistycznego podjęli walkę o niepodległość państwa polskiego.  – Oni nie liczyli na żaden świat zewnętrzny, ale wiedzieli, że ten świat może przynieść III wojnę światową, bo wybuchła wojna w Korei i chcieli się na nią przygotować – podkreślił Jan Żaryn. Zwrócił uwagę, że w czasach komunizmu założenie liczącej ponad 100 członków organizacji było ewenementem. Bratanek Henryka Bąka, przywódcy Szturmówki Chłopskiej, poseł PiS Dariusz Bąk, powiedział, że wuj uniknął śmierci w mokotowskim więzieniu. W liście do uczestników uroczystości prezydent Andrzej Duda napisał, że organizacje chłopskie spełniły ogromną rolę w ocalaniu tożsamości narodu. Podkreślił, że polskiej wsi „nigdy nie brakowało ludzi śmiałych i mężnych gotowych podjąć ryzyko dla sprawy wonności ojczyzny”.   „Polscy rolnicy zawsze wierni tradycjom patriotycznym i chrześcijańskim, mających oparcie we własnych rodzinnych gospodarstwach, uprawianych często od pokoleń. Tworzyli prawdziwy bastion obrony przed sowietyzacją kraju. Byli też poddawani rozmaitym represjom i szykanom przez aparat bezpieczeństwa, wielu działaczy ludowych zapłaciło za swoją niezłomną postawę śmiercią, więzieniem, utratą majątku” – napisał Andrzej Duda. Na tablicy pamięci założycielom Szturmówki Chłopskiej, umieszczonej przy Ścianie Śmierci dawnego mokotowskiego więzienia, umieszczono nazwiska: Stefan Pietrusiński ps. Rysiek, stracony w więźniu mokotowskim 15 kwietnia 1953 r. oraz Henryk Bąk ps. Burza, Wacław Młodzianka ps. Sten i Herman Dąbrowski ps. Tomek.  Polska Szturmówka Chłopska walczyła o porządek oparty na poszanowaniu wiary katolickiej i dziedzictwa narodowego. Żołnierze organizacji otrzymali wyroki śmierci, dożywocia i wysokie wyroki więzienia.  Ci, którzy przeżyli byli twórcami w 1978 r. ogólnopolskiego i niezależnego związku zawodowego na wsi, który w znaczący sposób przyczynił się do odzyskania przez Polskę niepodległości. Tablicę umieszczono z inicjatywy komitetu w składzie posłów PiS Andrzeja Szyszki, Dariusza Bąka, Andrzeja Melaka.",,
"Triki w kampanii przed wyborami, kontrowersje wokół słów  Palikota","Aleksander Kwaśniewski z Podkarpacia na listach wyborczych, instrukcje dla posłów Twojego Ruchu, jak postępować z protestującymi rodzicami dzieci niepełnosprawnych. Te działania Janusza Palikota w ramach kampanii przed wyborami do europarlamentu rozgrzały niedzielną dyskusję polityków w programie „Woronicza 17”. – Pokazał jaki jest, dla Janusza Palikota te dzieci są częścią pewnej gry politycznej – to głos Michała Kamińskiego reprezentującego PO, wpisujący się w falę krytyki słów lidera Twojego Ruchu.","Janusz Palikot na posiedzeniu swojego klubu parlamentarnego szczerze wypowiedział się o tym, jak robi się politykę. Mając na myśli protestujących rodziców dzieci niepełnosprawnych powiedział, że „najpierw trzeba zbudować zaufanie z takimi ludźmi, udzielić im pomocy, a potem w naturalny sposób być ich negocjatorem.” Polityczni oponenci, goście programu „Woronicza 17” uznali to za niedopuszczalne wykorzystywanie słabszych i przekraczanie pewnych granic. teraz odtwarzaneSzczere wyznanie Janusza Palikota Krytyka ze strony oponentów politycznych – Mnie to nie oburzyło, bo wysłuchałem całości i kontekst jest bardzo ważny. Chodziło o konfrontację z Platformą Obywatelską i Donaldem Tuskiem – przyznał Robert Kwiatkowski z Twojego Ruchu. – Janusz Palikot powiedział prawdę i nikomu nie zrobił krzywdy – przytaczał słowa rysownika Marka Raczkowskiego Kwiatkowski.– Ja nie jestem specjalnie oburzony, bo po Januszu Palikocie można się wszystkiego spodziewać – skomentował słowa lidera Twojego Ruchu Michał Kamiński. – Widzę jednak pewną różnicę wizerunkową: Donald Tusk idzie na spotkanie z protestującymi, ryzykując, ale chce rozwiązać problem dzieci, a dla Janusza Palikota te dzieci są częścią pewnej gry politycznej – dodał  Kamiński.– To jest starcie dwóch cyników: Donalda Tuska, który przez lata obiecuje złote góry i Janusza Palikota, który chce robić karierę polityczną – stwierdził Ryszard Czarnecki z Prawa i Sprawiedliwości. – To były oburzające słowa, gdy popatrzymy na te cierpiące osoby na korytarzach sejmowych. Janusz Palikot koncentrował się na własnych interesach politycznych, i nie widzi dramatu ludzi potrzebujących – uznał Zbigniew Ziobro z Solidarnej Polski.– Używanie osób słabszych i ich problemów do osiągania własnychcelów jest bardzo złe, nie można przekraczać granic - powiedział Eugeniusz Grzeszczak z PSL.– Nie zgadzam się z taką polityką. Cały problem polega na tym, ze TR na posiedzeniu klubu nie rozmawia o tym, jak rozwiązać problem, tylko co z tego mieć - ocenił Wojciech Olejniczak z SLD.                                                teraz odtwarzaneFala krytyki po słowach Janusza Palikota",,
Łukasz Piebiak składa rezygnację i pozywa Onet,"– W poczuciu odpowiedzialności za powodzenie reform, którym poświęciłem cztery lata ciężkiej pracy, składam na ręce ministra sprawiedliwości rezygnację z urzędu podsekretarza stanu – powiedział Łukasz Piebiak. Polityk dodał, że wnosi do sądu pozew przeciwko redakcji portalu Onet.pl, „która rozpowszechnia pomówienia” na jego temat, „oparte na relacjach niewiarygodnej osoby”. Premier Mateusz Morawiecki zapowiedział, że przyjmie dymisję wiceministra. Sprawa dotyczy doniesień portalu ws. kontaktów z kobietą prowadzącą akcję dyskredytującą sędziów.","Piebiak zapewnił, że będzie z determinacją bronić swojego dobrego imienia, na które pracował całe życie. – Wnoszę do sądu pozew przeciwko redakcji Onet, która rozpowszechnia pomówienia na mój temat oparte na relacjach niewiarygodnej osoby – oświadczył Piebiak.W ten sposób wiceszef MS odniósł się do doniesień portalu Onet.pl. W poniedziałek portal ten opisał kontakt, jaki w mediach społecznościowych wiceminister Piebiak zawarł z kobietą o imieniu Emilia, która miała prowadzić akcje dyskredytujące niektórych sędziów, m.in. szefa Stowarzyszenia Sędziów Polskich Iustitia prof. Krystiana Markiewicza. Działania Emilii miały polegać na anonimowym rozsyłaniu, m.in. do mediów i sędziów, materiałów, które miały służyć kompromitowaniu sędziów. Miało to się odbywać za wiedzą wiceministra Piebiaka.Wiceminister Piebiak zaznaczył, że wielokrotnie był atakowany przez „media i sędziów wrogich reformie”. – Publikowano w prasie i w Internecie informacje nieprawdziwe oraz odnoszące się do mojego prywatnego życia. Byłem ofiarą hejtu inspirowanego przez przeciwników zmian w sądownictwie – podkreślił. Jak przekazała PAP prok. Mirosława Chyr z Prokuratury Okręgowej w Warszawie, prowadzone jest postępowanie sprawdzające w związku z zawiadomieniem o możliwości popełnienia przestępstwa przez Piebiaka. Jak podała prok. Chyr, zawiadomienie w tej sprawie zostało złożone przez Sojusz Lewicy Demokratycznej. Z kolei rzecznik resortu sprawiedliwości Jan Kanthak w rozmowie z PAP podkreślił, że wiceminister Piebiak oddał się do dyspozycji ministra Ziobry już w poniedziałek wieczorem. – Minister, z dezaprobatą przyjął okoliczności opisane w artykule i zażądał wyjaśnienia sprawy. Po powrocie z zagranicznego urlopu wiceminister Piebiak złożył wyjaśnienia. Minister Ziobro poprosił o rezygnację – zaznaczył Kanthak. Później na Twitterze Kanthak zdementował jakoby resort sprawiedliwości zatrudniał bądź współpracował z „opisaną przez portal Onet internetową hejterką” w jakiejkolwiek formie. Jak dodał, nie pobierała ona również żadnego wynagrodzenia z ministerstwa.",,
Benedykt XVI skomentował reakcje na jego tekst o przyczynach pedofilii w Kościele,"Benedykt XVI opublikował krótką notę, w której ustosunkował się do reakcji na jego obszerny tekst o genezie skandali nadużyć seksualnych w Kościele w minionych dziesięcioleciach. Papież senior wskazał na niebezpieczeństwo sytuacji, w której słowo „Bóg” jest w teologii spychane na margines.","„Na ile mogę to zobaczyć, w większości reakcji na mój tekst w ogóle nie wspomina się o Bogu, a zatem nie podejmuje się tego, co ja chciałem podkreślić jako kluczową dla tego problemu kwestię” – napisał Benedykt XVI. W sposób szczególny odniósł się on do tekstu niemieckiej historyk Birgit Aschmann. Zauważył, że mimo swej jednostronności tekst ten może pobudzić do dalszych refleksji. Nie jest jednak zadowalającą odpowiedzią na jego publikację, co jest też typowe dla pozostałych reakcji. „Wydaje mi się, że na czterech stronach artykułu Pani Aschmann nie pojawia się słowo »Bóg«, które ja postawiłem w centrum problemu” – napisał Benedykt XVI. Przypomniał on główne tezy swego tekstu: fakt, że świat bez Boga jest światem bez znaczenia, a w społeczeństwie zachodnim Bóg jest nieobecny i nie ma nic do powiedzenia. „To dlatego jest ono społeczeństwem, w którym coraz bardziej zatraca się miarę człowieka” – przypominał Benedykt XVI i dodał: „Fakt, że artykuł Aschmann, podobnie jak inne znane mi reakcje na mój tekst, pomija centralny fragment mojej argumentacji, pokazuje niebezpieczeństwo sytuacji, w której słowo »Bóg« często wydaje się zepchnięte na margines teologii”.",,
„Banasiowi powinno zależeć na oczyszczeniu się. Nie zrobi tego jako szef NIK”,"– W moim przekonaniu, z uwagi na standardy jakie są w PiS-ie, na presję środowiska, na to, że pan Banaś sam czuje się niewinny i upokorzony, będzie on dążył do rozwiązania tego problemu, czyli oczyszczenia się. Nie może tego zrobić będąc szefem NIK – mówi w rozmowie z portalem tvp.info Artur Wróblewski z Uczelni Łazarskiego. – Nie można go odwołać bez wyroku, nie ma do tego środków. Jednakże partia go powołała i tę rekomendację teraz stracił – dodaje dr Bartłomiej Biskup z UW.","Politolodzy odnieśli się do czwartkowej informacji o tym, że  kierownictwo PiS oczekuje od Banasia złożenia dymisji z zajmowanej funkcji.  – Pytanie, czy Banaś poda się do dymisji. Nie można go odwołać bez wyroku. Nie ma środków, by go odwołać. Jednakże partia go powołała i tę rekomendację teraz stracił. Z punktu widzenia wizerunku partii jest to dobre, więcej nie można zrobić. Sprawa wpływa na wizerunek partii. PiS się obroni tym, że właściwie zrobił to, co mógł, by odciąć się od niego – powiedział Bartłomiej Biskup. – Mógł być to wcześniejszy ruch. Sam prezes Banaś miał wiele okazji, by się tłumaczyć. Być może zaufano człowiekowi, który być może nie miał wszystkich spraw wyjaśnionych. Być może było to związane z raportem CBA, tym, że coś w nim jest. Ale lepiej późno niż wcale. Takie rzeczy się zdarzają w polityce. Wybrnąć jest trudno, ale jakieś działania zostały podjęte – dodał. W opinii rozmówcy portalu tvp.info dążenie kierownictwa PiS do dymisji Banasia wpisuje się w logikę działania Prawa i Sprawiedliwości. Politolog nawiązał również do sprawy Kwiatkowskiego. Jego zdaniem, „wszelkie podejrzenia ciążące na szefie NIK są nie do zaakceptowania dla obywateli. Polacy nie akceptują takich sytuacji, widzą moralną degrengoladę jeśli na czele takiej instytucji są osoby podejrzane o działania nielegalne”. – W tym sensie sprawa Kwiatkowskiego i Banasia są spokrewnione. Widzieliśmy, jak nie rozwiązano sprawy Kwiatkowskiego. I oby PiS nie popełnił tego samego błędu. Jest szansa teraz pokazać, że to partia, która stawia na pryncypia – powiedział Wróblewski. – W moim przekonaniu, z uwagi na standardy jakie są w PiS-ie, na presję środowiska, na to, że pan Banaś sam czuje się niewinny i upokorzony, będzie on dążył do rozwiązania tego problemu, czyli oczyszczenia się. Nie może tego zrobić będąc szefem NIK. Wszystkim zależy i jemu samemu powinno zależeć, by zrezygnował, oczyścił się i ewentualnie wtedy wrócił do gry. Jednakże istnieje coś, co można nazwać efektem Kwiatkowskiego tzn. iść w zaparte, trwać na stanowisku do upadłego. Może taka sytuacja zaistnieć, oby tak się nie stało – dodał.",,
To kolejny rozłam w partii Kaczyńskiego,"Wykluczenie Zbigniewa Ziobry, Jacka Kurskiego i Tadeusza Cymańskiego z PiS to kolejny już rozłam, do którego dochodzi w tej partii. Jak dotąd PiS wychodził z nich bez szwanku, natomiast ci, którzy znajdowali się poza partią trafiali nierzadko na polityczny margines.","Problemy Ziobry w PiS zaczęły się, gdy w wywiadach dla prawicowych mediów domagał się demokratyzacji partii. Mówił też, że niewykluczone będzie zbudowanie dwóch ugrupowań – centrowego i narodowego. Krytycznie o sytuacji partii po wyborach wypowiadali się też otwarcie Jacek Kurski i Tadeusz Cymański. Jednak grupa sympatyzujących z nimi parlamentarzystów PiS, nazywających się „ziobrystami”, jest większa.Wymienia się wśród nich m.in. Arkadiusza Mularczyka, Andrzeja Derę, Marzenę Wróbel czy Beatę Kempę. Niewykluczone, że wraz z ostatecznym usunięciem Ziobry, Kurskiego i Cymańskiego, po odrzuceniu ich odwołań, PiS opuszczą kolejni politycy tego ugrupowania. Polska Jest Najważniejsza Poprzedni rozłam w PiS miał miejsce pod koniec 2010 roku. Wówczas za naruszenie statutu i działanie na szkodę ugrupowania, z partii zostały wykluczone Kluzik-Rostkowska oraz Elżbieta Jakubiak. Ta druga niedługo po wyborach prezydenckich, we wrześniu 2010 r., decyzją prezesa PiS – Jarosława Kaczyńskiego, została zawieszona. Powodem miała być jej postawa po kampanii prezydenckiej.W tym samym czasie z delegacji PiS do Parlamentu Europejskiego wykluczonyzostał Marek Migalski. W liście otwartym opublikowanym na swoim blogu obarczył szefa PiS m.in. winą za niskie notowania partii. Oceniał, że strategia PiS po wyborach prezydenckich „prowadzi prostą drogą do klęski wyborczej” w wyborach samorządowych i parlamentarnych.Ostatecznie na tej fali rozłamu z PiS odeszło kilkunastu posłów i kilku eurodeputowanych, wliczając m.in. Pawła Kowala i Michała Kamińskiego, którzy utworzyli ugrupowanie Polska Jest Najważniejsza. PJN w ostatnich wyborach nie zdołała jednak przekroczyć progu wyborczego, ani nawet progu 3 proc. poparcia, uprawniającego do dotacji z budżetu. Prawica Rzeczypospolitej W gronie osób, które w ostatnich latach rozstały się z PiS, są także m.in.Ludwik Dorn - przez lata jeden z najbliższych współpracowników szefa PiS i wicepremier w jego rządzie, b. premier Kazimierz Marcinkiewicz, europoseł Paweł Zalewski, który obecnie związany jest z PO, czy b. marszałek Sejmu Marek Jurek.Ten ostatni opuścił ugrupowanie w kwietniu 2007 roku ze względów ideologiczno-programowych. Jurek najpierw zrezygnował z funkcji marszałka Sejmu, gdy posłowie nie zgodzili się na wprowadzenie do konstytucji zapisu o ochronie życia od momentu poczęcia. Decyzję o odejściu z PiS podjął po tym, gdy okazało się, że na posiedzeniu rady politycznej partii nie będzie rozmowy o pracach nad zmianą konstytucji w kwestii ochrony życia oraz po głosowaniach w Sejmie w tej sprawie.Wraz z Jurkiem z PiS odeszło kilkoro innych ówczesnych posłów PiS: Artur Zawisza, Marian Piłka, Dariusz Kłeczek i Małgorzata Bartyzel; wszyscy podkreślali, że to gest solidarności z Jurkiem. Politycy ci założyli ugrupowanie Prawica Rzeczypospolitej, jednak nie udało im się odnieść żadnych sukcesów wyborczych. Polska Plus We wrześniu 2007 z PiS odszedł były premier Kazimierz Marcinkiewicz. W liście do Kaczyńskiego tłumaczył, że podjął taką decyzję w związku z publiczną oceną jego osoby przez szefa PiS, ale „także ze względu na brak zgody w partii na mówienie tego, co się myśli, na polemikę z niektórymi błędnymi decyzjami ani też na krytykę wybieranej taktyki działania”.Krótko przed samorozwiązaniem Sejmu, również we wrześniu 2007, PiS opuścił Antoni Mężydło. Tłumaczył, że „PiS mocno zacieśnił więzy z mediami ojca Rydzyka”, a on nie mógłby startować z toruńskiej listy PiS, gdyż nie odpowiadałoby mu towarzystwo kilku osób. Ostatecznie związał się z PO. Po przegranych przez PiS przyspieszonych wyborach parlamentarnych w 2007 roku trzej ówcześni wiceprezesi PiS: Paweł Zalewski, Kazimierz M. Ujazdowski i Ludwik Dorn wystosowali list do Kaczyńskiego w sprawie zmiany sposobu zarządzania partią. Gdy pozostał on bez odzewu, zrezygnowali z funkcji wiceprzewodniczących. Pokłosiem listu było zawieszenie ich w prawach członków PiS w listopadzie 2007.Zalewski i Ujazdowski wystąpili z PiS w grudniu 2007 r., wraz z nimi z partii odszedł b. członek Komitetu Politycznego Piotr Krzywicki. Zalewski i Ujazdowski podkreślali, że choć formalnie sami odeszli z partii, to praktycznie zostali z niej wykluczeni, bo ich głos nie był uwzględniany.Kilka dni po odejściu Zalewskiego i Ujazdowskiego z PiS odszedł też Jerzy Polaczek, b. minister transportu w rządzie Kaczyńskiego. Polaczek krytycznie wypowiadał się na temat zawieszenia w prawach członków partii trzech byłych wiceprezesów PiS.Kolejnym posłem, który zdecydował się na odejście, w grudniu 2007 r., był Jarosław Sellin. Jak wtedy mówił, PiS przestało być ugrupowaniem jednoczącym polską prawicę, a różnorodność ideowa przestała być tam traktowana jako atut.W kwietniu 2008 z PiS odszedł poseł Lucjan Karasiewicz. Jak tłumaczył, był zawiedziony postawą swojego ugrupowania wobec Traktatu Lizbońskiego. Karasiewicz był jedynym posłem PiS, który publicznie deklarował, że  zagłosuje za ratyfikacją Traktatu, nawet jeśli zmiany proponowane wówczas przez PiS do ustawy ratyfikacyjnej nie zostaną uwzględnione przez Sejm. Z kolei liderzy PiS wskazywali, że odejście było gestem lojalności wobec politycznego mentora Karasiewicza - Jerzego Polaczka. Powroty do PiS Część polityków, którzy wyszli z PiS po odejściu byłych wiceprezesów zaangażowała się najpierw w stowarzyszenie Polska XXI, później utworzyli partię Polska Plus, jednak obie inicjatywy upadły. Ostatecznie Ujazdowski, Sellin i Polaczek wrócili do PiS. W tegorocznych wyborach parlamentarnych z powodzeniem startowali z jego list, podobnie jak Dorn, który jednak nie wszedł do klubu parlamentarnego tego ugrupowania.                                                    2                                            Joanna Kluzik-Rostkowska została wyrzucona z PiS za naruszenie statutu i działanie na szkodę ugrupowania (fot. arch. PAP/P.Supernak)",,
Jaki: Będziemy budować pięć razy więcej mieszkań niż obecne władze,"Będziemy budować w stolicy pięć razy więcej mieszkań rocznie, niż buduje PO i Hanna Gronkiewicz-Waltz; będą to tanie mieszkania na wynajem m.in. dla młodych rodzin; wprowadzimy także bon mieszkaniowy w wysokości 1 tys. zł miesięcznie – zapowiedział kandydat na prezydenta Warszawy Patryk Jaki.","Patryk Jaki, kandydat Zjednoczonej Prawicy, podkreślił na konferencji prasowej, że to pierwsza część programu mieszkaniowego dla Warszawy, w kolejnych dniach będą następne propozycje.– Warszawa, prawdziwe europejskie miasto, buduje za mało mieszkań. Dzisiaj standardem w Europie jest to, że miasto dba o własny zasób mieszkaniowy. Jako jedno z najważniejszych wyzwań, które stoi przed nami, gdy wejdziemy do ratusza, to przeprowadzenie nowego programu budowy mieszkań dla Warszawy, tanich mieszkań na wynajem dla studentów, tanich mieszkań dla rodzin – zapowiedział Jaki.– Chcemy się twardo zobowiązać, że będziemy budować dokładnie pięć razy więcej mieszkań średnio rocznie niż w tej chwili buduje Platforma Obywatelska Hanny Gronkiewicz–Waltz i Rafała Trzaskowskiego – podkreślił Jaki. Zauważył, że dzisiaj Warszawa oddaje ok. 280 mieszkań rocznie. „Jest to stanowczo za mało” – oświadczył.    Wykup mieszkań komunalnych     Jaki zadeklarował, że chce wrócić do programu wykupu mieszkań komunalnych z bonifikatą od 70 do 90 proc. w zależności od tego, jak długo dana osoba czy rodzina przebywała w danym lokalu.– Dotyczyć to będzie tylko starszych zasób mieszkaniowych, tam gdzie miasto i tak nie ma środków, żeby inwestować w te mieszkania. To po prostu jest nieracjonalne. Ten majątek miasta i tak podlega regularnej degradacji, dlatego my chcemy zaproponować system „jeden do jednego”, tzn. jedno mieszkanie sprzedane, jedno nowo wybudowane dla miasta – zaznaczył Jaki.Wyjaśnił, że wszystkie środki ze sprzedaży tych mieszkań zostaną zagospodarowane na specjalny fundusz, który ma finansować budowę nowych nieruchomości. Kolejną obietnicą Jakiego jest wprowadzenie bonu mieszkaniowego. – To jest dopłata w wysokości 1 tys. zł dla tych ludzi, którzy chcieliby np. wynająć mieszkanie na rynku komercyjnym, a nie mogą np. ze względów ograniczonych zasobów lokalowych skorzystać z mieszkania miejskiego – powiedział Jaki. Dodał, że bon powstanie z myślą o osobach, których nie stać na wynajem na rynku komercyjnym. – To typowa oferta dla klasy średniej w Warszawie, która chciałaby korzystać z bezpiecznego mieszkania – mówił Jaki. Podkreślił, że w piątek będzie kolejna konferencja i uzupełnienie materiału nt. programu mieszkaniowego dla Warszawy. Poseł PiS Paweł Lisiecki podkreślał, że miejski zasób miasta jest „dosyć przestarzały” i ok. 80 proc. budynków tzw. „setek” pochodzi sprzed II wojny światowej. – I my ten zasób chcemy zmienić, w pewien sposób wymienić. Pierwszym krokiem do tego jest doprowadzenie do wykupu lokali mieszkalnych na rzecz najemców, żeby najemcy wieloletni mogli wykupić mieszkania – dodał poseł PiS.Wyjaśnił, że mieszkania będą mogli wykupić przede wszystkim mieszkańcy lokali komunalnych w budynkach wspólnot mieszkaniowych. – Ale także będziemy chcieli uruchomić sprzedaż w tzw. setkach, tam gdzie jest stuprocentowy udział miasta w danej nieruchomości. Ponadto będziemy chcieli rozpocząć sprzedaż w tzw. czynszówkach – mówił Lisiecki. Warunkiem uzyskania bonifikaty na wykup mieszkania będzie długoletni najem lokalu. Sprzedaż lokali będzie mogła być dokonywana w budynkach co najmniej 15–letnich, młodsze budynki pozostaną w zasobie miasta. – Po 15 latach najmu będzie można uzyskać bonifikatę, będzie się ona zwiększała co rok o jeden procent, aż do 90–procentowej bonifikaty – zaznaczył Lisiecki. Dodał, że przez pięć lat od wykupu mieszkania, nie będzie można go sprzedać.Burmistrz Bemowa Michał Grodzki (PiS) zauważył, że środki na budowę mieszkań będą pochodziły m.in. z wykupu mieszkań komunalnych oraz z opłat za przekształcenie użytkowania wieczystego we własność.Burmistrz Pragi Północ Wojciech Zabłocki (PiS) dodał, że pomysł bonu mieszkaniowego narodził się w jego dzielnicy, „gdzie kumulują się problemy mieszkaniowe warszawiaków”. Jak mówił, bon pomyślany jest przede wszystkim dla młodych rodzin „wchodzących na rynek mieszkaniowy”. – Bon mieszkaniowy daje możliwość, aby lokatorzy sami wybrali, gdzie na wolnym rynku, w którym budynku będą chcieli lokal wynająć – zaznaczył Zabłocki.",,
Kaczyński: Mówię to publicznie po raz pierwszy – Morawiecki nie chciał być w rządzie Tuska,"– Ci, którzy dopuszczali się nadużyć, mają w Polsce bardzo wielkie wpływy. Ten atak na premiera Morawieckiego w tej chwili to jest właśnie atak na człowieka, który im bardzo zaszkodził, ale za to bardzo pomógł Polakom, bardzo pomógł Polsce – powiedział w programie „Gość Wiadomości” prezes PiS Jarosław Kaczyński. Dodał, że ma zaufanie do szefa rządu.  – Premier Morawiecki to był strzał w dziesiątkę – mówił Kaczyński.","Prezes Prawa i Sprawiedliwości Jarosław Kaczyński powiedział w TVP Info, że nie niepokoi go to, że nazwisko premiera Mateusza Morawieckiego pojawia się w nagraniach opublikowanych przez Onet. Jarosław Kaczyński mówił, że ma pełne zaufanie do obecnego szefa rządu.– Premier Morawiecki to był strzał w dziesiątkę – stwierdził gość programu. Kaczyński zapewnił, że mimo insynuacji jest przekonany o uczciwości szefa polskiego rządu.– Być może mówię to publicznie po raz pierwszy. Współpracował z nami. Współpracował jeszcze ze świętej pamięci Grażyna Gęsicką i Aleksandrą Natalli–Świat. Później z Beatą Szydło. Kiedy mu zaproponowano stanowisko wicepremiera i ministra finansów w rządzie Donalda Tuska, to odmówił, a wcześniej przyszedł do mnie i rozmawialiśmy o tym. To jest ktoś, kogo uważamy dziś za polityka, kiedyś bankowca, naszej strony i za kogoś, kto bardzo dużo dobrego robił dla Polski, także wtedy, kiedy był w tym niedobrym środowisku – powiedział Kaczyński. – Chcemy dbać o Polaków i między innymi dlatego mamy takiego premiera, który niszczy mafię vatowską, tak jak kiedyś w Chicago pewien dzielny policjant niszczył Ala Capone i jego mafię – powiedział gość TVP Info. Kaczyński był też pytany o publikację „Super Expressu”, który dotarł do pisma wysokich rangą urzędników resortu finansów z 4 marca 2015 r. W ocenie gazety wynika z niego, że ówczesny szef ministerstwa Mateusz Szczurek nie widział podstaw do przeprowadzenia zmian w prawie, które pozwoliłyby skuteczniej walczyć z wyłudzeniami VAT.– Z jednej strony jest oczywiste, że (PO) nie chciała (uszczelniać systemu podatkowego), bo tak wielkie nadużycia w tej dziedzinie nie mogą być bez zgody, przynajmniej bierności, ale takiej świadomej bierności ze strony władzy – ocenił Kaczyński.– Skala była zbyt wielka, żeby sądzić, że to nie zostało zauważone. Z drugiej strony dobrze, że jest dokument, jak można się na coś powołać, bo w przeciwnym razie mamy do czynienia z różnego rodzaju wykrętami, niekiedy bardzo agresywnymi wręcz - proszę wybaczyć to słowo - bezczelnymi. Teraz już będzie to dużo trudniejsze, więc to dobry dzień – dodał. „Nie ma drugiego takiego kraju w Europie” Jarosław Kaczyński był też pytany o skargi do TSUE. – Jeżeli pytać o miarę wolności i demokracji w Europie, to jesteśmy w czołówce, a nawet bym zaryzykował, że na pierwszym miejscu – ocenił. – Nie ma drugiego takiego kraju w Europie, gdzie jest tyle realnej wolności. Bo przecież na Zachodzie jest ona ograniczona m.in. poprawnością polityczną. Jednocześnie mechanizmy demokratyczne, mimo wszystkich swoich ułomności, pozwalają na to, żeby kraj się zmieniał, żeby choroby, patologie społeczne były odsuwane, bo właśnie my to w tej chwili robimy – przekonywał prezes PiS.Jak dodał, nie wszystkim to się podoba. – Wielu w Europie chce takiej demokracji, która będzie czystym pozorem. Niektórzy opowiadają się w istocie za ustrojem trybunalskim, takim, gdzie w gruncie rzeczy sądy, a tak naprawdę pewna grupa społeczna, czyli sędziowie, decydują o wszystkim, bo są ostatnią instancją – mówił.  „Ostoja wolności” Odnosząc się do wymiaru sprawiedliwości Kaczyński powiedział, że sądownictwo jest podstawą dobrze funkcjonującego mechanizmu państwowego, państwa praworządnego i państwa demokratycznego. – Ale to nie oznacza, że oni są suwerenem. Suwerenem jest naród, suwerenem są Polacy i my to poprzez parlament, poprzez metodę przedstawicielską realizujemy – podkreślił.– Realizujemy przebudowując Polskę, Polskę jako kraj demokratyczny, jako ostoję wolności w Europie. Polska jest dziś w Europie ostoją wolności, a patrząc na bieg wydarzeń sądzę, że jeszcze przez długie lata taką ostoją będzie – dodał prezes PiS w TVP Info. ",,
Kwaśniewski po Buzku szefem PE?,"Aleksander Kwaśniewski mógłby zostać przewodniczącym Parlamentu Europejskiego – spekuluje „Polska The Times”. Sam Kwaśniewski zaprzecza, jakoby myślał o europejskiej karierze.","Tego typu plotki krążą po korytarzach europarlamentu. Były prezydent zaprzecza, jakoby myślał o europejskiej karierze. Inaczej mówią źródła w SLD, które tej informacji nie dementują. W połowie kadencji europarlamentu dochodzi do rotacji na najważniejszych stanowiskach. Już w momencie desygnowania Jerzego Buzka wiadomo było, że jego następcą zostanie Martin Schulz, szef frakcji socjalistycznej w PE.Ale coraz więcej osób ma wątpliwości, czy Martin Schulz będzie właściwą osobą na tym stanowisku, ponieważ jest znany z porywczego charakteru oraz ostrego tonu wypowiedzi. To nie są dobre cechy szefa PE.Dotąd brakowało odpowiedniego kontrkandydata dla Schulza. Pojawił się jednak pomysł z Aleksandrem Kwaśniewskim, za którym przemawia jego doświadczenie polityczne i umiejętności. Socjaliści, jako jedna z dwóch największych frakcji w PE, będą mieli prawo do fotela jego szefa przez pół kadencji. Byłych premierów lub prezydentów bardzo się w Strasburgu szanuje, czego przykładem jest chociażby nasz Jerzy Buzek. Fakt, że pracami PE kieruje teraz Polak, nie przekreśla szans Kwaśniewskiego. Przyznał to sam Schulz w wywiadzie dla „Polski The Times” kilka miesięcy temu. Zaś Aleksander Kwaśniewski w rozmowie z gazetą zaprzeczył, jakoby był zainteresowany startem w wyborach do PE i wszystkie spekulacje na ten temat nazwał plotkami.",,
USA uderzyły w systemy rakietowe Iranu. Cyberatak odwetem za zniszczonego drona,"Stany Zjednoczone, które przygotowują nowe sankcje przeciwko Iranowi po zniszczeniu przez Teheran drona amerykańskiego, według amerykańskich mediów przeprowadziły cyberataki na irańskie systemy wyrzutni rakietowych i ośrodek szpiegowski w tym kraju.","Prezydent Donald Trump, który w piątek w ostatniej chwili odwołał atak na Iran, wydał zgodę na odwet w postaci cyberataków na systemy obrony irańskiej – potwierdziły w sobotę Washington Post i Yahoo!News.Według Washington Post, jeden z cyberataków dotyczył komputerów używanych do kontroli wyrzutni rakietowych. Z kolei Yahoo podał, że drugi atak komputerowy nastąpił w sieć szpiegowską monitorującą przepływ statków w cieśninie Ormuz. Amerykańska gazeta napisała, że z propozycją tych działań, planowanych od tygodni, będących odpowiedzią na ataki na okręty przepływające przez cieśninę Ormuz, wystąpili wojskowi USA. W Iranie agencja prasowa Fars poinformowała w niedzielę, że Teheran nie zareagował jeszcze oficjalnie na doniesienia prasy amerykańskiej. Nie jest „jeszcze jasne czy faktycznie cyberataki zostały przeprowadzone, czy nie” – podała Fars, sugerując, że informacje amerykańskich mediów mogą być „blefem na użytek opinii publicznej i poprawy reputacji Białego Domu” po zniszczeniu drona.",,
"Sprawa Komendy: „Trzeba sprawdzić, co się działo po drodze”","Dziwię się, że przez kilkanaście lat nie wracano do tego śledztwa – powiedziała posłanka PiS Anna Milczanowska. – Nie można składać odpowiedzialności na jedną instytucję – powiedział senator PO Grzegorz Napieralski. Politycy w programie „Minęła 8” komentowali warunkowe zwolnienie z więzienia Tomasza Komendę, który który spędził w nim 18, a teraz został zwolniony.","Według prokuratury mężczyzna nie jest winien zabójstwa ani gwałtu na 15-latce. Sąd penitencjarny odrzucił wniosek prokuratury o zawieszenie kary dla Komendy, ale zwolnił go warunkowo z jej odbywania. Mężczyzna na wolności będzie czekał na rozpatrzenie wniosku przez Sąd Najwyższy o wznowienie postępowania w jego sprawie. Więzienne już opuścił.– Proszę pamiętać, że przy takich brutalnych morderstwach jest wiele służb zaangażowanych w to, co się dzieje. I oprócz współczucia i wielkiego zadośćuczynienia od państwa dla człowieka, który bardzo mocno cierpiał w tym więzieniu, trzeba tak naprawdę sprawdzić, co się działo po drodze – powiedział senator PO Grzegorz Napieralski– Doszło do gwałtu i morderstwa, więc ktoś zbierał dowody – policja; ktoś przygotowywał akt oskarżenia – prokuratura; na końcu jest sąd, który wymierzył ten wyrok – podsumował. Na pytanie redaktora o to, co powinno stać się z tymi sędziami, którzy w dwóch instancjach wydali wyroki w sprawie Tomasza Komendy, poseł Sylwester Chruszcz odpowiedział: „Na pewno cała palestra, która uczestniczyła w podejmowaniu tej decyzji powinna pokazać, gdzie były błędy. Nie wiem, czy nie powinno być jakiegoś wewnętrznego rozliczenia – raczej tak”.W środę do Sądu Najwyższego wpłynął wniosek o wznowienie postępowania ws. Tomasza Komendy wystosowany przez dolnośląski zamiejscowy wydział Prokuratury Krajowej. – Dokument jest bardzo obszerny. Łącznie z wykazem załączników liczy 100 stron. Prokuratura wystąpiła w nim także o uchylenie wyroków obu instancji z 2003 r. i 2004 r. wobec Tomasza Komendy i jego uniewinnienie – mówił Krzysztof Michałowski z sekcji prasowej SN.",,
Zwycięstwo na inaugurację sezonu. Biało-czerwoni skakali najlepiej!,"Polacy wygrali konkurs drużynowy Pucharu Świata w skokach narciarskich w Wiśle-Malince. Zwycięska czwórka to oczywiście Piotr Żyła, Jakub Wolny, Dawid Kubacki i Kamil Stoch. Zawodników z trybuny honorowej dopingował i oklaskiwał prezydent Andrzej Duda z małżonką Agatą Kornhauser-Dudą. Hymn – a capella, czyli bez udziału instrumentów – zaśpiewali kibice.","Polscy skoczkowie wygrali konkurs drużynowy na skoczni w Wiśle-Malince, rozpoczynający sezon Pucharu Świata. Jakub Wolny, Piotr Żyła, Dawid Kubacki i Kamil Stoch uzyskali 1026,6 pkt. i o 11,1 pkt. wyprzedzili Niemców. Na podium stanęli też Austriacy. Sportowców dekorował prezydent Andrzej Duda, który z trybun dopingował zawodników. Kibice a capella odśpiewali hymn. Najdłuższy skok w konkursie oddał Piotr Żyła w drugiej serii – 130,5 m. W pierwszej uzyskał 126 m. Kamil Stoch skakał na odległość 126,5 m i 129 m, Jakub Wolny – 128 m i 125,5 m, a Dawid Kubacki – 127 m i 114,5 m. W niedzielę na skoczni w Wiśle-Malince odbędzie się pierwszy w tym sezonie konkurs indywidualny. Zapraszamy na transmisję!",,
PKO BP: Dane za pierwszy kwartał potwierdzają spadkową tendencję długu publicznego,"Dane za pierwszy kwartał 2019 r. potwierdziły spadkową tendencję państwowego długu publicznego w Polsce – uważa główny ekonomista PKO Banku Polskiego Piotr Bujak, komentując dane dotyczące długu publicznego.","Ministerstwo Finansów w poniedziałkowym komunikacie poinformowało, że państwowy dług publiczny w I kwartale 2019 r. wyniósł 1.005.260,4 mln zł, co oznacza wzrost o 20.940,8 mln zł, czyli 2,1 proc., w porównaniu z końcem 2018 r.  „Dane za pierwszy kwartał 2019 roku potwierdziły spadkową tendencję państwowego długu publicznego w Polsce. Co prawda w ujęciu bezwzględnym wartość długu przekroczyła 1 bln zł, ale w relacji do PKB, czyli w odniesieniu do rozmiarów polskiej gospodarki i dochodów, które ona generuje, drugi kwartał z rzędu utrzymała się poniżej 47 proc.” – napisał Bujak w wydanym w tej sprawie komentarzu. Jak dodał, „poza krótkim okresem po przejęciu i umorzeniu portfela obligacji członków OFE w latach 2013-2014, ostatnio tak niski poziom długu publicznego notowaliśmy przed wybuchem globalnego kryzysu pod koniec 2008 r., czyli ponad 10 lat temu”. Bujak użył w tym miejscu porównania do budżetu domowego: „co z tego, że dług Kowalskiego zwiększył się ze 100 do 101 zł, jeśli jednocześnie jego dochód zwiększył się z 4000 do 5000 zł”.   „Jak w takim ujęciu wygląda dług publiczny w Polsce? Po pierwsze, średnioterminowy trend ograniczania zadłużenia w relacji do PKB utrzymuje się – gospodarka rośnie szybciej niż jej zadłużenie. Po drugie, unijne dane o zadłużeniu publicznym (bardziej pełne ujęciu długu publicznego) pokazują, że w relacji do PKB jest ono w Polsce niższe niż w większości gospodarek UE” – czytamy w komunikacie. Jak wyjaśnił analityk, przy ocenie poziomu i zmiany długu publicznego warto także brać pod uwagę, czemu służą pożyczane środki.  „Korygując wynik sektora finansów publicznych w Polsce za 2018 r. o wartość inwestycji publicznych, rekordowo niski deficyt sektora finansów publicznych w poprzednim roku (-0,4 proc. PKB) zmienia się w nadwyżkę (2,0 proc. PKB), większą niż analogiczny wynik dla stawianych za wzór konserwatywnej polityki fiskalnej Niemiec (1,8 proc. PKB)” - napisał.",,
„Turbina się rozpadała”. Klapa kluczowego programu energetycznego Rosjan,"Rosyjskie dążenie do zbudowania dużej turbiny wytwarzającej energię elektryczną – powodowane chęcią zmniejszenia zależności od zachodniej technologii – natrafiło na poważny problem po tym, jak prototypowa turbina została zniszczona w eksplozji. O sprawie doniosła Agencja Reutera, powołując się na dwa osobne źródła zbliżone do rosyjskiego projektu badawczego.","Przez ostatnie kilka lat Rosja sprowadzała turbiny gazowe o dużej mocy – niezbędne w nowoczesnych elektrowniach – od takich firm jak Siemens, General Electric i Alstom.Po tym jak cztery lata temu – w związku z agresją na Ukrainę – nałożono na Rosję sankcje, prezydent Rosji Władimir Putin wezwał urzędników do zastąpienia importowanej technologii krajowymi substytutami zwłaszcza w sektorach energetycznym, lotniczym, medycznym oraz software’owym.Nieszczęśliwe zdarzenie z turbiną o mocy 110 megawatów – wystarczającej do zasilenia dużego miasta – podkreśla techniczne wyzwania. Prototypowa 110-megawatowa turbina miała być testowana w grudniu zeszłego roku w fabryce „Saturn” w Rybińsku w środkowej Rosji. Jedno z dwóch źródeł, na które powołuje się Agencja Reutersa, a które działają w sektorze energetycznym i zaznajomione są z testami prototypu, poinformowało, że turbina uległa krytycznemu uszkodzeniu. – Turbina się rozpadła – stwierdził rozmówca agencji, który wypowiadał się pod warunkiem anonimowości. – Próbowali ją naprawić przed marcem, ale nie udało się – dodał.  Marzec miał być ostatecznym terminem zakończenia testów prototypu turbiny. Władimir Putin, który jest u władzy od 1999 r., wygrał po raz kolejny wybory prezydenckie 18 marca. Ewentualny sukces testów turbiny miał być najprawdopodobniej sporym wydarzeniem PR-owym, który sztab Putina chciał wykorzystać w kampanii. Jak potwierdzają obaj rozmówcy dziennikarzy agencji, odbudowa prototypu turbiny jest niemożliwa i cały projekt będzie trzeba rozpocząć od nowa, przy użyciu zupełnie nowego sprzętu.  – Turbina jest zniszczona. Prawda jest taka, że turbiny w tej chwili nie ma – stwierdził rozmówca, który prosił o utajnienie danych ze względu na obowiązujący go zakaz wypowiedzi dla mediów.  Nie posiadając krajowych odpowiedników Rosja powinna – w większości przypadków – nadal móc kupować turbiny od zachodnich dostawców, ale sankcje nałożone na kraj przez USA i Unię Europejską znacznie utrudniły import zachodniej technologii w określonych okolicznościach.W zeszłym roku – wbrew sankcjom – Rosja potajemnie dostarczyła turbiny wyprodukowane przez Siemensa do elektrowni na Krymie. Unia Europejska odpowiedziała nakładając dodatkowe sankcje na urzędników i firmy zaangażowane w operację.",,
USA wezwały Rosję do zwrócenia Ukrainie okrętów,Stany Zjednoczone potępiły agresywne działania Rosji w Cieśninie Kerczeńskiej. Wezwały też Rosję do zwrócenia Ukrainie jej okrętów i przetrzymywanych załóg oraz do poszanowania suwerenności i terytorialnej integralności Ukrainy w granicach uznanych przez społeczność międzynarodową.,"Amerykański sekretarz stanu w oświadczeniu nazwał niedzielny incydent w cieśninie „groźną eskalacją i pogwałceniem prawa międzynarodowego”. Mike Pompeo zaapelował również do prezydentów Ukrainy i Rosji o osobiste zaangażowanie się w rozwiązanie konfliktu w ramach tak zwanego formatu normandzkiego. „Stany Zjednoczone wspierają suwerenność i terytorialną integralność Ukrainy w obrębie granic uznanych przez społeczność międzynarodową, w tym również wód terytorialnych Ukrainy, jak też prawo tego kraju do korzystania z wód międzynarodowych” – czytamy w oświadczeniu sekretarza stanu. „Stany Zjednoczone odrzucają próbę aneksji Krymu przez Rosję – podkreślił Mike Pompeo.",,
"To, co dane, może zostać jednak odebrane? Kandydat Koalicji Obywatelskiej o 500 Plus","– Nie chcemy zmieniać systemu 500 Plus, aczkolwiek to cztery lata; nie wiadomo, jaka będzie sytuacja gospodarcza. Być może będzie modyfikowany w związku z pogorszeniem się tej sytuacji, co nam grozi – zapowiedział Andrzej Owczarek, lider sieradzkiej listy Koalicji Obywatelskiej, podczas debaty na antenie TVP3 Łódź.","– Wszyscy zakładamy, że jest dobrze i będzie dobrze. Nie wiadomo. Czytając literaturę ekonomiczną można wysnuć wnioski, że takie pogorszenie nam grozi – tłumaczył przedstawiciel głównej listy opozycyjnej. Nie wspomniał, że właśnie w takiej sytuacji program byłby jeszcze bardziej potrzebny.  Kandydat nie wyjaśnił również, na czym mogłyby polegać „modyfikacje” w wyniku pogorszenia się sytuacji gospodarczej. W ciągu ostatnich czterech lat sytuacja gospodarcza znacznie się poprawiła między innymi dzięki powszechnemu świadczeniu wychowawczemu (500 Plus), które pobudziło popyt dając tym samym zbyt polskim firmom.  W niektórych wcześniejszych wypowiedziach politycy obecnej Koalicji Obywatelskiej twierdzili, że program należy ograniczyć do osób o niższych dochodach lub do osób pracujących zawodowo dyskryminując tym samym matki poświęcające się wychowaniu dzieci.  To nie wszystkie niejednoznaczne deklaracje KO w tej sprawie. Politycy tej formacji czasem twierdzili, że „nic co jest dane, nie zostanie odebrane”, innym razem, że „te pieniądze Polacy będą musieli zwrócić”. Przed wprowadzeniem powszechnego świadczenia wychowawczego minister finansów rządu PO-PSL zapewniał, że na ten cel „pieniędzy nie ma i nie będzie”.  Podczas debaty w TVP Łódź przedstawicielka SLD Paulina Matysiak opowiedziała się za kontynuacją programu 500 Plus, podobnie jak lider listy PSL w Sieradzu, Paweł Bejda, który proponował nawet jego rozszerzenie na osoby do 25 roku życia. Zasugerował przy tym, że program zainicjował lider PSL Władysław Kosiniak Kamysz wprowadzając zasiłki dla młodych matek nie uprawnionych do zasiłku macierzyńskiego. Izabela Walczak z Konfederacji zadeklarowała likwidację programu obiecując w zamian obniżkę podatków.",,
Walka o głosy. Liderzy wspierają kandydatów,Kampania wyborcza jest już na ostatniej prostej i kandydaci intensywnie walczą o głosy. Niektórzy mogą liczyć na szczególne wsparcie liderów swoich ugrupowań. Taki spot opublikował m.in. szef Rady Mediów Narodowych Krzysztof Czabański starający się o reelekcję z list Prawa i Sprawiedliwości.,"Czabański opublikował na Facebooku film, na którym pije herbatę z Jarosławem Kaczyńskim. – Cztery lata temu jak się otworzyło telewizję publiczną to było słabo i jednostajnie, a dzisiaj… wielka zmiana, naprawdę wielka zmiana. I to zmiana, którą uzyskaliśmy dzięki tobie – chwali szefa RMN lider PiS.Kaczyński przyznaje też, że znają się z Czabańskim 30 lat i wyraża nadzieję, że ponownie zostanie on wybrany do Sejmu. – Warto, aby Krzysztof Czabański – dzisiaj numer 2 na liście został posłem. To jest człowiek, który bardzo wiele różnych rzeczy w życiu robił, dobrze, dla Polski, działał jeszcze w czasach podziemia, i był zawsze po właściwej stronie. Był tym, który zobaczył, co się dzieje w Polsce naprawdę bardzo szybko zanim to zostało nazwane – postkomunizm i jego fatalne wady – wylicza prezes PiS. – Dlatego jego wsparcie w dziele dobrej zmiany jest naprawdę istotne – podkreśla.Na wsparcie lidera Solidarnej Polski Zbigniewa Ziobry może też liczyć kandydat tej partii w wyborach do Sejmu Dariusz Matecki. – Przed nami jeszcze wiele wyznań – musimy pokazać młodym ludziom, że to dla nich budowana jest Polska, musimy walczyć o lepszy system edukacji, o likwidowanie biurokratycznych barier, które utrudniają młodym przedsiębiorcom drogę rozwoju. Musimy wreszcie pokazać, że opłaca się wracać do Polski z emigracji, że warto żyć w Polsce – przekonuje szczeciński radny, który w spocie opublikował zdjęcie z ministrem sprawiedliwości.Także wspólne zdjęcie z liderem swojej partii – Władysławem Kosiniakiem-Kamyszem – umieścił w spocie wyborczym Hieronim Kuryś z PSL. Walczący o mandat w okręgu wrocławskim Kuryś zaprezentował film z napisaną na tę okazję piosenką disco polo. – Emerytura bez podatku, niższy ZUS dla przedsiębiorców, zdrowa żywność i czyste powietrze to moje najważniejsze punkty programowe – zachęca do głosowania na siebie. W tegorocznych wyborach do Sejmu PSL wystartuje razem z ugrupowaniem Kukiz’15. Z tej okazji liderzy tych partii nagrali wspólny spot. – Kampania rozkręca się na dobre. My ruszamy w trasę, tym razem nie koncertową, a wyborczą, programową – zapowiada w Kosiniak-Kamysz. Razem z Pawłem Kukizem, w ramach Koalicji Polskiej, obiecał podróżowanie „od Opola po wszystkie krańce i zakątki naszej pięknej ojczyzny”.– Emerytura musi być wolna od podatku. Bo jakim prawem człowiek, który „przetykał” całe życie ma płacić tylko i wyłącznie, że żyje? – dopytuje na nagraniu Kukiz. Obiecuje, że w nowej kadencji Sejmu będzie walczył o to, aby mikroprzedsiębiorcy sami decydowali o opłacaniu składek ZUS. Na nagraniu słychać linię melodyczną utworu „Polska budzi się” Kukiza, której artysta użył m.in. podczas kampanii w 2015 roku.",,
Pentagon: Amerykańskie wojska zostają w Polsce na dobre,Waszyngton proponuje Warszawie umowę zakładającą stałą obecność części wojsk USA – podaje „Rzeczpospolita”. Oferta została przedstawiona w Warszawie przez zastępcę sekretarza obrony USA Johna Rooda podczas spotkania z ministrem obrony Mariuszem Błaszczakiem. Pozostaje poufna.,"Jak podaje dziennik, tego samego dnia podczas przesłuchania w Izbie Reprezentantów wiceszefowa Departamentu Obrony Kathryn Wheelbager powiedziała: „Przedstawiliśmy (Polsce), jak sądzimy, bardzo poważną, solidną ofertę i w tym tygodniu będziemy wspólnie pracować nad jej uszczegółowieniem”.Zdaniem finansowanego przez rząd Głosu Ameryki „idea Fortu Trump jest o krok bliżej urzeczywistnienia”. Amerykanie planują zwiększyć kontyngent nad Wisłą przynajmniej o 1 tys. żołnierzy, ale być może znacznie więcej. Teraz średnio liczy on 4,5 tys. wojskowych.Gazeta ocenia, że jeszcze ważniejszy byłby zupełnie nowy charakter misji Pentagonu w naszym kraju. Część jednostek stacjonowałaby na stałe, a nie w ramach ciągłej rotacji, jak to jest obecnie. Chodzi przede wszystkim o sztaby dowodzenia, zwiad, zabezpieczenie sprzętu i amunicji, ale także np. jednostki lotnictwa. Jednocześnie rotacyjna obecność innych wojsk, jak brygady piechoty ćwiczącej w Żaganiu, byłaby planowana na wiele lat do przodu, a nie z roku na rok.– Baza o bardziej stałym charakterze jest potrzebna z uwagi na charakter stosunków, jakie zbudowaliśmy (z Polską), i misji, jaką mają (amerykańscy żołnierze nad Wisłą) – powiedział podczas wspomnianego przesłuchania w Izbie Reprezentantów głównodowodzący siłami USA w Europie gen. Curtis M. Scaparrotti.",,
Powstaje projekt ustawy o Sądzie Najwyższym. A nawet trzy,"Trzy wersje nowelizacji ustawy o Sądzie Najwyższym powstają w trzech ośrodkach Zjednoczonej Prawicy – informuje „Rzeczpospolita”. Według informacji gazety propozycje przygotowują Ministerstwo Sprawiedliwości, Kancelaria Premiera oraz wicepremier, minister nauki i szkolnictwa wyższego Jarosław Gowin.","Dziennik przekonuje, że ostatecznej decyzji prezesa Prawa i Sprawiedliwości Jarosława Kaczyńskiego co do dalszych działań jeszcze nie ma. „Koniecznością” za to jest nowelizacja po decyzji Trybunału Sprawiedliwości Unii Europejskiej o zawieszeniu ustawy o SN.„Rz” zwraca uwagę, że na efekty prac czeka Pałac Prezydencki, który ma oczekiwania wobec nowelizacji.W artykule wskazano, że „w PiS uznaje się, iż teza opozycji o polexicie przyczyniła się do obniżenia wyników w dużych miastach i mobilizacji wyborców Koalicji Obywatelskiej”. Stąd – argumentowano –  przed wyborami do Parlamentu Europejskiego może zwyciężyć opcja, że ten element sporu z Komisją Europejską należy zamknąć.",,
Rosjanie sprzedadzą systemy antyrakietowe Arabii Saudyjskiej i Turcji?,"Rzecznik Kremla Dmitrij Pieskow określił jako bardzo pozytywne wstępne kontakty z władzami Arabii Saudyjskiej w sprawie sprzedaży Rijadowi rosyjskich systemów rakietowych S-400. Zapewnił, że kontynuowane są rozmowy o dostawach S-400 z Turcją.","Mówiąc o rozmowach z Saudyjczykami Pieskow zastrzegł, że wypowiada się tylko w imieniu strony rosyjskiej i powiedział, że „kontakty dotyczące realizacji transakcji toczą się bardzo pozytywnie”.Przedstawiciel Kremla zapewnił, że współpraca między Moskwą i Rijadem, szczególnie w sferze wojskowo-technicznej, nie jest wymierzona przeciwko państwom trzecim i – jak dodał – „nie powinna wywoływać niczyjego niepokoju”. W ten sposób Pieskow skomentował pytanie o kontekst polityczny transakcji i ewentualność użycia broni przeciwko regionalnemu rywalowi Arabii Saudyjskiej, Iranowi. Tradycyjnie rynek amerykańskiWartość porozumień zbrojeniowych między Moskwą i Rijadem, które strony omówiły podczas niedawnej wizyty w Moskwie króla Arabii Saudyjskiej Salmana, wynosi według mediów rosyjskich 3 mld dolarów. Z tej sumy 2 mld dolarów przypada na dostawy S-400. Tradycyjnie dostawcami uzbrojenia dla Rijadu są Stany Zjednoczone i kraje NATO, a wcześniejsze podejmowane przez Rosję próby wejścia na rynek zbrojeniowy Arabii Saudyjskiej kończyły się niepowodzeniem. Pieskow mówił również o zapowiadanej sprzedaży Turcji systemów S-400, co budzi zaniepokojenie Waszyngtonu ze względu na członkostwo tego kraju w NATO. Przedstawiciel Kremla wyjaśnił, że Rosja i Turcja kontynuują w tej sprawie rozmowy na szczeblu ekspertów. Turcy grają na siebieWcześniej minister spraw zagranicznych Turcji Mevlut Cavusoglu ostrzegł, że Ankara może wycofać się z tej transakcji, jeśli nie uda się z Rosją porozumieć w sprawie wspólnej produkcji. Cavusoglu zauważył też, że „jeśli kraje nastawione przeciwko Rosji nie chcą, by Turcja kupowała od niej S-400, to powinny zaproponować swój wariant” stronie tureckiej. O podpisaniu z Rosją dokumentów w sprawie dostaw systemów S-400 poinformował w lipcu prezydent Turcji Recep Tayyip Erdogan. Zawarcie kontraktu potwierdził doradca prezydenta Rosji ds. współpracy wojskowo-technicznej z zagranicą Władimir Kożyn. Dziennik „Kommiersant” podawał wówczas, że Rosja dostarczy Turcji cztery dywizjony S-400 za łączną kwotę 2 mld dolarów. Dywizjon to osiem baterii.",,
Morski Fundusz Rozwoju kusi branżę. Może być alternatywą dla banków,"Kwotą co najmniej 2 mld zł na inwestycje będzie dysponował Morski Fundusz Rozwoju (MFR), którego powołanie planuje Ministerstwo Gospodarki Morskiej i Żeglugi Śródlądowej – informuje „Puls Biznesu”. Powstał już projekt ustawy określający zasady działania wehikułu finansowego.","Dziennik informuje, że stocznie, armatorzy, porty i operatorzy logistyczni szukający pieniędzy na inwestycje znajdą je w szykowanym funduszu. Będzie on angażował się kapitałowo, udzielał pożyczek i emitował obligacje. W ten sposób sfinansuje 20-25 proc. wartości inwestycji czy kontraktu stoczniowego, projektu portowego lub żeglugowego.Po pierwszym półroczu polskie stocznie mają w portfelach kontrakty na 20 jednostek, podczas gdy w tym samym okresie 2017 r. było ich tylko 11. MFR ma pomóc w ich realizacji, zdobyciu nowych oraz finansowaniu inwestycji niezbędnych do ich wykonania.Zainteresowanie współpracą z funduszem deklaruje wiele polskich firm, zdaniem których MFR może być alternatywą dla banków, coraz bardziej tnących limity finansowania w sektorze morskim.",,
Minister energii: Rozwijamy energetykę odnawialną,"Doszliśmy do takiego momentu, w którym możemy powiedzieć, że rozwijamy energetykę odnawialną – podkreślił w sobotę w Toruniu minister energii Krzysztof Tchórzewski. Zaznaczył, że jej udział w produkcji prądu w 2030 r. ma wynieść ok. 27 proc., a w 2040 r. – 33 proc.","Tchórzewski wziął udział w konferencji „Bezpieczeństwo energetyczne w Polsce”, zorganizowanej przez Wyższą Szkołę Kultury Społecznej i Medialnej. – Doszliśmy do takiego momentu, że możemy powiedzieć, że rozwijamy energetykę odnawialną, która jest coraz tańsza w zakresie inwestycyjnym. (...) Już rozwijamy odnawialne źródła energii. Chcemy, aby udział energii odnawialnej w energetyce w 2030 r. wyniósł około 27 proc., a w 2040 r. – około 33 proc. Będziemy to jeszcze negocjować i mogą być jakieś ruchy – procent w prawo lub w lewo. Chodzi o to, żebyśmy znaleźli ten miks energetyczny – mówił Tchórzewski. Minister zaznaczył, że w sferze energetyki po ośmiu latach rządów poprzedników zastano bałagan, zarówno dotyczący energii węglowej, jak i odnawialnej. – Bez żadnego konkretnego programu rozwijały się odnawialne źródła energii. Stały się olbrzymim kłopotem społecznym, a społeczeństwo stało się ich wrogiem. Trzeba było się z tym wszystkim zmierzyć i w końcu udało się Komisję Europejską przekonać, że na pstryknięcie palcem nie możemy odejść od węgla, musimy mieć pewien ewolucyjny system zmian. Będziemy wprowadzać energetykę odnawialną, ale musi być też energetyka konwencjonalna – podkreślił.",,
"Stany grożą, Serbia i tak kupuje. Rosyjski Pancyr-S1 zostanie niedługo sprzedany","Rosja ma dostarczyć Serbii zaawansowany rakietowy system przeciwlotniczy, mimo ostrzeżeń ze strony USA dotyczących ewentualnych sankcji przeciwko temu bałkańskiemu krajowi, które mogłyby zostać wdrożone w przypadku dojścia transakcji do skutku.","Rosyjska agencja prasowa TASS podała, że „zgodnie z podpisanym kontraktem, system Pancyr-S zostanie dostarczony Serbii w ciągu najbliższych miesięcy”.Specjalny wysłannik Stanów Zjednoczonych na Bałkany Zachodnie Matthew Palmer ostrzegł w zeszłym tygodniu Serbię, że dostarczenie rosyjskiej broni „stwarza ryzyko” amerykańskich sankcji.Mam nadzieję, że nasi serbscy partnerzy będą działać ostrożnie w przypadku każdej tego rodzaju transakcji – powiedział Palmer w wywiadzie dla macedońskiej telewizji Alsat M.Serbia pozostaje kluczowym sojusznikiem Rosji, mimo że pragnie przystąpić do Unii Europejskiej. Belgrad optował za pozostaniem poza NATO i odmówił poparcia amerykańskich sankcji wobec Rosji w związku z konfliktem na wschodniej Ukrainie. Serbski prezydent Aleksandar Vucić oświadczył w telewizji państwowej, że Serbia kupuje broń defensywną od Rosjan, ale pragnie uniknąć sankcji ze strony USA „bądź konfrontacji z Ameryką”.– Serbia się zbroi, ponieważ jest wolnym krajem w otoczeniu państw członkowskich NATO, z którymi pragnie być w przyjaźni – powiedział Vucić, dodając, że nie chce dopuścić do tego, aby Serbia „była tak słaba jak w latach 90 XX wieku”.Agencja AP pisze, że samoloty NATO bombardowały Serbię w 1999 r., aby położyć kres krwawej ofensywie przeciwko kosowskim Albańczykom, co spowodowało nieufność Serbów wobec zachodniego sojuszu wojskowego.Kosowo, które wchodziło w skład Serbii, ogłosiło niepodległość w 2008 r., czego Belgrad i Moskwa dotąd formalnie nie uznały.",,
Korea Płd. i Stany Zjednoczone rozpoczęły manewry. Korea Płn. uważa je za prowokację,"Korea Południowa i Stany Zjednoczone rozpoczęły dziś wspólne manewry wojskowe na Półwyspie Koreańskim. Władze w Pjongjangu ostrzegają, że to „dolewanie oliwy do ognia” wobec napiętej sytuacji w regionie. Korea Południowa odpiera zarzuty, twierdząc, że ćwiczenia odbywają się co roku i mają defensywny charakter.","Południowokoreański prezydent Mun Dze In zapewniał dziś, że manewry Ulchi Freedom Guardian nie są wymierzone przeciwko jakiemukolwiek z państw, a przygotowania do nich trwały od wielu miesięcy. Ćwiczenia oparte są m.in. na komputerowych symulacjach zakładających północnokoreański atak nuklearny. W manewrach bierze udział około 50 000 żołnierzy południowokoreańskich i 17 500 żołnierzy sił USA stacjonujących na Półwyspie Koreańskim, a także żołnierze z Australii, Kanady, Danii i Wielkiej Brytanii.",,
Biskupi Warszawy komentują deklarację LGBT,"Deklaracja LGBT Plus podpisana przez prezydenta stolicy jest sprzeczna z konstytucyjnym prawem rodziców do wychowania dzieci zgodnie z własnymi przekonaniami oraz z obowiązującym prawem oświatowym – napisali biskupi Warszawy. Hierarchowie poparli działania zmierzające ku temu, aby to rodzice mieli decydujący wpływ na kształtowanie swoich dzieci.","Kard. Kazimierz Nycz, arcybiskup metropolita warszawski i bp Romuald Kamiński, biskup warszawsko-praski opublikowali wspólne stanowisko w sprawie deklaracji dotyczącej polityki miejskiej wobec osób homoseksualnych, biseksualnych oraz transwestytów (LGBT). Deklaracja zakłada m.in. wprowadzenie do szkół i przedszkoli edukacji seksualnej opartej na standardach Światowej Organizacji Zdrowia (WHO) oraz tematyki LGBT. „Duży niepokój wzbudzają standardy i wytyczne Światowej Organizacji Zdrowia (WHO), które, jak wynika z zapisu w »Deklaracji«, stoją u podstaw zaprezentowanej tam »edukacji antydyskryminacyjnej i seksualnej w każdej szkole«. Brak jakiejkolwiek wzmianki w omawianym dokumencie na temat roli rodziców – wobec których szkoła wraz ze wszystkimi obecnymi w niej elementami edukacji ma charakter służebny – może oznaczać, że »Deklaracja« jest sprzeczna z konstytucyjnym prawem rodziców do wychowania dzieci zgodnie z własnymi przekonaniami oraz z obowiązującym prawem oświatowym” – napisali biskupi. Hierarchowie poparli działania zmierzające ku temu, aby to rodzice mieli decydujący wpływ na kształtowanie swoich dzieci. „Należy dołożyć wszelkich starań, aby każdy uczeń i uczennica byli otoczeni szczególną opieką ze strony dyrekcji, pedagogów, nauczycieli, zwłaszcza, gdy są zagrożone jakąkolwiek formą przemocy czy dyskryminacji. Należy zadbać o mądre wychowanie seksualne, które powinno mieć swój początek w rodzinie i być kontynuowane w szkole. Nie może stać ono w sprzeczności z wartościami wyznawanymi przez rodziców, którzy chcą je przekazać swoim dzieciom. Dziękujemy rodzicom i wszystkim wiernym za podjęte działania w celu obrony wartości chrześcijańskich” – wskazali.Przypomnieli, że w oficjalnych dokumentach Kościół katolicki nie podejmował kwestii LGBT+, ale wielokrotnie wypowiadał się na temat homoseksualizmu i osób homoseksualnych. „Często przypomina o szacunku, jakim powinno się obdarzać osoby homoseksualne” – napisali. Przytoczyli nauczanie „Katechizmu Kościoła Katolickiego”, że „akty homoseksualizmu z samej swojej wewnętrznej natury są nieuporządkowane”, a osoby homoseksualne wezwane są do życia w czystości. W lutym prezydent Warszawy Rafał Trzaskowski podpisał deklarację na rzecz społeczności lesbijek, homoseksualistów, biseksualistów i osób transseksualnych (LGBT+) w Warszawie. Zobowiązał się m.in. do wspierania działań na rzecz edukacji seksualnej zgodnej ze standardami WHO, bezpieczeństwa osób LGBT+, edukacji antydyskryminacyjnej i antyprzemocowej w szkole, działania na rzecz wolności artystycznej, utworzenia hostelu interwencyjnego dla osób będących w sytuacji kryzysowej. Według standardów WHO dotyczących wychowania seksualnego dzieci od najmłodszych lat mają czerpać satysfakcję z własnej seksualności. Służyć temu ma edukacja seksualna, którą „należy rozpoczynać przed czwartym rokiem życia”.Zgodnie ze standardami, dzieci w grupach wiekowych 0-4 i 4-6 lat, miałyby otrzymywać m.in. informacje na temat „radości i przyjemności z dotykania własnego ciała, masturbacji w okresie wczesnego dzieciństwa”. Przewidziane jest również „odkrywanie własnego ciała i własnych narządów płciowych” oraz „wyrażanie własnych potrzeb, życzeń i granic, np. w kontekście zabawy w lekarza”. Program nauczania dla grupy 6-9 lat miałby obejmować „seks w mediach”, a także „zadowolenie i przyjemność z dotykania własnego ciała”. Natomiast dla grupy 9-12 lat – „pierwsze doświadczenia seksualne”.",,
"Ambasador Izraela: Wojnę zaczęli Niemcy, a Polska była pierwszą ofiarą","To Niemcy zaczęły II wojnę światową, a Polska była jej pierwszą ofiarą, potem były inne kraje – podkreślił ambasador Izraela w Polsce Alexander Ben-Zvi. Dyplomata skomentował w ten sposób wypowiedzi prezydenta Rosji Władimira Putina sugerujące współudział Polski w rozpętaniu II wojny światowej.","Ambasador Izraela w Polsce był pytany w TVN24, czy Putin „ma rację, zarzucając Polsce rozpętanie wspólnie z Hitlerem II wojny światowej”. Podkreślił, że II wojna światowa zaczęła się od Niemiec. – To była część ich planu (ataku – red.) na całą Europę i nie możemy zarzucić komuś innemu tego, co robili Niemcy – zaznaczył. Pytany, dlaczego Putin to powiedział, a przy tym „wciągnął do tej awantury” państwo Izrael, mówiąc, że polski ambasador Lipski był antysemitą, Ben Zvi odparł, że należałoby zapytać o to Putina. – Jeżeli jest jakikolwiek problem, spór historyczny, to musimy zostawić to historykom. Jak bardzo nie lubię, kiedy politycy używają historycznych rzeczy na jakieś swoje manewry. To dla mnie jest najgorsze –  podkreślił. Odnosząc się do wybuchu II wojny światowej, ambasador Izraela w Polsce raz jeszcze zaznaczył: „To Niemcy ją zaczęli, Polska była pierwszą ofiarą tej wojny, potem były inne kraje, i w końcu - po pakcie Ribbentrop-Mołotow – doszło do tego, że w 1941 r. Niemcy napadły na Związek Radziecki”. Czy obchody zorganizowano także w Izraelu, „żeby mógł przyjechać właśnie Władimir Putin, bo do Polski najprawdopodobniej nie przyjedzie”? Dyplomata zapewnił, że nie jest tak, że można brać udział w obchodach albo w Polsce, albo w Izraelu; ani tak, że jak ktoś przybędzie do Izraela, to nie może przyjechać do Polski. –  Dlatego my to robimy 23 (stycznia), a nie 27, żeby był ten czas, że każdy, kto chce być w Auschwitz, mógł tam być. Nasz prezydent będzie przyjmował gości w Yad Vashem i będzie też w Polsce - stwierdził. – Nie myślę, żeby w Izraelu robili to specjalnie dlatego, żeby przyjechał Putin. To absolutnie nieprawda, bo to zaczęło się jeszcze przed tym, gdy on powiedział, że przyjedzie do Yad Vashem – zapewniał. 21 delegacji państwowych potwierdziło przyjazd na obchody 75. rocznicy wyzwolenia niemieckiego obozu Auschwitz, które odbędą się 27 stycznia – podaje Muzeum Auschwitz. Na ich czele stanęły m.in. koronowane głowy i prezydenci. Gospodarzem uroczystości będzie prezydent RP Andrzej Duda.",,
MSZ apeluje do Polaków przebywających na Sri Lance,W związku z atakami terrorystycznymi na Sri Lance polskie Ministerstwo Spraw Zagranicznych apeluje do przebywających tam Polaków o zachowanie szczególnej ostrożności i unikanie zgromadzeń. MSZ prosi polskich obywateli o kontakt pod telefonem dyżurnym: +91 9910999477 i pod adresem mailowym: Newdelhi.wk.dyzurny@msz.gov.pl. Apeluje też o stosowanie się do zaleceń władz miejscowych.,"„W związku z atakami terrorystycznymi na Sri Lance #MSZ RP apeluje do wszystkich przebywających tam obywateli Polski o zachowanie szczególnej ostrożności i unikanie zgromadzeń” – napisano na Twitterze resortu spraw zagranicznych.Jednocześnie MSZ w oświadczeniu zamieszczonym w niedzielę na swojej stronie internetowej podkreśliło, że Polska zdecydowanie potępia ataki terrorystyczne dokonane na Sri Lance, potępia wszelkie przejawy terroryzmu i przemocy.Rzeczniczka prasowa MSZ Ewa Suwara poinformowała, że weryfikowane są informacje dot. ewentualnej obecności Polaków wśród poszkodowanych na Sri Lance. Jak wyjaśniła, procedura trochę potrwa, dotychczas MSZ nie ma żadnej potwierdzonej informacji o poszkodowanych Polakach. „Jesteśmy w kontakcie z władzami na miejscu” – zaznaczyła Suwara.Dodała, że ministerstwo prosi, by Polacy, którzy są na miejscu dawali znać bliskim, że są bezpieczni.„W związku z atakami na Sri Lance władze wprowadziły godzinę policyjną. Prosimy wszystkich obywateli Polski o stosowanie się do zaleceń władz miejscowych. Obywateli Polski przebywających na Sri Lance prosimy o kontakt pod tel. dyżurny: +91 9910999477” – napisano na Twitterze resortu spraw zagranicznych. Ministerstwo podało też adres mailowy: Newdelhi.wk.dyzurny@msz.gov.pl.",,
Balcerowicz człowiekiem Poroszenki w ukraińskim rządzie,Prezydent Ukrainy wyznaczył swojego przedstawiciela w nowym rządzie Wołodymyra Hrojsmana. Został nim Leszek Balcerowicz. Stosowny dekret w tej sprawie został już podpisany.,"Balcerowicz będzie członkiem grupy międzynarodowych doradców – poinformował serwis internetowy prezydenta. Hrojsman stwierdził, że jest dumny z tego, iż będzie współpracował z jednym z architektów udanych reform gospodarczych w Polsce z początku lat 90.Były  wicepremier, minister gospodarki oraz szef NBP będzie odpowiedzialny za współpracę z inwestorami i politykami zagranicznymi. Jego zadaniem będzie również informowanie o przebiegu reform w tym kraju.Zatwierdzili pomysł z UniąCzłonkiem nowego ukraińskiego gabinetu został również były wicepremier i były minister finansów Słowacji Ivan Miklos. Sam pomysł utworzenia międzynarodowej grupy doradców został zatwierdzony w porozumieniu z Unią Europejską.Nowy premier pełni swoje obowiązki od 14 kwietnia, zastąpił na tym stanowisku Arsenija Jaceniuka, który podał się do dymisji, nie widząc szans na rozwiązanie konfliktu z Poroszenką i kryzysu politycznego na Ukrainie.Hrojsman, przed wyborem na premiera przewodniczący Rady Najwyższej Ukrainy, czyli tamtejszego parlamentu, jest członkiem partii Blok Petra Poroszenki „Solidarność”.",,
Rosjanie ostrzelali kutry. Pięciu północnokoreańskich rybaków jest rannych,"– Rosyjska straż przybrzeżna otworzyła ogień w kierunku kutrów z Korei Płn. na Morzu Japońskim; rany odniosło 5 północnokoreańskich rybaków, którzy nielegalnie prowadzili połów na rosyjskich wodach terytorialnych – podała w środę Federalna Służba Bezpieczeństwa.","Strażnicy mieli otworzyć ogień, ponieważ jednostka nie zatrzymywała się. W maszynowni – jak podano – wybuchł pożar. To w jego wyniku Koreańczycy mieli doznać obrażeń. FSB podkreśla, że rannym została zapewniona pomoc medyczna. Jak podała FSB, 1 i 2 października przejęto cztery kutry, zatrzymano 64 rybaków; poinformowano również o skonfiskowaniu nielegalnie złowionych ponad 600 kg krabów, 6 ton kalmarów i trzech rekinów.  W dniach 28-30 września zatrzymano 87 północnokoreańskich rybaków na wodach Morza Japońskiego, uważanych przez Moskwę za jej wyłączną strefę ekonomiczną – podały w poniedziałek rosyjskie służby bezpieczeństwa.",,
"Bób Jachiry, sok Kozaka, pietruszka Schetyny","Na gwiazdę opozycji wyrasta nie przytulająca wszystkich Małgorzata Kidawa-Błońska, ale agresywna Klaudia Jachira. Dla Jachiry nie ma świętości ani uczuć innych, aktorka rani, denerwuje, obraża. Ale czego się spodziewać po ludziach opozycji, którzy, jak się okazuje, za nasze pieniądze z podatków tworzyli hejterski serwis SokzBuraka?","Sobota. Bób JachiryPodczas sobotniej konwencji Prawa i Sprawiedliwości w Katowicach premier Mateusz Morawiecki przedstawił Pakiet dla Przedsiębiorców. W pięciopunktowym programie znalazły się propozycje takie jak: ulga w ZUS średnio 500 zł dla małych firm, podniesienie limitu przychodów dla podatku ryczałtowego i 9-proc. CIT-u oraz ponad 1 mld zł dla inwestorów. Również Grzegorz Schetyna w sobotę zabiegał o głosy wyborców na Górnym Śląsku. – Niewiarygodna ekipa, z pustymi frazesami i z pustymi obietnicami i jestem przekonany, że 13 października wszyscy to z bliska zobaczą, szczególnie tu w Zagłębiu i na Śląsku – tak mówił szef PO, ale nie o swojej własnej partii, tylko o PiS… Wspierała go kandydatka POKO na premiera Małgorzata Kidawa-Błońska: – Nie bójcie się ludzi z godnymi zarobkami. Nie bójcie się ludzi znających swoją wartość. Nie bójcie się kobiety, która potrafi samodzielnie się utrzymać. Nie bójcie się mężczyzny, który myśli samodzielnie. Po prostu nie bójcie się wolności – mówiła.Nie wiemy, czy Klaudia Jachira potrafi się samodzielnie utrzymać, ale jest pewne, nie boi się wolności. Tego dnia po raz kolejny ze swojej wolności skorzystała, a zdaniem wielu jej granicę przekroczyła, publikując w sieci swoje zdjęcie przed pomnikiem Armii Krajowej z transparentem „Bób, hummus, włoszczyzna, vege”. Niedziela. SokzBuraka finansowany przez PO? Działające w Krakowie Porozumienie Organizacji Kombatanckich i Niepodległościowych zaapelowało do sztabu wyborczego Koalicji Obywatelskiej o natychmiastowe skreślenie Klaudii Jachiry z listy kandydatów do Sejmu. Organizacja domaga się także skierowania wniosku do prokuratury o podejrzeniu popełnienia przez kandydatkę przestępstwa znieważenia bohaterów Armii Krajowej. „To nie tylko przekracza wszelkie normy walki politycznej i dobrych obyczajów, ale stanowi przejaw jawnej pogardy dla wartości bliskich sercu każdego rodaka, nawet jeżeli jest on osobą niewierzącą” – napisał w liście rzecznik Porozumienia dr Jerzy Bukowski. W denerwowaniu Polaków Jachira niedługo prześcignie liderów opozycji, a przecież kampania wyborcza się dopiero rozkręca.Inna sprawa, że walce o tytuł najlepszego hejtera opozycji Jachira ma poważną konkurencję. Dziennikarze „Sieci” ujawnili, że strona SokzBuraka, której celem jest niszczenie Prawa i Sprawiedliwości, była finansowana przez Platformę Obywatelską. Człowiekiem, który stworzył SokzBuraka jest – według dziennikarzy – piarowiec Mariusz Kozak-Zagozda, który od kwietnia tego jest zatrudniony w warszawskim urzędzie miasta, w biurze marketingu. Według ustaleń mężczyzna zarobił dotychczas 25 tys. zł. Kozak-Zgoda jest też od lutego 2018 r. zatrudniony w Platformie. Poniedziałek. Amerykańskie wojsko i wizy- Nie znam tego pana, znam tylko to, co czasami robi SokzBuraka i nie jest to najgorsza rzecz, jaką widziałam w internecie. – tak mówiła w poniedziałek Małgorzata Kidawa-Błońska, kandydatka PO na premiera. Pozostaje pytanie jakie strony odwiedza jeszcze Kidawa-Błońska, skoro SokzBuraka nie jest dla niej wcale najgorszy. A może chodzi o to, że jak hejtują PiS to fajnie, a jakby Kidawę-Błońską hejtowali to było źle? Tak mniej więcej wyobraża sobie wolność słowa Aleksandra Dulkiewicz, która często przestawia siebie jako „ofiarę” ataków dziennikarzy. Jeden z przedstawicieli lokalnych mediów zauważył poważne luki w  działaniu systemu głosowania na projekty Budżetu Obywatelskiego w Gdańsku, umożliwiające manipulację wynikami głosowania. Rzecznik prasowy Aleksandry Dulkiewicz zapowiedziała złożenie przeciwko dziennikarzowi zawiadomienia do prokuratury. Miejmy nadzieję, że nie będzie to pierwszy więzień polityczny odradzającego się Wolnego Miasta Gdańska. Cała nadzieja, jeśli nie w sądzie, to prezydencie Andrzeju Dudzie, którzy w takim przypadku może skorzystać z prawa łaski… Tymczasem prezydent spotkał się w Nowym Jorku z Donaldem Trumpem. Polska i USA uzgodniły lokalizacje dla zwiększonej obecności amerykańskich wojsk w Polsce - głosi deklaracja podpisana przez prezydentów obu państw. Donald Trump obiecał, że „niebawem” odwiedzi Polskę. Stwierdził również, że „w bardzo krótkim czasie będzie możliwe” zniesienie wiz dla Polaków. Wtorek. Schetyna chce zabrać dotacje unijneJuż teraz bez wiz mogą podróżować do Polski mieszkańcy Francji, do czego namawia ich sam prezydent Emmanuel Macron. Według dziennika „Le Parisien” prezydent Francji wezwał młodych, by demonstrowali w Polsce przeciwko zmianom klimatu: „Niech jadą manifestować w Polsce! By mi pomóc zmobilizować tych, których nie mogę zmobilizować do zmiany!”. Niewątpliwie Macron ma już dość demonstracji u siebie i chętnie wyeksportowałby zarówno młodych ekologów jak i „żółte kamizelki” poza granice Francji. A Francuzi rzeczywiście coraz chętniej przyjeżdżają do naszego kraju, doceniając spokój i bezpieczeństwo oraz europejską kulturę, którą mogą się tutaj cieszyć. - W słowach prezydenta Francji Emmanuela Macrona nt. Polski, która jakoby blokuje wspólne wysiłki UE na rzecz klimatu, trudno się dopatrywać uczciwych zamiarów. To jest coś, co w polityce międzynarodowej jest odbierane jako nieuczciwe, czy wręcz bezczelne – powiedział prezydent Andrzej Duda na konferencji prasowej w Nowym Jorku. Pytania polskich sądów do unijnego Trybunału Sprawiedliwości o model postępowania dyscyplinarnego należy uznać za niedopuszczalne – wynika z opinii rzecznika generalnego Trybunału w sprawie pytań, które do Luksemburga skierowały sądy okręgowe z Łodzi i Warszawy. Nie zmienia to przekonania Grzegorza Schetyny, że w Polsce naruszana jest praworządność. Lider PO oświadczył w Brukseli, że opowiada się za powiązaniem dostępu do funduszy unijnych z przestrzeganiem praworządności przez państwa UE. Chodzi o to, „żeby kwestie praworządności były brane pod uwagę przy rozpisywaniu budżetu i wsparcia dla krajów członkowskich UE”. Środa. Jachira kpi z ofiar katastrofy smoleńskiejJarosław Kaczyński odnosząc się do tej wypowiedzi ocenił, że w gruncie rzeczy można ją uznać za „antypaństwową”. – Ze słów pana Schetyny wynika, że albo będzie rządzić Platforma, albo Polska nie będzie otrzymywała środków unijnych. To jest przekroczenie wszelkiego rodzaju granic, politycznej przyzwoitości – ocenił lider PiS. Z polityczną, czy nawet po prostu ludzką przyzwoitością niewiele ma też wspólnego kandydatka POKO na posła, Klaudia Jachira. Na swoim spotkaniu wyborczym urządziła sobie seans nienawiści w kabaretowym stylu, z tym, że tak naprawdę do śmiechu nie powinno być nikomu. Jachira, wśród wielu obrzydliwych wypowiedzi umieściła m.in.  zapowiedź programu telewizyjnego: „O 17-tej telenowela smoleńska, o godzinie 18 transmisja z Brunatnej Góry z okazji rocznicy urodzin Hitlera. O godzinie 22 zacznie się na żywo blok ekshumacyjny oraz quiz czyja to kończyna”.  I choć w katastrofie smoleńskiej zginęli również członkowie obecnej opozycji, to hejt Jachiry najwyraźniej wyraża to, co myślą, a boją się wyrazić własnymi słowami politycy POKO. Czy w przypadku ewentualnego zwycięstwa opozycji w wyborach Klaudia Jachira zostanie rzecznikiem rządu? A może już dzisiaj powinna zastąpić Jana Grabca na stanowisku rzecznika PO? Możemy być pewni, że wszystko co powie, odbije się szerokim echem po Polsce. Czwartek. Nagroda dla Andrzeja DudyZamiast zająć się swoją kandydatką, posłowie PO-KO zapowiedzieli zawiadomienie prokuratury o możliwości popełnienia przestępstwa przez szefa Najwyższej Izby Kontroli Mariana Banasia. Według nich mogło ono polegać na uchylaniu się od opodatkowania przez wynajem nieruchomości za kwotę kilkakrotnie niższą niż szacunkowa wartość rynkowa najmu. Z kolei prokurator krajowy Bogdan Święczkowski połączył śledztwa ws. oczyszczalni „Czajka” do jednego postępowania i objął je nadzorem. Śledztwo trafiło do dalszego prowadzenia w Prokuraturze Regionalnej w Warszawie. To nie koniec problemów warszawskiego ratusza. Okazało się, że urząd miejski „zgubił” pieniądze przekazane na wypłaty 500 plus. Ministerstwo Rodziny, Pracy i Polityki Społecznej zwróciło się do prezydenta Warszawy Rafała Trzaskowskiego o wypłatę wszystkich należnych świadczeń z programu Rodzina 500 Plus jeszcze w tym miesiącu. Podkreślono, że środki na realizację wypłat ponad 100 milionów złotych, zostały przekazane do 19 września. Gdzie są teraz i co z nimi robi Rafał Trzaskowski, nie wiadomo. Na pewno nie trafiły do warszawskich rodzin. Czy to kolejna nieudolność, czy celowe działanie, które ma zniechęcić do promowanej przez PiS „polskiej wersji państwa dobrobytu”?Andrzej Duda został uhonorowany w czwartek Specjalną Nagrodą Prometejską im. Prezydenta Lecha Kaczyńskiego. Prezydent odebrał wyróżnienie podczas gali portalu Niezalezna.pl, w Galerii Porczyńskich w Warszawie. „Prezydent Andrzej Duda pięknie i twórczo rozwija koncepcję Międzymorza, rozwijając inicjatywę Trójmorza, grupującej 12 krajów Europy Środkowej” – napisał Jarosław Kaczyński w liście odczytanym podczas uroczystości. Piątek. Pietruszka SchetynyNatomiast koncepcję programu POKO twórczo próbował rozwijać koalicjant PO, Marek Kossakowski, lider Zielonych. Tyle, że o programie „wyższe płace” nic nie potrafił powiedzieć w Radiu Plus. – Konkretnie ja panu teraz nie powiem, to jest obszerny program – mówił polityk. Za to dowiedzieliśmy się, że jest za adopcją dzieci przez pary homoseksualne i chce jak najmniejszej obecności wojsk USA w Polsce. Kto by sprawdzał, czy to akurat zgodne z programem POKO. I tak wiadomo, że gra wyborcza idzie już nie o zwycięstwo, ale o… pietruszkę… Koalicja Obywatelska pokazała w piątek swój nowy spot wyborczy. „Polska rodzina” skarży się w nim jak jest ciężko, bo wszystko drożeje. Od razu nam się przypominają skargi Grzegorza Schetyny na dramatycznie wysokie ceny pietruszki…  Miało być przekonująco, a wyszło co najmniej zabawnie. W rolę „zwykłej polskiej rodziny spoza stolicy” wcielili się gwiazda disco polo i aktor występujący w produkcjach TVN. Na stole w spocie, jak zauważyli internauci leży nowy iPhone. Bieda panie premierze! Rzecznik rządu po prezentacji spotu zadeklarował, że premier chętnie spotka się z „cierpiącą” rodziną ze spotu. I co teraz z tym zrobi PO, które po raz kolejny wpadło w pułapkę tworzonej przez siebie fikcji? Zwłaszcza, że pietruszka ostatnio staniała…",,
Piąta kadencja Jacka Majchrowskiego. Urzędujący prezydent Krakowa wygrał drugą turę,"64,6 proc. mieszkańców Krakowa, którzy wzięli udział w drugiej turze wyborów, poparło Jacka Majchrowskiego, urzędującego prezydenta miasta. Kandydatka Zjednoczonej Prawicy Małgorzata Wassermann uzyskała 35,4 proc. głosów – wynika z sondażu exit poll. Wstępna frekwencja wyborcza w Krakowie wyniosła 54,6 proc.","Urzędujący prezydent utrzymał swoją przewagę z pierwszej tury wyborów, w której uzyskał 45,8 proc. głosów. Na Małgorzatę Wassermann dwa tygodnie temu głosowało 31,9 proc. wyborców. 17,1 proc. poparło związanego wcześniej z Platformą Obywatelską i Ruchem Palikota Łukasza Gibałę, 2,5 proc. Konrada Berkowicza, 1,4 proc. Darię Gosek-Popiołek, zaś 1,3 proc. Jolantę Gajęcką. Majchrowski, który obejmując urząd prezydenta Krakowa po raz pierwszy, w 2002 r., zawiesił członkostwo w Sojuszu Lewicy Demokratycznej, mógł w tych wyborach liczyć na poparcie zarówno macierzystej partii, jak i Koalicji Obywatelskiej oraz Polskiego Stronnictwa Ludowego.",,
Kreml: Nie otrzymaliśmy zaproszenia na rocznicę lądowania w Normandii,"Kreml nie otrzymał zaproszenia na czerwcowe uroczystości związane z 75. rocznicą lądowania aliantów w Normandii, podczas II wojny światowej – poinformował w czwartek rzecznik prezydenta Rosji Władimira Putina, Dmitrij Pieskow.","– Na razie nie otrzymywaliśmy żadnego zaproszenia – powiedział Pieskow. Zastrzegł, że nie otrzymał go Kreml i że nie wie, „czy coś przekazane zostało poprzez kanały dyplomatyczne”. Obchody w Normandii zaplanowane są na 6 czerwca. Francję odwiedzi tego dnia przywódca USA Donald Trump, który spotka się z prezydentem Francji Emmanuelem Macronem. Wcześniej Trump weźmie udział w rocznicowych obchodach w Wielkiej Brytanii. Rosyjska agencja TASS zauważa w czwartek, że w dniach 6-8 czerwca w Petersburgu odbywa się doroczne forum ekonomiczne, w którym tradycyjnie bierze udział Putin.",,
Prezydent przyjmie marszałka Senatu. Grodzki chce „podyskutować” o nowych przepisach,W środę po południu ma się odbyć w Pałacu Prezydenckim spotkanie marszałka Senatu Tomasza Grodzkiego z prezydentem Andrzejem Dudą – poinformował marszałek. W sobotę Grodzki apelował o takie spotkanie w mediach społecznościowych.,"Spotkanie prezydenta z marszałkiem Senatu ma być poświęcone noweli ustaw o ustroju sądów powszechnych i o Sądzie Najwyższym, którą na rozpoczynającym się w środę posiedzeniu ma się zajmować Senat. Będzie to spotkanie w cztery oczy.  Szef gabinetu prezydenta RP Krzysztof Szczerski potwierdził, że marszałek Senatu Tomasz Grodzki skontaktował się z Kancelarią Prezydenta, prosząc o spotkanie. Andrzej Duda zgodził się przyjąć marszałka.  O spotkanie z prezydentem ws. nowelizacji ustaw sądowych marszałek Senatu zaapelował w sobotę na Twitterze. „Szanowny Panie Prezydencie! Ustawy sądowe są w Senacie, ale na koniec trafią do Pana. Chętnie bym przyszedł do Pałacu aby w gronie ekspertów obu stron podyskutować o kontrowersyjnych zapisach po to żeby wypracować jak najlepsze rozwiązanie dla obywateli. Jestem do dyspozycji” – napisał Tomasz Grodzki. Krzysztof Szczerski zapewnił, że drzwi do Pałacu Prezydenckiego są dla marszałka Senatu otwarte, ale jego spotkanie z Andrzejem Dudą nie może ingerować w proces legislacyjny.   Wówczas jeszcze do Kancelarii Prezydenta nie wpłynęła stosowna prośba od marszałka Senatu, a wpis na Twitterze Szczerski nazwał „raczej rodzajem manifestacji niż prośbą o spotkanie”.  Grodzki, wchodząc na posiedzenie Parlamentarnego Zespołu Obrony Praworządności, który debatuje o ustroju sądów powszechnych i o Sądzie Najwyższym, był pytany, czy już jest umówiony z prezydentem. – Jestem gotów wysłać pismo z prośbą natychmiast, jak dostanę sygnał z kancelarii prezydenta – odpowiedział. Po kilkunastu minutach wyszedł z posiedzenia i poinformował, że jest umówiony z prezydentem w środę na godz. 16.",,
Afera o buty Nike z historyczną flagą,"Prawica w Stanach Zjednoczonych rozpoczęła bojkot firmy Nike, amerykańskiego producenta obuwia, odzieży i akcesoriów sportowych. Jest to reakcja na wycofanie przez przedsiębiorstwo butów z amerykańską flagą – informuje „Gazeta Polska Codziennie”.","Jak pisze gazeta, z okazji Dnia Niepodległości Nike miał wprowadzić do sprzedaży limitowaną serię swoich słynnych Air Maxów ozdobioną tzw. Betsy Ross, czyli flagą USA używaną pod koniec XVIII w. w czasie wojny o niepodległość. W ostatniej chwili, kiedy buty były już wyprodukowane i wysłane do hurtowni, Nike wycofał się z ich sprzedaży.Dziennik podaje, że według oficjalnego oświadczenia firmy produkt wycofano, gdyż mógł „kogoś obrazić i odwrócić uwagę od patriotycznego święta”. „Wall Street Journal” dowiedział się jednak, że stało się tak po konsultacjach z Colinem Kaepernickiem, byłym futbolistą i ambasadorem marki. Kaepernick znany jest z tego, że w trakcie wykonywania hymnu narodowego zamiast stać na baczność, klęczał, protestując w ten sposób przeciwko prześladowaniu w USA czarnoskórych. „Tym razem uznał, że flaga zdobiąca buty Nike jest rasistowska, gdyż w okresie, w którym była używana, w USA istniało legalne niewolnictwo, a jedną z wielu posługujących się nią organizacji, była amerykańska Partia Nazistowska” – pisze gazeta.„GPC” pisze, że jako pierwszy na działanie firmy zareagował republikański gubernator Arizony Doug Ducey. Poinformował za pośrednictwem Twittera, że stan wycofuje wszelkie zachęty finansowe, jakie przyznano firmie Nike w zamian za ulokowanie w Arizonie kolejnej fabryki. „Słowa nie są w stanie wyrazić mojego rozczarowania” – napisał. „Nike to ikona Ameryki i amerykańska firma. Ten kraj, nasz system rządów i wolnego rynku, pozwolił im funkcjonować i kwitnąć” – zauważył Ducey.Z kolei republikański senator z Arkansas Josh Hawley stwierdził, że firma ma podwójne standardy. „Nike myśli, że amerykańska flaga to symbol opresji? Na jakiej planecie wy żyjecie?” – napisał.Jak pisze „GPC”, republikański senator z Teksasu Ted Cruz postanowił pójść o krok dalej i zorganizować bojkot firmy. „Kocham Amerykę. Staję na baczność podczas hymnu, szanuję flagę i oddaję cześć kobietom i mężczyznom, którzy walczyli w obronie naszego narodu. Szanuję wolność słowa i właśnie z niej korzystam” – napisał, wzywając do bojkotu. „Dopóki Nike pogardza tymi wartościami, dopóty nie będę więcej kupował ich produktów” – dodał, a jego wezwanie podało dalej kilkadziesiąt tysięcy osób.",,
Rosną ceny ropy. To skutek ataku na saudyjską rafinerię,"Sobotni atak na rafinerie w Arabii Saudyjskiej spowodował już wzrost cen ropy naftowej na rynkach azjatyckich. Analitycy obawiają się, że ropa zdrożeje także na innych rynkach na świecie. W rezultacie ataku, o który władze amerykańskie oskarżają Iran, dzienna produkcja ropy naftowej w Arabii Saudyjskiej spadła o 5,7 mln baryłek, czyli więcej niż o połowę.","Po rozpoczęciu w poniedziałek rano czasu lokalnego sesji na azjatyckich giełdach surowcowych cena baryłki ropy naftowej gatunku „Brent crude” wzrosła średnio o 18 proc., a baryłki ropy gatunku „West Texas intermediate crude” – o 12 proc.W rezultacie ataku, o który władze amerykańskie oskarżają Iran, dzienna produkcja ropy naftowej w Arabii Saudyjskiej spadła o 5,7 mln baryłek ropy naftowej, czyli więcej niż o połowę. Oznacza to 5-procentowy spadek światowej produkcji tego surowca dziennie, który według analityków spowoduje wzrost cen na rynkach światowych.– Obawiam się najgorszego, oczekuję, że (...) ceny wzrosną od 5 do 10 dolarów za baryłkę – powiedział w niedzielę w wywiadzie dla telewizji CNBC Andrew Lipow, prezes firmy Lipow Oil Associates.Początkowo szefowie saudyjskiego koncernu paliwowego Aramco mieli nadzieję na przywrócenie produkcji do poprzedniego stanu do poniedziałku wieczorem. W niedzielę – po oszacowaniu strat – władze koncernu Aramco zrewidowały swoje przewidywania i zapowiedziały, że do poniedziałkowego wieczoru będą w stanie jedynie częściowo przywrócić produkcję.W reakcji na spadek wydobycia ropy naftowej w Arabii Saudyjskiej, prezydent USA Donald Trump poinformował w niedzielę na Twitterze, że zezwolił na uruchomienie – w razie potrzeby – Strategicznej Rezerwy Naftowej (Strategic Petroleum Reserve – SPR) w celu ustabilizowania globalnego zaopatrzenia w ten surowiec. Ataki na rafinerie w Arabii Saudyjskiej, które spowodowały pożary widoczne nawet na zdjęciach satelitarnych, mogą mieć poważne konsekwencję polityczne dla administracji prezydenta Donalda Trumpa.W komunikacie, wydanym w sobotę po rozmowie telefonicznej Trumpa z saudyjskim księciem Muhammadem ibn Salmanem, Biały Dom potępił ataki. Amerykański sekretarz stanu Mike Pompeo już w sobotę obarczył odpowiedzialnością za te ataki władze w Teheranie, mimo że odpowiedzialność za nie wzięły, wspierane przez Iran, oddziały szyickich rebeliantów Huti.Pompeo stwierdził, że nie ma żadnych dowodów świadczących o tym, że ataki zostały przeprowadzone z terytorium Jemenu.Prawdopodobny wzrost cen paliw w najbliższych miesiącach jest jednym z czynników zwiększających możliwość pojawienia się recesji w gospodarce amerykańskiej. Możliwość recesji natomiast – jak podkreślają komentatorzy polityczni – poważnie zmniejsza szanse wyboru Donalda Trumpa na następną kadencję w Białym Domu.",,
Tarczyński: sędziowie mogą sobie zawiesić jedynie portrety Tuska i Merkel,"O tym, czy Sąd Najwyższy może zawiesić przepisy ustawy dyskutowali goście „Woronicza 17”. Żaden takiej tezy nie potwierdził. – Jedyne, co mogą sobie zawiesić, to jest portret Donalda Tuska, przed którym będą oddawać bałwochwalczy hołd, i Angeli Merkel, bo zwracają się de facto do Niemiec – mówił poseł PiS Dominik Tarczyński.","Najbliżej uznania możliwości zawieszenia przepisów ustawy przez sędziów SN był senator Libicki (niezrzeszony, dawniej PO), który przyznał, że był zdziwiony zastosowaniem przez Sąd Najwyższy takiej konstrukcji prawnej, jednak zastrzegł, że uznaje autorytet rzecznika Sądu.– Znam pana sędziego Laskowskiego jako Poznaniaka i jako bardzo dobrego sędziego, i nie wydaje mi się żeby jako rzecznik Sądu Najwyższego prezentował coś, do czego nie ma przekonania – tłumaczył Libicki, powołując się również na sędziego Safjana. – Nadal jestem zdziwiony, ale podpierając się tymi autorytetami rozumiem, że być może w tym coś jest – powiedział senator wskazując przy tym, że przyczyną, dla której UE może tak głęboko interweniować w sprawy polskiego sądownictwa jest podpisany przez prezydenta Lecha Kaczyńskiego Traktat Lizboński. – Każdy może sprawdzić tekst Traktatu. Wszystkie państwa członkowskie są suwerenne, jeżeli chodzi o sądownictwo, i podejmują decyzje takie, jakie uznają za stosowne – ripostował poseł Tarczyński, jednoznacznie wskazując, że Sąd Najwyższy nie może zawieszać przepisów ustaw. – Jedyne, co mogą sobie zawiesić, to jest portret Donalda Tuska, przed którym będą oddawać bałwochwalczy hołd. Mogą sobie też zawiesić portret Angeli Merkel, bo zwracając się do TSUE zwracają się de facto do Niemiec, bo to Niemcy rządzą w UE. Mamy rocznicę Powstania Warszawskiego i w tym samym czasie mamy sędziów, którzy się zwracają do Niemiec, aby to Niemcy decydowały o tym, jak ma wyglądać prawo w Polsce – oceniał Tarczyński, jednoznacznie stwierdzając, że doszło w tej sprawie do naruszenia prawa, zaś sędziom „chodzi tylko i wyłącznie o władzę”.",,
Były minister sprawiedliwości z PO: To koniec Platformy Obywatelskiej,"Szkoda, że Platforma Obywatelska tak skręca w lewo. To koniec PO. Przestała być partią wiarygodną – powiedział Marek Biernacki, były minister sprawiedliwości za rządów PO-PSL.","Z klubu PO-Koalicji Obywatelskiej odeszli dwaj znani z konserwatywnych poglądów posłowie: Jacek Tomczak i były minister sprawiedliwości Marek Biernacki. Obaj wzięli udział w posiedzeniu nowo powstałego klubu PSL-Koalicja Polska i zostali jego członkami. Mają też startować do Sejmu z list tworzonych przez ludowców. Klub PSL-Koalicja Polska będzie liczyć 22 posłów.W wywiadzie dla magazynu „Polska” Biernacki mówił o przyczynach swojej decyzji, skrytykował też obecny kierunek polityczny, jaki obrała Platforma Obywatelska.– To, że PO poszła do wyborów z SLD, sprawiło, że dużo ludzi nie głosowało na Platformę. Większość starych działaczy Solidarności, którzy tworzyli PO, miała duże pretensje do Platformy, że ta reanimowała SLD – stwierdza polityk.Jak mówi, pojawiła się propozycja, „żebym kandydował do Senatu, ale trudno mi było kandydować z poparciem SLD i Wiosny”. – Proszę sobie wyobrazić mnie, likwidatora majątku po PZPR, kandydującego do polskiego parlamentu z poparciem pogrobowców, z którymi się procesowałem – stwierdził.",,
Prof. Legutko o głosowaniu ws. ACTA 2: PO zareagowała schizofrenicznie,"– PO znalazła się w trudnej sytuacji i zareagowali schizofrenicznie. Część była przeciw, część była za, a część się wstrzymała. Kompletnie się pogubili – powiedział w programie „O co chodzi” prof. Ryszard Legutko. Europoseł Prawa i Sprawiedliwości skomentował w ten sposób głosowanie w Parlamencie Europejskim nad unijną dyrektywą o prawach autorskich.","Parlament Europejski w Strasburgu poparł unijną dyrektywę o prawach autorskich. Ma ona na jednolitym rynku cyfrowym ma zmienić zasady publikowania i monitorowania treści w internecie.Platforma Obywatelska zagłosowała niejednolicie. Siedmioro europosłów zagłosowało za, a czworo było przeciw dyrektywie.– PO nie wiedziała co zrobić, więc wybrała wszystkie możliwości: za przeciw, wstrzymuję się, nie mam zdania – ocenił prof. Legutko.  Europoseł stwierdził, że są dwie rzeczy, które wprawiają w tej sprawie w stan zaniepokojenia. Pierwsza jest związana z pojęciem praw pokrewnych. Oznacza ono, że jeżeli ktoś opublikuje artykuł, książkę, dzieło sztuki w internecie – właścicielem staje się nie tylko twórca, ale też ktoś, kto to publikuje. Druga rzecz, na którą zwrócił uwagę,  to słowo „filtrowanie”.  Zaznaczył, że w odniesieniu do pojęcia praw pokrewnych konsekwencje dyrektywy są takie, że nie tylko my stajemy się właścicielami tego, co zrobiliśmy, ale szybko zostaną nimi giganty medialne. Znaczenie stracą mali i średni wydawcy, redakcje, ponieważ „nie będą mieli szans konkurowania z firmami rodzaju Axel Springer”.",,
SN: Majowe wybory do Parlamentu Europejskiego są ważne,Wybory do Parlamentu Europejskiego z 26 maja bieżącego roku są ważne – orzekła w piątek w uchwale Izba Kontroli Nadzwyczajnej i Spraw Publicznych Sądu Najwyższego. Sąd ten nie stwierdził nieprawidłowości wpływających na wynik wyborczy.,"Uchwałę w sprawie ważności wyborów Sąd Najwyższy podjął w składzie trojga sędziów – prezesa Izby Kontroli Nadzwyczajnej sędzi Joanny Lemańskiej oraz Marka Dobrowolskiego i Pawła Księżaka. Uczestnicy postępowania – zastępca prokuratora generalnego prok. Robert Hernand i zastępca przewodniczącego Państwowej Komisji Wyborczej Sylwester Marciniak – wnieśli o uznanie ważności wyborów. Jak zaznaczył Marciniak, „PKW nie stwierdziła naruszeń, które w jej ocenie miałyby wpływ na wynik wyborczy”. Do SN wpłynęło 59 protestów przeciwko ważności tegorocznych wyborów do Parlamentu Europejskiego. Sąd za zasadne – ale bez wpływu stwierdzonych nieprawidłowości na wynik wyborczy – uznał osiem protestów, zaś pięć uznał za bezzasadne; 43 protesty pozostawiono bez dalszego biegu, wydano zarządzenia o ich zwrocie lub umorzono postępowania. Dotychczas o ważności wyborów Sąd Najwyższy orzekał w składzie całej Izby, którą przed uchwaleniem nowej ustawy o SN była ówczesna Izby Pracy, Ubezpieczeń Społecznych i Spraw Publicznych. Po wejściu w życie nowej ustawy o SN w kwietniu ub.r. orzekanie o ważności wyborów przeszło do kompetencji nowo utworzonej Izby Kontroli Nadzwyczajnej i Spraw Publicznych SN.  W związku z nowelizacją Kodeksu wyborczego na podstawie przepisów ogólnych o ważności wyborów orzeka trzyosobowy skład sędziowski.",,
Jak doszło do katastrofy w Smoleńsku?,"7.29 – prezydencki samolot TU-154M z prezydentem i
wysokimi dostojnikami państwowymi startuje z warszawskiego lotniska Okęcie. Co wydarzyło się od tego momentu? Próba rekonstrukcji wydarzeń to jeden z kroków do wyjaśnienia przyczyn katastrofy pod Smoleńskiem.","– Samolot, który rozbił się w Smoleńsku, był w dobrych rękach. Aby pilotować Tu-154, trzeba przejść bardzo żmudne szkolenia, trzeba mieć spore umiejętności – piloci je bardzo dobrze spełniali – powiedział na antenie TVP Info płk Tomasz Pietrzak, b. dowódca 36. Specjalnego Pułku Lotnictwa Transportowego.– Miałem dłuższy epizod pod koniec mojej służby, kiedy próbowałem zasugerować i wskazać pewne obszary, które należałoby zmienić, aby lotnictwo wojskowe wyglądało trochę inaczej – dodał płk Pietrzak. – Nie spotkało się to jednak z żadnym odzewem, w związku z czym postanowiłem nie brnąć dalej w tym temacie, nie chcąc ponosić ewentualnej odpowiedzialności za niektóre rzeczy.Płk Pietrzak – odchodząc z Pułku – życzył swoim kolegom szybkich decyzji dot. zakupu nowego sprzętu. – Byłem w trzech komisjach – wszystkie kończyły się fiaskiem. To była żmudna praca. Sam Leszek Miller mówił do mnie, żebyśmy pewnego dnia nie spotkali się na masowym pogrzebie – niestety, były to prorocze słowa.Jak doszło do wypadku?Tu-154 dotarł nad Smoleńsk około ósmej. Z relacji świadków wynika, że samolot przez dłuższy czas krążył nad lotniskiem. Piloci podjęli próbę lądowania, maszyna przechyliła się na lewą stronę.  – Słychać huk  –  relacjonuje świadek zdarzenia, montażysta TVP Sławomir Wiśniewski.Po chwili maszyna uderza skrzydłem w drzewa, skrzydło wbija się w ziemię. Następuje wybuch – najpierw silnika, później zbiornków paliwa, które są w skrzydłach.  – Nie była to wielka kula ognia, tylko dwa wybuchy  – mówi Wiśniewski.8.56 – maszyna rozbiła się w okolicach lotniska. Od 9 docierają informacje o problemach. Pół godziny później rzecznik MSZ informuje, że samolot z prezydentem Lechem Kaczyńskimna pokładzie rozbił się, podchodząc do lądowania na lotnisku w Smoleńsku. O 9.36 MSZ podaje, że ekipy ratownicze próbują wydobywać pasażerów.O 9.41 padają pierwsze dane o możliwej liczbie ofiar, mówi się o 87. O 9.54 - gubernator obwodu smoleńskiego informuje, że nikt nie przeżyłkatastrofy. Parę minut po 10 rzecznik polskiego MSZ potwierdza, że najprawdopodobniej wszyscy zginęli. Eksperci o przyczynach katastrofyGrzegorz Sobczak, dziennikarz magazynu „Skrzydlata Polska” uważa, że nie można przesądzać, iż to wieloletnia eksploatacja prezydenckiego samolotu była przyczyną katastrofy.  Przypomina, że samoloty te były na bieżąco konserwowane, a wiele podobnych maszyn wciąż lata na  liniach cywilnych. Sobczak podkreśla, że trudno w tej chwili przesądzać o przyczynach katastrofy.  Nie wyklucza zarówno błędu pilota, jak i czynników niezależnych od niego, takich jak trudne warunki pogodowe. Ekspert lotniczy Cezary Orzech uważa, że na razie trudno mówić o przyczynach katastrofy samolotu prezydenckiego. Jak dodaje, nigdy do katastrofy nie dochodzi tylko z jednej przyczyny, zawsze jest to splot nieszczęśliwych okoliczności. Ekspert dodał, że urządzenia pokładowe służące do kontroli lotu i nawigacji działały w samolocie bez zastrzeżeń i należały do najnowocześniejszych na świecie.Aleksiej Gusiew, dyrektor generalny zakładów lotniczych w Samarze, które przed pół roku remontowały samolot, powiedział radiu Echo Moskwy, że od tego czasu nie miał żadnych informacji na temat ewentualnych usterek.  – Nie zgłaszano nam żadnych usterek czy zażaleń. Zgodnie z dokumentacją głównego konstruktora, przeprowadziliśmy kapitalny remont maszyny. Gruntownie odnowiliśmy także wnętrze samolotu oraz silniki, więc moim zdaniem nie powinno być żadnych wątpliwości co do jakości remontu  – wyjaśnił. – Tu-154M jest samolotem mało sterownym na niskichwysokościach –  uważa austriacki ekspert ds. lotnictwa wojskowego Georg Mader.Według niego maszyna ta znajduje się wysoko na utworzonej przez UE „czarnejliście” niebezpiecznych samolotów. Austriacki dziennikarz specjalistycznego pisma „Jane's Defense” powiedział wzwiązku z katastrofą polskiego samolotu pod Smoleńskiem z prezydentem LechemKaczyńskim na pokładzie, że „pilot najwidoczniej zaryzykował wszystko iwszystko stracił”. Według niego chociaż samolot, którym leciał prezydent RP, był zbudowany w1990 roku to „ta seria Tupolewów ma ponad 30 lat”.  – Rządowa maszyna była, coprawda, zmodernizowaną wersją Tu-154, jednak wciąż opartą na starychstandardach z czasów sowieckich  – twierdzi Mader. Uważa on, że nawet gdyby zmniejszono wagę rządowego Tupolewa zrzucającpaliwo, to na małej wysokości pilot wciąż mógł manewrować nim „jak kamieniem”.  – Podejście do lądowania odbywało się w gęstej mgle. Prześledziliśmy trajektorię lotu tuż przed wypadkiem. Sam przeszedłem tę drogę pieszo. Widać wyraźnie, że pilot zboczył ze ścieżki schodzenia zarówno w pionie, jak i w poziomie. Odchylenie sięga 150 metrów. Do katastrofy doszło podczas drugiego podejścia do lądowania  – powiedział rosyjski minister do spraw sytuacji nadzwyczajnych Siergiej Szojgu. Dodał, że samolot rozpadł się na kilka części. Na miejscu katastrofy znaleziono pokładowe czarne skrzynki.  – Rozpoczęła sięich ekspertyza, która rzuci światło na przyczyny wypadku  – dodał.",,
„Produkt polski”. Rusza druga odsłona kampanii,"Rusza kolejna odsłona kampanii „Produkt polski”. Od 11 września w mediach pojawią się nowe spoty, plakaty i informacje na ten temat. – Chcemy zachęcić producentów do umieszczania znaku wskazującego, że produkt pochodzi z Polski, bo coraz więcej konsumentów szuka takiej informacji na opakowaniu – powiedziała portalowi tvp.info Anna Miszczuk z Ministerstwa Rolnictwa i Rozwoju Wsi.","Ministerstwo rolnictwa wyjaśnia, że kampania jest wyjściem naprzeciw konsumentom szukającym produktów wytworzonych z polskich surowców. W tym celu wprowadzono przepisy ustalające jednolite kryteria używania znaku „Produkt polski”. Logo,  dzięki grafice nawiązującej do polskiej flagi, jest łatwo zauważalne na opakowaniu.  Przepisy wprowadzone na początku 2017 r. określają, że, aby użyć znaku „Produkt polski” produkty muszą być wyprodukowane z surowców wytworzonych na terenie Polski. W produktach przetworzonych dopuszcza się użycie importowanych składników (np. przypraw, bakalii) w ilości do 25 proc. ich masy.  Okazuje się, że klienci szukają oznakowania, które dotyczy kraju pochodzenia kupowanych rzeczy. Dlatego resort rolnictwa postanowił ponowić akcję i 11 września rozpocznie kolejną kampanię informacyjną dotyczącego znaku „Produkt polski”. Będą spoty, plakaty i liczne informacje. – Wszystko, aby zachęcić producentów do umieszczania znaku na towarach – powiedziała portalowi Anna Miszczuk z MRiRW.",,
„PiSbusem” po Warszawie. „Dzisiaj decydujemy o kursie Europy i o losach rodzących się dzieci”,"Kandydaci PiS do PE z okręgu warszawskiego rozpoczęli we wtorek rano objazd „PiSbusem” po Warszawie. – To szczególne wybory; obywatele powinni wziąć w nich udział, aby wytyczyć dobrą drogę dla Polski – podkreślił europoseł Jacek Saryusz-Wolski, który jest „jedynką” na warszawskiej liście PiS do PE.","Kandydaci PiS jeżdżąc po swoim okręgu, będą przekonywać, że wybory do Parlamentu Europejskiego są istotne oraz będą zachęcać do wzięcia w nich udziału.Saryusz-Wolski mówił podczas porannej konferencji prasowej na warszawskim bazarze Wolumen, że „Polska chce być równo traktowana i chce żeby jej interesy były reprezentowane i respektowane w UE”.Jak wskazał kandydat PiS, dlatego właśnie udział w tych wyborach tak ważny, aby – jak mówił – „iść do UE i bronić tych praw”. – Obywatele powinni pójść do wyborów i wytyczyć dobrą drogę dla Polski – zaznaczył.Saryusz-Wolski stwierdził, że stawką wyborów do europarlamentu jest pozycja Polski i polskich spraw na najbliższe pięć lat. – Dzisiaj decydujemy o kursie Europy i o losach rodzących się dzieci – powiedział.",,
Orban apeluje o udział w referendum ws. uchodźców,"Premier Węgier Viktor Orban zaapelował do Węgrów o udział w niedzielnym referendum ws. obowiązkowych kwot relokacji uchodźców. Ostrzegł też, że UE stoi na rozstajach między odnowieniem i rozpadem.","– W Europie panuje powszechne odczucie, że brukselska elita podejmuje decyzje ponad głowami europejskich obywateli. A są to decyzje sprzeczne z interesami Europy. My chcielibyśmy, aby ta praktyka ustała. Czy wystarczy do tego samych Węgrów? Stosunek sił jest znany, na pewno nie, ale chcemy zmiany, ktoś musi zrobić pierwszy krok – napisał Orban w tekście opublikowanym w dzienniku „Magyar Idoek”.Według niego niedzielne referendum na Węgrzech to szansa zawetowania „jednego z nieludzkich zamiarów brukselskiej elity”. Ocenił, że liberalna lewica „pod dyktando Brukseli” chce „w nieograniczonej liczbie i bez pytania nas o zdanie"" móc osiedlać nielegalnych uchodźców, co przywołuje „najgorsze wspomnienia: wysiedlenia i przesiedlenia mas ludzkich wbrew ich woli”. – Formuła jest prosta. Tam, gdzie masowo wpuszczono migrantów, będzie ich coraz więcej, ich odsetek rośnie, bo w przeciwieństwie do Europejczyków są płodni i ich liczba dynamicznie się powiększa. A tam, gdzie rosną w liczbę i siłę, ich większość będzie miała coraz mniej powodów do integracji (...). Proste działanie matematyczne wystarczy, byśmy zobaczyli, że tę niemą bitwę wygrają oni, jeśli do tego dopuścimy – oświadczył.Według niego UE „stoi na rozdrożu między odnowieniem i rozpadem: albo odnowimy Unię Europejską, albo Unia Europejska się rozpadnie. Pełne hipokryzji moralizatorstwo, podwójna miarka, rosnąca pycha liberalnej elity oraz spory ideologiczne, które paraliżują działanie, mogą zepchnąć Unię po równi pochyłej. Jeśli zdołamy uwolnić od tej choroby europejską politykę, samo to stanie się odnową”.Nie dla uchodźców– W przyszłym roku zobaczymy, w jakim kierunku zdołamy zmienić Europę po wyborach w dużych państwach – dodał.W tę długą drogę warto jednak, jego zdaniem, wyruszyć tylko wtedy, gdy w niedzielę dużo Węgrów odpowie „nie” na stawiane w referendum pytanie: „Czy chce Pan/Pani, by Unia Europejska mogła zarządzić, również bez zgody parlamentu, obowiązkowe osiedlanie na Węgrzech osób innych niż obywatele węgierscy?”. – Potrzeba teraz wszystkich, którzy kochają Węgry takimi, jakie one są, ze wszystkimi zaletami i wadami, i nie chcą, by inni przemocą je zmieniali – napisał Orban, apelując o udział w głosowaniu.",,
Rosja ma wypłacić Nawalnemu prawie 64 tys. euro,Europejski Trybunał Praw Człowieka zobowiązał Rosję do wypłacenia Aleksiejowi Nawalnemu prawie 64 tys. euro. Lider rosyjskiej opozycji poskarżył się sędziom w Strasburgu na nieustanne zatrzymywanie go przez policję i kilkudziesięciodniowe areszty.,"Opozycyjny polityk złożył skargę dotyczącą wydarzeń z lat 2012–14. W pozwie oświadczył, że w ten sposób władze Rosji ograniczały jego konstytucyjne prawa i uniemożliwiały mu uczestniczenie w życiu publicznym. Strasburski trybunał uznał w całości skargę za uzasadnioną. Sędziowie orzekli, że Rosja powinna wypłacić politykowi 50 tys. euro rekompensaty za straty moralne, zwrócić 12 tys. 653 euro w związku z poniesionymi kosztami procesowymi i wypłacić 1025 euro odszkodowania za straty materialne. Tylko w 2018 r. Aleksiej Nawalny był kilkakrotnie zatrzymywany i spędził łącznie ponad 100 dni w areszcie. Polityk każdą taką sytuację zamierza zaskarżyć do Europejskiego Trybunału Praw Człowieka.",,
Odpady z „Czajki” powinny być rozwożone po całej Polsce? „Trudno powiedzieć”,Spalarnia osadów w oczyszczalni ścieków „Czajka” nigdy nie działała poprawnie. Od sześciu lat nieczystości były rozwożone po całej Polsce. Dziennie warszawskie oczyszczalnie wytwarzają 380 ton osadu pościekowego. Czy powinien on trafiać do innych województw? Spytaliśmy o to mieszkańców Warszawy. – Każdy region jest odpowiedzialny za swoje odpady. Każde województwo powinno dbać o siebie – powiedziała portalowi tvp.info Agnieszka. Czy władze stolicy zawiodły? – Trzeba zaczekać na rozwój wydarzeń – stwierdziła.,"Nasz rozmówca Wojciech przekonywał, że w mediach, z których czerpie wiedzę, brakuje informacji na temat problemów z odprowadzeniem ścieków w Warszawie. Dziennikarz portalu tvp.info poinformował go, że spalarnia osadów, która kosztowała prawie pół miliarda złotych, miała nieustanne awarie. Stąd konieczność wywozu nieczystości poza Warszawę.  – To znaczy, że ktoś tutaj nie dopilnował różnych inwestycji i coś jest nie tak – stwierdził Wojciech. Budowa spalarni osadów w oczyszczalni ścieków „Czajka” zakończyła się w 2012 r., kiedy prezydentem Warszawy była Hanna Gronkiewicz-Waltz. Zakład jest częścią Miejskiego Przedsiębiorstwa Wodociągów i Kanalizacji w m.st. Warszawie, a więc nadzorowanego przez stołeczny ratusz. – Na pewno osoba za to odpowiedzialna, jeżeli takie pieniądze zostały na to zagospodarowane, powinna ponieść za to odpowiedzialność. Władze gminy na pewno, bo to też jest w ich kompetencjach. To jest ich obowiązek – mówił nam Adrian, student z Warszawy.  Kto powinien ponieść konsekwencje? – Na pewno obecny rząd, bo musi zająć się sytuacją – przekonywał natomiast Krzysztof Zegar. Poinformowaliśmy go, że za spalarnię odpowiadają władze samorządowe, a nie centralne. Zwolenniczką wyciągnięcia konsekwencji wobec urzędników jest też Paulina Mogilska. – Przez podatki zapłaciliśmy za tę oczyszczalnię. Coś nam się zależy w zamian za czyste powietrze. Mamy już smog w Warszawie, więc to nie jest ok – mówiła nam. Czy nieczystości z Warszawy powinny trafiać np. do lasów? – Zwierzęta cierpią. My jeszcze możemy sobie jakoś poradzić, ale zwierzęta – niezbyt – stwierdziła. Czy osady pościekowe z Warszawy powinny trafiać do innych części kraju? – Zdecydowanie nie, ale nie wiem, gdzie możemy znaleźć jakiś azyl. Miejsce, gdzie możemy wszystkie te zanieczyszczenia odstawić – mówił Filip. W związku z głośną awarią w oczyszczalni ścieków „Czajka” Inspektoraty Ochrony Środowiska sprawdzają, jak działają firmy odbierające odpady z warszawskich oczyszczalni. Kontrole są prowadzone w firmach z województw: mazowieckiego, świętokrzyskiego, kujawsko-pomorskiego, lubelskiego, wielkopolskiego i podkarpackiego. Pełne wyniki działań sprawdzających inspekcji powinniśmy poznać do końca roku.  MPWiK poinformowała, że za pozbycie się „śmierdzących” nieczystości płaciła 1,7 mln zł miesięcznie. Z informacji Wirtualnej Polski wynika, że wiele firm nie miało uprawnień lub technologii do przetwarzania tego rodzaju odpadów. Jedna z firm miała wywozić osad do nadleśnictwa Drewnica pod Warszawą. Pozostałości ścieków trafiły do zgłębienia w miejscu, gdzie miał zostać posadzony las.",,
Szef MSZ Niemiec: Polska i Niemcy motorem europejskiego rozwoju,"– Uważam za ważne, by nie tylko Francja i Niemcy uzgadniały swe stanowiska, ale także – by Niemcy i Polska znajdowały wspólne odpowiedzi – powiedział w Warszawie minister spraw zagranicznych Niemiec. Heiko Maas przekonywał, że Polska i Niemcy – wzorem Niemiec i Francji – mogą zacieśnić współpracę. Szef niemieckiej dyplomacji podkreślił, że chce, by powstał polsko-niemiecki „motor europejskiego rozwoju”.","Szefowie polskiego oraz niemieckiego MSZ Jacek Czaputowicz i Heiko Maas wzięli w piątek udział w debacie na temat przyszłości Europy.– Niemcy to nie tylko Europa Zachodnia, a Polska to nie tylko Europa Wschodnia. Razem jesteśmy w centrum Europy – stwierdził Maas, zaznaczając, że po wyjściu Wielkiej Brytanii z Unii Europejskiej takie kraje, jak Polska, Hiszpania czy Włochy muszą „na nowo zdefiniować swoją rolę”. Podczas debaty padły pytania o koncepcję „strategicznej autonomii”, o której toczą się w Brukseli dyskusje. Zakłada ona wzmocnienie potencjału obronnego UE. Jak stwierdził szef niemieckiej dyplomacji, koncepcja ta nie oznacza „oderwania się od relacji transatlantyckich”, nie ma być też konkurencją dla NATO, polega natomiast na przesunięciu strukturalnych, koniecznych przy zmianach polityki obronnej Stanów Zjednoczonych. Maas przekonywał, że Unia może zaoferować więcej możliwości współpracy obronnej niż NATO. Zadeklarował, że Niemcy zamierzają przykładać większą wagę do obrony i prewencji cywilnej. Inne stanowisko przedstawił szef polskiego MSZ. Jak zaznaczył, UE nie może zapewnić większego bezpieczeństwa wschodniej Europy. „Problematyczna” byłaby – zdaniem Czaputowicza – sytuacja, w której „strategiczna autonomia” miałaby doprowadzić do uniezależnienia się od USA. Minister określił też Polskę jako „lidera utrzymywania stosunków transatlantyckich w UE”.Ministrowie byli zgodni co do wizji przystąpienia krajów Bałkanów Zachodnich do Unii. Szef polskiego MSZ stwierdził, że Polska wraz z sąsiadami z regionu, należy do tych państw, które chciałyby szybkiego członkostwa krajów procesu berlińskiego. Proces berliński to zapoczątkowana w 2014 roku inicjatywa niemieckiego rządu, która ma służyć wspieraniu integracji z UE sześciu państw regionu Bałkanów Zachodnich: Albanii, Bośni i Hercegowiny, Czarnogóry, Kosowa, Macedonii Północnej i Serbii, a także wzmocnieniu współpracy regionalnej w rozwoju gospodarczym i rozbudowie infrastruktury. Czaputowicz odniósł się też do kwestii reparacji wojennych. Jak powiedział, straty poniesione przez Polskę w wyniku II wojny światowej będą przedmiotem rozmów polsko-niemieckich przy okazji nadchodzących rocznic, m.in. 75-lecia wybuchu powstania warszawskiego czy 80. rocznicy wybuchu II wojny światowej. Minister, pytany, czy w trakcie rozmów była poruszana kwestia reparacji wojennych, odpowiedział, że nie. Podkreślił, że ta sprawa jest na agendzie rozmów, ale w Polsce zajmuje się tym komisja parlamentarna.",,
Ukraina oczekuje od Polski budowy pomnika UPA w Hruszowicach,"W Kijowie oczekują, że Polska doprowadzi do odbudowania pomnika UPA w Hruszowicach i ukarze winnych – mówi cytowany w piątkowej „Rzeczpospolitej” wiceprezes IPN prof. Krzysztof Szwagrzyk.","Podczas wizyty wicepremiera Piotra Glińskiego w Kijowie Ukraińcy zażądali odbudowy pomnika UPA w Hruszowicach na Podkarpaciu, nielegalnie postawionego w 1994 r, i rozebranego pół roku temu. Od tego uzależnili zniesienie blokady na ekshumacje i upamiętnianie Polaków pomordowanych w czasie II wojny światowej – ustaliła „Rzeczpospolita”.– Ten temat nie powinien być przedmiotem targów – mówi „Rz” wiceprezes IPN Krzysztof Szwagrzyk, który w niedzielę towarzyszył wicepremierowi na Ukrainie.",,
Blisko 60 proc. badanych za zakazem handlu we wszystkie niedziele,"58 proc. respondentów opowiada się za zakazem handlu w każdą niedzielę, z wyłączeniem określonego typu sklepów i dni przedświątecznych. Pomysł zakazu w co drugą niedzielę popiera 51 proc. ankietowanych – wynika z opublikowanego w czwartek sondażu CBOS.","Z poparciem 58 proc. uczestników badania spotkało się pytanie o to, czy popierają zakaz handlu w niedziele dla wszystkich sklepów oprócz tych, w których sprzedaje sam właściciel oraz m.in. stacji benzynowych, aptek, piekarni i kwiaciarni. Z zakazu handlu byłyby też wyłączone dodatkowo niedziele przedświąteczne. Przeciw takiej opcji opowiedziało się 37 proc. respondentów. 5 proc. zadeklarowało, że nie ma zdania. CBOS przypomina, że w stosunku do badania sprzed roku odsetek zwolenników takiej formy zakazu spadł o 3 pkt proc., a przeciwników wzrósł o 5 pkt. W badaniu pytano również o wariant, który zakłada zakaz handlu w co drugą niedzielę. Poparcie dla takiego rozwiązania zadeklarowało 51 proc. ankietowanych, sprzeciw – 43 proc. Ponad połowa badanych robi zakupy w niedzielę  W sondażu 52 proc. uczestników zadeklarowało, że robi zakupy w niedzielę. 21 proc. robi je często, 31 proc. czasami. W ciągu roku odsetek robiących często zakupy w niedzielę wzrósł o 4 pkt proc., natomiast z 21 proc. do 16 proc. spadł odsetek tych, którzy nigdy tego nie robią.Badanie „Aktualne problemy i wydarzenia” (330) przeprowadzono metodą wywiadów bezpośrednich (face to face) wspomaganych komputerowo w dniach 2-12 listopada 2017 roku na liczącej 1016 osób reprezentatywnej próbie losowej dorosłych mieszkańców Polski. W nocy ze środy na czwartek w Sejmie odbyło się drugie czytanie projektu ustawy o ograniczeniu handlu w niedziele. Platforma Obywatelska oraz Nowoczesna są przeciw, a Polskie Stronnictwo Ludowe złożyło poprawki. PiS proponuje co drugą wolną od handlu niedzielęProjekt ustawy trafił do Sejmu jesienią ubiegłego roku jako inicjatywa obywatelska autorstwa Komitetu Inicjatywy Ustawodawczej, w którego skład wchodzi m.in. NSZZ „Solidarność”. Jego pierwotna wersja zakładała zakaz handlu w niedziele w większości placówek handlowych, z pewnymi odstępstwami. PiS zaproponował w środę poprawki, które m.in etapowo ograniczają handel w niedziele. Od 1 marca 2018 r. w każdym miesiącu mają być dwie niedziele handlowe - pierwsza i ostatnia, w 2019 roku będzie to tylko jedna niedziela w miesiącu – ostatnia, a od 2020 roku będzie obowiązywał zakaz handlu w niedziele z pewnymi odstępstwami. Ponadto poprawki doprecyzują m.in. kwestię ograniczenia handlu na stacjach benzynowych, czy dworcach kolejowych. Projekt ustawy nie będzie podlegał notyfikacji w KE, bowiem jedna z poprawek wyłączy z tego zakazu sklepy internetowe.",,
„To przygotowanie ofiar dla pedofilów”. Protest rodziców przeciw Karcie LGBT+,"– Trzeba to powiedzieć wprost. Te standardy edukacji seksualnej to przygotowanie ofiar dla pedofilów. I to właśnie szykują nam rządcy Warszawy. Myśleli, że nikt tych standardów nie przeczyta, ale na szczęście jest inaczej i możemy się z treścią zapoznać. To jest to, co panowie Trzaskowski i Rabiej proponują warszawskim dzieciom – mówił w trakcie protestu rodziców przeciw Karcie LGBT+ Mariusz Dzierżawski, jeden z organizatorów manifestacji. Uczestniczyło w niej kilkaset osób.","Kilkaset osób brało udział w warszawskim proteście rodziców przeciwko deklaracji LGBT+. Uczestnicy domagali się od prezydenta stolicy wycofania się z zapowiedzi wprowadzenia do szkół edukacji seksualnej opartej na standardach WHO. Protestujący przynieśli transparenty z hasłami: „Stop manipulacji, dewiacji, pedofilii”, „Stop LGBT”, „Wychowanie tak, indoktrynacja nie”, „Nie róbcie z polskich szkół sodomy”, „Ręce precz od naszych dzieci”. – Ponieważ kochamy nasze dzieci, nie pozwolimy im robić krzywdy, przekazywać systemu wartości, z którymi się nie zgadzamy – powiedział Kazimierz Przeszowski, wiceprezes zarządu Centrum Życia i Rodziny, które jest organizatorem protestu. Przeszowski podkreślił, że uczestnicy protestu nie zgadzają się na wprowadzenie do szkół edukacji seksualnej opartej na standardach WHO, które zakłada deklaracja LGBT+. W ocenienie Centrum Życia i Rodziny deklaracja stoi w sprzeczności z konstytucyjnymi prawami rodziców do wychowania dzieci zgodnie z wyznawanymi przez nich wartościami. Nie bierze pod uwagę, że wprowadzenie dodatkowych treści do nauczania szkolnego wymaga zgody rodziców. Wiceszef Centrum wskazał, że standardy WHO zalecają m.in. prowadzenie zajęć dla dzieci wieku od sześciu do dziewięciu lat, dotyczących zapobiegania ciąży czy akceptacji współżycia seksualnego. – Na to się nie możemy zgodzić – oznajmił. – Nie ma na to zgody. Takie rzeczy już od kilkudziesięciu lat dzieją się już na Zachodzie. Dzieją się, ponieważ klasa polityczna zdradziła rodziców i dzieci. Żeby do tego nie dopuścić, w Polsce potrzebna jest samoobrona rodziców – dodawał Mariusz Dzierżawski, działacz pro-life, współorganizator protestów. W lutym prezydent Warszawy Rafał Trzaskowski podpisał deklarację na rzecz społeczności lesbijek, homoseksualistów, biseksualistów i osób transgenderycznych (LGBT+) w Warszawie. Zobowiązał się m.in. do wspierania działań na rzecz edukacji seksualnej zgodnej ze standardami WHO. Rzecznik praw dziecka Mikołaj Pawlak wyraził obawy, że zapis ten narusza konstytucyjne prawo rodziców do wychowania dzieci zgodnie ze swoimi przekonaniami. Dlatego w oficjalnym piśmie wezwał prezydenta stolicy do wyjaśnień. W zeszłym tygodniu zaprosił go również do rozmów na ten temat. Centrum Wspierania Inicjatyw dla Życia i Rodziny jest organizacją pozarządową. Od pięciu lat działa na rzecz obrony życia człowieka od poczęcia do naturalnej śmierci oraz rodziny „opartej na nierozerwalnym małżeństwie między kobietą a mężczyzną”.",,
"Opozycja krytycznie o projekcie PiS ws. Kodeksu wyborczego, PiS - za dalszymi pracami","PO, Nowoczesna i PSL opowiedziały się w sejmowej debacie za odrzuceniem projektu zmian m.in. w kodeksie wyborczym autorstwa PiS. Także klub Kukiz'15 zajął krytyczne stanowisko. Dalszych prac nad projektem zmian chce Prawo i Sprawiedliwość.","Sejm podejmie decyzję w sprawie wniosków o odrzuceniu projektu PiS w bloku głosowań w piątek. O złożeniu takich wniosków poinformowali posłowie PO, Nowoczesnej, PSL i koła UED.Sejm przeprowadził pierwsze czytanie projektu, który wprowadza zmiany m.in. w Kodeksie wyborczym - m.in. wprowadza dwukadencyjność wójtów, burmistrzów i prezydentów miast oraz likwiduje jednomandatowe okręgi wyborcze w wyborach do rad gmin. Projekt PiS zakłada również zmiany w sposobie ustalania składu Państwowej Komisji Wyborczej - siedmiu na dziewięciu sędziów ma być wybieranych przez Sejm; obecnie w skład wchodzą sędziowie delegowani przez SN, TK i NSA. Ponadto projekt wprowadza komisarzy wyborczych wojewódzkich i powiatowych. Oprócz zmian w Kodeksie wyborczym, projekt PiS zawiera też propozycje nowych rozwiązań w ustawach o samorządzie: gminnym, powiatowym i wojewódzkim.Czwartkowa debata w Sejmie trwała 6 godzin.Prezentując projekt poseł PiS Łukasz Schreiber przekonywał, że projektowane zmiany w prawie wyborczym to proobywatelski pakiet demokratyczny. Jak mówił, propozycje zwiększą możliwości obywateli oraz rolę radnych, w tym radnych opozycyjnych. Według niego, projektowane przepisy zwiększają też jawność i transparentność procesu wyborczego. Dwukadencyjność w samorządach Schreiber podkreślał, że „absolutną nieprawdą i fake newsem ze strony opozycji” jest jakoby propozycja dotycząca wprowadzenia dwukadencyjności w samorządach miała dotyczyć kadencji już odbytych.Poseł PiS Marcin Horała, przedstawiając stanowisko klubu, opowiedział się za dalszymi pracami nad projektem. W jego ocenie polskie samorządy w znaczącej części stały się „udzielnymi księstwami wójtów, burmistrzów, prezydentów”, a ludzie mają odczucie, że radny nic nie może w tym samorządzie, co oddaje powiedzenie „radny bezradny”. Podkreślił, że projekt przygotowany przez PiS stanowi odpowiedź na ten problem, wzmacniając możliwości obywateli i radnych opozycyjnych.Jak mówił Horała, jednym z elementów „rozbrajania wszechwładzy wójtów, burmistrzów i prezydentów” jest wprowadzenie dwukadencyjności.Likwidacja JOW-ów PO zarzuciła, że proponowane przez PiS zmiany mają na celu wyeliminowanie w wyborach samorządowych niezależnych kandydatów działających dla lokalnych społeczności poprzez likwidację jednomandatowych okręgów wyborczych do rad gmin. Zgodnie z projektem do rad gmin, powiatów i sejmików wojewódzkich wybory mają być proporcjonalne, odbyć się w okręgach, gdzie do zdobycia będzie kilka mandatów. Szef klubu PO Sławomir Neumann zaznaczył, że nawet lokalne komitety wyborcze nie będą miały szans, ponieważ utworzenie małych, nawet tylko trzymandatowych okręgów wyborczych oznacza wprowadzenie 20-procentowego progu wyborczego. – Zabieracie możliwość zdobywania mandatów przez ludzi, którzy nie są od was zależni – zwrócił się do posłów PiS. Neumann zapowiedział, że PO będzie zapraszała niezależnych kandydatów na swoje listy. – Razem z tymi wszystkimi, którzy chcą walczyć o niezależny, niepartyjny samorząd, pogonimy wam kota w wyborach samorządowych - mówił. Paweł Kukiz w debacie ocenił, że PiS chce ordynacji, dzięki której powstanie dualizm partyjny. – Powstanie PO-PiS, oczywiście z większością PiS-owską, chcą tak sobie podzielić te okręgi, żeby zabrać wszystko - podkreślił. Stwierdził też, że w myśl projektu PiS, kandydaci na radnych mogą być przywożeni z innego miasta. Radnym lokalnym może zostać każdy mieszkaniec województwa, czyli mogą być przywożeni w teczkach - powiedział lider Kukiz'15. Zarzucił też, że projekt ma na celu upartyjnienie PKW. Kukiz oświadczył ponadto, że zgodzi się na dwukadencyjność w samorządach pod warunkiem zgody PiS na dwukadencyjność w parlamencie. Na likwidację okręgów jednomandatowych w gminach nie zgadza się także klub Nowoczesna. Poseł Marek Sowa mówił, że po 1989 r. w gminach zawsze głosowano na konkretną osobę, dzięki czemu radnymi zostawali ludzie z największym społecznym poparciem. Stwierdził, że „nie ma potrzeby zmian ani okręgów wyborczych, ani obwodów do głosowania”. – Okręgi wyborcze nie powinny być zmieniane pod potrzeby partii władzy. Mam nadzieję, że zapłacicie za to, bo każdy kto grzebie w ordynacji przegrywa wybory – mówił Sowa pod adresem posłów PiS. Projekt PiS to „projekt zbójeckiej ordynacji”, który jest wyrazem lęków i obaw formacji rządzącej o to, że „kolos jest tak naprawdę na glinianych nogach” –  oceniał szef PSL Władysław Kosiniak-Kamysz. – Boicie się tych wyborów, więc skroiliście ordynację pod siebie, uszyliście ją tak, żeby ona była wygodna dla jednej partii – zarzucił posłom PiS lider ludowców.Wniosek o odrzucenie projektu PiS w pierwszym czytaniu złożyło też koło Unii Europejskich Demokratów. Z kolei koło Wolni i Solidarni chce dalszych prac nad propozycjami.PKW o projekcie PiS Głos w debacie zabrał również przewodniczący Państwowej Komisji Wyborczej Wojciech Hermeliński. Jak mówił, w projekcie dostrzega szereg pozytywnych przepisów, ale chodzi o to, żeby plusy nie przesłoniły minusów. Według niego pod względem procesu wyborczego kluczowe są dwie kwestie: komisarzy wyborczych i Krajowego Biura Wyborczego. – Projektodawcy wprowadzając komisarzy wyborczych, którzy nie będą sędziami w sposób jednoznaczny odchodzą od systemy sędziowskiego – podkreślił szef PKW. Zaznaczył, że PiS proponuje pozbawienie PKW „możliwości swobodnego wyboru” swojego współpracownika, czyli szefa Krajowego Biura Wyborczego (w myśl projektu PKW będzie mogła dokonać wyboru spośród trzech kandydatów przedstawionych przez organy polityczne).Posłowie rozpatrywali łącznie projekt PiS i projektem klubu Kukiz'15. Projekt Kukiz'15 klubu przewiduje wprowadzenie jednomandatowych okręgów w wyborach do wszystkich szczebli samorządu. Poseł tego klubu Andrzej Maciejewski, przedstawiając projekt, powiedział, że listy partyjne w samorządach nie sprawdziły się, a dzięki JOW-om mieszkańcy mają możliwość wyboru „człowieka, a nie szyldu partyjnego”. Przekonywał, że JOW-y sprawdziły się w gminach.",,
Trump: Chamenei „powinien uważać na słowa”,"Prezydent USA Donald Trump napisał w piątek na Twitterze, że przywódca Iranu ajatollah Ali Chamenei „powinien bardzo uważać na słowa”. Była to reakcja na wcześniejszą ostrą krytykę irańskiego przywódcy pod adresem USA.","– Tak zwany  »Najwyższy Przywódca« Iranu, który ostatnio nie był tak Najwyższy, miał do powiedzenia kilka nieprzyjemnych rzeczy na temat Stanów Zjednoczonych i Europy” – napisał Trump na Twitterze.  „Ich gospodarka upada a ludzie cierpią. Powinien bardzo uważać na słowa !” – dodał.   Podczas piątkowych modłów w meczecie Mosalla w Teheranie przywódca duchowo-polityczny ajatollah Ali Chamenei powiedział m. in., że Donald Trump jest „clownem”, który tylko udaje, że wspiera Irańczyków. Podkreślił, że żal Irańczyków po zabiciu przez Amerykanów generała Kasema Sulejmaniego pokazuje, iż popierają oni Islamską Republikę Iranu. Chamenei dodał, że Ameryka „tchórzliwie” zabiła najbardziej skutecznego dowódcę w walce z dżihadystycznym Państwem Islamskim.   Chamenei skrytykował też Francję, Niemcy i Wielką Brytanię oświadczając, że w kwestii irańskiego programu nuklearnego postępują jak „słudzy” Amerykanów oraz, że nie można im wierzyć, a podejmowane przez nie kroki w celu wywierania presji na Iran nie zadziałają.   Słowa Chamenei były przerywane okrzykami „Śmierć Ameryce!” i „Śmierć Izraelowi!”.",,
"„Pierwszy raz od pięciu lat byliśmy wolni. Gdyby nie powstanie, moglibyśmy być 17. republiką”","– Całe społeczeństwo marzyło o tym. To może była też kwestia tego, żeby tych Niemców pogonić. Wydaje mi się, że gdyby nie było powstania, to moglibyśmy być siedemnastą republiką – powiedziała Eleonora Galica-Zaremba, pseudonim Maja, łączniczka w Batalionie „Tum” w czasie Powstania Warszawskiego.","– Godzina „W” to była sama radość, sam entuzjazm. Pojawiły się biało-czerwone flagi w różnych miejscach, biało-czerwone opaski. Byliśmy niesłychanie szczęśliwi, bo na tym maleńkim terenie byliśmy wolni pierwszy raz od pięciu lat – wspominała rozmówczyni Marty Radziach. Eleonora Galica-Zaremba powiedziała, że doskonale pamięta godzinę „W” – Doskonale każdy to pamięta, bo myśmy czekali na ten moment. Byliśmy przygotowywani. Ja półtora roku byłam już żołnierzem. Można powiedzieć, że marzyliśmy o tym, żeby powstanie wybuchło, żeby nas zdążono zawiadomić. Każdy miał wyznaczone miejsce. Ale data była utajniona do całego końca – opowiadała weteranka.  Pytana o lęk przed śmiercią wyznała, że „każdy wierzył, że mu dopisze szczęście” – Byliśmy chyba młodzi, żeby się bać. Byliśmy niesłychanie patriotycznie wychowani, ukształtowani. Polska to nie było słowo przeciętne – podkreślała.  Łączniczka Batalionu „Tum” chwaliła świetny kontakt z ludnością cywilną, która „starała się pomóc, jak się dało”, czy to przygotowując posiłki, czy też uczestnicząc w budowie barykad. Z kolei najdotkliwszym niedostatkiem był brak nie żywności lecz broni i amunicji, a także wsparcia lotniczego, na które powstańcy liczyli i na które oczekiwali.",,
Brytyjska premier: Partnerstwo z Polską przetrwa długo po wyjściu z UE,"Partnerstwo Wielkiej Brytanii z Polską „opiera się na wspólnej historii i więzach przyjaźni, które przetrwają długo po naszym wyjściu z UE” – zapewniła premier Theresa May. Oświadczyła też, że liczy na szybkie postępy w negocjacjach ws. Brexitu.","W pisemnej odpowiedzi na pytania PAP May przedstawiła swój punkt widzenia tuż przed decydującym etapem w negocjacjach dotyczących wyjścia Wielkiej Brytanii z Unii Europejskiej i zaplanowanymi na 21 grudnia polsko-brytyjskimi konsultacjami międzyrządowymi w Warszawie.Szefowa rządu w poniedziałek spotka się w Brukseli z przewodniczącym Komisji Europejskiej Jean-Claude'em Junckerem i przedstawi mu szczegóły brytyjskiej propozycji przed zaplanowanym na 14 i 15 grudnia spotkaniem Rady Europejskiej.To na tym szczycie unijni liderzy mają zdecydować, czy wykonano „wystarczający postęp” w negocjacjach, aby przejść do drugiej fazy rozmów o przyszłych relacjach pomiędzy Unią Europejską a Wielką Brytanią po jej wyjściu ze Wspólnoty. „W ciągu ostatnich kilku miesięcy negocjacje były prowadzone w naprawdę pozytywny sposób, z impetem. (...) To nie jest proste zadanie, ale po obu stronach jest wola, by zakończyć je sukcesem” –  oceniła May.Nie będzie konsekwencji BrexituPytana o kwestię rozliczeń finansowych i możliwych negatywnych konsekwencji dla beneficjentów netto unijnego budżetu - w tym Polski - zapewniła, że „Wielka Brytania uhonoruje zobowiązania podjęte w czasie członkostwa” w UE. „Wiem, że to znaczy wiele dla pozostałych państw, i chętnie powtórzę to po raz kolejny” –  dodała. „Absolutnie rozumiemy niepewność, jaką nasze wyjście (z UE) budzi u pozostałych państw unijnych oraz podatników. Właśnie dlatego powiedziałam we Florencji, że żaden kraj nie będzie musiał płacić więcej, ani nie otrzyma mniej z obecnego budżetu w konsekwencji naszej decyzji” –  podkreśliła.W odpowiedzi na pytanie, czy nadal widzi wśród niektórych państw UE chęć „ukarania” Wielkiej Brytanii za wyjście ze Wspólnoty, May zaprotestowała, „nigdy nie postrzegaliśmy (tego) jako drogi, którą którekolwiek z państw chciałoby wybrać” –  wyjaśniła. „Osiągnięcie porozumienia, które będzie służyło wszystkim, jest w interesie każdego z państw UE” –  zapewniła, dodając jednak, że rząd w Londynie zdał sobie sprawę z niepokoju państw unijnych dotyczącego intencji, jakie towarzyszą decyzji Londynu o wyjściu ze Wspólnoty.„Właśnie dlatego we Florencji przedstawiłam swoją wizję Brexitu, która bazuje na nowym, odważnym partnerstwie z UE, w którym wykorzystujemy bliskie związki i wspólne wartości do rozwijania naszych gospodarek i dbania o naszych obywateli” –  zaznaczyła. Polacy na Wyspach nie muszą się obawiaćProszona o komentarz w sprawie obaw miliona Polaków mieszkających w Wielkiej Brytanii, May powtórzyła, że osiągnięcie porozumienia dotyczącego praw obywateli jest jej „pierwszym priorytetem”, a „cel przez cały czas trwania negocjacji jest prosty: zapewnić, że będą oni mogli nadal żyć tak jak dotychczas”. Premier uznała, że w ciągu ostatnich miesięcy wykonano „realny postęp” w tym obszarze i do ustalenia pozostała jedynie „niewielka liczba kwestii”, w tym - kluczowa z polskiej strony - kwestia praw migracyjnych dla członków rodziny (w tym np. łączenia rodzin po wyjściu Wielkiej Brytanii z UE). „Dzięki elastyczności i kreatywności po obu stronach jestem pewna, że możemy zakończyć dyskusje na ten temat w najbliższych tygodniach” – dodała.",,
Siemiątkowski skazany za zatrzymanie szefa Orlenu,"Na karę roku więzienia w zawieszeniu na 3 lata sąd skazał w piątek byłego szefa Urzędu Ochrony Państwa Zbigniewa Siemiątkowskiego w sprawie głośnego  zatrzymania w 2002 r. ówczesnego szefa PKN Orlen Andrzeja Modrzejewskiego. Powołując się na ochronę tajemnicy państwowej, sąd utajnił uzasadnienie wyroku.","Sąd Okręgowy w Warszawie uznał też winę jednego z dwóch pozostałych oskarżonych – byłego szefa zarządu śledczego UOP Ryszarda Bieszyńskiego, skazanego na 10 miesięcy w zawieszeniu na 3 lata. Trzeci oskarżony były wiceszef UOP Mieczysław Tarnowski został uniewinniony. Wyrok jest nieprawomocny.Katowicka prokuratura oskarżyła całą trójkę o przekroczenie uprawnień w sprawie zatrzymania prezesa PKN Orlen oraz o bezprawne pozbawienie go wolności (grozi za to 5 lat więzienia).Prokuratura wnosiła o skazanie Siemiątkowskiego na dwa lata w zawieszeniu na 5 lat; Tarnowskiego – 8 miesięcy na 2 lata, a Bieszyńskiego – rok na 3 lata oraz o wymierzenie im grzywien. Oskarżeni wnosili o uniewinnienie. Podkreślali, że działali na pisemne polecenie prokuratury. – Nie było żadnego nacisku UOP na prokuraturę; to są bajki. Sprawa niemiała żadnego dna; ani drugiego, ani trzeciego – mówił Bieszyński. Bieszyński po usłyszeniu wyroku zasłabł. Potem wysłuchał już uzasadnienia. W krótkiej przerwie w czasie ogłaszania wyroku Siemiątkowski powiedział, żeczuje się niewinny.– Jestem absolutnie przekonany, że działałem zgodnie z interesem publicznym. Prokuratura i sąd uważają inaczej, wszystkie strony pozostają przy swoim zdaniu – powiedział Siemiątkowski. Dodał, że cieszy się z uniewinnienia Tarnowskiego.Modrzejewski powiedział, że wyrok to nauczka na przyszłość dla funkcjonariuszy państwa – Dziś skazano miecz, a nie ramię – dodał i podkreślił, że „ramię” to politycy; nie podał kogo miał na myśli. Sąd uznał, że celem „bezprawnego zatrzymania” w 2002 r. ówczesnego szefa PKN Orlen Andrzeja Modrzejewskiego było wyłącznie niedopuszczenie do podpisania przez niego kontraktu paliwowego ze spółką J&S.W jawnej części uzasadnienia wyroku sąd podkreślił, że ma wątpliwości czyzakres utajnienia sprawy przez katowicką prokuraturę był konieczny. Sędziadodał, że odtajnienia części akt odmówiła ABW. Według sądu upływ czasu„odcisnął swe piętno na możliwości ustalenia stanu faktycznego”.Zatrzymanie Modrzejewskiego7 lutego 2002 r. Modrzejewski został zatrzymany na kilka godzin przez UOP. Po złożeniu wyjaśnień i postawieniu mu w prokuraturze zarzutów w sprawie ujawnienia w 1998 r. ówczesnemu szefowi PZU Życie Grzegorzowi Wieczerzakowi poufnej informacji został zwolniony, następnego dnia stracił jednak stanowisko.Przedstawiciele opozycji mówili wówczas o politycznym charakterze zatrzymania, służącym zmianie szefa tej firmy. Sam Modrzejewski uznał zatrzymanie za prowokację. Potem sąd uznał jego zatrzymanie za niezasadne, a prezesa uniewinniono ze stawianego mu zarzutu.Sprawą zatrzymania Modrzejewskiego zajmowała się też sejmowa komisja śledcza, która doniosła o przestępstwie przekroczenia uprawnień prokuratorów zaangażowanych w tę sprawę. Śledczy badali także m.in. to, czy w sprawę Orlenu byli zaangażowani ówczesny prezydent Aleksander Kwaśniewski i premier Leszek Miller, a także inni ważni urzędnicy i członkowie ówczesnego rządu. Nie znaleziono żadnych dowodów. „Musimy poczekać na decyzję sądu drugiej instancji” – Wyrok nie jest zaskakujący o tyle, że przecież od wielu lat dyskutujemy, czy to zatrzymanie było uzasadnione – mówi Krzysztof Kwiatkowski.Były minister sprawiedliwości przypomniał okoliczności w jakich doszło do zatrzymania.  – Mięliśmy wtedy do czynienia z sytuacją, kiedy ówcześni rządzący chcieli jak najszybciej zmienić prezesa Orlenu – dodał. – Nie mogę powiedzieć, czy prokurator działał pod wpływem polityków, bo przecież sąd utajnił uzasadnienie. A i tak musimy poczekać z ostateczną oceną do wyroku sądu drugiej instancji. Jednak to rozstrzygnięcie już dzisiaj wiele mówi o tamtych sytuacjach sprzed lat – zakończył Kwiatkowski.",,
"Deszcz, śnieg i ostrzeżenia IMGW dla części kraju. Pogoda na Wigilię i pierwszy dzień świąt","Chłód i wilgoć – tak w skrócie można opisać pogodę w Wigilię i pierwszy dzień świąt Bożego Narodzenia. W większości miejsc w kraju pojawi się deszcz, a w górach – śnieg. W związku z intensywnymi opadami dla Małopolski, Podkarpacia i Lubelszczyzny IMGW wydał ostrzeżenia drugiego stopnia o zagrożeniu hydrologicznym. W całym kraju mogą pojawić się także mgły oraz umiarkowany wiatr. Temperatura – od 1 w Zakopanem do 7 stopni Celsjusza na Pomorzu.","W czasie przygotowań do wigilijnej kolacji zachmurzenie duże, z większymi przejaśnieniami na zachodzie i północy kraju. Miejscami, głównie na południu i południowym wschodzie, opady deszczu.  Na terenach podgórskich Karpat pokrywa śnieżna może wzrosnąć o nawet 10 cm. Na południowym wschodzie powieje słaby i umiarkowany wiatr zachodni i północno-zachodni. W Tatrach porywy do 90 km/h, w Beskidach do 60 km/h, w Sudetach do 70 km/h. W górach wiatr będzie powodował zawieje i zamiecie śnieżne.  Ciśnienie w Warszawie w południe wyniesie 996 hPa i będzie się wahać z niewielką tendencją spadkową.",,
Kancelaria Prezydenta z Kaliszem?,Bronisław Komorowski chce się oprzeć na współpracownikach Aleksandra Kwaśniewskiego przy powoływaniu ministrów do Kancelarii Prezydenta – dowiedział się „Newsweek”.,"Według tygodnika, propozycję od prezydenta dostał poseł SLD Ryszard Kalisz. Według informacji „Newsweeka”, Kalisz miałby zostać prezydenckim prawnikiem lub szefem kancelarii prezydenta, tak jak u Kwaśniewskiego.„Newsweek” donosi, że zatrudnienie Kalisza byłoby politycznym sukcesem Komorowskiego, który w ten sposób nie tylko wykonałby gest w kierunku umiarkowanych wyborców lewicy, ale także mógłby przyciągnąć kolejnych polityków SLD skonfliktowanych z Napieralskim. Wśród nich gazeta wymienia europosła Wojciecha Olejniczaka. Wszystko ma się wyjaśnić w ciągu kilku dni.",,
Ambasador Francji: prezydent Macron nikomu nie groził,Prezydent Francji Emmanuel Macron w wypowiedzi po Radzie Europejskiej tłumaczył znaczenie konkluzji Rady i nikomu nie groził - napisał w komunikacie ambasador Francji w Polsce Frederic Billet odnosząc się do piątkowej wypowiedzi prezydenta po Radzie Europejskiej.,"Na stronie internetowej Ambasady Francji w Polsce ukazał się w sobotę komunikat ambasadora w sprawie wypowiedzi prezydenta Francji Emmanuela Macrona po Radzie Europejskiej 13 grudnia 2019 r. „13 grudnia szereg polskich mediów podawało, że podczas konferencji prasowej po Radzie Europejskiej Prezydent Republiki Francuskiej Emmanuel Macron groził Polsce wykluczeniem z mechanizmów solidarności finansowej UE, jeżeli nie dołączy ona do celu osiągnięcia neutralności emisyjnej w 2050 r. Konieczne wydaje mi się sprostowanie błędów i uogólnień tychże publikacji, aby rozwiać wszelkie nieporozumienia” - napisał w komunikacie ambasador Francji w Polsce Frederic Billet. Jak napisał ambasador, prezydent Macron „po prostu tłumaczył znaczenie konkluzji Rady Europejskiej i nikomu nie groził”.  „Podczas konferencji prasowej Prezydent Republiki doprecyzował, że wszystkie kraje Rady Europejskiej popierają cel neutralności emisyjnej, ale że Polska zawnioskowała o wyjątek dotyczący wdrażania tego celu, +ponieważ dziś uznaje, że potrzebuje więcej czasu+ i że otrzymała więc +dodatkowy czas, aby – do czerwca – potwierdzić, że będzie dążyć do tego celu na poziomie krajowym+” – napisał ambasador. Ambasador wyjaśnił, że prezydent Macron „tylko wytłumaczył, co to oznacza dla Rady Europejskiej”. „»Ten wyjątek w żaden sposób nie spowalnia wdrażania Zielonego Ładu i gdyby ostatecznie Polska nie potwierdziła swojego udziału w dążeniu do tego celu, to postawiłaby się sama poza ramami mechanizmów europejskich, w tym solidarności finansowej«. Powiedział także, że jest przekonany, co do możliwości potwierdzenia tego zobowiązania 27 Państw członkowskich przez wszystkie kraje europejskie w bliskiej przyszłości” – czytamy w komunikacie ambasadora. Jeśli chodzi o kwestie solidarności finansowej – ambasador wskazał, że „Prezydent Republiki wyraził zadowolenie z politycznego poparcia przez Radę Europejską zasady solidarności europejskiej w dziedzinie przemiany klimatycznej”.  „Dla Francji zasada ta jest kluczowa, ponieważ przemiana ma wysoką cenę dla krajów, których koszyk energetyczny jest bardziej oparty na węglu lub które mają mniejsze zasoby. Zależało mu w szczególności na powiedzeniu polskiemu Premierowi, że Francja wspiera Fundusz Sprawiedliwej Transformacji i solidarność finansową dla krajów, których koszyk energetyczny powoduje, że ruszają z pozycji bardziej oddalonych, niż te które mają bardziej korzystny mix” – głosi komunikat. Ambasador przytacza wypowiedź Macrona, iż „są kraje takie jak Polska, które ruszają z pozycji bardziej oddalonych. Należy więc im pomóc w przebyciu tej drogi i zapisać większe inwestycje. Solidarność ta jest uzasadniona”. Jak wskazał ambasador, konkluzja prezydenta Francji „była bardzo jasna: bez solidarności, UE będzie postępować wolniej i będzie tracić czas, zwłaszcza w dziedzinie klimatycznej”. Szef KPRM Michał Dworczyk napisał w sobotę na Twitterze:” Komunikat Ambasadora Francji ws. wypowiedzi Prezydenta Francji po Radzie Europejskiej. Wszystko dokładnie wytłumaczone”. Wypowiedź prezydenta Francji w BrukseliPrezydent Francji Emmanuel Macron poinformował w piątek na konferencji prasowej w Brukseli, że choć szczyt przyjął cel neutralności klimatycznej do 2050 roku, to jednak jeden kraj uzyskał „tymczasowe wyłączenie”, mając na myśli Polskę. Wskazał, że ten fakt „nie spowolni wdrażania Europejskiego Zielone Ładu”.  – Pierwsze regulacje zostaną przyjęte większością kwalifikowaną. Jeśli Polska nie potwierdzi swojego udziału w tym celu (neutralności klimatycznej do 2050 roku – PAP), będzie poza europejskim mechanizmem, w tym w zakresie finansowej solidarności – powiedział prezydent Francji. Zaznaczył jednocześnie, że wspiera Mechanizm Sprawiedliwej Transformacji i finansową solidarności w UE jeśli chodzi o transformację. Mechanizm ten ma być m.in. wsparciem finansowym dla krajów uzależnionych od paliw kopalnych w procesie transformacji energetycznej. Przedstawiony przez KE w środę projekt zakłada, że w ramach tego mechanizmu będzie istniał Funduszu Sprawiedliwej Transformacji, który będzie dysponował kwotą 100 mld euro na lata 2021–2027. Przywódcy unijni porozumieli się w czwartek na szczycie w Brukseli w sprawie osiągnięcia przez UE neutralności klimatycznej do 2050 r. Polska, jak podkreślono we wnioskach, nie mogła „zobowiązać się do realizacji tego celu” na tym etapie. Szefowie państw i rządów mają wrócić do tej sprawy w czerwcu przyszłego roku.",,
Gersdorf: To ostatnie takie Zgromadzenie Sędziów Sądu Najwyższego,"– Jest prawie pewne, że jest to ostatnie takie zgromadzenie. Wejście w życie nowej ustawy o SN doprowadzi do niekonstytucyjnego ukształtowania ustroju SN – powiedziała I prezes Sądu Najwyższego Małgorzata Gersdorf podczas Zgromadzenia Ogólnego Sędziów SN.","Doroczne Zgromadzenie Ogólne Sędziów Sądu Najwyższego, na którym I prezes SN przedstawia sprawozdanie z działalności za poprzedni rok i dzieli się z przedstawicielami najwyższych władz oraz środowisk prawniczych uwagami o stanie prawa, odbywa się w środę w największej sali SN – im. Stanisława Dąbrowskiego.Jak powiedziała Gersdorf otwierając to zgromadzenie, „kolejne Zgromadzenie Sędziów SN będzie już inne, będzie ono odbywało się już w innym składzie”. – Dziś nie pozostaje nam nic innego jak czynić swoją powinność i złożyć sprawozdanie z działalności SN za rok 2017 – dodała.– Warunki, w jakich funkcjonował SN w okresie sprawozdawczym, istotnie różniły się od tych, jakie występowały w latach poprzednich. Wynika to z faktu, że w 2017 r. rozpoczęły się intensywne i niekonsultowane ze środowiskiem sędziowskim prace nad zmianą ustawy o SN. Ich efektem było spowolnienie w działalności orzeczniczej. Nie było to jednak wynikiem zaniedbań ze strony Sądu Najwyższego – mówiła Gersdorf, cytując wnioski „Informacji o działalności SN w roku 2017”, która jest przedstawiana podczas Zgromadzenia. 3 kwietnia ma wejść w życie – uchwalona 8 grudnia zeszłego roku – nowa ustawa o SN. Wprowadza ona m.in. możliwość składania do SN skarg nadzwyczajnych na prawomocne wyroki polskich sądów. W SN powstaną dwie nowe izby – Kontroli Nadzwyczajnej i Spraw Publicznych oraz Dyscyplinarna – z udziałem ławników wybieranych przez Senat. Ustawa przewiduje też m.in. przechodzenie sędziów SN w stan spoczynku po ukończeniu 65. roku życia, z możliwością przedłużania tego przez prezydenta RP (dziś ten wiek to 70 lat). W trzy miesiące od wejścia ustawy w życie, w stan spoczynku przechodzą z mocy prawa sędziowie SN, którzy ukończyli 65. rok życia (wiek ten ukończyła już I prezes SN Małgorzata Gersdorf) – chyba że prezydent zgodziłby się na ich wniosek o przedłużenie.",,
Tusk do Adamowicza: Najlepszym prezentem będzie Twoje niedzielne zwycięstwo,"„Prezydent mojego kochanego Gdańska obchodzi dziś urodziny. Drogi Pawle, najlepszym prezentem dla Ciebie i dla miasta będzie Twoje niedzielne zwycięstwo” – napisał w piątek na Twitterze szef Rady Europejskiej, b. premier Donald Tusk, zwracając się do Pawła Adamowicza.","W niedzielę w drugiej turze wyborów prezydenta Gdańska zmierzą się rządzący miastem od 1998 roku Paweł Adamowicz, który w I turze wyborów uzyskał 36,97 proc. głosów, oraz kandydat Zjednoczonej Prawicy Kacper Płażyński (29,68 proc.).Adamowicz startuje z własnego komitetu wyborczego Wszystko dla Gdańska; w II turze wyborów poparcia udzieliła mu pomorska Platforma Obywatelska, a także kandydat Koalicji Obywatelskiej na prezydenta miasta europoseł PO Jarosław Wałęsa, który w I turze uzyskał trzeci wynik. Płażyńskiego poparło m.in. ponad 60 naukowców – członków Akademickiego Klubu Obywatelskiego im. Prezydenta RP Lecha Kaczyńskiego w Gdańsku.",,
Miliarder gotowy do walki z Trumpem o fotel prezydenta USA,"Były burmistrz Nowego Jorku, miliarder Michael Bloomberg, ogłosił swój start w wyścigu do fotela prezydenta Stanów Zjednoczonych. Polityk ogłosił decyzję na swojej stronie internetowej, na której zamieścił także listę kampanijnych obietnic.","Michael Bloomberg, który rządził największa amerykańską metropolią w latach 2002-2013, zapowiada że pragnie pokonać Donalda Trumpa, by „odbudować Amerykę”. Nowy kandydat obiecuje stworzenie systemu powszechnej ochrony zdrowia dla wszystkich Amerykanów, walkę z przemocą z użyciem broni palnej, naprawę systemu migracyjnego, czy podniesienie podatków dla najbogatszych, w tym – jak podkreślił – jego samego. Były burmistrz Nowego Jorku deklaruje również wsparcie dla osób LGBT, kobiet i weteranów. Jego celem jest także „przywrócenie roli Stanów Zjednoczonych jako siły pokojowej i stabilizującej świat”. Najpierw jednak Michael Bloomberg będzie musiał pokonać innych kandydatów wewnątrz jego własnej Partii Demokratycznej. W sondażach prowadzi były wiceprezydent w latach 2008-2017 Joe Biden.",,
Nie żyje dziennikarka Anna Laszuk,"Zmarła Anna Laszuk – dziennikarka radia TOK FM i redaktor naczelna magazynu „Furia”. Miała 43 lata. Była autorką „Małej książki o homofobii” i zbioru wywiadów „Dziewczyny, wyjdźcie z szafy”.","Anna Laszuk była działaczką na rzecz praw kobiet  oraz LGBT. Pracowała jako socjoterapeutka, nauczycielka gry na fortepianie i teorii muzyki; była także instruktorką w pracowni form teatralnych. W Radiu TOK FM, w którym pracowała niemal od początku, prowadziła „Komentarze"". Napisała „Dziewczyny, wyjdźcie z szafy!"" – dokumentalną książkę o polskich lesbijkach  oraz „Małą książkę o homofobii"". Od 2009 r. była redaktor naczelną magazynu „Furia"". Życiu Anny Laszuk przyświecało motto: „Grzeczne dziewczynki idą do nieba, niegrzeczne dziewczynki idą dokąd chcą!"".",,
„Z PSL bardzo mi nie po drodze”. Kolejny poseł odchodzi z Kukiz'15,"Poseł Andrzej Maciejewski wystąpił z klubu Kukiz'15. Parlamentarzysta nie zamierza startować w jesiennych wyborach z list tego ugrupowania, bo nie wyobraża sobie też startu z list Polskiego Stronnictwa Ludowego. Chętnie za to związałby swoją przyszłość z Prawem i Sprawiedliwością.","W piśmie skierowanym do marszałka Sejmu Marka Kuchcińskiego Andrzej Maciejewski poinformował, że rezygnuje „z członkostwa w klubie poselskim Kukiz'15 z dniem 7 sierpnia”. W rozmowie z dziennikarzami przyznał, że decyzja została podjęta już ponad pięć tygodni wcześniej, a władze klubu wiedzą o niej od dawna.  Zaznaczył, że zdecydował się złożyć rezygnację w momencie, gdy prezydent ogłosił datę wyborów, bo zdaje sobie sprawę, że jego klub – podobnie jak wszystkie pozostałe – „wchodzi już w tryb wyborczy”. Podkreślił, że nie chce „sprawiać mylnego wrażenia, że widzi dla siebie przyszłość w Kukiz'15”. Polityk zaznaczył, że niedopuszczalne dla niego było rozpoczęcie rozmów z PSL o starcie w wyborach z list tego ugrupowania. Podkreślił, że jemu „z PSL bardzo nie po drodze”, a jego poglądy najbliższe są PiS. Andrzej Maciejewski jest z wykształcenia politologiem; w 2004 r. został ekspertem ds. wschodnich w Instytucie Sobieskiego. Od października 2015 r. jest posłem, przewodniczy sejmowej komisji samorządu terytorialnego i polityki regionalnej. Zajmował się też problemem frankowiczów.  Po odejściu Maciejewskiego Klub Poselski Kukiz’15 liczy 21 posłów, dokładnie dwa razy mniej, niż na początku kadencji. Spośród dotychczasowych członków KP Kukiz’15 ostatnich dniach do Klubu Parlamentarnego Prawo i Sprawiedliwość przeszedł Norbert Kaczmarczyk.  W czerwcu taką samą decyzję podjęli Krzysztof Sitarski i Tomasz Rzymkowski. Z klubu Kukiz’15 odszedł także poseł Jerzy Jachnik, który pozostał posłem niezrzeszonym.",,
Miller nie spotka się z Pawlakiem,"Szef SLD Leszek Miller zapowiedział, że nie spotka
się z wicepremierem Waldemarem Pawlakiem. Jak mówił, nie będzie uczestniczył
w żadnych spotkaniach, które są pomyślane, jako umocnienie się szefa PSL
przed kongresem Stronnictwa, albo „jakaś wojenka toczona w rządzie”.","– Jeżeli pan premier Pawlak chce z nami dyskutować o rządowych projektachustaw, to zapraszamy na posiedzenie klubu (SLD), tutaj do Sejmu. Ja nie będęuczestniczył w żadnych spotkaniach, które są pomyślane, jako – po pierwszeumocnienie szefa PSL przed zbliżającym się kongresem ludowców, a po drugie –są jakąś wojenką toczoną w rządzie – oświadczył Miller na poniedziałkowejkonferencji prasowej.– Mnie to nie interesuje. Już wielokrotnie mówiłem, że z powodów zasadniczychi osobistych nie toleruję polityków, którzy chcą być jednocześnie w rządzie iw opozycji. Jeżeli pan Waldemar Pawlak nie może realizować swoich planów, toniech przejdzie do opozycji, a otworzymy wtedy szeroko ramiona i powiemy:„Waldemarze witamy cię w opozycji” – dodał lider Sojuszu.Na pytanie o toczony od kilku miesięcy spór między Pawlakiem a ministremsprawiedliwości Jarosławem Gowinem dotyczący reorganizacji sądów rejonowychMiller odparł, że jeśli dwaj ministrowie tego samego rządu walczą ze sobą imają dwa przeciwstawne poglądy, to rolą premiera jest usunięcie jednego znich. – Oczekujemy więc, że pan premier podejmie decyzję i usunie z rządu albopana Pawlaka, albo pana Gowina – zaznaczył przewodniczący SLD.W niedzielę Pawlak powiedział dziennikarzom, że z liderami ugrupowańparlamentarnych chce rozmawiać m.in. o deregulacji, propozycjach zmian wrozliczaniu VAT, a także zmianach dotyczących partnerstwapubliczno-prywatnego, aby samorządy mogły zrealizować więcej inwestycji.Wcześniej mówił, że zaproponuje liderom parlamentarnym rozmowy o gospodarce,sprawach społecznych i rolnictwie.W poniedziałek wicepremier spotkał się z Januszem Palikotem. Rozmawiał też z Jarosławem Kaczyńskim. Na wtorek planowane jest spotkanie Pawlakaz politykami Solidarnej Polski.",,
Petru bije na alarm: Automaty zastępują ludzi z powodu wzrostu płacy minimalnej,"„Jeśli zbyt szybko rośnie płaca minimalna, to automaty zastępują pracowników” – twierdzi Ryszard Petru, komentując otwarty w tym tygodniu całodobowy i bezobsługowy sklep jednej z sieci handlowych, w którym można zrobić zakupy i być obsłużonym jedynie przez maszyny. Internauci jednak zauważają, że samoobsługowe sklepy nie są niczym nowym we współczesnym świecie, gdzie na ich powstawanie nie ma wpływu – dużo wyższa niż w Polsce – płaca minimalna. „Pan, światowy ekonomista, powinien to wiedzieć” – komentują.","Wpis byłego posła i lidera Nowoczesnej wywołał w mediach społecznościowych dużo kontrowersji. Polityk przestrzega w nim przed „zastępowaniem” ludzi przez maszyny, ale i krytykuje wprowadzony przez PiS niedzielny zakaz handlu, który – jego zdaniem – dodaje „paliwa”. Inny podszedł do tematu z humorem.",,
Kaczyński o wypowiedzi Schetyny: To przekroczenie wszelkich granic,"Wypowiedź szefa PO Grzegorza Schetyny o powiązaniu dostępu do funduszy unijnych z praworządnością można uznać za antypaństwową –  powiedział prezes Prawa i Sprawiedliwości Jarosław Kaczyński. Jak dodał, w ocenie Schetyny albo będzie rządzić Platforma, albo Polska nie otrzyma środków unijnych.","Szef PO oświadczył podczas wtorkowej wizyty w Brukseli, że opowiada się za powiązaniem dostępu do funduszy unijnych z przestrzeganiem praworządności przez państwa UE. Jak dodał, temat praworządności będzie poruszany z przyszłą wiceszefową KE ds. wartości Vierą Jourovą. – My jesteśmy zwolennikami bardzo twardego powiązania (dostępu do funduszy z praworządnością), ale to będzie debata grup parlamentarnych, poszczególnych delegacji. Nasze zdanie jest tutaj jednoznaczne – mówił dziennikarzom Schetyna. Jak zaznaczył, nie chodzi o odbieranie środków unijnych państwom członkowskim, ale o to, „żeby kwestie praworządności były brane pod uwagę przy rozpisywaniu budżetu i wsparcia dla krajów członkowskich UE”.Kaczyński odnosząc się do tej wypowiedzi ocenił, że w gruncie rzeczy można ją uznać za „antypaństwową”. – Ze słów pana Schetyny wynika, że albo będzie rządzić Platforma, albo Polska nie będzie otrzymywała środków unijnych. To jest przekroczenie wszelkiego rodzaju granic, politycznej przyzwoitości – ocenił lider PiS.Zwrócił uwagę, że w Polsce nie ma żadnego zagrożenia dla praworządności. – To jest wyłącznie twierdzenie opozycji. W gruncie rzeczy to, co powiedział Schetyna jest żądaniem, by wypłaty dla Polski, dla polskich rolników, polskiej gospodarki zależały od decyzji opozycji. Przy czym z góry wiadomo, jakie to decyzje będą, bo opozycja uważa, że jak nie oni rządzą, to praworządności nie ma – zaznaczył Kaczyński.Tymczasem – jak dodał – sytuacja jest dokładnie odwrotna. – Jak oni rządzą, to rzeczywiście tej praworządności są deficyty i można dać na to mnóstwo przykładów. Kiedy my rządzimy, to owszem sądy, na które nie mamy żadnego wpływu, dosyć często prawo łamią i chcielibyśmy tę sytuację zmienić – podkreślił.",,
"Wicepremier Włoch: Jesteśmy jak Galileusz, pokojowe wojsko szaleńców, które ratuje przyszłość naszych dzieci","Wicepremier Włoch Matteo Salvini podczas wiecu europejskich sojuszników jego partii, Ligi, w Mediolanie mówił, że trzeba „wyzwolić Europę spod nielegalnej okupacji zorganizowanej w Brukseli przed laty”.","Na wiec na Piazza Duomo przed mediolańską katedrą, gdzie zgromadziły się tysiące ludzi, przybyli przedstawiciele 11 tzw. suwerenistycznych ugrupowań z krajów UE, między innymi skrajnie prawicowej Alternatywy dla Niemiec i francuskiego Zjednoczenia Narodowego. Hasła tego wydarzenia to ""Zdrowy rozsądek w Europie"" i ""Dosyć z biurokratami, bankierami, ludźmi pobłażliwymi i łodziami"" z migrantami.  W kulminacyjnym przemówieniu kampanii przed wyborami do Parlamentu Europejskiego lider Ligi zarzucił przewodniczącemu KE Jean-Claude'owi Junckerowi, kanclerz Niemiec Angeli Merkel i prezydentowi Francji Emmanuelowi Macronowi, że „zdradzili Europę” i że zbudowali ""Unię finansów i niekontrolowanej imigracji"".  – Tu na tym placu nie ma ekstremistów, rasistów czy faszystów. Tu nie ma ultraprawicy, ale jest polityka zdrowego rozsądku – oświadczył Matteo Salvini.  Europy do braterstwa i solidarności  – Ekstremiści – dodał – to ci, którzy rządzili Unią Europejską przez 20 lat.Włoski wicepremier i szef MSW oddał hołd św. Janowi Pawłowi II i przypomniał o przypadającej w sobotę 99. rocznicy jego urodzin.  Papież ten – podkreślił Salvini – „mówił o powołaniu Europy do braterstwa i solidarności”, „apelował do Europy, by odnalazła swe korzenie, a nie mówił o Turcji w Europie, bo Turcja nigdy w niej nie będzie”.  Matteo Salvini mówiąc o potrzebie obrony przed niekontrolowaną imigracją zaznaczył, że w przeciwnym razie kontynentowi grozi to, że zamieni się w „Eurabię”, przed którą przestrzegała pisarka Oriana Fallaci. Polityk zapewnił, że jeśli jego ugrupowanie będzie na pierwszym miejscu w Europie, w całej Unii zmieni politykę migracyjną. – Nikt nie dostanie się więcej na kontynent – dodał.  Skierował też słowa do papieża Franciszka, podkreślając, że działania obecnego rządu Włoch prowadzą do tego, by liczba migrantów tonących w Morzu Śródziemnym spadła do zera. Jak stwierdził, są to wysiłki „z dumą i w duchu chrześcijańskim”.  Zapowiedział też, że pierwszym projektem, jaki złoży Liga ze swymi sojusznikami w Europarlamencie, będzie Karta Praw Narodów Europejskich. Opisał ją następująco: „w miejsce bożka pieniądza - prawo do pracy, szczęścia i zdrowia”.  – Mamy w Europie 5 milionów ubogich i 20 milionów bezrobotnych, ale w Brukseli nam tłumaczą, że nie ma innego świata; to jak z Galileuszem, któremu mówiono, że Ziemia jest płaska – dodał.  – My jesteśmy jak Galileusz, pokojowe wojsko szaleńców, które ratuje przyszłość naszych dzieci – powiedział Salvini.  Wszyscy politycy z krajów europejskich występujący na scenie na Piazza Duomo wyrazili słowa uznania dla Matteo Salviniego i jego polityki migracyjnej.  Eurodeputowany Alternatywy dla Niemiec Joerg Meuthen mówił: – Chcemy stworzyć sprawniejszą Europę i zbudować prawdziwą europejską fortecę oraz chronić ją, bo jesteśmy prawdziwymi Europejczykami.  Apel o większą suwerenność narodową  Meuthen dodał, że na tym kontynencie są osoby, które wierzą w wartości i cnoty. Zaznaczył, że  my mamy odwagę bronić obu, jesteśmy tu dla tych osób, to nasz obowiązek patriotyczny.  Reprezentujący Austriacką Partię Wolności Georg Mayer oświadczył: – Tu w Mediolanie są politycy, którzy mogą zmienić Europę.  Zapewniał: – Jesteśmy reformatorami, a nie niszczycielami Europy. Jesteśmy przyszłością. Bronimy demokracji i szanujemy naszych współobywateli, gdy rozumiemy potrzeby ludzi. Lider holenderskiej Partii Wolności Geert Wilders apelował o obronę krajów UE, o „większą suwerenność narodową”  i wzięcie odpowiedzialności za poszczególne państwa członkowskie.  – Dosyć z dyktatem superpaństwa UE, dosyć z imigracją, dosyć z islamem – nawoływał Wilders.  – Dosyć z łodziami z nielegalnymi imigrantami – dodał polityk z Holandii.  –  Matteo wie, jak powiedzieć „dosyć”, a Europa potrzebuje więcej takich liderów, jak Salvini –  zaznaczył.  Kilka razy Wilders powtórzył: „dosyć z islamem”.  Przywódczyni francuskiego Zjednoczenia Narodowego Marine Le Pen mówiła zgromadzonym: – Naszym obowiązkiem dzisiaj jest to, by napisać razem przyszłość Europy. 26 maja rozpocznie się rewolucja zdrowego rozsądku, oddamy władzę narodom. Z nami Europa podnosi głowę.  –  Jesteśmy przekonani - stwierdziła - że Europa może odnaleźć swą potęgę tylko w narodach, które ją tworzą. Nasz projekt to Europa wolnych, suwerennych narodów, która będzie szanować ich wolę – dodała Le Pen. Mówiła też, że imigracja zagraża bezpieczeństwu narodów europejskich.  Wysypisko politycznej historii  Jaak Madison z Estońskiej Konserwatywnej Partii Ludowej wyraził opinię, że Jean-Claude Juncker powinien od Salviniego nauczyć się „jak bronić Europy”. Lider ugrupowania Jesteśmy Rodziną ze Słowacji Boris Kollar oświadczył zaś, że Matteo Salvini jest „jednym z najpopularniejszych polityków” w jego kraju. Wyraził opinię, że nadszedł czas na to, by liderów rządzących obecnie UE wysłać na „wysypisko politycznej historii”.  Duński eurodeputowany Anders Vistisen apelował o ""porzucenie absurdalnej polityki migracyjnej"" UE.  W Mediolanie jednocześnie z wiecem Ligi odbył się marsz jej przeciwników, zorganizowany przez środowiska lewicy. Wznosili oni hasła przeciwko suwerenizmowi, nacjonalizmowi, faszyzmowi i polityce migracyjnej obecnego rządu Włoch.  Koalicjant Ligi, lider Ruchu Pięciu Gwiazd wicepremier Luigi Di Maio - coraz bardzej skonflikowany z Salvinim - poproszony przez dziennikarzy o komentarz do jego wiecu odparł, że ""należy być zaniepokojonym"". Wyraził opinię, że skrajna prawica ""nie życzy dobrze Włochom"".",,
Amerykanie zabijają się na potęgę. Najgorsze statystyki użycia broni palnej od 20 lat,"Niemal 40 tys. osób zginęło w ubiegłym roku od broni palnej w Stanach Zjednoczonych. To najgorszy wynik od ponad 20 lat. Rośnie zarówno liczba zabójstw, jak i samobójstw – alarmują władze.","Z raportu Centrów Kontroli i Prewencji Chorób (CDC), federalnej organizacji podległej Departamentowi Zdrowia i Opieki Społecznej, wynika, że łącznie w 2017 roku rany postrzałowe spowodowały śmierć 39 773 osób. Daje to 12 takich zgonów na 100 tys. mieszkańców, podczas gdy w 2010 roku współczynnik ten wynosił 10,1.Eksperci zwracają uwagę, że wyniki te są wielokrotnie wyższe niż w innych rozwiniętych krajach. Jako przykład podano 0,2 osoby zabitej na 100 tys. mieszkańców w Japonii, 0,3 w Wielkiej Brytanii i 0,9 w Niemczech. W sąsiadującej z USA Kanadzie współczynnik ten wynosi 2,1.Stany Zjednoczone należą do sześciu krajów z najwyższym odsetkiem zgonów spowodowanych bronią palną. Pozostałe to państwa zmagające się przede wszystkim z przestępczością: Brazylia, Meksyk, Kolumbia, Wenezuela oraz Gwatemala.Raport CDC precyzuje, że około 60 proc. przypadków śmierci spowodowanej użyciem broni palnej – niemal 24 tys. – to samobójstwa. W ubiegłym roku było to 6,9 zgonu na 100 tys. mieszkańców, podczas gdy w 2000 roku – 5,9.",,
Ciężarówka wjechała w tłum na bazarku. Jest co najmniej 10 ofiar,"Co najmniej 10 osób zginęło, a 16 zostało rannych po tym jak ciężarówka wjechała w grupę osób, które wybrały się na targ w chińskiej prowincji Hunan. Kierowca został zatrzymany.","Do tragedii doszło w niedzielę około godz. 8.50 rano czasu lokalnego Huashi, mieście w prowincji Xiangtan – przekazały władze przez Weibo, komunikator wzorowany na Twitterze.W oświadczeniu napisano, że ciężarówka stoczyła się po stromym odcinku drogi i wjechała w tłum ludzi. Kierowca został zatrzymany i wszczęto śledztwo. Jeden z oficerów policji przekazał, że przypuszczalnie doszło do awarii hamulców.Media zwracają uwagę, że w Chinach regularnie dochodzi do podobnych wypadków. Pół roku temu sześć osób odniosło obrażenia po tym jak ciężarówka wjechała na targ w mieście Yangping w prowincji Habei. Kierowca stracił wówczas kontrolę nad kierownicą po tym jak dostał ataku padaczki.W marcu 2017 roku 9 osób zginęło a 14 zostało rannych, gdy kierowca autobusu i wjechał w tłum na targu w mieście Shaozhuang w prowincji Shandong.",,
Grafika z kleszczem. Sikorski zrozumiał tweety Gmyza,"„Teraz widzę, że reagował na naganny plakat Stanisława Gawłowskiego” – napisał w nawiązaniu do niedzielnej publikacji Cezarego Gmyza były szef MSZ Radosław Sikorski. Wcześniej oskarżył dziennikarza TVP o szerzenie nazistowskiej propagandy.","6 września Stanisław Gawłowski, poseł PO oskarżony w aferze korupcyjnej, zamieścił na Twitterze grafikę, na której widać kontur granic Polski z orłem i atakującym go kleszczem, na którym umieszczono logo PiS–u. Na grafice widniał również napis: „Ten kleszcz w końcu odpadnie, ale zostawi nam trudną do uleczenia boreliozę”. Na wpis krytycznie zareagowało wielu dziennikarzy, wśród nich  Cezary Gmyz, który przypomniał, że takiej samej retoryki używali Niemcy wobec Żydów. Dziennikarz TVP do swojego wpisu dołączył jeden z plakatów propagandowych III Rzeszy.Wpis Gmyza spotkał się z krytyką szefa MSZ za czasów PO Radosława Sikorskiego, jak również „Ośrodka Monitorowania Zachowań Rasistowskich i Ksenofobicznych”. Oskarżyli oni dziennikarza o… szczerzenie nazistowskiej propagandy. „Ku*wizja trzyma standardy” – napisał Sikorski.",,
Premier o płacy minimalnej: pracownik nie może być traktowany wyłącznie jako koszt,"Pracownik nie może być traktowany wyłącznie jako koszt. Pracownik to człowiek – podkreślił premier Mateusz Morawiecki w wywiadzie dla „Gościa Niedzielnego”. Mówiąc o planach podniesienia płacy minimalnej. Przypomniał też przedsiębiorcom, że PiS proponuje ulgi, m.in. w płaceniu ZUS.","Szef rządu zwrócił uwagę, że przez 25 lat wmawiano nam, że powinniśmy być krajem taniej siły roboczej, co skutkowało wyjazdem milionów ludzi z Polski, ponieważ ich aspiracje zawodowe i awans materialny w tych warunkach nie mogły być spełnione.  – Dlatego musimy tworzyć takie miejsca pracy, które będą potrzebowały pracowników wysoko wykwalifikowanych, potrafiących posługiwać się najnowszymi technologiami. Będą oni bardziej wydajni i produktywni – podkreślił. Według Morawieckiego podwyżka płacy minimalnej prowadzi do realnej zmiany modelu gospodarczego, co umożliwi nam wyjście z pułapki średniego dochodu.  – Jesteśmy dużo tańsi i niewiele zarabiamy w porównaniu z krajami zachodnimi, a z kolei dużo w porównaniu z Chinami, Indiami czy Bangladeszem. To jest pułapka średniego dochodu, z której musimy się wydostać, oczywiście idąc w kierunku zachodnim – zauważył. Morawiecki poinformował, że łącznie, ok. 300 tys. polskich firm będzie mogło skorzystać z tych zmian. – Wprowadzamy zasadę ryczałtu podniesionego z 250 tys. euro do miliona euro, a wkrótce do 2 mln euro. To pozwoli przedsiębiorcom zaoszczędzić około miliarda złotych na usługach księgowych i różnych operacjach biurowych – przypomniał.  Morawiecki wyraził przekonanie, że lepiej opłacony pracownik będzie miał większą motywację do wydajnej pracy. – Pracownik nie może być traktowany wyłącznie jako koszt. Pracownik to człowiek. A jeśli już z ekonomicznego i biznesowego punktu widzenia patrzymy - to przede wszystkim warto inwestować w pracowników. A i na szacunek zasługuje jako człowiek tak samo jak pracodawca. Taka jest filozofia naszego działania – podkreślił.",,
Rosja jutro rozpocznie tłoczenie czystej ropy do Polski,"Rosja rozpocznie w poniedziałek tłoczenie czystej ropy do Polski. Poinformowała o tym agencja Ria Novosti, powołując się na wypowiedź rosyjskiego ministra energetyki Aleksandra Nowaka.","Wcześniej wiceprezydent rosyjskiej spółki Transnieft Igor Demin oświadczył, że surowiec odpowiedniej jakości zostanie wpuszczony do jednej z północnych nitek rurociągu tranzytowego i popłynie w kierunku polskiego i niemieckiego odcinka rurociągu „Przyjaźń”. Problemy z dostawami rosyjskiej ropy zaczęły się 19 kwietnia, gdy białoruskie służby odpowiedzialne za tranzyt paliwa zauważyły gwałtowny spadek jakości surowca. Okazało się, że rurociągiem „Przyjaźń” płynie ropa zanieczyszczona chlorkami organicznymi. Białoruś, Polska, Niemcy i Ukraina wstrzymały tranzyt. Na początku maja po oczyszczeniu ropociągu czyste paliwo popłynęło na Białoruś. Na razie nie wiadomo, jakie straty poniosły kraje tranzytowe w związku z tą sytuacją. Białoruscy eksperci twierdzą, że tylko ich kraj stracił na tym incydencie kilkaset milionów dolarów. Natomiast rosyjski minister energetyki Aleksandr Nowak powiedział agencji Interfax, że może chodzić o łączną kwotę 100 milionów dolarów.",,
Logo sieci fast foodów w Łazienkach. „Sukces! Zdjęli pływające szkaradztwo”,"Ogromy znak sieci McDonald’s został usunięty ze stawu w Łazienkach Królewskich – poinformował w mediach społecznościowych Jan Śpiewak, działacz ruchów miejskich. „Sukces! Zdjęli pływające szkaradztwo” – napisał aktywista.","We wtorek rano Śpiewak zamieścił post informujący o tym, że ogromny znak McDonald’s pływa przed Pałacem na Wodzie w Łazienkach Królewskich. Ocenił, że wygląda na to, iż korporacja wynajęła sobie pałac na cały dzień. „Wstyd dla dyrekcji parku i jego zwierzchników, którzy pozwalają na komercjalizację i niszczenie niepowtarzalnego klimatu i charakteru Łazienek Królewskich” – podkreślił.W tej sprawie interweniował również prezydent Warszawy Rafał Trzaskowski. Wystosował pismo do Jakuba Lewickiego, Wojewódzkiego Konserwatora Zabytków, z pytaniem, czy wydał zgodę na takie działania na terenie parku. „Ze zdumieniem przyjąłem wiadomość o odbywającej się w Łazienkach Królewskich komercyjnej imprezie jednej z firm. Zdziwienie spotęgował fakt, że wydarzeniu towarzyszy ingerencja wizualna w sam widok zespołu pałacowo-parkowego” – napisał prezydent stolicy. Zaznaczył przy tym, że Pałac na Wodzie jest to jeden z najcenniejszych zespołów pałacowo-parkowych w Polsce i jest zabytkiem o randze światowej.",,
Ambasador przy UE: Niewycofanie skargi z TSUE sytuacją precedensową,"Decyzja Komisji Europejskiej, by nie wycofywać skargi przeciw Polsce z Trybunału Sprawiedliwości UE mimo zmian w ustawie o Sądzie Najwyższym, to precedens – mówił w Brukseli stały przedstawiciel Polski przy UE Andrzej Sadoś.","Ambasador, który zastępował ministra ds. europejskich Konrada Szymańskiego na posiedzeniu Rady ds. Ogólnych, relacjonował, że w czasie dyskusji o Polsce podkreślał, że rząd zrealizował 100 proc. postulatów Komisji, jakie zostały zawarte w skardze do TSUE. – Podkreślaliśmy, że fakt, iż Komisja nie zdecydowała się na wycofanie skargi, jest zdecydowanym precedensem. W ciągu 15 lat naszej obecności w UE, śledząc różnego rodzaju procedury naruszeniowe, możemy powiedzieć, że w tego typu przypadkach Komisja zawsze wycofywała skargi w momencie, gdy państwo członkowskie zrealizowało przedmiot tej skargi. Mamy tutaj do czynienia z sytuacją precedensową nie tylko dla Polski, ale wszystkich państw członkowskich – powiedział polskim korespondentom w Brukseli Sadoś. Z kolei wiceprzewodniczący Komisji Europejskiej Frans Timmermans potwierdził na konferencji po posiedzeniu Rady ds. Ogólnych, że jego instytucja nie wycofa skargi przeciwko Polsce z TSUE.",,
Spór o Kuryle. Rosyjskie MSZ wezwało ambasadora Japonii,"Rosyjskie MSZ wezwało ambasadora Japonii w Rosji Toyohisę Kozukiego, by wyrazić ubolewanie z powodu krytyki ze strony Tokio. Ta, zdaniem Rosjan, ma graniczyć z „próbą ingerowania w wewnętrzne sprawy Rosji”.","Rosyjskie Ministerstwo Spraw Zagranicznych przekazało, że japońskie komentarze odnośnie tego, co Rosja robi na swoim suwerennym terytorium, są „nie do przyjęcia”. Resort poinformował, że wręczył japońskiemu ambasadorowi notę protestacyjną dotyczącą naruszenia przepisów przez japońskich uczestników ruchu bezwizowego na spornych wyspach. W piątek premier Rosji Dmitrij Miedwiediew złożył wizytę na jednej z Wysp Kurylskich, wywołując ostry sprzeciw japońskich władz. MSZ Japonii wyraziło natychmiast ubolewanie z powodu „niezwykle niefortunnej” wizyty, która jest „sprzeczna ze stanowiskiem Japonii w sprawie »Terytoriów Północnych« i godzi w uczucia Japończyków”. „Zdecydowanie wzywamy stronę rosyjską do podjęcia konstruktywnych działań w celu osiągnięcia dalszego postępu w stosunkach Japonia-Rosja, w tym w kwestii zawarcia traktatu pokojowego” – napisano.",,
"„Emilia groziła sędziemu Cichockiemu, nękała jego rodzinę”","Emilia Sz. groziła sędziemu Arkadiuszowi Cichockiemu, że ujawni prywatną ich korespondencję w środowisku sędziowskim i przestrzeni publicznej. Nękała go i jego rodzinę groźbami nawet, kiedy przebywał w szpitalu – czytamy w oświadczeniu pełnomocnika sędziego Cichockiego.","W artykule „Gazety Wyborczej” pt. „Kasa za hejt. Jak ludzie od Ziobry płacili »Emi« za oczernianie sędziów” Wojciecha Czuchnowskiiego, Agnieszki Kublik i Łukasza Woźnickiego opisywano korespondencję Cichockiego z Emilią – kobietą, na którą powołał się Onet.pl, zarzucając byłemu wiceministrowi sprawiedliwości Łukaszowi Piebiakowi aprobowanie działań zmierzających do zdyskredytowania sędziów.Sędzia Arkadiusz Cichocki był do marca 2019 r. prezesem Sądu Okręgowego w Gliwicach. Podał się do dymisji po tym, jak Emilia opublikowała fotografię, na której widać było nagie, męskie ciało. Zdjęcie podpisała „Sędzia GLIWICE Arkadiusz Cichocki”. Po kilkudziesięciu minutach zostało ono skasowane.W lipcu na Twitterze Emilia napisała: „Oświadczam, że zamieszczone przeze mnie zdjęcie nagiego mężczyzny z podpisanym imieniem i nazwiskiem sędziego nie było prawdziwe. Przepraszam sędziego Arkadiusza Cichockiego za wszelkie nieprzyjemności i zło, jakie go spotkało przez ten wpis”.Jak informował portal tvp.info, sędzia Cichocki w środę trafił na OIOM. Stało się to w dniu, kiedy był negatywnym bohaterem tekstu „Gazety Wyborczej”.W oświadczeniu przesłanym „Tygodnikowi Solidarność” pełnomocnik sędziego Cichockiego mec. Piotr Urbanek odniósł się to tez stawianych w publikacjach medialnych, dotyczących Cichockiego. Skomentował też udział w całej sprawie Emilii Sz., kobiety, która miała za pomocą mediów społecznościowych dyskredytować sędziów.„W chwili gdy sędzia Arkadiusz Cichocki formułował wobec jednego z sędziów Apelacji Gdańskiej zarzuty o zbrodnie komunistyczne popełnione w 1982 roku, Emila Sz. dotychczas deklarująca »gorący patriotyzm« zaczęła na początku żądać wycofania się Arkadiusza Cichockiego ze sprawy i zarzutów, a następnie zaczęła mu grozić ujawnieniem ich prywatnej korespondencji w środowisku sędziowskim i przestrzeni publicznej. W ciągu krótkiego czasu groźby nie tylko się zmaterializowały poprzez upublicznienie na kontach mediów społecznościowych sędziów, ale również rozszerzyły się na rodzinę sędziego Cichockiego, ze szczególnym naciskiem na ujawnienie wobec nieletnich dzieci” – czytamy w oświadczeniu. Dalej napisano, że Cichocki w marcu 2019 r. złożył zawiadomienie do prokuratury o możliwym przestępstwie Emilii Sz. „Po wszczęciu postępowania Emilia Sz. nie tylko nie zaprzestała gróźb, ale nękała groźbami jego samego i jego rodzinę do dnia 24 sierpnia 2019 roku, nawet w warunkach szpitalnych” – napisał pełnomocnik.",,
„Forbes”: Departament Stanu uderzył głównie w „króla aluminium”,"Po ogłoszeniu przez Departament Stanu USA sankcji wobec siedmiu rosyjskich miliarderów, ich majątek zmniejszył się w piątek łącznie o 1,2 mld USD – ocenia rosyjskie wydanie magazynu „Forbes”. Lwią część tych strat poniósł Oleg Deripaska.","Majątek Deripaski w piątek, po ogłoszeniu amerykańskich sankcji, w trakcie największego spadku akcji kontrolowanych przez niego przedsiębiorstw, skurczył się o 960 mln USD, czyli więcej niż o 15 proc. – oceniają analitycy. Akcje grupy En+ traciły na giełdzie w Moskwie ponad 20 procent, akcje koncernu aluminiowego Rusal – blisko 12,5 proc. Ogółem wartość akcji En+ spadła o 1,4 mld USD, do 5,5 mld USD.  Wiktor Wekselberg, który zamyka w rankingu „Forbesa” dziesiątkę najbogatszych Rosjan, stracił 57 mln USD, co stanowi 0,4 proc. jego majątku. Na 265 mln USD szacuje się straty Sulejmana Kerimowa, członka Rady Federacji, wyższej izby rosyjskiego parlamentu. O 6 mln USD zmniejszył się stan posiadania Władimira Bogdanowa, szefa przedsiębiorstwa Surgutnieftiegaz.  Deripaska, nazywany „królem aluminium”, od lat jest wiązany z najbliższym otoczeniem prezydenta Władimira Putina. Media zachodnie badały w zeszłym roku powiązania oligarchy z Paulem Manafortem, byłym szefem kampanii wyborczej prezydenta USA Donalda Trumpa.",,
Firmy Skarbu Państwa i odbiorcy indywidualni nie korzystają z węgla z Donbasu,"Polska energetyka i inne firmy należące do Skarbu Państwa nie korzystają z węgla z zajętego przez prorosyjskich separatystów Donbasu – zapewnił Grzegorz Tobiszowski. Wiceminister energii ujawnił też, że nie używają takiego węgla krajowi odbiorcy indywidualni.","Tobiszowski wyjaśnił, że węgiel z Donbasu jest tylko wykorzystywany przez prywatne podmioty w przemyśle chemicznym.– Mówienie o tym, że my węglem z Donbasu, antracytem, trujemy dzieci, to jakiś skandal, rzecz dla mnie bez precedensu. Jeśli ktoś (...) mówi o 3,5 mld zł (wartości sprowadzanego do Polski rosyjskiego węgla – red.), mówi o wspieraniu Putina – przepraszam, ale nawet nie wiem, jak to skomentować – powiedział wiceminister w Polskim Radiu Katowice, nawiązując do niedawnych wypowiedzi przewodniczącego Rady Europejskiej Donalda Tuska.W miniony piątek podczas wystąpienia na Uniwersytecie Warszawskim Donald Tusk wspomniał m.in., że gdy był premierem, jednym z tematów był węgiel z Rosji. – Dzisiaj sobie uświadomiłem, że to jest niezwykle dziwna forma patriotyzmu: sprowadzać rosyjski węgiel z Donbasu, finansować imperialne pomysły prezydenta Putina, które zagrażają naszemu bezpośredniemu sąsiadowi i przyjacielowi, Ukrainie, i dawać mu 3,5 mld zł rocznie za ten węgiel z okupowanej części Ukrainy, i truć tym rosyjskim węglem polskie dzieci – powiedział Tusk. Jak mówił, węgiel z Donbasu to surowiec dobrej jakości, którego nie używa ani polska energetyka, ani odbiorcy indywidualni, których paleniska nie są przystosowane do spalania takiego paliwa.– To węgiel bardzo specyficzny, o wysokiej jakości. Jedynie przez niektóre podmioty w Polsce, ale prywatne – chcę to bardzo mocno podkreślić – jest on wykorzystywany do chemii. Ale podmioty Skarbu Państwa, polska energetyka czy nawet odbiorcy indywidualni nie korzystają z tego węgla, bo nawet nie mają przystosowanych ku temu palenisk. Ten węgiel pojawia się jako transport do Niemiec, (...) Polska z tym nie ma nic wspólnego – zapewnił Tobiszowski.Wiceminister ocenił, że węgiel – jako surowiec energetyczny – jest potrzebny polskiej gospodarce nie dlatego, że ktoś szczególnie „ukochał” węgiel, ale jako „stabilizator chociażby przy rozwoju odnawialnych źródeł energii”.",,
Ukraina ma otrzymać od USA fregaty rakietowe,Stany Zjednoczone zaproponowały przekazanie Ukrainie fregat rakietowych typu Oliver Hazard Perry. Takie okręty poważnie wzmocniłyby siły ukraińskiej marynarki w działaniach wojskowych na Morzu Czarnym i Azowskim – napisał w czwartek Ukraiński Portal Militarny.,"Według jego źródeł władze USA przekazały ministerstwu obrony Ukrainy pismo w sprawie udzielenia pomocy wojskowo-technicznej ukraińskiej armii i marynarce wojennej. „Zgodnie z ofertą rozpatrywane jest przekazanie fregat typu Oliver Hazard Perry z zasobów marynarki wojennej USA w ramach programu Excess Defense Articles” – podał portal. „Takie okręty mogą znacząco podwyższyć możliwości obronne Sił Zbrojnych Ukrainy na teatrze działań wojskowych na Morzu Czarnym i Azowskim” – oceniła redakcja. Okręty typu Oliver Hazard Perry (OHP) to jednostki przeznaczone do osłony transportu morskiego, głównie przez zwalczanie okrętów podwodnych. Amerykanie w latach 1975-2004 zbudowali ponad 70 okrętów tej klasy. W opinii specjalistów są uważane za jedną z najlepszych konstrukcji okrętowych na świecie, głównie dzięki modułowej konstrukcji, która pozwala na wielokrotne modyfikacje, oraz bardzo dobrej dzielności morskiej.",,
PiS przed PO,"PiS z wynikiem 34 proc. poparcia o 2 punkty procentowe wyprzedza Platformę Obywatelską, na którą głosować chce 32 proc. wyborców – wynika z najnowszego sondażu przeprowadzonego przez TNS na zlecenie programu „Forum”. Trzecie miejsce zajmuje SLD z poparciem 15 procent. Do Sejmu weszłaby jeszcze partia Janusza Palikota (7 proc.) i Polskie Stronnictwo Ludowe (6 proc.).","W porównaniu z poprzednim miesiącem, poparcie dla partii Jarosława Kaczyńskiego wzrosło o 1 punkt procentowy, zaś na Platformę głosowałoby o 2 punkty proc. ankietowanych mniej. Wzrosło poparcie dla Sojuszu Lewicy Demokratycznej, na który dziś swój głos oddałoby 15 procent badanych (w kwietniu 13 proc.). Według najnowszego sondażu, Solidarna Polska Zbigniewa Ziobro, Polska Jest Najważniejsza i Nowa Prawica – dziś nie mogłyby liczyć na miejsca w Sejmie.Jak zauważa dr Norbert Maliszewski, specjalista ds. marketingu politycznego, „potwierdza się, że Platforma Obywatelska w sytuacji kryzysu gospodarczego nie ma recepty”. – To najważniejszy długoterminowy powód jej spadków. Poza tym to, co dziś oferuje partia rządząca, to wewnętrzne konflikty, afery i arogancja w postaci obwiniania mediów za swoje problemy.Zdaniem komentatora  PiS, choć zyskuje niewiele, „to w przypadku problemów PO staje się liderem”. Norbert Maliszewski podkreśla, że „skuteczna jest strategia Jarosława Kaczyńskiego, który unika prowokacji”. – Lider PiS powoli, konsekwentnie zbiera głosy dzięki objazdowi po Polsce, podawaniu ręki i głośnemu mówieniu o problemie braku pracy, kryzysu – uważa Maliszewski. Sikorski najlepszy, Tusk i Arłukowicz – najgorsiW badaniach przeprowadzonych przez TNS pytano także o ocenę premiera i jego ministrów. Najlepiej oceniany jest minister spraw zagranicznych Radosław Sikorski, pozytywnie na jego temat wypowiedziało się 59 proc. badanych. Drugie miejsce wśród najlepiej ocenianych zajął szef resortu kultury Bogdan Zdrojewski (58 proc.), trzeci jest minister administracji i cyfryzacji Michał Boni (44 procent), a na czwartym miejscu znalazł się szef MON Tomasz Siemoniak (43 proc.).Zdaniem Polaków najgorzej pracuje szef rządu Donald Tusk. Premiera źle ocenia aż 64 procent badanych (przy 28 procentach pozytywnych ocen). Ten sam wynik uzyskał minister zdrowia Bartosz Arłukowicz, na kolejnym miejscu wśród budzących negatywne emocje ministrów jest Joanna Mucha (60 proc.) i Sławomir Nowak (52 proc.).Jak mówi dr Maliszewski, widać, że Donald Tusk „ponosi konsekwencje za nieudany eksperyment, którym był rząd autorski dobierany na podstawie wizerunku, a nie na podstawie kompetencji”. – Ci ministrowie, którzy są odpowiedzialni za życiowe problemy Polaków – zdrowie, drogi i sport, który przecież także budzi wiele emocji – najwięcej tracą. Podczas pierwszej kadencji to „źli bojarzy” byli winni, a Tusk był „dobrym carem”, teraz za błędy ministrów odpowiada premier. Chociaż sam wiele błędów nie popełnia, to traci poparcie wyborców – mówi w rozmowie z tvp.info ekspert ds. wizerunku politycznego.  Badanie zostało przeprowadzone na reprezentatywnej grupie dorosłych mieszkańców Polski w dniach 15-16 maja.",,
USA zestrzeliły irańskiego drona,"Stany Zjednoczone zestrzeliły irańskiego drona, który przeleciał w pobliżu jednego z amerykańskich okrętów stacjonujących w cieśninie Ormuz. Poinformował o tym prezydent Stanów Zjednoczonych Donald Trump.","Okręt desantowy „USS Boxer podjął działania obronne przeciwko irańskiemu dronowi, który podleciał na bardzo, bardzo bliską odległość, około 1000 jardów” – powiedział prezydent USA w Białym Domu. Dodał, że dron uległ natychmiastowemu zniszczeniu.Donald Trump zaznaczył, że zdarzenie to było „ostatnim z wielu prowokacyjnych i wrogich działań Iranu przeciwko statkom pływającym na wodach międzynarodowych”. – Stany Zjednoczone zastrzegają sobie prawo do obrony własnego personelu oraz interesów – powiedział amerykański prezydent. Także Pentagon oświadczył, że zestrzelenie drona było obronnym działaniem, mającym ochronić bezpieczeństwo jednostki oraz jej załogi.",,
Abp Gądecki: módlmy się o niezachwianą wiarę dla prześladowanych chrześcijan,"– Módlmy się o pokój w Sudanie, niezachwianą wiarę dla chrześcijan i błogosławieństwo Boże dla tego kraju - powiedział przewodniczący Episkopatu abp Stanisław Gądecki w związku z obchodzonym w niedzielę XI Dniem Solidarności z Kościołem Prześladowanym.","W wydanym komunikacie abp Gądecki podkreślił, że organizujące ten dzień Papieskie Stowarzyszenie „Pomoc Kościołowi w Potrzebie” co roku zwraca uwagę na wybrany kraj, szczególnie doświadczany prześladowaniami chrześcijan. W tym roku jest to Sudan Południowy.  „Jednocząc się w wierze, duchu braterstwa oraz poczuciu bycia jednym Kościołem módlmy się za wszystkich cierpiących prześladowania z powodu wiary w Chrystusa, a w tym roku szczególnie za chrześcijan w Sudanie Południowym” - zaapelował przewodniczący Episkopatu Polski. Abp Gądecki zwrócił uwagę na trudną sytuację mieszkańców Sudanu Południowego, podkreślając, że w tym kraju od lat nieprzerwanie trwa katastrofa humanitarna, dodatkowo jest on targany konfliktami wewnętrznymi, a chrześcijanie cierpią prześladowania. Przewodniczący Episkopatu Polski przypomniał też, że w kwietniu tego roku papież Franciszek spotkał się z przywódcami Sudanu Południowego, aby prosić ich o trwały pokój. Ojciec Święty powiedział wtedy: „Pamiętajcie, że wraz z wojną traci się wszystko”.",,
„Ukraina nie odzyska terytoriów zabranych przez Rosję”,"– Ukraina nie odzyska zabranych przez Rosję terytoriów – taką opinię wyraził specjalny przedstawiciel Stanów Zjednoczonych do spraw Ukrainy. Kurt Volker uważa, że militarna pomoc USA udzielona Ukrainie może się przyczynić do ustanowienia pokoju.","– Rosja jest za silna, by Ukraina odzyskała od niej zabrane terytoria – zaznaczył Kurt Volker w wypowiedzi udzielonej BBC Ukraina. Specjalny przedstawiciel USA dodał jednak, że „cena” rosyjskiej agresji już wzrosła i będzie wzrastać nadal. Zdaniem Kurta Volkera, czynnikiem powstrzymującym Rosję są sankcje, ale też ewentualna misja pokojowa Organizacji Narodów Zjednoczonych. W opinii przedstawiciela USA ds. Ukrainy również przekazanie przez temu krajowi śmiercionośnej broni przyczyni się do ustanowienia pokoju w Donbasie. Jak wyjaśnił, niemożność utrzymania przez Ukrainę linii rozdziału sił staje się zaproszeniem do dalszej agresji.",,
„Kwestia relacji obronnych z Polską stoi ponad podziałami politycznymi w USA”,"– Rozmawiałem z politykami różnych opcji zarówno w Białym Domu, Pentagonie, jak i w Kongresie. Spotkania utwierdziły mnie w przekonaniu, że kwestia wzmacniania obecności USA w Europie, a co za tym idzie zacieśnianie relacji z Polską, stoją ponad podziałami politycznymi. Takie zapewnienie usłyszałem zarówno z ust Demokratów, jak i Republikanów zasiadających w senackiej komisji obrony – powiedział w wywiadzie dla tygodnika „Gazeta Polska” minister obrony narodowej Mariusz Błaszczak. Rozmowa ukaże się w środę.","Minister Błaszczak został zapytany m.in., czy ewentualna porażka Donalda Trumpa w przyszłorocznych wyborach prezydenckich w USA mogłaby skomplikować wzajemne relacje obronne. – Nie mam obaw, że w przypadku takiego scenariusza po stronie amerykańskiej zmieniłoby się nastawienie względem naszego kraju – ocenił. – Goszcząc wielokrotnie w USA, rozmawiałem z politykami różnych opcji zarówno w Białym Domu, Pentagonie, jak i w Kongresie. Spotkania utwierdziły mnie w przekonaniu, że kwestia wzmacniania obecności USA w Europie, a co za tym idzie zacieśnianie relacji z Polską, stoją ponad podziałami politycznymi. Takie zapewnienie usłyszałem zarówno z ust Demokratów, jak i Republikanów zasiadających w senackiej komisji obrony – wyjaśnił szef resortu obrony. Jak zauważył, „w czasie tych rozmów podkreślano zaangażowanie Polski w politykę obronną i fakt, że od 2015 roku polski rząd przywiązuje tak dużą wagę do obronności, głównie jeżeli chodzi o wydatki (2 proc. PKB) i rozwijanie zdolności armii”.  Nowy rząd Minister mówił też o formowaniu nowego gabinetu. Podkreślił, że zmiany nie będą duże, a szefem rządu pozostanie Mateusz Morawiecki. Podkreślił, że zespół osób tworzących Radę Ministrów  współpracuje ze sobą od czterech lat. – Wiadomo, że przez ten czas doszło do zmian w Radzie Ministrów, co wynikało m.in. z wyniku wyborów do Parlamentu Europejskiego, jednak trzon został zachowany – zauważył. – Pracujemy dalej, realizujemy zobowiązania i w odróżnieniu od innych jesteśmy wiarygodni. Przez pierwsze sto dni zrealizujemy wszystkie projekty z tzw. Piątki Kaczyńskiego, zapowiadanej w czasie kampanii wyborczej. Będziemy konsekwentnie realizowali program przyjęty w Katowicach. On jest dla nas drogowskazem. Nie ma dla mnie również wątpliwości, że jednym z priorytetów musi być kontynuacja reformy sądownictwa. Takie jest oczekiwanie wyborców – ocenił szef MON.",,
Bp Miziński: Wielki Post to czas porządkowania naszego życia,"Wielki Post to czas porządkowania naszego życia, odkrywania powołania do świętości i stawania w prawdzie wobec naszych słabości i grzechów. W tym czasie wezwanie do nawrócenia rozbrzmiewa głośniej i jest bardziej bezpośrednie – powiedział sekretarz generalny episkopatu Polski bp Artur Miziński.","Środa Popielcowa, przypadająca w tym roku 6 marca, rozpoczyna w Kościele katolickim trwający 40 dni okres Wielkiego Postu.Jak powiedział bp Miziński, w całym roku liturgicznym każdy chrześcijanin jest wezwany do tego, aby przemieniać swoje życie na lepsze. – Kościół daje nam jednak także szczególne momenty, w których to wezwanie do nawrócenia rozbrzmiewa głośniej i jest bardziej bezpośrednie. W Wielkim Poście Kościół daje nam trzy rady: powinniśmy modlić się jeszcze intensywniej, pościć – a więc rezygnować ze wszystkiego, co nas ogranicza w nawiązywaniu relacji z Bogiem, a także dawać jałmużnę, a więc pamiętać o drugim człowieku, który potrzebuje naszej pomocy – wyjaśnił sekretarz generalny episkopatu. Bp Miziński zaznaczył, że Wielki Post jest też formą przygotowania do świąt Wielkiej Nocy, w których przeżywamy tajemnicę przejścia Jezusa ze śmierci do życia. – Jesteśmy powołani, by przejść tę samą drogę, którą przeszedł Jezus – poprzez swoją mękę i śmierć aż do chwały zmartwychwstania. Jezus po to umarł i zmartwychwstał, aby nam tę drogę otworzyć i nią nas prowadzić – podkreślił. Hierarcha przypomniał, że okres Wielkiego Postu rozpoczyna Środa Popielcowa i charakterystyczny obrzęd posypania głów wiernych popiołem. – Ten zwyczaj ma nam przypominać prawdę o nas samych: że z prochu powstaliśmy i w proch się obrócimy. Ale także, że – jak przypominają nam słowa wypowiadane przez kapłana podczas liturgii pogrzebowej – Pan Bóg wskrzesi nas w dniu ostatecznym. Dlatego w Środę Popielcową podczas obrzędu posypania głowy popiołem usłyszymy również słowa: „Nawracajcie się i wierzcie w Ewangelię”, które są wezwaniem do tego, by przekraczać swoją ziemską naturę i kierować ducha ku Bogu – zaznaczył bp Miziński. Dodał, że Wielki Post ma być czasem odkrywania naszego powołania do świętości i stawania w prawdzie wobec naszych słabości i trudności, które spotykamy w codziennym życiu. – Niech ten Wielki Post będzie czasem podejmowania różnych form wyrzeczeń, które pomogą nam przezwyciężyć nasze słabości, i otwierania naszych serc na potrzeby bliźnich – zaapelował. Jednocześnie zastrzegł, że podejmowana pokuta i umartwienia nie są celem samym w sobie, lecz mają nas ukierunkować na „zmartwychwstanie z grzechów, by żyć jako dzieci Boże”.",,
Jak uciec przed manipulacją?,"Dramat psychologiczny pt.  „W imieniu diabła” pokazała w Gdyni Barbara Sass. Film bierze udział w walce o Złote Lwy.   To pierwszy od 12 lat film, który zrealizowała Sass.","Reżyserka „Krzyku” i „Dziewcząt z Nowolipek” podkreślała, że przez te lata nie próżnowała, pracowała m.in. bardzo  dużo w teatrze. Jak powiedziała na konferencji prasowej, od dawna chciała zrobić film o manipulacji. Kilka lat temu miała już nawet gotowy scenariusz, ale pomysł odłożyła w czasie. Powróciła do niego, gdy polska opinia publiczna z zapartym tchem obserwowała wydarzenia w Kazimierzy Dolnym, gdzie  grupa zbuntowanych zakonnic zamknęła się w klasztorze wraz ze swoim spowiednikiem. Sass podkreśla jednak, że ta historia była dla niej tylko impulsem, inspiracją.  Nie dokumentowała tamtych wydarzeń,  nie spotykała się z zakonnicami.  Reżyserka podkreśla, że nie chciałaby, aby jej film był jednoznacznie kojarzony z historią betanek, choć jak powiedziała, wie, że pewnych skojarzeń uniknąć się nie da. Sass mówi, że wymyśliła bohaterkę, która trafia do klasztoru i zostaje tam poddana praniu mózgu.  W tej roli, młodziutkiej, wrażliwej zakonnicy wystąpiła   debiutująca w dużej roli Katarzyna Zawadzka.  Trzeba tu napisać, że Barbara Sass świetnie poprowadziła młodą aktorkę. Jej kreacja jest wielowymiarowa i przekonująca. Sass jest uznawana za mistrzynię filmowego portretu kobiet.  Daleko jej filmom od sentymentalizmu czy też feminizmu. Są zwykle  gęste od emocji, bliskie życiu.  – Ja sama piszę scenariusze i one są konsekwencją mojego widzenia świata.  Bohaterkami są kobiety nie dlatego, że jestem feministką, ale wydaje mi się, że gdy opowiadam o kobiecie, zdecydowanie lepiej rozumiem moją bohaterkę niż ktokolwiek inny.    Reżyserka nie obawia się, że film będzie źle odebrany przez środowiska związane z Kościołem. Jak mówiła, konsultowała się z księżmi.  Nie zależało jej także na szokowaniu, budzeniu niepotrzebnych kontrowersji.  I dlatego pewne wątki przeprowadziła łagodnie. Film jest opowiadany z perspektywy Anny (Katarzyna Zawadzka), młodej zakonnicy, głęboko religijnej i wrażliwej, która mieszka w małym klasztorze w prowincjonalnym miasteczku. Anna chętnie pracuje poza klasztorem, pomaga dzieciom. Przyjaźni się też ze starszym księdzem z miejscowej parafii (Marian Dziędziel  w nietypowej dla siebie roli, z której dobrze się wywiązał).  Matka  przełożona (demoniczna Anna Radwan) próbuje za wszelką cenę ograniczyć wyjścia swoich zakonnic do miasteczka. Twierdzi,  że są tam narażone na kontakt z szatanem i opętanie.  Wkrótce  matka przełożona wchodzi w otwarty konflikt z kurią. Zamyka się w klasztorze ze swoimi zakonnicami, które zdołała przekonać, że tylko  tam, za murami, są w stanie żyć zgodnie z bożymi przykazaniami. W klasztorze pojawia się też nowy spowiednik (Mariusz Bonaszewski). Zakonnice ulegają  czemuś w rodzaju zbiorowej hipnozy. Są posłuszne matce przełożonej i spowiednikowi, choć ich zachowania stają się mocno  niekonwencjonalne. Anna, ulubienica matki przełożonej,  najpierw oddana jej w 100 procentach, zaczyna jednak dostrzegać coraz więcej niepokojących zjawisk.  Zaczyna walczyć o czystość swojego ducha i ciała. „W imieniu diabła” to film o świecie, z którego ludzie wygonili Boga i chcieli zająć jego miejsce, realizując odwieczne pragnienie posiadania władzy absolutnej.   Dobrze, że powstał.  Był potrzebny, zwraca uwagę na istotne  sprawy, których jakże często zauważać nie chcemy.  Niestety, opowiadający o przeżyciach ekstatycznych, o wielkich namiętnościach, film  pozostaje letni.  Zabrakło chyba trochę pomysłów na oddanie przemian, które zachodziły w młodych zakonnicach, które matka przełożona poddała praniu mózgu, po prostu szwankuje drugi plan. Akcja skupia się na siostrze Annie, ale to zbyt mało.    Film ma już dystrybutora, w kinach zobaczymy go 19 września. Wcześniej weźmie udział w konkursie międzynarodowego festiwalu filmowego w Moskwie. Barbara Sass wyreżyserowała m.in. filmy:  „Bez miłości” i „Krzyk” z Dorotą Stalińską, „Tylko strach” z Anną Dymną, „Pajęczarki” z Adrianną Biedrzyńską i „Pokuszenie” i „Jak narkotyk”  z Magdaleną Cielecką.",,
Piątkowy przegląd prasy w TVP Info,"Parlament Europejski wezwał w rezolucji Komisję Europejską do walki z kłamstwami historycznymi dot. paktu Ribbentrop-Mołotow; Donald Trump ma nowego doradcę ds. bezpieczeństwa; IPN zlokalizował kilkaset katowni bezpieki; większość Polaków chce podwyższenia pensji minimalnej – wynika z sondażu – a co piąty przekroczył już wiek emerytalny – to tylko niektóre z informacji prasowych, które dziś z samego rana red. Antoni Trzmiel przedstawiał w przeglądzie prasy w TVP Info. Najświeższe informacje, doniesienia z Polski i świata codziennie na antenie i portalu tvp.info.",,,
„Odwołanie Gowina nie jest prostą sprawą”,"– W przypadku ministra Budzanowskiego premier nie miał wątpliwości, bo to minister bez zaplecza politycznego. Z ministrem Gowinem jest inaczej – tak kłopoty rządu, dymisję ministra skarbu i zamieszanie wokół Jarosława Gowina komentował w TVP Info Leszek Miller, lider SLD.","Jarosław Gowin po raz kolejny znalazł się w centrum zainteresowania mediów, polityków i samego premiera Donalda Tuska po tym, jak stwierdził, że rzekomo „niemieccy naukowcy eksperymentują na polskich zarodkach”.  Pojawiły się nawet głosy, że premier Tusk powinien ministra sprawiedliwości zdymisjonować. Zdaniem gościa TVP Info odwołanie Jarosława Gowina nie będzie jednak prostą sprawą, bo ten „ma zaplecze polityczne”. – W przypadku ministra Budzanowskiego premier nie miał wątpliwości, bo to minister bez zaplecza politycznego. Z ministrem Gowinem jest inaczej – ocenił Miller.Szef SLD zauważył, że „minister Budzanowski został zdymisjonowany za konkretny czyn, za niepodjęcie działań”.  – Szkoda, że tak późno, bo już w przypadku LOT-u były zastrzeżenia do pana ministra. Zdaniem Leszka Millera sytuacja, w której znalazł się Jarosław Gowin jest inna, bo chodzi „nie tyle o czyn, co o słowa.”Diagnozując zawirowania w koalicji, Leszek Miller stwierdził: – Zwróciłem uwagę na jeszcze jeden fakt, pan Piechociński w audycji telewizyjnej powiedział, że część ministrów jest nadzorowana przez PSL, a  część przez PO. Można odnieść wrażenie, że mamy dwa rządy w jednym rządzie, co jest sprzeczne nie tylko z Konstytucją, ale i z wieloma ustawami. Jestem ciekaw, co pan premier Tusk ma w tej sprawie do powiedzenia – mówił b. premier. – Po raz pierwszy powiedziano wprost, że nie ma premiera, który nadzoruje cały rząd – stwierdził gość TVP Info.",,
"Niemcy uważają, że uchodźcy, Żydzi, muzułmanie i nazizm to drażliwe tematy","58 proc. Niemców uważa, że wypowiadając się na niektóre tematy, należy zachować szczególną ostrożność – wynika z badania niemieckiego Ośrodka Badania Opinii Publicznej Allensbach. Co piąty ankietowany jest zdania, że drażliwych tematów, które ograniczają swobodę wypowiedzi, jest dużo. Tylko 18 proc. spośród naszych zachodnich sąsiadów uważa, że w miejscach publicznych można wypowiadać się na wszystkie tematy.","Wśród drażliwych tematów Niemcy wymieniają przede wszystkim uchodźców oraz muzułmanów i islam, Żydów, a także okres nazizmu. Ponad dwie trzecie badanych stwierdziło, że zachowuje szczególną uwagę poruszając właśnie temat uchodźców. Większa swoboda panuje w kontaktach z przyjaciółmi, gdzie 59 proc. ankietowanych nie dostrzega żadnych ograniczeń, a ostrożność jedynie przy niektórych tematach deklaruje 34 proc. z nich.Do tematów tabu w Niemczech zalicza się także patriotyzm – tak twierdzi aż 41 proc. ankietowanych, przy czym w 1996 r. uważało tak jedynie 16 proc. Niemców. Deklarując patriotyzm, można zostać zakwalifikowanym do skrajnej prawicy – obawia się coraz więcej osób.Przesadną „poprawność polityczną” krytykuje 41 proc. ankietowanych, którzy odczuwają wzrost społecznej kontroli swoich wypowiedzi i zachowań. Z kolei 35 proc. Niemców uważa, że swoboda wypowiedzi jest możliwa jedynie w sferze prywatnej.",,
Gabinet Karskiego w nowej odsłonie,Dostępny dla zwiedzających od ponad roku edukacyjny gabinet prof. Jana Karskiego w Rudzie Śląskiej od środy ma nowe oblicze. Ekspozycję uatrakcyjniły kolejne unikatowe pamiątki po legendarnym kurierze Polskiego Państwa Podziemnego oraz multimedia.,"Rudzki gabinet to pomysł działającego w tym mieście od czterech latMiędzynarodowego Instytutu Dialogu i Tolerancji im. Jana Karskiego. Jegoinicjatorką była przyjaciółka profesora i Kaya Mirecka-Ploss, która równieżprzekazała instytutowi część pamiątek po legendarnym kurierze. – Przez rok działania Interaktywnego Gabinetu Profesora Jana Karskiegoodwiedziło nas już blisko 600 osób. Na podstawie obserwacji i opiniizwiedzających postanowiliśmy uatrakcyjnić salę przedstawiającą przebieg misjikurierskich profesora – powiedział dyrektor wykonawczy instytutu AleksanderMaicher.Nowa sala ekspozycyjna została wyposażona w trzy dotykowe tablety ipodświetlane mapy z przebiegiem misji Karskiego. Całość otrzymała nowywystrój, lepiej oddający klimat heroicznych misji profesora. – To nie koniec nowości. Dzięki współpracy z Instytutem Hoovera w Waszyngtoniepozyskaliśmy kserokopię oryginalnego raportu profesora Karskiego oraz zdjęciarodzinne Kozielewskich (to prawdziwe nazwisko Karskiego) sprzed 1939roku– wskazał dyrektor.Wśród eksponatów, które już wcześniej znalazły się w gabinecie, jest m.in.biurko, przy którym Karski pracował przez ostatnie dziesięć lat swego życia.Jest wiele innych pamiątek, w tym popiersie prof. Karskiego i kryształowaszkatułka z widokiem Pałacu Prezydenckiego, którą profesorowi podarowałAleksander Kwaśniewski.Inne eksponaty to np. srebrny krzyż Virtuti Militari, dwie flagi - polska iamerykańska - które okrywały trumnę Karskiego, oraz dokument nadaniaprofesorowi 7 czerwca 1982 r. tytułu „Sprawiedliwy wśród Narodów Świata”. Zprzedmiotów codziennego użytku jest kubek i talerz profesora, różaniec,porcelanowy krzyż oraz zdjęcie kota, które Karski zwykł trzymać na biurku. Środową uroczystość otwarcia gabinetu połączono z panelem dyskusyjnym natemat zagrożeń nacjonalizmem i ksenofobią w czasach obecnego kryzysu.Dyskusję poświęcono m.in. niebezpieczeństwom, jakie niesie światowy kryzysdla dialogu międzykulturowego w Europie. W tym kontekście Maicher wspomniałsłowa Jana Karskiego: „wielkie zbrodnie mają zawsze początek w małych aktachnietolerancji”.– W czasach rosnącej ilości wydarzeń na tle nacjonalistycznym i ksenofobicznymw Europie chcemy zapytać, czy rosnące napięcie w społeczeństwach europejskichw czasach kryzysu może być początkiem odradzających się idei, zagrażającychbudowanemu od kilkudziesięciu lat dialogowi międzykulturowemu w Europie–powiedział dyrektor.Gabinet prof. Karskiego znajduje się w dawnym Pałacyku MyśliwskimDonnersmarcków; w pomieszczeniach przekazanych Instytutowi Karskiego przezrudzki samorząd.Prof. Jan Karski - w rzeczywistości Jan Kozielewski - urodził się 24 czerwca1914 r. w Łodzi. Na Śląsku - w konsulacie polskim w Gliwicach - rozpoczynałkarierę jako młody dyplomata przed II wojną światową. W czasie wojny jakokurier Polskiego Państwa Podziemnego pierwszy przekazał przywódcom państwalianckich informacje o zagładzie Żydów. W porozumieniu z Żydowskim KomitetemNarodowym przeprowadził wizję lokalną w warszawskim getcie. Był autorem wielupublikacji, z których kilka okazało się bestsellerami, jak napisana w 1944 r.książka „Tajne państwo”, opisująca sytuację w okupowanej Polsce. W 1998 r.izraelski Instytut Pamięci Yad Vashem zgłosił jego kandydaturę do PokojowejNagrody Nobla. Zmarł 13 lipca 2000 r. w wieku 86 lat.Międzynarodowy Instytut Dialogu i Tolerancji im. Jana Karskiego działa odjesieni 2008 r. Jego celem jest edukacja młodzieży w duchu otwartości idialogu. Placówka uczestniczy w międzynarodowych projektach m.in.teatralnych.                                                    2f                                            Całość otrzymała nowy wystrój, lepiej oddający klimat heroicznych misji profesora (fot. PAP/Andrzej Grygiel)",,
Schetyna: Do 12 listopada przedstawimy koncepcję organizacji Senatu,"PO, PSL i SLD rozpoczęły rozmowy w sprawie organizacji Senatu. Spotkanie w wąskim gronie: Grzegorz Schetyna, Władysław Kosiniak-Kamysz oraz Włodzimierz Czarzasty dotyczyło w szczególności obsady prezydium izby wyższej parlamentu. Jak zapewnił Schetyna, wyniki tych rozmów mają  być znane do 12 listopada.","Pytany o konkretne nazwiska odnośnie marszałka i wicemarszałków Senatu szef PO powiedział, że w czasie rozmów żadne nazwiska nie padały. – Giełda z nazwiskami nie pomaga. Na razie rozmawiamy o konstrukcji, o relacjach, o wzajemnej współpracy klubów, o inicjatywie ustawodawczej – mówił Schetyna.W kontekście obsady stanowiska marszałka Senatu najczęściej padają nazwiska reprezentantów KO m.in. Bogdana Borusewicza, który pełnił już tę funkcję przez trzy kadencje, Bogdana Klicha, Sławomira Rybickiego i Bogdana Zdrojewskiego. Żaden z nich nie cieszy się jednak wystarczającym poparciem aby być pewnym kandydatem.– Jestem optymistą, umiarkowanym, ale optymistą. Uważam, że te spokojne rozmowy i ustalenie wzajemnych relacji opartych na tym, co udało nam się zbudować w Koalicji Europejskiej wcześniej i później w wyborach do Senatu, dają tę ogromną szansę na to, żeby te rozmowy skończyły się zbudowaniem większości - podkreślił Schetyna.– Jestem przekonany, że będziemy gotowi przed 12 listopada do przedstawienia zaakceptowanych przez wszystkich senatorów, tych senatorów ze strony opozycyjnej koncepcji organizacji Senatu – dodał szef PO.W niedawnych wyborach PiS uzyskał 48 mandatów w Senacie. Koalicja Obywatelska - 43 mandaty, PSL - trzy, a SLD - dwa.",,
Światowy Kongres Żydów zaniepokojony wieściami ze Lwowa,"Światowy Kongres Żydów jest zaniepokojony decyzją Lwowskiej Rady Obwodowej, która ogłosiła rok 2019 rokiem Stepana Bandery. – Wzywam obwód lwowski do ponownego rozważenia tej niepokojącej decyzji – zaapelował wiceprezes Kongresu Robert Singer.","– To, że taka postać jak Stepan Bandera – nazistowski kolaborator podczas II wojny światowej, który jest głęboko kontrowersyjny w ukraińskim społeczeństwie i poza nim – będzie upamiętniona w ten sposób, jest głęboko niepokojące – oświadczył Singer. Jak dodał, Ukraina musi uznawać akty ludobójstwa, przestając „gloryfikować tych, którzy dopuścili się ich lub podżegali do nich, bez względu na motywację i uzasadnienie”. – Wzywam obwód lwowski do ponownego rozważenia tej niepokojącej decyzji. – Nie mogę zrozumieć, w jaki sposób gloryfikacja tych, którzy brali bezpośredni udział w straszliwych antysemickich zbrodniach, pomaga w walce z antysemityzmem i ksenofobią. Ukraina nie powinna zapominać o zbrodniach na ukraińskich Żydach i nie powinna ich (tych zbrodni – przyp. red.) upamiętniać poprzez uszanowanie ich sprawców – oświadczył ambasador Lion.Światowy Kongres Żydów to założona w 1936 r. w Genewie międzynarodowa federacja organizacji i gmin żydowskich ze 115 krajów. Jej siedziba mieści się w Nowym Jorku, a w Jerozolimie znajduje się jej instytut badawczy.Bandera był przywódcą jednej z frakcji Organizacji Ukraińskich Nacjonalistów (OUN), której zbrojne ramię – Ukraińska Powstańcza Armia (UPA) – jest odpowiedzialne za prowadzone od wiosny 1943 r. czystki etniczne na ludności polskiej na Wołyniu i w Galicji Wschodniej.",,
"„Nie widzę powodu, by w tej chwili głosować przeciwko temu rządowi”","– Nie dałem wotum zaufania rządowi PiS, ale nie widzę powodu, by w tej chwili głosować przeciwko temu rządowi - powiedział w środę w Radiu Wnet Paweł Kukiz. Lider ugrupowania Kukiz'15 dodał, że podczas piątkowego głosowania prawdopodobnie wstrzyma się od głosu.","– Nie widzę powodu, by w tej chwili głosować przeciwko temu rządowi, bo efektem jest wzmacnianie (lidera PO) Grzegorza Schetyny, wchodzenie w jakiś jałowy spór w partiokracji, który jest nie do rozwiązania bez zmian ustrojowych. Nie ma takiej opcji, by ten spór rozwiązać bez zmian strukturalnych – powiedział Kukiz pytany, jak zachowa się podczas piątkowej debaty i głosowania nad wotum nieufności dla rządu.Dodał, że on sam „prawdopodobnie” wstrzyma się od głosu. – W tym cyrku nie mam zamiaru uczestniczyć – powiedział Kukiz.",,
"Papież na Litwie: Idźmy pod prąd tego nurtu indywidualizmu, który izoluje","Papież Franciszek, który w sobotę rozpoczął wizytę na Litwie, spotkał się z władzami tego kraju. Zwracając się do młodzieży na pl. Katedralnym w Wilnie zaapelował, by nie koncentrowała się na sobie i szła pod prąd indywidualizmu. Odwiedził też Ostrą Bramę.","Przed siedzibą głowy państwa w Wilnie Dalia Grybauskaite przywitała Franciszka, przypominając, że Stolica Apostolska jako jedna z pierwszych uznała litewską niepodległość sto lat temu, a w czasach gdy Litwa należała do ZSRR zachowała litewską ambasadę. Ojciec Święty w swoim przemówieniu również nawiązał do trudnej historii Litwy. Przypomniał, że minione stulecie dla Litwinów było naznaczone przykrymi doświadczeniami i cierpieniem, a obecne świętowanie stu lat niepodległości jest okazją do refleksji. – To zatrzymanie się na chwilę, przypomnienie sobie minionych przeżyć, aby nawiązać kontakt z tym wszystkim, co was ukształtowało jako naród – zaznaczył Franciszek i przypomniał o wielowiekowej tradycji wielokulturowości kraju, w którym miejsce do życia znaleźli przedstawiciele różnych narodów i wyznań. Przed wileńską Katedrą Ojciec Święty zaapelował do młodzieży na Litwie, aby zwróciła się w kierunku bliźniego. – Wielu będzie chciało zająć wasze serca, nękać pola waszych dążeń chwastami, ale ostatecznie, jeśli oddamy życie Panu, zawsze zwycięża dobra pszenica – powiedział do młodzieży Franciszek.– Idźmy pod prąd tego nurtu indywidualizmu, który izoluje, który czyni nas egocentrycznymi i zarozumiałymi, troszczącymi się jedynie o to, jak nas widzą i o swój dobrobyt – wzywał Franciszek.  Pierwszy dzień pielgrzymki Franciszek zakończył wizytą w bazylice archikatedralnej św. Stanisława i św. Władysława. Tuż po tym Ojciec Święty odjechał do siedziby Nuncjatury Apostolskiej, która znajduje się nieopodal Katedry. Tam zaskoczył czekających na nich wiernych, wychodząc na balkon i dziękując im za przybycie. W niedzielę Franciszek odprawi mszę świętą w Kownie oraz odmówi modlitwę „Anioł Pański” transmitowaną na cały świat. Po południu papież będzie się modlił przed pomnikiem Ofiar Getta Wileńskiego oraz z Muzeum Ofiar i Ludobójstwa w Wilnie. W poniedziałek i we wtorek Franciszek będzie przebywał na Łotwie i w Estonii.  Jest to 25. podróż zagraniczna papieża Franciszka. Pielgrzymka papieża do krajów bałtyckich potrwa do 25 września.",,
SN uchylił wyrok ws. żołnierza Batalionów Chłopskich rozstrzelanego w 1945 r.,"Sąd Najwyższy uchylił wyrok sądu wojskowego z 1945 r., który skazał na śmierć żołnierza Batalionów Chłopskich. Po uchyleniu wyroku córka skazanego może się ubiegać o odszkodowanie od Skarbu Państwa za śmierć ojca – przekazało Biuro Rzecznika Praw Obywatelskich.","Rzecznik Praw Obywatelskich ponad rok temu wniósł w tej sprawie kasację do SN. Jego argumenty podzieliła Izba Karna tego sądu.– W sprawie doszło do rażącego naruszenia prawa procesowego przez orzekający w sprawie wojskowy sąd garnizonowy okręgu garnizonu warszawskiego – powiedział w uzasadnieniu wyroku sędzia Zbigniew Puszkarski.Jak dodał, podsądny Feliks B. w zakresie czynu, za który został skazany, nie podlegał sądowi wojskowemu – jego sprawę należało przekazać sądowi powszechnemu. – Już w roku 1945 (...) prezes Naczelnego Sądu Wojskowego stwierdził i wytknął uchybienie wojskowemu sądowi garnizonowemu – zaznaczył sędzia Puszkarski, co jednak, jak dodał, nie wpłynęło na żadne faktyczne decyzje w tej sprawie.SN w składzie pięciu sędziów uwzględnił kasację RPO. Uchylił wyrok, a postępowanie umorzył go z powodu śmierci Feliksa B. Biuro RPO przekazywało, że według sądu wojskowego B. miał nie zaprzestać działalności konspiracyjnej w 1944 r. po wyparciu wojsk III Rzeszy przez oddziały radzieckie, tylko był tzw. sekcyjnym oddziału Batalionów Chłopskich – jak to wówczas określano: „będącego pod wpływami AK” – działającego w powiecie Mińsk Mazowiecki. W ramach tej działalności B. miał wydać podwładnym rozkaz zabójstwa Władysława K., który wykonali oni 1 sierpnia 1944 r.„Sąd wojskowy przeprowadził rozprawę 4 stycznia 1945 r. bez udziału prokuratora i obrońcy” – zaznaczał RPO. Jak dodawał, wyrok śmierci nie podlegał zaskarżeniu i został wykonany przez rozstrzelanie 8 stycznia 1945 r.RPO wskazał w kasacji, że postępowanie wobec Feliksa B. było prowadzone na podstawie Kodeksu postępowania karnego Polskich Sił Zbrojnych w ZSRR z 26 listopada 1943 r. „Kodeks ten nie miał mocy obowiązującego prawa, gdyż został wydany przez organ nie mający legitymacji do stanowienia przepisów rangi kodeksowej, czyli dowódcę I Korpusu PSZ w ZSRR, oraz w czasie obowiązywania Kodeksu wojskowego postępowania karnego z 29 września 1936 r., który uchylono dopiero 25 września 1945 r.” – głosiła kasacja.W ocenie RPO sąd powinien był procedować właśnie na podstawie kodeksu z 1936 r., a zgodnie z nim, jeśli „dana osoba została oskarżona – tak jak w przypadku Feliksa B. – o przestępstwa podlegające częściowo sądowi wojskowemu, a częściowo powszechnemu, to każdy z właściwych sądów rozpoznaje sprawę do niego należącą”. Dlatego – według kasacji – sprawa B. w zakresie podżegania do zabójstwa Władysława K. powinna była zostać przekazana sądowi powszechnemu.„O cześć Feliksa B. walczy jego córka. W 2011 r. sądy okręgowy i apelacyjny w Warszawie oddaliły jej wniosek o stwierdzenie nieważności wyroku z 1945 r. Teraz, po jego uchyleniu, ma ona prawo do ubiegania się o odszkodowanie od Skarbu Państwa za śmierć ojca” – zaznaczyło w komunikacie Biuro RPO.",,
PE zatwierdził nowelizację dyrektywy gazowej dot. Nord Stream 2,"Parlament Europejski w czwartek w głosowaniu na sesji plenarnej zatwierdził nowelizację dyrektywy gazowej, która dotyczy gazociągu Nord Stream 2. Głosowanie było formalnością, bo wcześniej nowe przepisy zostały uzgodnione przez PE i kraje członkowskie.","Po przyjęciu dokumentu przez Radę UE będzie on musiał zostać oficjalnie przetłumaczony na wszystkie języki UE, a potem opublikowany w dzienniku urzędowym UE. Nowe prawo wejdzie w życie 20 dni po opublikowaniu w tym dzienniku. Później kraje UE będą miały dziewięć miesięcy na wdrożenie nowych regulacji do swojego prawa. Regulacje będą jednak obejmowały gazociągi od momentu wejścia w życie nowego prawa.Prace nad nowelizacją dyrektywy w Radzie UE (która skupia kraje członkowskie) toczyły się przez wiele miesięcy bez żadnych postępów. Propozycje były blokowane przez kraje niechętne dyrektywie, w tym Niemcy, które są zaangażowane w budowę Nord Stream 2. Przełom i kompromis udało się osiągnąć na początku lutego.Projekt nowelizacji przewiduje, że podmorskie części gazociągów na terytorium UE będą podlegały przepisom restrykcyjnego unijnego trzeciego pakietu energetycznego. W przypadku odcinka Nord Stream 2, który będzie przebiegał również poza wodami terytorialnymi Niemiec, warunki prawne jego funkcjonowania będą musiały zostać wynegocjowane między Berlinem i Moskwą. Część dyplomatów, w tym z Polski, podkreśla jednak, że wynik tych negocjacji będzie musiał opierać się na unijnym prawie, nad czym czuwać będzie Komisja Europejska.",,
Imigranci zablokowali eurotunel. Uchodźcy wtargnęli na tory,"Nad kanałem La Manche ponownie dał o sobie znać kryzys imigrancki. We wtorek w nocy i w środę rano stanęły pociągi Eurostar między Londynem, Paryżem i Brukselą. Tory zostały zablokowane przez sporą grupę nielegalnych imigrantów.","Ruch w eurotunelu został całkowicie wstrzymany między godz. 23.00 a 3.30, kiedy z trasy zawrócono sześć pociągów. W nocy pasażerowie informowali, że widzieli na torach grupy imigrantów. Jeden z podróżnych pisał na Twitterze, że słychać, jak ludzie chodzą po dachach wagonów. Inny informował o wyłączeniu trakcji elektrycznej i panujących w pociągu ciemnościach.   Eurotunel stoi W środę rano nie odjechały kolejne dwa pociągi z Londynu do Paryża i Brukseli. Dyrekcja przewoźnika zapowiedziała rychłe wznowienie połączeń i wysłanie dodatkowego pociągu, aby zabrać zbłąkanych pasażerów z dworca we francuskim Calais. Spędzili tam noc owinięci kocami foliowymi i popijając kawę rozdawaną przez obsługę. Rano brytyjskie radio i telewizja radziły podróżnym, aby sprawdzili godziny odjazdu swoich pociągów, zanim pojadą na londyński terminal.Do wtargnięcia imigrantów na torowisko wiodące do Eurotunelu doszło pomimo znacznego wzmocnienia jego ochrony i powołania wspólnej, brytyjsko-francuskiej brygady policyjnej do uporania się z kryzysem w Calais.",,
Prokuratura: Birgfellner i jego pełnomocnicy podpisali protokół z przesłuchania,"Prokuratura Okręgowa w Warszawie zapewniła, że Gerald Birgfellner podpisał protokół przesłuchania, które odbyło się 13 lutego. Śledczy odnieśli się do materiału w „Gazecie Wyborczej”, która – powołując się na pełnomocników Austriaka – podała, że podpisu nie było.","– Prosimy o niepowielanie nieprawdziwych informacji umieszczonych w artykułach pt. „Austria wkroczy do gry?”, który ukazał się dziś w „Gazecie Wyborczej”, oraz „Taśmy Kaczyńskiego. Austriacki biznesmen chce przesłuchań z udziałem ambasady”, zamieszonym na portalu wyborcza.pl – zaapelował prok. Łukasz Łapczyński. Z materiałów tych wynika m.in., że Birgfellner nie podpisał protokołu przesłuchania. – Protokół z przesłuchania, które odbyło się w dniu 13 lutego w siedzibie Prokuratury Okręgowej w Warszawie, został podpisany przez Geralda B. i jego pełnomocników. Strony nie zgłosiły żadnych uwag co do treści protokołu. Oznacza to, że zgodziły się z treścią i przebiegiem czynności – poinformował rzecznik prokuratury. „GW” podała, że mecenasi austriackiego biznesmena złożyli prośbę o „ochronę dyplomatyczną i wniosek o dopuszczenie obserwatora ambasady Austrii do przesłuchań Geralda Birgfellnera”. Chodzi o przesłuchania zaplanowane na 28 lutego i 1 marca w Prokuraturze Okręgowej w Warszawie. Jak wyjaśniała w zeszłym tygodniu Prokuratura Okręgowa w Warszawie, tłumaczka występująca jako biegła w postępowaniu sprawdzającym z zawiadomienia Birgfellnera została zmieniona, bo zachodziły wątpliwości co do jej bezstronności. – Po opuszczeniu siedziby prokuratury 11 lutego tłumaczka wsiadła do auta razem ze świadkiem Geraldem B. i jego pełnomocnikiem, mec. Giertychem – mówił prok. Łapczyński. Zdaniem prokuratury „takie zachowanie budzi wątpliwości co do bezstronności tłumacza, który w posiedzeniu przygotowawczym pełni rolę pośrednika między stronami”. Mec. Dubois powiedział, że tłumaczka nie miała telefonu i poprosiła o wywiezienie jej z terenu prokuratury, czemu miała się nie sprzeciwiać prokurator prowadząca przesłuchanie. W piątek prokuratura informowała, że Birgfellner został ukarany dwiema karami porządkowymi po 3 tys. zł, bo nie stawił się na przesłuchaniach umówionych na 21 i 22 lutego. Prokuratura informowała też o braku kontaktu z pełnomocnikami zawiadamiającego, także kancelarią Romana Giertycha. Zdaniem Prokuratury Okręgowej w Warszawie czynności podejmowane przez Birgfellnera i jego adwokatów, w tym brak stawiennictwa, niedostarczenie oryginałów nagrań, a także zdawkowość dotychczas złożonych zeznań, wskazują na „dążenie do nieuzasadnionego wydłużenia czynności, co prowadzi do uniemożliwienia podjęcia przez prokuratora decyzji procesowych”. Jeden z pełnomocników Birgfellnera, mec. Jacek Dubois, powiedział, odnosząc się do oświadczenia prokuratury, że „prokuratura dokonuje społecznej dezinformacji”. Zaznaczył, że śledczy dostali „cały podstawowy materiał, który daje dane uprawdopodabniające, iż do czynu zabronionego doszło”. We wspólnym oświadczeniu opublikowanym po południu wraz z drugim z pełnomocników, mec. Romanem Giertychem, zaznaczył, że „Birgfellner jest zainteresowany jak najszybszym wszczęciem i poprowadzeniem postępowania w związku ze złożonym przez niego zawiadomieniem”. Do doniesień „GW” odniosł się również na konferencji prasowej minister sprawiedliwości Zbigniew Ziobro. Powiedział, że po lekturze „GW” poprosił o sprawdzenie tej informacji. – Jaka jest wiarygodność „Gazety Wyborczej” niech świadczy kserokopia protokołu przesłana mi z prokuratury (…) tutaj znajdują się podpisy wszystkich osób biorących udział w tym postępowaniu, również pana zawiadamiającego – powiedział Ziobro, pokazując dokument. Pod koniec stycznia „Gazeta Wyborcza” opublikowała zapisy i nagrania rozmowy z lipca 2018 r. m.in. prezesa PiS Jarosława Kaczyńskiego z Birgfellnerem w sprawie planów budowy w Warszawie dwóch wieżowców przez powiązaną ze środowiskiem PiS spółkę Srebrna. Złożone pod koniec stycznia w prokuraturze zawiadomienie o podejrzeniu popełnienia przestępstwa przez prezesa PiS dotyczy braku zapłaty za złożone austriackiemu biznesmenowi zlecenie związane z przygotowaniami do inwestycji. W lutym prokuratura dwukrotnie przesłuchiwała Birgfellnera w związku ze złożonym prze niego zawiadomieniem.",,
"Lewica chce cofnięcia ustawy dezubekizacyjnej, podpisuje „Pakt dla mundurowych”","Politycy Lewicy podpisali „Pakt dla mundurowych”, który zakłada m.in. cofnięcie ustawy dezubekizacyjnej odbierającej część świadczeń emerytom mundurowym; zaapelowali też do przedstawicieli opozycji, aby także podpisali się pod tym „Paktem”.","W grudniu 2016 r. Sejm uchwalił tzw. ustawę dezubekizacyjną. Obniżyła ona od 1 października 2017 r. emerytury i renty za okres „służby na rzecz totalitarnego państwa” od 22 lipca 1944 r. do 31 lipca 1990 r. (w połowie 1990 r. powstał UOP). Przedstawiciele Lewicy w drugą rocznicę wejścia w życie ustawy ogłosili w środę w Sejmie podpisanie „Paktu dla mundurowych”.  Rzeczniczka SLD Anna Maria Żukowska podkreśliła na konferencji prasowej w Sejmie, że lewica zobowiązuje się do realizacji trzech punktów. – Zobowiązujemy się do cofnięcia ustawy represyjnej, do przywrócenia emerytom mundurowym ich praw nabytych, do ukarania winnych uchwalenia tej ustawy, czyli skierowania wniosku do Trybunału Stanu. Zobowiązujemy się też do powstrzymania prób odebrania emerytur żołnierzom Wojska Polskiego, bo wiemy, że taka ustawa leży w zamrażarce sejmowej – zaznaczyła. Andrzej Rozenek (SLD) podkreślił, że ustawa objęła blisko 50 tys. byłych mundurowych oraz wdowy i sieroty po nich. – To jest ustawa, która jest ustawą haniebną, ponieważ zakłada odpowiedzialność zbiorową i zakłada odebranie praw nabytych – ocenił polityk. – W związku z wprowadzeniem tej ustawy poszkodowani, czyli byli funkcjonariusze, otrzymują emerytury w przedziale od 854 do 1716 zł. Wcześniej nie byli to żadni krezusi. Według informacji, które podał nam zakład emerytoralno-rentowy, średnia emerytura ludzi objętych tą ustawą przed jej wprowadzeniem wynosiła 2,8 tys. zł, a więc nie jest prawdą to, co mówi Prawo i Sprawiedliwość, że chodzi o jakąś sprawiedliwość społeczną i wyrównanie emerytur, które były po 17 czy 20 tys. zł – zauważył Rozenek. Według niego objęci ustawą to m.in. funkcjonariusze Urzędu Ochrony Państwa, Agencji Bezpieczeństwa Wewnętrznego, ale też wykładowcy szkoły policyjnej w Legionowie, a więc ludzie, jak podkreślał, którzy nie kojarzą się z UB czy SB.– Sojusz Lewicy Demokratycznej i cała lewica apeluje do wszystkich innych sił prodemokratycznych, aby też się podpisały pod naszym „Paktem dla mundurowych” – mówił Rozenek.",,
Franciszek do młodych Polaków: Nie lękajcie się iść za głosem Chrystusa,"Papież nawiązując do obchodzonego w Polsce liturgicznego święta
patrona dzieci i młodzieży, świętego Stanisława Kostki,
zachęcił młodych Polaków, by za jego przykładem odważnie szli
za głosem Chrystusa.","Ojciec Święty powiedział, że „ten młody chłopiec pokonał pieszo drogę z Wiednia do Rzymu, by zostać jezuitą”. – Pokazał, że koniecznie trzeba poświęcić wiele, by pójść za głosem własnego powołania. Jest wzorem także dla tych młodych, którzy z obawy przed reakcją rodziny, przyjaciół lub innych ludzi, boją się wybrać drogę powołania kapłańskiego lub zakonnego. Drodzy młodzi, nie lękajcie się iść za głosem Chrystusa! Niech Bóg błogosławi wam i wszystkim tu obecnym.Franciszek przed skierowaniem przesłania do polskich pielgrzymów jak co środę wygłosił katechezę. Po polsku streścił ją ks. prał. Sławomir Nasiorowski z Sekretariatu Stanu Stolicy Apostolskiej.",,
"Rzecznik PSL drwi z Kukiza. Napisał, że ludowcy „zbudują mu kojec”","Paweł Kukiz przyznał w czwartek w Radiu Zet, że nie wyklucza koalicji z Prawem i Sprawiedliwością. Jego deklaracja wywołała żywą dyskusję na Twitterze. Włączył się do niej rzecznik prasowy Polskiego Stronnictwa Ludowego Jakub Stefaniak.","Stefaniak zadeklarował, że jego ugrupowanie nigdy nie utworzy koalicji z PiS. Na żartobliwe stwierdzenie jednej z użytkowniczek, że PSL zamierza tylko wprowadzić koalicjanta PiS do Sejmu, odparł: „W życiu, ja zamierzam na swojej liście przeskoczyć jedynkę od Kukiza”. Jak dodał, lider PSL Władysław Kosiniak-Kamysz nigdy nie dopuści do sojuszu z obecną partią rządzącą.  Na pytanie internauty, co zrobi PSL w przypadku, gdy „Kukiz ze smyczy się, za przeproszeniem, spuści”,  Stefaniak odpowiedział, że wybudują dla niego kojec.",,
Ukraina: prokuratura zatrzymała jednego z liderów partii Janukowycza,"Ukraińska prokuratura zatrzymała Ołeksandra Jefremowa, jednego z liderów Partii Regionów zbiegłego do Rosji b. prezydenta Ukrainy Wiktora Janukowycza. Jefremow podejrzewany jest o zamach na jedność państwa – poinformował prokurator generalny Jurij Łucenko.","Jefremow próbował wylecieć stamtąd do Austrii, gdzie znajduje się jego syn – poinformowała następnie rzeczniczka Łucenki, Łarysa Sarhan.Zatrzymany polityk był w przeszłości szefem klubu parlamentarnego Partii Regionów i gubernatorem obwodu ługańskiego. Był już zatrzymywany na początku 2015 r. jako podejrzany o finansowanie działalności separatystów prorosyjskich w Donbasie na wschodzie kraju.Wyszedł wówczas z aresztu po wpłaceniu kaucji o równowartości ponad 130 tys. euro. Założono mu jednak bransoletkę elektroniczną i odebrano paszport. W maju bieżącego roku Jefremow informował prasę, że odzyskał paszport i zdjęto mu bransoletę.",,
Plaga zakażeń w niemieckich szpitalach. Umiera sześciokrotnie więcej osób niż w wypadkach,Wskutek infekcji nabytych w szpitalach umiera rocznie w Niemczech sześć razy więcej osób niż w wypadkach drogowych – wynika z raportu opublikowanego przez Instytut im. Roberta Kocha w Berlinie.,"Eksperci wskazali, że zakażenia w szpitalach są przyczyną 20 tys. zgonów, dotąd szacowano, że w Niemczech jest rocznie 10 do 15 tys. takich przypadków. Dla porównania przytoczono dane, z których wynika, że w 2018 roku w wyniku wszystkich wypadków drogowych w całym kraju zginęło 3275 osób.W artykule na łamach fachowego magazynu „Eurosurveillance” wskazano pięć rodzajów infekcji, które odpowiedzialne są za 80 proc. zgonów. Są to: zapalenie płuc, zakażenie ran, infekcje dróg moczowych, sepsa oraz infekcje spowodowane przez bakterie Clostridum difficile (powoduje najczęściej zapalenie jelit).Autorzy badania przyznają, że są to o dane szacunkowe, ponieważ wielu zmarłych pacjentów cierpiało na schorzenia, które były śmiertelne także bez zakażenia szpitalnego.Telewizja Deutsche Welle informuje, że rocznie w niemieckich szpitalach dochodzi od 400 do 600 tys. zakażeń. Według danych instytutu im. Roberta Kocha odpowiada to 3,6 proc. wszystkich pacjentów przebywających w szpitalach, przy czym jest to mniej niż średnia unijna (5,5 proc.). W przeliczeniu na 100 tys. mieszkańców Niemcy wypadają jednak gorzej niż średnia unijna. Jedną z rad berlińskiego instytutu, oprócz efektywnej prewencji berliński, jest zalecenie unikania niepotrzebnej hospitalizacji.",,
"Poroszenko:  Rosja nie potrzebuje zaanektowanego Krymu, chce całej, słabej i zdyskredytowanej Ukrainy","– Chcę raz jeszcze podkreślić: agresorowi niepotrzebny był Krym. Agresor włada jedną szóstą częścią ziemi na planecie i – przepraszam za szczerość – często nie może sobie z nią poradzić. Mamy podstawy twierdzić, że agresorowi potrzebna jest cała Ukraina: słaba, niestabilna, ze zdyskredytowanymi wartościami europejskimi i zdyskredytowanym narodem, który miał siłę podnieść głowę na europejskim Majdanie – oświadczył prezydent Petro Poroszenko.","Prezydent Ukrainy  powiedział, że dotychczasowe systemy bezpieczeństwa międzynarodowego, które zostały wypracowane po drugiej wojnie światowej przestały dziś działać. Przypomniał jednocześnie, że Ukraina zrezygnowała ze znajdującego się na jej terytorium po rozpadzie ZSRR arsenału broni jądrowej.  Dlatego – jak podkreślił – świat powinien zaproponować nowe mechanizmy, które pozwolą jego państwu na przywrócenie jedności terytorialnej, naruszonej w wyniku rosyjskiej agresji.  Poroszenko poruszył ten temat podczas trwającego w Kijowie międzynarodowego Forum Bezpieczeństwa.  Uznał, że politycy, którzy podjęli w przeszłości decyzję o tym, że Ukraina nie będzie należała do międzynarodowych bloków militarnych, powinni ponieść za to odpowiedzialność. Ustawę o tzw. pozablokowości Ukrainy przyjęto za rządów obalonego w ubiegłym roku i zbiegłego do Rosji byłego prezydenta Wiktora Janukowycza. Nowe władze Ukrainy ustawę tę anulowały i oświadczyły, że Kijów będzie dążył do członkostwa w NATO. „Będziemy prowadzili dialog z ukraińskim Donbasem”   Prezydent powtórzył, że jedynym rozwiązaniem konfliktu ze wspieranymi przez Rosję separatystami w Donbasie jest dialog, który należy poprzedzić wyprowadzeniem z Ukrainy obcych wojsk i przywróceniem kontroli nad opanowanymi przez rebeliantów odcinkami granicy ukraińsko-rosyjskiej. – Będziemy prowadzili dialog z Donbasem, ale z innym Donbasem, ukraińskim – powiedział Poroszenko.    VIII Forum Bezpieczeństwa zostało zorganizowane przez fundację „Open Ukraine” premiera Arsenija Jaceniuka.",,
Puma widziana przy polskiej granicy,"W Czechach przy granicy z Polską w rejonie Trutnova  kilku kierowców miało zaobserwować „czarną pumę”. Wielki kot miał mieć metr wysokości w kłębie, a sprawę zgłoszono policji – relacjonuje Radio Wrocław.","O pumie amerykańskiej, która miała grasować w Czechach, media pisały w lipcu. Kot miał zmierzać w kierunku polskiej granicy. Jednak plotka o wielkim kocie z Czech okazała się nieprawdą.36-latek, który zaalarmował czeską policję i twierdził, że w czasie spaceru z psem widział pumę, przyznał się, że zmyślił całą sytuację, a zdjęcie, które miało potwierdzać jego spotkanie, pobrał z internetu – informowała pod koniec lipca czeska telewizja publiczna.Nie zakończyło to sprawy drapieżnika. Według Radia Wrocław – które powołuje się na czeskie media – przy polskiej granicy miała grasować puma czarna. Widzieć ją mieli kierowcy na odcinku dróg między miejscowością Komárov, a Hajnice.",,
„Z tymi politykami nigdy nie zawrzemy koalicji ”,"– Jestem ciekaw, kto by się zdecydował na koalicję z partią Jarosława Kaczyńskiego i Antoniego Macierewicza. Z tymi politykami nigdy nie zawrzemy koalicji – zadeklarował Leszek Miller, szef SLD w TVP Info, komentując sprawę partyjnych porozumień możliwych po wyborach w 2015 roku.","–  PiS dobrowolnie określił się jako ugrupowanie pozasystemowe, które nie akceptuje rzeczywistości III RP i które jest na politycznej emigracji. A to bez nas, bo my na emigracji nie jesteśmy  – mówił w programie „Minęła dwudziesta"" Miller. Przyznał jednocześnie, ze PiS cieszy się coraz większym poparciem i może nawet wygrać wybory, ale samodzielnie rządzić nie będzie. –  Jestem ciekaw kto by się zdecydował na koalicję z partią Kaczyńskiego i Macierewicza. Z tymi politykami nigdy nie zawrzemy koalicji – zadeklarował szef SLD.Miller przyznał, że porównując program jego partii i PO widać dużo różnic, ale i zbieżności. –  Te zbieżności to na przykład wspólny pogląd na temat integracji europejskiej, czy polityki zagranicznej. Ale dzisiaj niewątpliwie jest znacznie więcej rozbieżności – mówił. Lider SLD zarzucił rządowi, że nie zmienia strategii gospodarczej i podkreślił, że jego celem jest uzyskanie takiego poparcia w wyborach, aby nie być „przystawką” do partii rządzącej. –  Chodzi nam o taki wynik wyborczy w 2015 roku, aby SLD dobierał sobie przyszłego koalicjanta, a nie żeby był dobierany. Ale to wszystko jest w rękach Polek i Polaków – mówił Leszek Miller. –   Koalicja wtedy ma sens, jeśli jest spojona jakimś minimum programowym. Jeśli  miałoby to być oparte tylko na sympatiach personalnych – szkoda czasu  – mówił szef SLD.Miller odniósł się także do pytania o ewentualną współpracę z Ruchem Palikota po wyborach. –  Jestem przekonany, że Ruchu Palikota nie będzie w przyszłym Sejmie  – powiedział szef Sojuszu. Pod wnioskiem o referendum edukacyjne podpisało się już prawie milion rodziców. Miller przyznał, że to słuszne postulaty. Zadeklarował, że jeśli w Sejmie pojawi się uchwała o referendum, to SLD ją poprze. –  Przydałoby się takie referendum, gdzie Polacy mogliby się wypowiedzieć ws. gimnazjów, modelu szkoły podstawowej i średniej oraz na temat sześciolatków w szkole – powiedział Miller w TVP Info.",,
„Polskie Requiem” w Teatrze Wielkim zwieńczyło obchody 80. rocznicy wybuchu II wojny światowej,"„Polskie Requiem” Krzysztofa Pendereckiego w wykonaniu artystów z Polski i Niemiec było zwieńczeniem obchodów 80. rocznicy wybuchu II wojny światowej. W koncercie w Teatrze Wielkim - Operze Narodowej uczestniczyli przedstawiciele władz państwowych i delegacji zagranicznych, wśród nich prezydent Andrzej Duda wraz z małżonką oraz prezydent Niemiec Frank-Walter Steinmeier.","Przed rozpoczęciem koncertu Krzysztof Penderecki, który miał poprowadzić orkiestrę i chór, wzruszony przeprosił publiczność. – Chwila ta, jest zawsze bardzo ważna… Chciałem Państwa przeprosić, że ja sam nie będę dyrygował, bo właśnie, bo za dużo emocji chyba (…) i oddaje wykonanie to w bardzo dobre ręce – stwierdził Penderecki. Kompozytora w tej sytuacji zastąpił dyrygent Maciej Tworek. W koncercie wystąpił: chór Międzynarodowej Akademii Chóralnej w Lubece i krakowska Orkiestra Akademii Beethovenowskiej oraz soliści: sopranistka Iwona Hossa, mezzosopranistka Anna Lubańska, tenor Rafał Bartmiński oraz bas Tomasz Konieczny.  „Polskie Requiem” Krzysztofa Pendereckiego powstawało przez ponad 25 lat. Pod wpływem aktualnych wydarzeń historycznych kompozytor dodawał do utworu kolejne części i opatrzył je dedykacjami. I tak między innymi: „Lacrimosa” jest dedykowana ofiarom Grudnia 1970 roku, „Dies Irae” upamiętnia tragedię ofiar Powstania Warszawskiego, a „Libera me, Domine” ofiarom mordu katyńskiego. Inne części dzieła autor poświęcił pamięci wybitnych postaci, jak ojciec Maksymilian Kolbe, kardynał Stefan Wyszyński czy papież Jan Paweł Drugi.",,
Gowin o KRS: Popieram poprawkę prof. Rzeplińskiego,"– Osoba, która bardzo ostro krytykuje wprowadzane przez nas zmiany, ale jeszcze kilka lat temu ostro krytykowała też sposób działania sądów. Zdaniem prof. Rzeplińskiego, w KRS powinni zasiadać nie sędziowie, tylko wybierane przez parlament autorytety prawnicze – powiedział wicepremier, ministrem nauki i szkolnictwa wyższego Jarosław Gowin.","W wywiadzie dla tygodnika „Gość Niedzielny” wicepremier, minister nauki i szkolnictwa wyższego mówił m.in. o możliwościach kompromisu w sporze z sędziami.  „Wyboru członków KRS nie powinni dokonywać sami sędziowie, bo taki wybór zawsze ma charakter korporacyjno-towarzyski” – uważa Gowin. Według niego KRS powinna reprezentować społeczeństwo, co wymagałoby zmiany konstytucji. Jego zdaniem w tej sprawie możliwe byłoby ponadpartyjne porozumienie.  „Oczywiście zaraz podniosą się głosy, że proponuję kolejny zamach na niezależność sądów. Ale wie pan, kto jest autorem popieranej przeze mnie poprawki? Prof. Andrzej Rzepliński, były prezes Trybunału Konstytucyjnego” – podkreśla Gowin.",,
"Gowin: Doły PSL nie są zdeterminowane, żeby umierać za koalicję z KO","– Liderzy PSL wrócą do siebie na wieś, do swoich miast i miasteczek, i będą się musieli zmierzyć z presją dołów partyjnych. Nie jestem pewien, czy te doły są równie zdeterminowane, żeby umierać za koalicję z Koalicją Obywatelską – powiedział Jarosław Gowin wicepremier, minister nauki i szkolnictwa wyższego. W ten sposób skomentował deklarację PSL, którego liderzy stwierdzili, że nie wyobrażają sobie koalicji z PiS.","Jarosław Gowin, wicepremier, minister nauki i szkolnictwa wyższego, powiedział w „Gościu Wiadomości”, że wynik wyborów samorządowych przekracza jego najśmielsze oczekiwania. Zapewnił, że  w pozostałych regionach prowadzone są rozmowy. – Jesteśmy otwarci  na koalicje praktycznie ze wszystkimi, bo w samorządach liczą się konkretne sprawy, które trzeba rozwiązać dla dobra małych ojczyzn – powiedział Gowin. Gowin jest optymistą, jeśli chodzi o Dolny Śląsk. – Tamtejsze środowisko bezpartyjnych samorządowców ma wyraźne centroprawicowe sympatie. Liczę, że tutaj naturalna zbieżność wartości doprowadzi do koalicji – stwierdził. Zapewnił, że jego środowisko jest otwarte na rozmowę także jeśli chodzi o Mazowsze. Pytany o deklaracje lidera PSL, który wykluczył koalicję ze Zjednoczoną Prawicą wicepremier podkreślił, że takie jest oficjalne stanowisko PSL. – Prawdopodobnie jest to stanowisko przyjęte jednomyślnie przez liderów struktur regionalnych. Tyle tylko, że ci liderzy wrócą do siebie na wieś, do swoich miast i miasteczek, i będą się musieli zmierzyć z presją dołów partyjnych. Nie jestem pewien, czy te doły są równie zdeterminowane, żeby umierać za koalicję z nomen omen Koalicją Obywatelską – stwierdził wicepremier Gowin. ",,
Jest miejsce na nową formację centroprawicy,"– Czas przełomu doprowadzi do przebudowy sceny politycznej. Powstała możliwość zagospodarowania tej grupy wyborców, którzy głosowali na PO, a dziś są do PO zrażeni. Jest miejsce na nowe ugrupowanie centroprawicowe – ocenił w programie „Minęła dwudziesta” były premier Kazimierz Marcinkiewicz.","Były premier na razie dystansuje się od polityki i choć wspólnie m.in. z Romanem Giertychem i Michałem Kamińskim współtworzy Instytut Myśli Państwowej, deklaruje, że nie planuje walki w kolejnych wyborach parlamentarnych.Gość TVP Info zauważa jednak, że w Polsce pojawiło się miejsce na „nowe ugrupowanie centroprawicowe”, bo m.in. część elektoratu rozczarowana Platformą Obywatelską – jest do zagospodarowania. Jak stwierdził Kazimierz Marcinkiewicz, „gdyby takie ugrupowanie znalazło nowego lidera, na którego częściowo kreuje się Jarosław Gowin”, rzeczywiście mogłoby dojść do przetasowań na scenie politycznej.  Zdaniem Marcinkiewicza obecnie mamy „układ wygodny dla Donalda Tuska i Jarosława Kaczyńskiego – wzajemnego spięcia, scementowanego partyjnymi pieniędzmi”. - Donald Tusk nie pokazuje drogi - ocenił Kazimierz Marcinkiewicz, który uważa, że nawet jeśli w 2015 roku poprawi się sytuacja gospodarcza i „ludzie zaczną to odczuwać”, to bez większej efektywności pracy Donalda Tuska – Platforma nie powtórzy wyborczego sukcesu. Kazimierz Marcinkiewicz dodał jednak, że „nie widzi powodów, by uznać, że partia Jarosława Kaczyńskiego jest w stanie zdobyć przewagę w polskim parlamencie”.Zdaniem byłego premiera Aleksander Kwaśniewski „miał szansę, żeby zbudować silną centrolewicę w Polsce, ale z niej nie skorzystał, bo cały czas stoi w rozkroku pomiędzy byciem politykiem a nie udzielaniem się”. - Polska polityka jest polityką liderów. Do następnych wyborów są dwa lata. Może jeszcze wypłynąć nowy lider, może się ktoś pojawić  - podkreślał Marcinkiewicz. Gość programu „Minęła dwudziesta” odniósł się także do kwestii stosunków polsko-ukraińskich, o których w ostatnich dniach, głównie w kontekście 70. rocznicy rzezi wołyńskiej, było tak głośno. - Sprawa Ukrainy jest dla Polski tak samo ważna, jak nasze przystąpienie do UE i NATO. Czym bardziej na wschód będziemy mieli sprzymierzeńca, tym dla polski jest bezpieczniej. Dlatego Niemcy tak łatwo zgodzili się na polską obecność w UE. O tym wiedzą od dziesięcioleci wybitni Polacy - przekonywał.",,
"„Jeżeli opozycja przygotowała się profesjonalnie, to rząd też powinien”","– Tutaj mamy do czynienia z jakimś hybrydowym atakiem na Polskę. To, co się dzieje, te manifestacje w różnych miastach, te sceny, za które ktoś zapłacił, to nagłośnienie, które zostało wynajęte, to nie dzieje się przypadkowo – ocenił Ryszard Makowski w „Salonie dziennikarskim”  na antenie TVP Info. – Nie czyńmy zarzutu z tego, że opozycja przygotowała się do tego profesjonalnie, że wykorzystuje tę sytuację – ripostował Grzegorz Jankowski z Superstacji.","O godz. 1.57 w nocy z piątku na sobotę Senat przyjął bez poprawek ustawę o Sądzie Najwyższym. Wcześniej odrzucił wniosek PO o odrzucenie ustawy w całości. Także w piątek wieczorem przed Sądem Najwyższym i Senatem protestowano przeciw zmianom w sądownictwie i uchwalonej przez Sejm ustawie o SN. – Przesadzono z ilością kompetencji, którą wręczono ministrowi sprawiedliwości, co pozwoliło szybko opozycji postawić tezę, że to są nominacje partyjne. Słynna kalka, ze wyroki będą pisane na Nowogrodzkiej. Druga rzecz, która się zemści, to był pomysł na polityczny blitzkrieg, co nie jest w warunkach polskich dziwne, bo dłuższe procedowanie powoduje, że reformy zostają rozmontowane, sparaliżowane  – wymieniał w programie „Salon dziennikarski” Piotr Semka, publicysta „Do Rzeczy”. Podkreślił, że przygotowując reformę sądownictwa „nie skonsultowano prezydenta, prezydent poczuł się trochę urażony”. „Mamy do czynienia z jakimś hybrydowym atakiem na Polskę”– Gdyby była dłuższa formuła procedowania tego, to mielibyśmy dłuższą awanturę – stwierdził Ryszard Makowski, satyryk, publicysta. Dodał, że w parlamencie „nie działają politycy opozycji, tylko bojówkarze”. – Tutaj mamy do czynienia z jakimś hybrydowym atakiem na Polskę. To, co się dzieje, te manifestacje w różnych miastach, te sceny, za które ktoś zapłacił, to nagłośnienie, które zostało wynajęte, to nie dzieje się przypadkowo – dodał. – Nie czyńmy zarzutu z tego, że opozycja przygotowała się do tego profesjonalnie, nie czyńmy opozycji zarzutu z tego, że wykorzystuje tę sytuację, że wykorzystuje pęknięcie w obozie władzy, bo to, co się dzieje pomiędzy prezydentem a obozem rządowym, jest pęknięciem. Ci manifestanci, którzy wyszli na ulice – duża część z nich ma intencje, które są intencjami szlachetnymi i nie wolno ich dezawuować. Ale jeżeli opozycja przygotowała się profesjonalnie, to władza, to rząd też powinien się do tej zmiany przygotować profesjonalnie – ripostował publicysta Grzegorz Jankowski. Dodał, że rząd nie wyjaśnił wystarczająco wprowadzanej reformy.Przeciwnicy reformy protestują do środy. W czwartek, podczas kulminacyjnego momentu, demonstrowało według policji 14, a według stołecznego ratusza 50 tysięcy osób. „Ta reforma jest niezbędna”Trzy ustawy – o ustroju sądów powszechnych, o Krajowej Radzie Sądownictwa oraz o Sądzie Najwyższym czekają na podpis prezydenta. Ustawa o ustroju sądów powszechnych wprowadza m.in. zasadę losowego przydzielania spraw sędziom i niezmienność składu orzekającego. Ustawa o Krajowej Radzie Sądownictwa zmienia sposób wyboru jej członków będących sędziami oraz sposób wyłaniania kandydatów do objęcia urzędu sędziego.Ustawa o Sądzie Najwyższym zmienia strukturę sądu. Wprowadza zamiast czterech – trzy izby: prawa publicznego, prywatnego oraz dyscyplinarną.– Ta reforma jest niezbędna, z hasłem tych reform PiS szedł do wyborów i Jarosław Kaczyński traktuje ją wyjątkowo serio – mówił Piotr Semka z tygodnika „Do Rzeczy”. – Wielokroć stawałem jako redaktor naczelny przed sądami, widziałem, jak to funkcjonuje, widziałem jak dochodzenie sprawiedliwości trwa latami, widziałem, jak się często traktuje strony sporu i nie mam wątpliwości że ta reforma jest potrzebna  – dodał Grzegorz Jankowski, publicysta Superstacji.– Myślę, że nawet ci protestujący, który wychodzą, wiedzą, że ten wymiar sprawiedliwości działał źle – podkreślał satyryk i publicysta Ryszard Makowski.– To, że wymiar sprawiedliwości w Polsce wymaga reformy, to paradoksalnie przyznał także nawet Donald Tusk, a więc to jest sprawa poza dyskusją – komentował ks. Henryk Zieliński z tygodnika „Idziemy”.Na antenie stacji TVN24 Donald Tusk stwierdził w piątek, że za rządów PO była świadomość potrzeby zmian. – Miałem swoją, bardzo krytyczną, ocenę i ją publicznie wygłaszałem, kiedy byłem premierem, wobec aparatu sędziowskiego. Natomiast to w żadnym stopniu nie jest uzasadnieniem dla odebrania niezawisłości sądom. To nie jest leczeniem dżumy cholerą, to jest leczenie grypy cholerą – powiedział przewodniczący Rady Europejskiej.                                                teraz odtwarzane„Polska i Europa Środkowa jest terenem walki ideologicznej”",,
Józef Stalin wiecznie żywy. Dla Rosjan jest najwybitniejszym rodakiem,"Józef Stalin nie traci w Rosji na popularności. Komunistyczny dyktator zajął pierwsze miejsce w sondażu, dotyczącym najwybitniejszych postaci wszech czasów. Badania przeprowadziło Centrum Analityczne Jurija Lewady.","Na Józefa Stalina oddało swój głos 38 procent uczestników sondażu. Natomiast 34 procent Rosjan wskazało na Władimira Putina. Socjologowie Centrum Lewady twierdzą, że takie rezultaty sondażu powtarzają się od wielu lat, a wysokie pozycje Stalina i Putina związane są z oczekiwaniami Rosjan, którzy chcą widzieć na czele państwa silnych liderów. Tymczasem historyk ze stowarzyszenia „Memoriał” – Nikita Pietrow, w rozmowie z Polskim Radiem zauważył, że w Rosji wciąż tragiczne wydarzenia historyczne związane ze zbrodniami stalinowskimi są oceniane inaczej, niż na całym świecie.",,
Franciszek: Zamach w Pittsburghu nieludzkim aktem przemocy,"Papież podczas modlitwy Anioł Pański podsumował zakończony dziś synod poświęcony młodzieży. Zapewnił też o swojej bliskości mieszkańców Pittsburgha, szczególnie społeczność żydowską, gdzie wczoraj w zamachu w synagodze zginęło 11 osób.","Franciszek powiedział, że blisko cztery tygodnie trwania synodu były czasem pocieszenia i nadziei. Zaznaczył, że zaangażowana i ciężka praca polegała również na umiejętności słuchania. W dyskusjach podczas synodu udział brali również przedstawiciele młodzieży z całego świata. Papież powiedział, że synod już zaczyna przynosić owoce. Jak się wyraził, synod był dobrym winobraniem i z którego będzie dobre wino. – Dyskutowaliśmy o tym, jak stawić wspólnie czoło wyzwaniom świata cyfrowego, migracji, cielesności i seksualności, dramatom wojny i przemocy – powiedział Franciszek. Po modlitwie papież, odnosząc się do tragedii w Pittsburghu, nazwał zamach „nieludzkim aktem przemocy”. Mówił o konieczności wzmocnienia poszanowania dla życia, wartości moralnych i obywatelskich.",,
W Warszawie odsłonięto pierwszą dwujęzyczną „Tablicę Pamięci”,"Pierwszą „Tablicę Pamięci”, z napisami w języku polskim i angielskim, której celem jest popularyzacja wiedzy o danym miejscu pamięci, odsłonili w piątek w Warszawie wicepremier, minister kultury Piotr Gliński, prezes IPN dr Jarosław Szarek oraz prezes PGE Energia Ciepła Wojciech Dąbrowski.","Ideą przedsięwzięcia jest uzupełnianie i popularyzacja informacji historycznych poprzez umieszczenie tablic w języku polskim i angielskim w miejscach pamięci z II wojny światowej. Pierwszą tablicę odsłonięto w Al. Jerozolimskich 37 (fragmencie muru przed hotelem „Novotel”) pod tablicą według projektu Karola Tchorka z 1949 r.  „Dzisiaj inaugurujemy niezwykle ciekawy, a przy tym bardzo potrzebny projekt »Tablice Pamięci«, obejmujący m.in. rewitalizację miejsc pamięci, takich jak to - pomników i tablic, stworzonych według projektu Karola Tchorka z 1949 r., a także - co najważniejsze – przywracający prawdę historyczną o wydarzeniach II wojny światowej” – powiedział wicepremier Gliński.  Minister kultury zwrócił uwagę, że spośród ok. 450 upamiętnień wzniesionych w tej formie najczęściej tam, gdzie Niemcy dokonywali zbiorowych egzekucji warszawiaków, do dziś przetrwało zaledwie ok. 160. „Tego nie jesteśmy świadomi. Z 450 mamy teraz w mieście tylko 160. To pokazuje skalę zacierania się pamięci o tych tragicznych dla Warszawy wydarzeniach” – ocenił. Jak mówił, „Tablice Pamięci” to projekt „niezwykle szeroko zakrojony – na miarę wyjątkowego czasu, w którym przypada”. „Nie tylko bowiem jesteśmy w przededniu święta 100-lecia odzyskania przez Polskę niepodległości. W przyszłym roku obchodzić będziemy 80. rocznicę wybuchu II wojny światowej” – przypomniał szef MKiDN.  Dodał, że pielęgnowanie pamięci o tym wydarzeniu jest naszym obowiązkiem. „Dbając o prawdę historyczną, głoszoną w miejscach kaźni naszych rodaków, odnawiając miejsca pamięci im poświęcone, uzupełniając je, a także czyniąc je bardziej przystępnymi zarówno dla polskich jak i zagranicznych odbiorców, realizujemy ten obowiązek” – podkreślił Gliński.  Prezes IPN zwrócił uwagę, że w Polsce jest coraz mniej świadków historii, a za kilka czy kilkanaście lat odejdą wszyscy, którzy pamiętają. Wtedy, jak mówił, „będą wołać, będą krzyczeć te tablice”. „Chcemy, żeby ten krzyk był również zrozumiały dla tych, którzy tutaj do Polski przybędą”. „Ten projekt kierowany jest także do turystów zagranicznych, których ponad 10 mln odwiedza rokrocznie Polskę, w tym ponad 3 mln Warszawę. My chcemy im pokazać, co się działo wówczas, w tym tragicznym czasie dla naszej ojczyzny"" – zaznaczył prezes PGE Energia Ciepła.  Wskazał, że żołnierze, ale także zwykli mieszkańcy Warszawy „pokazali nam, co znaczy odwaga, determinacja, wola zwycięstwa, co znaczy wreszcie wolność i niepodległość”.  Fundatorem i pomysłodawcą „Tablic Pamięci” jest Fundacja PGE Energia Ciepła.  Projekt „Tablice pamięci” będzie realizowany w dwóch etapach: pierwszy to zamontowanie dodatkowych tablic na blisko 160 warszawskich pomnikach autorstwa Karola Tchorka z 1949 r.; drugi – rozmieszczenie tablic informacyjnych w miejscach pamięci w innych miastach Polski - m.in. Gdańsku, Gdyni, Toruniu, Zielonej Górze, Wrocławiu, Krakowie i Rybniku.",,
"Franciszek: Sędziowie nie są urzędnikami, ale wzorem dla obywateli","Papież Franciszek przyjął na audiencji przedstawicieli Krajowego Stowarzyszenia Sędziów we Włoszech, obchodzącego 110-lecie istnienia. Podkreślił, że sędziowie są kimś więcej niż urzędnikami. Powinni być wzorem dla wszystkich obywateli, szczególnie dla młodych, ponieważ dają życie za wierność sprawiedliwości.","Zwracając się do zebranych Ojciec Święty wskazał na fundamentalne znaczenie sprawiedliwości dla zachowania równowagi w społeczeństwie. Zauważył, że sprawiedliwość należy do cnót kardynalnych, ponieważ wskazuje właściwy kierunek. Bez niej całe życie społeczne zostaje zablokowane.Podkreślił również, że promocja wartości zapisanych w konstytucji, czuwanie na zachowaniem reguł demokratycznych oraz służba dobru wspólnemu to podstawowe zadanie sądów. Są one „uprzywilejowanym interlokutorem” dla organów ustawodawczych państwa właśnie poprzez bezpośrednią znajomość życia obywateli – wskazał.Wyższość rzeczywistości nad ideąOjciec Święty zauważył, że w świecie, który obfituje w informacje, nierzadko prawda bywa fałszowana, bardzo ważne jest, by sędziowie byli pierwszymi, którzy podkreślają wyższość rzeczywistości nad ideą. Próżnie ustawodawcze, które występują pomiędzy „prawdą” a „ideą” trzeba wypełnić treścią – wskazał Franciszek.– Te próżnie ustawodawcze dotykają najważniejszych problemów: początku i końca życia, praw rodziny oraz złożonej rzeczywistości dotykającej migrantów. Za każdym razem, kiedy przywoływana jest sprawiedliwość, aby wypowiedzieć się na te tematy, od sędziego oczekuje się wyższej odpowiedzialności, która wznosi się ponad rutynowe czynności. Stała postawa, jaka powinna towarzyszyć życiu i działalności sądów powinna wyrażać się w coraz lepszym rozumieniu zmian w społeczeństwie oraz byciu zdolnym do aktualizowania z mądrością ewolucyjnej interpretacji praw – zaznaczył.Fundamentalna jest również niezawisłość sądów, zarówno ta zewnętrzna, wyrażająca się w apolityczności, jak i wewnętrzna, zdolna do odparcia presji oraz żądań – zwrócił uwagę. Podkreślił też osobowy wymiar sprawowania funkcji sędziowskiej.",,
"„Tak to jest w polityce i życiu. Raz się wygrywa, czasami się przegrywa”","– Tak to jest w polityce i życiu. Raz się wygrywa, czasami się przegrywa. Oczywiście to jest porażka. Przegrana. Ale przed nami jest jeszcze wiele ważnych wydarzeń, w których możemy służyć Polsce. Na pewno wyciągniemy też wnioski z tego pierwszego naszego doświadczenia. Jesteśmy partią bez finansowania, bez większego zaplecza. A jednak podjęliśmy bitwę i toczyliśmy ją odważnie, dzielnie, do końca. Jestem więc bardzo wdzięczny koleżankom i kolegom, którzy pracowali dzielnie do końca, niezależnie od tej wielkiej presji, która była na nas wywierana – tak Zbigniew Ziobro, lider Solidarnej Polski komentował porażkę swojej partii w eurowyborach.","Zostaję w polityce Zbigniew Ziobro zapowiedział, że mimo porażki w eurowyborach nie zamierza porzucać polityki, ponieważ, jak stwierdził, jest „lojalny wobec swoich wyborców i koleżanek oraz kolegów”. – W swoim czasie w 1993 r. Jarosław Kaczyński znalazł się poza polskim parlamentem. Podobnie było z Donaldem Tuskiem, a Leszek Miller startował w wyborach z jednej z partii politycznych. Dzisiaj wszyscy oni kierują najważniejszymi partiami politycznymi – mówił, zapowiadając kolejne batalie o pozycję w polskiej polityce. Pytany o sens wystawienia Tomasza Adamka w wyborach do PE, Ziobro chwalił boksera za pracowitość. – Co do jego przemyśleń i zapatrywań, to myślę, że są one bardziej przemyślane od niejednego polityka, którego od celebrytów niewiele różni – podkreślił. Zdaniem Ziobry, źle się stało, że PiS odrzucił pomysł koalicji z SP i stworzenia koalicji prawicowej, która mogłaby pokonać rządzącą Platformę.",,
Choinka ze zniszczonego lasu dla papieża. „Chcemy przekształcić katastrofę w szansę”,"Włoski region Friuli Wenecja Julijska, gdzie niedawne wichury i burze wywołały ogromne zniszczenia w lasach, chce podarować papieżowi Franciszkowi świąteczną choinkę, która będzie symbolem szkód wywołanych przez żywioł. Choinka stanie na placu Świętego Piotra.","W tym roku to ten region na północy Włoch ma podarować wysokie świąteczne drzewko dla Watykanu. Zwyczaj ustawiania choinki na placu przed bazyliką św. Piotra wprowadził papież Jan Paweł II w 1982 r. Co roku choinka przywożona jest z innego europejskiego kraju bądź regionu Włoch. W ubiegłym roku był to wysoki świerk z nadleśnictwa Gołdap.– Chcemy podarować papieżowi nie tradycyjne świąteczne drzewko, ale jedno z tych wyrwanych z ziemi w czasie fali niepogody, jaka przeszła nad naszym regionem – powiedział Andrea Maroe, prezes tamtejszej fundacji opiekującej się zasobami leśnymi i doradca ministerstwa rolnictwa cytowany przez dziennik „Il Messaggero”.– Chcemy przekształcić katastrofę w szansę. Byłoby piękne móc podarować świerk – symbol zniszczenia, jakiego doświadczył nasz kraj i nasz region w zeszłym tygodniu – przyznał. – W ten sposób, szanując ducha papieskiej encykliki „Laudato sì”, nie zetniemy następnego drzewa – wskazał. Jak oświadczył, będzie to symbol tego, co mieszkańcy Friuli potrafili robić zawsze, to znaczy „przemienić tragedię w szansę życia”.Doradca ministerstwa rolnictwa poinformował, że w ostatnich dniach żywioł zniszczył na północy Włoch co najmniej 100 tys. drzew.",,
Warszawski ratusz torpeduje dziecięcy Tenisowy Memoriał Marii i Lecha Kaczyńskich,"Warszawski ratusz za wypożyczenie kortów żąda ponad 20 tys. zł od organizatorów Tenisowego Memoriału Marii i Lecha Kaczyńskich, w którym do rywalizacji stają najzdolniejsi młodzi tenisiści. – Widać, że komuś nie w smak ten patronat – ocenił w rozmowie z portalem tvp.info ojciec i trener najbardziej utytułowanej polskiej tenisistki Robert Radwański. W jego opinii kwota zażądana przez miasto to przesada.","– To stawki rynkowe, jakby w turnieju mieli brać udział profesjonaliści, a nie dzieci, w które warto inwestować – mówi wiceminister Sebastian Kaleta, który na Twitterze poinformował o wysokich kosztach wypożyczenia kortów przez urząd miasta. Dodał, że w imprezie mają wziąć udział zawodnicy z całej Polski, a miasto żąda „horrendalnej kwoty” za to, by „dzieciaki w ogóle podjęły rywalizację”.– Wiadomo, że pewne koszty są. Trzeba opłacić pracowników, którzy mają dbać o odpowiednią nawierzchnię czy zostać dłużej pracy, ale żeby zarabiać na małych dzieciach? – dziwił się Radwański w rozmowie z portalem tvp.info. Dodaje, że w przypadku turniejów młodzieżowych standardem jest, że opłaty dla organizatorów są symboliczne. – Co innego jeśli chodzi o turnieje dla profesjonalistów, zawodników z rankingów WTA czy ATP, ale w przypadku turnieju dla dzieci bierze się symboliczne stawki – zauważył Radwański. – Uważam, że jest to robienie troszeczkę na złość. Sport ma łączyć, ale widać, że komuś nie w smak ten patronat – podsumował Radwański.Pytanie, czy problemem dla prezydenta Warszawy Rafała Trzaskowskiego jest patronat Marii i Lecha Kaczyńskich, postawił także Sebastian Kaleta. – Ciężko uwierzyć, że tak ważną i ciekawą inicjatywę sportową ratusz torpeduje – przyznał wiceminister. Kaleta przypomniał także, że rewitalizację kortów tenisowych warszawskiej Legii wspierał właśnie Lech Kaczyński, kiedy był prezydentem stolicy.Zaznaczył, że sprawę opłat za wypożyczenie kortów na młodzieżowy turniej zamierza poruszyć na czwartkowej sesji rady miasta – od 2018 r. Kaleta jest warszawskim radnym. – Panie prezydencie, czas pokazać, że Warszawa jest dla wszystkich – wezwał.",,
„Alarm!”: Świadkowie zastraszani ws. morderstwa młodej dziewczyny,"W 1991 r. w Żaganiu w woj. lubuskim 18-letnia Joanna wybierała się z koleżankami na dyskotekę, która od zawsze cieszyła się złą sławą. Mieli tam przyjeżdżać policjanci, wojskowi i sędziowie. Reporterzy programu „Alarm!” przypominają sprawę morderstwa sprzed 29 lat, do której wrócili funkcjonariusze z „Archiwum X”. Wokół zbrodni miała panować zmowa milczenia: świadkowie byli zastraszani i bali się o życie własnych rodzin.","Zabójstwo 18-letniej Joanny Tomczak to  jedna z najbardziej zagadkowych spraw w historii polskiej kryminalistyki. Pomimo przesłuchania setki świadków i wytypowania kilku podejrzanych, śledztwo nie przyniosło do dziś żadnych efektów. Po blisko 30 latach zagadkę śmierci 18-latki chcą rozwikłać policjanci z „Archiwum X”. – Młoda i ładna dziewczyna wyszła na dyskotekę swojej siostry. Na dyskotekę nie dotarła, ponieważ wspólnie ze swoimi znajomymi udała się na domówkę – opowiada występujący w reportażu policjant z Gorzowa Wielkopolskiego.  Joanna po raz ostatni była widziana w nocy z 17 na 18 sierpnia 1991 r. Ciało zamordowanej kobiety było w stanie tak zaawansowanego rozkładu, że patolodzy nie byli w stanie ustalić przyczyny śmierci. Pęknięta kość gnykowa wskazywała jednak, że Joanna Tomczak mogła zostać uduszona. Miejsce imprezy, nazywane  przez miejscowych „formozą”, owiane było złą sławą. – W Żaganiu mówiono, że tu zjeżdżały się różne dziewczyny – Rosjanki, Ukrainki – i po jakimś czasie wyjeżdżały, znikały z tej miejscowości – mówi siostra zamordowanej. Według okolicznych pogłosek,  przyjeżdżali tu również policjanci, wojskowi i sędziowie.  Być może tym należy tłumaczyć nieudolność organów ściągania na początku lat 90.  Jak przekonują policjanci, dziś jest już zupełnie inaczej. – Nie pomoże zmowa milczenia, nie pomoże nakłanianie potencjalnych świadków takiego zdarzenia do tego, aby mówić nieprawdę i żyć w zmowie, ponieważ nasze czynności są coraz bardziej skuteczne – zapewnia nadkom. Marcin Maludy z policji w Gorzowie Wielkopolskim. – Chcemy wykorzystać wszystkie możliwości jakie daje nam współczesny świat pod kątem technologicznym – podkreśla Maludy. Policjantom zostało jednak niewiele czasu, gdyż zgodnie z prawem zzabójstwo przedawnia się w Polsce po 30 latach.",,
„Kanada może i musi uczestniczyć w śledztwie”. Powołano grupę roboczą,"Kanada wraz z Ukrainą, Szwecją, Afganistanem i Wielką Brytanią utworzyły międzynarodową grupę ds. katastrofy ukraińskiego samolotu w Iranie, w której zginęło 176 osób, w tym 57 Kanadyjczyków – powiedział w piątek szef MSZ Kanady Francois-Philippe Champagne.","Champagne poinformował też, że zgodnie z najnowszymi ustaleniami, liczba kanadyjskich ofiar katastrofy wynosi 57 a nie, jak wcześniej podawano, 63 osoby.  – Wszystkie uczestniczące w grupie kraje potwierdzają potrzebę pełnego i transparentnego dochodzenia w celu wyjaśnienia przyczyn tej katastrofy, tak aby rodziny i bliscy ofiar mogli dostać odpowiedzi, na które zasługują – podkreślił szef kanadyjskiego MSZ.   – Kanada może i musi uczestniczyć w śledztwie i dlatego stworzyliśmy tę międzynarodową grupę – chcemy mówić jednym głosem – dodał.   Boeing 737-800 ukraińskich linii lotniczych Ukraine International Airlines (UIA) rozbił się w środę rano, krótko po starcie z lotniska w Teheranie. Zginęło 176 osób, w tym obywatele Iranu, Kanady, Ukrainy, Szwecji, Afganistanu, Wielkiej Brytanii i Niemiec. Według Kanady i Wielkiej Brytanii, samolot został prawdopodobnie zestrzelony, być może omyłkowo, przez irański pocisk-ziemia powietrze. Iran ogłosił w sobotę, że jego siły zbrojne „nieintencjonalnie” zestrzeliły ukraiński samolot pasażerski w rezultacie „ludzkiego błędu”. Ottawa, która od 2012 roku nie utrzymuje formalnych stosunków dyplomatycznych z Teheranem, chce wysłać do Iranu dwóch urzędników z inspekcji bezpieczeństwa transportowego (Transport Safety Board) i dziesięciu urzędników MSZ. Muszą oni jednak otrzymać wizy. Władze irańskie wydały jak dotąd wizy dwóm urzędnikom. ""Oczekujemy, że pozostałe wizy zostaną wydane wkrótce"" - powiedział szef kanadyjskiego MSZ.   Champagne nie chciał wypowiadać się na temat stopnia zabezpieczenia miejsca katastrofy, ani woli współpracy ze strony Iranu, dopóki kanadyjscy eksperci nie dotrą na miejsce.   Szef dyplomacji powiedział również, że rząd stworzy zespół złożony z wysokich rangą urzędników w celu udzielenia wsparcia rodzinom ofiar oraz wdroży specjalną procedurę aby pomóc im w kwestiach wizowych.",,
Abp Gądecki: Troska o bezpieczeństwo mniej ważna niż pomoc potrzebującym,"Troska o zachowanie własnego bezpieczeństwa nie może przeważać nad postawą, która powinna być ukierunkowana na pomoc innym osobom – powiedział przewodniczący Komisji Episkopatu Polski abp Stanisław Gądecki podczas konferencji prasowej po Światowym Dniu Migranta i Uchodźcy.","Abp Stanisław Gądecki spotkał się z dziennikarzami w Warszawie podczas konferencji prasowej podsumowującej 104. Światowy Dzień Migranta i Uchodźcy, który Kościół katolicki obchodził w niedzielę. Jak podkreślił przewodniczący Konferencji Episkopatu Polski, w podejściu do problemu uchodźstwa i migracji Kościół Katolicki kieruje się zasadą, że wszyscy ludzie są dziećmi jednego Boga. – Każdy by chciał żyć w bezpieczeństwie, tylko tyle, że nasza postawa niewiele ma wtedy wspólnego z chrześcijaństwem. Egoizm osobisty czyli troska o zachowanie własnego bezpieczeństwa, przeważa nad altruizmem, czyli nad tą postawą, która powinna jednak być ukierunkowana na pomoc innym osobom – ocenił abp Gądecki.„Jedynie człowiek”Przypomniał Orędzie papieża Franciszka na Światowy Dzień Migranta i Uchodźcy, że w kwestii uchodźców i ubiegających się o azyl najważniejszym punktem odniesienia nie może być interes państwa czy bezpieczeństwo narodowe, lecz jedynie człowiek, a „zasada centralnego miejsca osoby ludzkiej zobowiązuje nas do przedkładania zawsze bezpieczeństwa osobistego ponad bezpieczeństwo narodowe”.Hierarcha dodał, że w tym samym orędziu papież Franciszek wyjaśnił, iż „państwa mają prawo do podjęcia działań przeciwko nielegalnej emigracji, przy poszanowaniu praw człowieka wszystkich obywateli”. Odnosząc się do statystyk, które mówią, że 63 proc. Polaków jest przeciwnych przyjmowaniu uchodźców, abp Gądecki zaznaczył, że choćby nawet 99 proc. było przekonanych, że nie wolno ich przyjmować i im pomagać, to my to wszystko bierzemy pod uwagę, ale tym się nie kierujemy. – Nami kieruje Ewangelia i chcielibyśmy, żeby ewangelia w kraju katolickim ludźmi kierowała – wyjaśnił przewodniczący KEP. Pomoc na miejscuJednak, jak dodał, pomoc na miejscu nie rozwiązuje całości problemów. – Pewna część ludzi nie może wrócić do swoich krajów. Ci, którzy uciekli z wojska i chcieliby wrócić, wylądują albo w więzieniu albo w szeregach, które będą posłane na śmierć (...). Tymi ludźmi trzeba się zająć, czy chcemy, czy nie chcemy – zaznaczył. Podkreślił, że liczy na to, iż w końcu uda się powrócić do rozmów z polskim rządem na temat korytarzy humanitarnych. – Patrząc na doświadczenia Wspólnoty Sant'Egidio z parlamentem włoskim,  które były bardzo negatywne przez dłuższy czas, a w końcu jednak doprowadziły do wprowadzenia tych korytarzy humanitarnych, nie tracę nadziei. Do pewnych idei trzeba dorosnąć – ocenił abp Gądecki.Lekcja FranciszkaBp Krzysztof Zadarko, delegat KEP ds. imigracji, przedstawił dokument watykańskiej Dykasterii ds. Integralnego Rozwoju Człowieka zatytułowany „Dwadzieścia punktów Działalności ws. migrantów i uchodźców”. – Jest to inicjatywa Stolicy Apostolskiej, aby – odpowiadając na wysiłki całego świata, jak poradzić sobie z ruchem migracyjnym i uchodźczym – włączyć się w sposób właściwy Kościołowi – wyjaśnił. Dodał, że te 20 punktów jest rozwinięciem czterech czasowników, których w odniesieniu do uchodźców użył papież Franciszek: przyjmować, ochraniać, promować i integrować. – Trzy pierwsze punkty polegają na tym, że mamy (...) budować kulturę otwartości i spotkania z człowiekiem potrzebującym (...). W nauczaniu Kościoła, w kaznodziejstwie, czy w katechezie, ten temat musi być jednoznacznie określony i ewangeliczny w imię słów Jezusa: byłem przybyszem, a przyjęliście mnie – powiedział bp Zadarko. Zaznaczył, że drugi punkt dotyczy ochrony praw i godności migrantów i uchodźców – przede wszystkim działania na rzecz ochrony tych osób przed procederem handlu ludźmi. – Kwestia promocji oznacza cały zestaw zadań stojących przed Kościołem, zmierzających do pomocy człowiekowi, który chce u nas zamieszkać (...). Nie możemy promować przyjmowania bez jakichkolwiek warunków, jakichkolwiek kryteriów. To musi być mądre, przemyślane – również jeśli chodzi o liczbę. To w pierwszym stopniu leży w gestii państwa czy samorządu, a potem organizacji pozarządowych, w tym również Kościoła – powiedział bp Zadarko.Model niewystarczającyWyjaśnił, że ludziom, którzy zechcą zamieszkać w Polsce, trzeba zagwarantować nie tylko naukę języka i możliwość poznania kultury, ale także dostęp do rynku pracy, opieki zdrowotnej i edukacji dla dzieci. W ocenie bp Zadarko model integracji, który był na zachodzie Europy – oparty na założeniu, że wystarczy dać przybyszom pracę  – okazał się niewystarczający, czego efektem są getta imigrantów w europejskich metropoliach. Dlatego Kościół postuluje przemyślaną integrację tworzoną wspólnie przez państwo, samorządy, NGO-sy i Kościoły, zmierzającą do tego, by imigranci poczuli się współtwórcami lokalnej społeczności i kultury.",,
Jurkiewicz: twórcy kampanii dotyczącej reformy sądów są apolityczni,"– Kilkadziesiąt tysięcy osób odwiedziło stronę kampanii, dotyczącej reformy wymiaru sprawiedliwości – powiedział w programie „Minęła 20”, w TVP Info, prezes Polskiej Fundacji Narodowej Cezary Jurkiewicz. Zapewnił też, że twórcy kampanii, która jest przede wszystkim apelem o reformę, są apolityczni.","Kampanię informacyjną, która dotyczy reformy wymiaru sprawiedliwości, Jurkiewicz przedstawił w piątek wspólnie z premier Beatą Szydło. Jej częścią są strony internetowe, m.in. sprawiedliwesady.pl.– Wiemy ze statystyk wejść na stronę internetową po tych dwóch dniach, że odwiedziło ją kilkadziesiąt tysięcy osób. Widzimy, jak zachowują się ci, którzy protestują przeciwko tejże kampanii, która jest kampanią stricte informacyjną - powiedział Jurkiewicz w TVP Info.Dodał, że stronę odwiedzają przede wszystkim osoby z Polski, głównie ze środowiska sędziów (Forum dla Sędziów Rzeczypospolitej Polskiej), ale także spoza jej granic, najwięcej - jak mówił Jurkiewicz - z Niemiec. Zapewnił też, że twórcy kampanii Polskiej Fundacji Narodowej „nie są polityczni”.– Nigdzie się nie ukaże, jakich zmian żądamy, nie będzie takiego zapisu. My będziemy tylko i wyłącznie wołali o kwestię reformy. A chcemy, żeby wszyscy obywatele Polski, którzy mają kontakt ze swoimi posłami, poszli do nich i powiedzieli, czego oczekują. My chcemy, żeby nareszcie doszło do kontaktu od samego dołu, od nas, od zwykłych ludzi – mówił Jurkiewicz.– Ja też jestem zwykłym człowiekiem. Nie jestem ani konstytucjonalistą, ani prawnikiem, ani nie jestem posłem - nie decyduję o niczym w takiej sytuacji. Jako prezes fundacji, która ma dbać o wizerunek Polski, chcę wezwać wszystkich Polaków, żeby porozmawiali ze swoimi posłami czego potrzebują – dodał.Podkreślił też, że kampania fundacji dla nikogo nie jest zagrożeniem. – To jest kampania, która naprawdę mówi o reformie i zaprasza do reformy. Nie będzie wskazań jednoznacznych, jakie są oczekiwania, na pewno nie będzie oczekiwań partyjnych – zapewnił. Przekonywał też, że sędziowie nie powinni bać się oświadczeń majątkowych. Zapewnił też, że on sam - jako radny PiS w Warszawie - takich oświadczeń się nie boi. Kampania „Sprawiedliwe sądy” ma się toczyć w telewizji, internecie i na ulicach, gdzie kilka dni temu pojawiły się pierwsze billboardy z hasłem: „Niech zostanie tak jak było. Czy na pewno tego chcesz?”. Powstały też profile „Sprawiedliwe sądy” na Facebooku i Twitterze oraz kanał w serwisie Youtube.Obie witryny internetowe, uruchomione w ramach kampanii - sprawiedliwesady.pl i takjabylo.pl - są identyczne i mają kilka zakładek, m.in. na temat założeń reformy wymiaru sprawiedliwości. Można tam przeczytać o potrzebie przyspieszenia postępowań sądowych, zapewnieniu równości „wszystkich wobec prawa” oraz „prawdziwej niezawisłości sędziów”.Choć kampania na temat zmian w wymiarze sprawiedliwości - jak zapowiadał w piątek Jurkiewicz - ma być skierowana także do odbiorców poza krajem, to strony sprawiedliwesady.pl i takjakbylo.pl, są na razie dostępne tylko w polskiej wersji językowej. Szef PFN, dopytywany, kiedy ruszy zagraniczna część akcji informacyjnej, odpowiedział, że nie ma jeszcze konkretnej daty. Dodał też, że nie ma konkretnego terminu końca całego przedsięwzięcia.",,
Kard. Dziwisz: Kościół nie ma ambicji politycznych. Ma większe,"– Kościół nie utożsamia się z żadnym stronnictwem politycznym i nie ma ambicji politycznych – powiedział emerytowany metropolita krakowski kardynał Stanisław Dziwisz. Taką deklarację złożył podczas mszy, którą odprawił przy grobie św. Jana Pawła II w bazylice watykańskiej.","Osobisty sekretarz polskiego papieża w wygłoszonym kazaniu nawiązał do niedzielnych wyborów parlamentarnych w Polsce mówiąc: „Mamy powierzyć wybranym posłom i senatorom odpowiedzialność i troskę o dobro Rzeczypospolitej na najbliższe cztery lata”.Zapewniając, że Kościół nie utożsamia się z żadnym stronnictwem politycznym, kardynał Dziwisz zaznaczył, że Kościół „ma większe ambicje”. Wskazał, że „chce służyć wszystkim i największej sprawie zbawienia człowieka, towarzyszenia mu na drogach do wieczności”.Kard. Dziwisz przypomniał, że udział w wyborach „w demokratycznym państwie jest prawem i obowiązkiem chrześcijanina, by mógł wpłynąć na losy swojej ojczyzny i kształt sprawowanej w niej władzy”. Chrześcijanin w głosowaniu „ma się kierować sumieniem i wartościami, na których opiera się życie społeczności, a o które toczy się dzisiaj spór” - dodał.",,
Łódzkie: większość wybrała marszałka i prezydium. Opozycja: łamiecie zasady demokracji,"Łódzkie to ostatnie z trzech województw, które od 22 listopada mają nowego marszałka. Został nim zgłoszony przez PiS Grzegorz Schreiber, ale stało się to po kilkugodzinnych, burzliwych obradach. Kluby opozycji m.in. odmawiały zgłoszenia swoich przedstawicieli do komisji skrutacyjnej, by później podważać jej kompetencje. Zgłosiły także własną kandydatkę, która jednak wycofała się, gdy już rozpoczęto procedurę głosowania.","Sejmik województwa łódzkiego liczy 33 radnych. 17 mandatów, czyli bezwzględną większość, wyborcy powierzyli kandydatom Prawa i Sprawiedliwości, 12 przypadło Koalicji Obywatelskiej, a 4 Polskiemu Stronnictwu Ludowemu. Podobnie jak w dwóch innych województwach, w których PiS uzyskał w sejmikach ponad połowę miejsc, 22 listopada sejmik łódzki miał wybrać swojego przewodniczącego, a także marszałka, czyli szefa zarządu regionu. Wokół wszystkich trzech regionów – oprócz Łódzkiego chodziło o Świętokrzyskie i Podlaskie – pojawiały się spekulacje co do możliwego objęcia władzy przez opozycję przy wsparciu dysydentów z PiS. Przyczyną miały być różnice zdań, do jakich rzekomo miało dochodzić między lokalnymi działaczami partii rządzącej. Skrzydlewska wyraziła zgodę na kandydowanie na stanowisko marszałka, jednak po przygotowaniu kart z dwoma nazwiskami i rozpoczęciu procedury głosowania wycofała zgodę. Powodem był brak możliwości zadawania pytań kandydatom na marszałka. Analogiczną procedurę zastosowano w Łodzi przed czterema laty, gdy marszałkiem został Witold Stępień z PO. Po wycofaniu zgody przez radną KO przerwano procedurę głosowania oraz obrady: trzeba było wydrukować nowe karty do głosowania. Radni opozycji odmawiali jednak ich przyjęcia i udziału w procedurze, a sama Skrzydlewska nazwała radnych PiS „maszynkami do głosowania”.Wcześniej podobna sytuacja miała miejsce podczas wyboru trzeciego wiceprzewodniczącego sejmiku. Na przewodniczącego i dwóch wiceprzewodniczących wybrano radnych PiS, kandydatka opozycji – była nią również Joanna Skrzydlewska – przepadła jednak w głosowaniu.Zgodnie z regulaminem trzeci wiceprzewodniczący musiał być wybrany i został nim również przedstawiciel większości. Wówczas opozycja zaczęła oskarżać Prawo i Sprawiedliwość o łamanie zasad demokracji. Sugerowano również łamanie prawa.",,
Biała woda we wsi Wierzonka,"Mieszkańcy Wierzonki w województwie wielkopolskim są zaniepokojeni białym zabarwieniem wody w rzece Głównej. Ich zdaniem, zanieczyszczenie wody jest efektem działań oczyszczalni ścieków. Informację w tej sprawie otrzymaliśmy na platformę Twoje Info.","Wieś Wierzonka położona jest w dolinie rzeki Głównej, na skraju Parku Krajobrazowego Puszcza Zielonka. „A to coś białego wpływa do rzeki” – napisał na Twoje Info Pan Andrzej. Zdjęcia zrobił wczoraj, ale jak napisał, takie zanieczyszczenia pojawiły się tam nie po raz pierwszy. Według naszego widza, zgłoszenie sprawy do władz gminy Swarzędz, nie pomogło. Nic z tym nie zrobiono. Pan Andrzej jest zbulwersowany i pyta, czy tak właśnie ma wyglądać ochrona przyrody i ekologia...",,
Litwa czeka na papieża Franciszka. Policja już gotowa,Funkcjonariusze policji są przygotowani na wizytę papieża Franciszka w Wilnie i Kownie – oświadczył zastępca naczelnika Generalnego Komisariatu Policji Edvardas Šileris cytowany przez radio Znad Wilii.,"W środę dwustu funkcjonariuszy przetestowało 13 różnych sytuacji,  m.in. zatamowanie autostrady Wilno-Kowno. – Zidentyfikowaliśmy wszelkie wady i jesteśmy przygotowani. Oczywiście są sprawy wymagające udoskonalenia: podtrzymywanie łączności czy koordynacja między różnymi służbami – podkreślił Šileris.Wiceszef litewskiej policji poinformował, że za bezpieczeństwo papieża odpowiada Departament Ochrony Przywódców, natomiast funkcjonariusze są odpowiedzialni za bezpieczeństwo uczestników spotkań. Według planów każdego dnia wizytę papieża będzie obsługiwało tysiąc policjantów.Podróż apostolska Franciszka na Litwę odbędzie się w dniach 22-23 września. Hasłem pielgrzymki jest „Jezus Chrystus – nasza nadzieja”. Następnie Ojciec Święty odwiedzi Rygę i Agłonę na Łotwie („Okaż, że jesteś matką”) oraz stolicę Estonii Tallin („Obudź moje serce”). Do Watykanu wróci 25 września.",,
Polska organizatorem Konkursu Eurowizji Junior w 2019 roku,"Prezes TVP Jacek Kurski poinformował, że Polska zorganizuje w 2019 r. Eurowizję Junior. Europejska Unia Nadawców (EBU) przyjęła aplikację Telewizji Polskiej. Konkurs ten po raz pierwszy w historii odbędzie się w Polsce. – Obiecywałem odbudowę siły i prestiżu TVP, i cały czas się to dzieje – powiedział Jacek Kurski.","Komisja EBU uznała, że Polska aplikacja do organizacji konkursu Eurowizji Junior w 2019 r. jest najlepsza. – Jesteśmy zachwyceni tym, że możemy ogłosić Polskę jako gospodarza najbliższej imprezy, a TVP jako oficjalnego nadawcę Eurowizji Junior 2019 – powiedział dyrektor EBU ds. wydarzeń telewizyjnych Jon Ola Sand i dodał, że jest „to zawsze ekscytujące, kiedy konkurs trafia do państwa, które debiutuje w roli gospodarza. Z niecierpliwością czekamy na wizję, jaką zaprezentuje Telewizja Polska przy organizacji tego wydarzenia”.Jon Ola Sand ponownie pogratulował „Roksanie Węgiel spektakularnego zwycięstwa w tegorocznej edycji”.– Jest to potwierdzenie, że Telewizja Polska  jest bardzo silnie obecna w Europie, ale także Europa (…) obecna w Telewizji Polskiej – powiedział prezes TVP Jacek Kurski.",,
Premier: Domagamy się zwrotu wraku tupolewa,"Mateusz Morawiecki liczy, że dojdzie do rzeczywistego udziału polskich ekspertów w oględzinach wraku Tu-154M, „chociaż w bardzo spóźnionym czasie”. Premier podkreślił, że wrak Tu-154M już dawno powinien być w Polsce i zaapelował o to, by jak najszybciej znalazł się on w kraju.","Komitet Śledczy Federacji Rosyjskiej podał, że zaakceptował wniosek strony polskiej ws. kolejnego badania wraku samolotu Tu-154M znajdującego się w Smoleńsku i pod koniec maja odbędą się „szczegółowe” oględziny „w obecności przedstawicieli polskich”.Morawiecki pytany na briefingu przed wylotem na szczyt UE do Rumunii o ocenę tej decyzji strony rosyjskiej powiedział, że „wrak Tu-154 powinien już dawno być w Polsce”. – I my się tego domagamy – podkreślił premier. Dodał, że „dobrze, że Rada Europy też zauważyła ten problem i bardzo wyraźnie określiła swoje stanowisko”.– Już dochodziło do sytuacji, że polscy obserwatorzy jakoby mieli być przy oględzinach i wiem, że nie tylko nie było to satysfakcjonujące, ale miało to znamiona pewnej fikcyjności – stwierdził Morawiecki.– Liczę na to, że – chociaż w tym bardzo spóźnionym czasie - teraz rzeczywiście do współudziału w tych oględzinach naszych ekspertów będzie mogło dojść – powiedział premier.Zaapelował o zwrot wraku. – Apeluję jeszcze raz o to, żeby jak najszybciej ten wrak, który jest świadectwem gigantycznej tragedii, która się zdarzyła w Smoleńsku ponad dziewięć lat temu, znalazł się w Polsce – powiedział szef rządu. – To jest własność Polski zresztą – dodał. Komitet Śledczy FR poinformował, że pod koniec marca zaakceptował polski wniosek o ponowne oględziny wraku. Pod koniec maja polscy przedstawiciele mają uzyskać dostęp m.in. do elementów konstrukcyjnych samolotu znajdującego się na lotnisku w Smoleńsku i do agregatów. Wrak Tu-154M nadal ma status dowodów rzeczowych w ramach sprawy karnej, wszczętej w Rosji w kwietniu 2010 r. – zaznaczył komitet.Według komunikatu śledczy i kryminolodzy rosyjscy przeprowadzą kolejne szczegółowe oględziny wraku Tu-154M w obecności polskich przedstawicieli, a rezultaty wszystkich działań procesowych będą przekazane polskiej stronie zgodnie z procedurami prawnymi.Komitet podał w komunikacie, że od 2010 r. w Rosji doszło do 12 wizyt polskich przedstawicieli w celu pracy z dowodami rzeczowymi – ostatnia jesienią zeszłego roku. Według Komitetu śledczego FR wrak samolotu zbadany był wielokrotnie i dokładnie, zarówno przez ekspertów rosyjskich, jak i polskich.We wrześniu zeszłego roku polscy prokuratorzy prowadzili w Smoleńsku oględziny Tu-154M, m.in. jego elementów konstrukcyjnych. W składzie polskiej grupy byli przedstawiciele prokuratury i technicy kryminalistyczni.",,
"W Hongkongu rozpoczęły się wybory. Chodzi o rady dzielnic, ale to ważny test dla opozycji","W Hongkongu, specjalnym regionie administracyjnym ChRL, rozpoczęły się wybory do rad dzielnic, które ocenia się jako ważny wskaźnik poparcia społecznego dla prodemokratycznych demonstrantów i lokalnego rządu.","Przed lokalami wyborczymi formują się długie kolejki osób oczekujących na oddanie głosu. Wybieranych jest spośród 1,1 tys. kandydatów 452 radnych do 18 rad dzielnicowych. Uprawnionych do głosowania jest 4,13 mln osób. W normalnych warunkach wybory do rad dzielnic, które zajmują się głównie sprawami lokalnymi, nie wzbudzałyby większego zainteresowania, ale, jak podkreślają obserwatorzy, jest to pierwsze publiczne głosowanie od rozpoczęcia w czerwcu masowych, prodemokratycznych protestów. Ocenia się, że duża frekwencja oznaczać będzie, iż uczestnicy prodemokratycznych demonstracji, które coraz częściej mają gwałtowny przebieg, nadal mają poparcie społeczne. Kandydaci obozu demokratycznego chcą wykorzystać to poparcie oraz rekordowo niską popularność hongkońskiego rządu, by odebrać jego sympatykom część wpływów na najniższym szczeblu administracji regionu.",,
"Franciszek odwiedzi Litwę, Łotwę i Estonię w stulecie niepodległości","Papież Franciszek odwiedzi w dniach 22-25 września Litwę, Łotwę i Estonię – ogłosił rzecznik Watykanu Greg Burke. W tym roku przypada 25. rocznica historycznej wizyty św. Jana Pawła II w trzech republikach bałtyckich.","W wydanym oświadczeniu watykański rzecznik napisał, że papież pojedzie do krajów bałtyckich na zaproszenie ich głów państw oraz biskupów.Poinformował, że Franciszek odwiedzi Wilno i Kowno na Litwie, Rygę i Agłonę (Aglonę) na Łotwie oraz Tallin w Estonii. Szczegółowy program papieskiej podróży zostanie ogłoszony później – wyjaśniono.W tym roku Litwa, Łotwa i Estonia obchodzą stulecie niepodległości i z tej okazji władze zapraszały Franciszka.Ponadto przypomina się, że w 2018 r. przypada 300-lecie koronacji obrazu Matki Bożej Trockiej, patronki Litwy. We wrześniu minie zaś 25 lat od wizyty św. Jana Pawła II w trzech krajach bałtyckich, po tym jak odzyskały one niepodległość po rozpadzie ZSRR.",,
Premier Morawiecki politykiem roku,Tytuł polityka roku 2018 ankietowani przez CBOS przyznali premierowi Mateuszowi Morawieckiemu. Kolejne miejsca zajęli prezydent Andrzej Duda i prezes PiS Jarosław Kaczyński.,"CBOS zadał respondentom pytanie, któremu z polskich polityków należy się miano polityka roku 2018. „Chodzi o człowieka, który najlepiej działał, zrobił najwięcej w interesie kraju, społeczeństwa, ludzi takich jak Pan(i)” - wyjaśniono.53 proc. ankietowanych nie potrafiło wskazać osoby, która w ich opinii zasługiwałaby na takie wyróżnienie a 22 proc. uznało, że żaden ze znanych im przedstawicieli polskiej sceny politycznej nie zasługuje na ten tytuł. Pozostali respondenci wymienili w sumie ponad pięćdziesiąt nazwisk polityków, z których - jak podaje CBOS - tylko czterech uzyskało więcej niż 2 proc. głosów.13 proc. respondentów tytuł polityka roku 2018 przyznało premierowi Morawieckiemu. Drugie miejsce w tym rankingu zajął prezydent Duda (10 proc.). Na trzeciej pozycji - 6 proc. wskazań - ulokował się prezes Kaczyński. Czwarte miejsce przypadło byłemu premierowi i szefowi Rady Europejskiej Donaldowi Tuskowi (4 proc.).Na pytanie o polityka roku na świecie 49 proc. ankietowanych nie umiało podać nazwiska żadnego polityka, a 18 proc. ankietowanych uznało, że żaden ze znanych im polityków zagranicznych nie odegrał w ciągu minionych dwunastu miesięcy na tyle znaczącej roli w polityce międzynarodowej, by zasłużyć na ten tytuł. Pozostali badani wskazali 28 nazwisk, z których dziewięć pojawiało się w wypowiedziach co najmniej 1 proc. ankietowanych.",,
"Kosma Złotowski: Jesteśmy Europejczykami, dlatego że jesteśmy Polakami","Jesteśmy Europejczykami, dlatego że jesteśmy Polakami, Hiszpanami, Anglikami czy Niemcami, a nie dlatego że jesteśmy Europejczykami abstrahując od naszych krajów - powiedział w rozmowie z portalem tvp.info Kosma Złotowski, eurodeputowany PiS. 
- To nawet nie jest wspólnota konkretnych interesów, to jest arena współczesnej wojny. Bez użycia wojny, ale jednak wojny. To jest bardzo ostra walka, gdzie wszystkie metody są dozwolone, poza strzelaniem... jak na razie. Oczywiście odbywa się to pod płaszczykiem, który bardzo ładnie wygląda.","Czy jest jakakolwiek reakcja na pana próby zainteresowania Komisji Europejskiej sprawą przetargów na warszawskie tramwaje i wejściem na polski, a tym samym europejski rynek  koreańskiego Hyundaia. Komisja Europejska stwierdziła krótko, że to sprawa krajowych władz i urzędu ds. zamówień publicznych. To wszystko? Dość lakoniczna odpowiedź jak na problem ochrony rynku europejskiego.  Wtedy, kiedy my zadajemy komisji pytanie dotyczące nie tylko ekspansji jakichś firm, jak w tym przypadku, ale także o to, dlaczego te same produkty, które pojawiają się na Zachodzie, są u nas wystawiane w wyższych cenach, albo że tak samo nazywane produkty są gorszej jakości,  wówczas komisja odpowiada lakonicznie. Natomiast, jeżeli by się zapytać komisji, dlaczego polscy pracownicy pracują za niższe pensje we Francji albo w Niemczech, wówczas komisja odpowie obszernie. Mało tego, odpowie, jakie podejmie kroki, by to nie miało miejsca.  Nawiązuje pan do niekorzystnego dla Polski pakietu mobilności, który Parlament Europejski przyjął z pominięciem przyjętych przez siebie przepisów.  Tak, dlatego że PE w zeszłym roku w lipcu odrzucił wszystkie trzy dyrektywy w tej sprawie. Tym samym w ogóle nie powinno być pakietu mobilności, bo już wtedy skończył on swój żywot legislacyjny. Ale okazuje się, że można go ponownie skierować do komisji, która odrzuciła dwa projekty. Skoro dwa odrzuciła, to przynajmniej one nie powinny być procedowane. Ale nie, wszystkie trzy były na posiedzeniu plenarnym.  Zdaniem opozycji, to wina Pana ugrupowania, a właściwie rządu, że nie umieliście się porozumieć z Brukselą lub z poszczególnymi państwami, by głosowanie przebiegało inaczej.  To zarzut wynikający z tego, że opozycja musi coś zarzucać rządowi. Rządy nie mieszają się w procedury parlamentarne.    Chodzi bardziej o działania kuluarowe.  Przedstawiciele rządu, minister transportu osobiście rozmawiali ze zwolennikami pakietu mobilności. Rząd dostarczał nam ekspertyz, które jasno wykazywały, w jaki sposób ten pakiet zagrozi transportowi z Europy Wschodniej. Wielu europosłów udało się przekonać. Mieliśmy po swojej stronie również zachodnich posłów. Niewielu, ale jednak.   Nie udało się wam jednak przekonać krajów Grupy Wyszehradzkiej - Czech i Słowacji. Dla Czech i Słowacji stworzono specjalną kategorię, bo oni wykonują najwięcej kursów tylko przez jedną granicę do Niemiec czy na Węgry, a więc dla nich stworzono kategorię ruchu bilateralnego, który jest wyłączony z systemu obowiązującego innych. Sprawa zasadności głosowania ma być zgłoszona do Trybunału w Luksemburgu. Na razie zastanawiamy się, co będzie skuteczniejsze. Czy na przykład skuteczniejsza będzie skarga rządów Europy Wschodniej. Sondujemy, czy w ogóle te państwa są w stanie się dogadać, by taką skargę złożyć. Pozostaje też zbiorowa skarga posłów z tej części Europy. Czy polscy posłowie są w stanie dogadać się z posłami z Europy Wschodniej? O solidarności i wspólnocie jako takiej w Unii w ogóle ciężko mówić.  W tym wypadku można mówić o tej solidarności, choć jak mówiłem wcześniej, wyłączone z niej zostały Czechy i Słowacja. Do końca kadencji nie będzie pakietu mobilności, a co będzie w nowym parlamencie, zobaczymy. W czasie tego głosowania polscy eurodeputowani głosowali podobnie bez względu na frakcję. To nie jest częste zjawisko, a i tak nie udało się nic zrobić. Czy polska siła w PE jest po prostu za słaba, by przeprowadzić coś ważnego z naszego punktu widzenia? Nie wiem, czy można mówić o słabości. Niewątpliwie Platforma głosowała z nami, ale jednocześnie nie potrafiła przekonać kolegów ze swojej frakcji, czyli Europejskiej Partii Ludowej. No, ale nie tylko PO nie zdołała, bo Węgrom się też to nie udało, choć Węgrów na wszelki wypadek zawieszono. Nam się udało przekonać całą naszą grupę polityczną, żeby złożyć chociaż poprawki. To ma znacznie regulaminowe. W innych grupach to się nie udało. Polscy posłowie, nawet gdy głosują jednomyślnie, nie stanowią większości wobec posłów Francji, Niemiec czy Wielkiej Brytanii. Decyduje większość. To nie znaczy, że nie jesteśmy w stanie przekonywać innych, to czasami się udaje. Trybunał Sprawiedliwości UE zajmuje się wciąż polską reformą sądownictwa, z której rząd w dużej mierze się wycofał. Czy rząd dalej będzie się wycofywał z wszelkich reform w tej sferze? Nie. Myślę, że rząd się już z niczego nie wycofa, bo nie ma z góry upatrzonych pozycji, na które mógłby się wycofać. Natomiast trybunał, jeśli znajdzie pretekst, bardzo chętnie zajmie się Polską, a nasza opozycja chętnie mu takich pretekstów dostarczy, uważając, że stawia zarzuty rządowi Prawu i Sprawiedliwości. Nieprawda, osłabia się państwo jako część Unii Europejskiej, a przez to też oni są osłabieni. Czy istnieje w ogóle coś takiego, jak solidarność europejska czy jest to jedynie wspólnota konkretnych interesów, tych czy innych państw. To nawet nie jest wspólnota konkretnych interesów, to jest arena współczesnej wojny. Bez użycia wojny, ale jednak wojny. To jest bardzo ostra walka, gdzie wszystkie metody są dozwolone poza strzelaniem... jak na razie. Oczywiście odbywa się to pod płaszczykiem, który bardzo ładnie wygląda. Przecież o pakiecie mobilności nie mówi się, że on ma dzielić rynek europejski na Wschód i na Zachód, ale mówi się, że to dbałość o dobro kierowców. Przy czym nasi kierowcy są dobrze opłacani, wypoczywają w warunkach, jakie są dostępne w Europie. W Europie nie ma warunków, które są opisane w tym pakiecie. W samych Niemczech brakuje ponad 37 tysięcy miejsc parkingowych, opisanych w tym pakiecie. I kto ma je wybudować? Parlament czy Komisja Europejska tego nie zrobi. Musiałby to zrobić rząd Niemiec, ale on tego nie ma w planach. Niedawno Grzegorz Schetyna namawiał Donalda Tuska, by ten bardziej zaangażował się w kampanię przed wyborami europejskimi. Rozumie pan entuzjazm przewodniczącego PO, czy bardziej skłania się do opinii Ryszarda Czarneckiego, który z kolei uważa, że przyjazd szefa RE będzie błogosławieństwem dla PiS, bo to jeszcze bardziej zmotywuje jego elektorat.  Szczerze mówiąc, zupełnie mnie to nie obchodzi. Musimy patrzyć na to, jak przekonać ludzi do naszego programu. To jest nasze główne zadanie. A co zrobi Donald Tusk, to jest ich biznes. Niech sobie biorą przywódce, jakiego chcą. Z tym tylko zastrzeżeniem, że tak długo jak Tusk jest przewodniczącym Rady Europejskiej, tak długo nie może się wtrącać w interesy któregokolwiek kraju członkowskiego.  Ale dlaczego ma zachowywać się neutralnie, skoro jego kolega Frans Timmermas bierze aktywnie udział w kampanii wyborczej w Polsce.  I to jest skandaliczny przykład. Frans Timmermans jest urzędującym komisarzem, wiceprzewodniczącym Komisji Europejskiej, co oczywiście powinien zawiesić. Powinien i co z tego?  To są właśnie takie podwójne standardy w UE. Inne dla mniej potężnych, inne dla silniejszych. Jest problem krajów, które mają deficyt budżetowy powyżej trzech procent, ale Jean-Claude Juncker zapytany o podobny deficyt Francji, odpowiada, że nic z tym nie zrobi, bo to jest Francja.  Jak pan ocenia sondaże przed wyborami do Europarlamentu. Prowadzi PiS, ale z przewagą 3-4 procentową. To dużo czy mało?  Tak, prowadzi z taką przewagą, ale rywalizując z całą koalicją Platformy Obywatelskiej z postkomunistami. To w ogóle jest śmieszna koalicja, która w pierwszym zdaniu mówi o wspólnym starcie i jednolitym zdaniu w sprawie polityki europejskiej, a w drugim przyznaje, że po wyborach rozejdą się po różnych frakcjach. To jest niepoważne.  Niemniej są niedaleko za wami i liczą na swój wielkomiejski elektorat, który ma dużą frekwencję podczas europejskich wyborów. Jak motywujecie mieszkańców mniejszych miejscowości?  W kampanii wyborczej będziemy przedstawiać dwie różne wizje Unii Europejskiej. Z jednej strony Unii, jako federalnego państwa, do którego trzeba zbudować też nowego człowieka. I tego nowego człowieka druga strona proponuje budować choćby poprzez wybór tożsamości. Od dziecka, według nich, można sobie wybrać, czy chce się być mężczyzną czy kobietą. Można budować nowego człowieka poprzez odwrócenie się od własnej historii i tradycji. Jest też druga wizja, którą my reprezentujemy, czyli Europy współpracujących ze sobą narodów. Mówimy wyraźnie: jesteśmy Europejczykami, dlatego że jesteśmy Polakami, Hiszpanami, Anglikami czy Niemcami, a nie dlatego że jesteśmy Europejczykami abstrahując od naszych krajów. To wystarczy? Uświadamiamy ludziom, że to, co się dzieje w Brukseli ma bezpośrednie przełożenie na to, co dzieje się tutaj. Gdyby na przykład wszedł ostatecznie w życie ten nieszczęsny pakiet mobilności, straciłyby na nim głównie małe firm transportowe, których w Polsce jest większość   Koalicja Europejska pytana o różne podejście członków do spraw z wiązanych z lobby LGBT, odpowiada, że UE nie zajmuje się tymi sprawami i pozostawia to państwom członkowskim. Czy rzeczywiście lobby środowiska LGBT nie ma żadnego znaczenia w Europarlamencie?   Ależ oczywiście, że ma i to ogromne. Ostatnio była awantura, którą zrobiły posłanki partii liberalnych i lewicowych przewodniczącemu Tajaniemu, że ma zamiar wziąć udział w kongresie rodziny. Ich zdaniem kongres rodziny to zgromadzenie homofobów i jest to wystąpienie przeciwko ""naszym"" europejskim wartościom, które są przyjazne homoseksualizmowi.",,
„Prezydent ma uprawnienia konstytucyjne do powoływania sędziów. To nie podlega dyskusji”,"– Prezydent ma uprawnienia konstytucyjne do powoływania sędziów i to jest prerogatywa która nie podlega żadnej kontroli. TSUE w swoim wyroku z 19 listopada 2019 też to podkreślił, że w zasadzie nie powinno się kwestionować samej kwestii powołania sędziego przez prezydenta.  – powiedział poseł PiS Kazimierz Smoliński. – Sąd chce złamać prawo obradując jutro – dodał  odnosząc się do planowanego na jutro posiedzenia SN. – Schizma w polskim systemie prawnym powinna się zakończyć – powiedziała Karolina Pawliczak z SLD. Politycy dyskutowali w programie „Twój Wybór” o tym, czy sędziowie do KRS-u mają uprawnienia do orzekania, a także planowanym posiedzeniu trzech Izb Sądu Najwyższego pomimo decyzji Trybunału Konstytucyjnego o jego zawieszeniu.",,,
Trump zwiększa stawki celne na import z Chin,Prezydent USA Donald Trump ogłosił w piątek na Twitterze zwiększenie stawek celnych na import z Chin. Zrobił to w odpowiedzi na ogłoszone wcześniej tego dnia przez rząd w Pekinie cła odwetowe na amerykańskie towary o wartości 75 mld USD.,"„Chiny nie powinny były nałożyć nowych taryf na produkty z USA o wartości 75 mld USD (motywowane politycznie!)” – napisał Trump na Twitterze. – Począwszy od 1 października, towary i produkty z Chin o wartości 250 mld USD, teraz oclone stawką 25 proc., będą opodatkowane stawką 30 proc. Dodatkowo, pozostałe towary i produkty z Chin o wartości 300 mld USD, które od 1 września miały zostać obłożone 10 proc. cłem, będą opodatkowane stawką 15 proc. Dziękuję za uwagę w tej sprawie!”.Z kolei biuro przedstawiciela handlowego USA oświadczyło w piątek, że zanim Waszyngton podniesie cło na import chiński o wartości 250 mld USD do 30 proc., zorganizuje konsultacje publiczne. Natomiast 10–proc. cła na dodatkowe dobra konsumenckie z Chin o wartości ok. 300 mld USD zostaną wprowadzone w wysokości 15 proc. zgodnie z wcześniej ustalonym harmonogramem. 1 sierpnia prezydent USA zapowiedział, że 1 września nałoży kolejne, 10–proc. cła na chińskie dobra eksportowe o wartości 300 mld USD. Karnymi cłami objęty zostałby wówczas praktycznie cały chiński eksport do USA. Później jednak Trump ogłosił przełożenie na połowę grudnia daty wprowadzenia ceł na niektóre rodzaje produktów, w tym telefony komórkowe i laptopy. Według komentatorów miało to na celu osłabienie wpływu taryf na amerykańskich konsumentów w czasie przedświątecznych zakupów.W piątek doszło jednak znowu do znacznej eskalacji konfliktu handlowego między USA a Chinami. Najpierw Pekin ogłosił, że zamierza nałożyć cła odwetowe w wysokości 5–10 proc. na amerykański import o wartości 75 mld USD. Taryfy mają być nałożone w dwóch transzach: od 1 września i od 15 grudnia. 5–proc. stawka od września będzie dotyczyć m.in. amerykańskiej soi i ropy. Ponadto od 15 grudnia Chiny ponownie zaczną pobierać 25–proc. cła na sprowadzane z USA samochody, a 5–proc. na części samochodowe.W odpowiedzi na ten ruch, Trump napisał na Twitterze, że „nie potrzebujemy Chin i, szczerze mówiąc, radzilibyśmy sobie o wiele lepiej bez nich”. Nakazał też amerykańskim firmom, żeby „natychmiast rozejrzały się za alternatywą dla Chin, łącznie ze sprowadzaniem firm do KRAJU i wytwarzaniem produktów w USA. Odpowiem na chińskie cła dziś po południu” – ostrzegł.Trump zaatakował też szefa Rezerwy Federalnej Jerome'a Powella, który w piątek podczas sympozjum w Jackson Hole powiedział, że niepewność związana z polityką handlową USA stanowi wyzwanie dla polityki monetarnej i może być powodem globalnego spowolnienia gospodarczego oraz gorszych wyników przemysłu w USA. W odpowiedzi Trump nazwał Powella wrogiem narodu amerykańskiego.",,
80. rocznica wybuchu II wojny światowej. „Budujmy silne państwo”,"Najważniejsza lekcja, która płynie dla nas z II wojny światowej to budowa silnego państwa przez dumne elity pozbawione kompleksów – stwierdził prezes IPN Jarosław Szarek. Ocenił też, że obecna sytuacja Polski jest nieporównywalnie lepsza niż ta z 1939 r.","W niedzielę mija 80 lat od agresji III Rzeszy Niemieckiej na II Rzeczpospolitą – 1 września 1939 r. rozpoczęła się druga wojna światowa. Ponad dwa tygodnie później – 17 września 1939 r. – do ataku na Polskę ruszyła także Armia Czerwona.– Dla mnie jako prezesa IPN, który ma ustawowy obowiązek zachowania „pamięci o ogromie ofiar, strat i szkód poniesionych przez naród polski w latach II wojny światowej” najważniejsze jest pokazanie jej dramatu w każdym wymiarze. Po ponad wiekowej niewoli i po dwóch dekadach budowy niepodległej Polski pokolenia II Rzeczpospolitej znów znalazły się w sytuacji naszych przodków z końca XVIII wieku. Między wrogimi nam sąsiadami, tym razem nazistowskimi Niemcami i sowiecką Rosją – powiedział prezes IPN, podkreślając znaczenie obecnej rocznicy.Wojna obronna Polski 1939 r., w tym bitwa o Westerplatte, były świadectwem heroizmu polskiego żołnierza, ale – zdaniem prezesa IPN – dyskusja o tym, czy Polacy we wrześniu 1939 r. mogli poradzić sobie lepiej z agresją Niemiec i Związku Sowieckiego jest „intelektualnie ciekawa, ale jałowa”. Prezes IPN zwrócił uwagę, że zachowały się dokumenty, w których niemieccy uczeni rozważają – w celu pozbycia się polskiego patriotycznego żywiołu – wysłanie go na emigrację. Myślano ewentualnie o krajach południowo-amerykańskich, ale zarzucono ten pomysł ze względu na – jak to określono – „rasowo-psychicznie ugruntowaną mentalność Polaków”, którzy na emigracji opowiadaliby o cierpieniach rodaków w ojczyźnie w taki sposób, że byliby w stanie poważnie zaszkodzić polityce III Rzeszy. Poza pozbawianiem życia polskich elit – jak dodał Szarek – kluczowe było również zlikwidowanie polskich szkół, uniwersytetów, kultury, a także polskiej własności, a przede wszystkim stałe gnębienie i szykanowanie Polaków – ich „uciemiężenie” trudnościami życia codziennego.Prezes IPN pytany, czy dzisiejsza Polska nadal ponosi skutki II wojny światowej odpowiedział, że „wciąż zbyt łatwo zapomina się, że Polska – a IPN przypomina o tym od wielu lat – poniosła relatywnie do innych państw największe straty osobowe i materialne z wszystkich krajów walczących i okupowanych”. Do dzisiaj jednak rozmiar tych strat (mimo że IPN wspiera mające to ustalić programy badawcze) oraz zakres represji nie jest precyzyjnie znany. 10 lat temu – w 70. rocznicę wybuchu II wojny światowej - IPN przedstawił publikację, zgodnie z którą w latach 1939-45 zginęło od 5,6 do 5,8 mln polskich obywateli, w tym także Żydów czy Ukraińców. Ostatnie szacunki historyków, w tym badaczy z Biura Badań Historycznych IPN, wskazują, że prawdopodobnie zginęło ok. 5,9 mln osób z polskim obywatelstwem.– Utrata polskich elit była szczególnie dotkliwa w sytuacji, gdy Polskę po 1945 roku z pomocą Armii Czerwonej i NKWD sowietyzowano... początkowo fizycznie likwidując niepodległościowe środowiska, a później spychając ich na margines społeczny i polityczny. Przez kilkadziesiąt lat PRL-u w odniesieniu do polskich elit prowadzona była selekcja negatywna. Droga do karier wiodła przez członkostwo w partii komunistycznej, a narzucone ideologiczne mechanizmy degradowały życie społeczne, których efektem były rzesze ludzi uległych, sprzedajnych i takie postawy były przenoszone w kolejne pokolenie – podkreślił. – Dlatego pytany o to, jaka jest najważniejsza lekcja, która płynie dla nas dzisiaj z drugiej wojny światowej, zawsze odpowiadam, że jest to budowa silnego państwa tworzonego przez dumne elity pozbawione kompleksów, odważnie odpowiadające na wyzwania współczesności i silne poczuciem własnej tożsamości. Lojalne i wierne Polsce. Zdolne do czynu i nie lękające się przeciwności. Potrzebujemy odbudowy niepodległościowego etosu, którego zbyt mało jest w polskim życiu publicznym – stwierdził Szarek.– Proszę zobaczyć jak o Polsce, o ojczyźnie myśleli i mówili przedstawiciele II Rzeczpospolitej, żołnierze Wojska Polskiego w kraju, jak powstańcy warszawscy czy żołnierze w Polskich Siłach Zbrojnych na Zachodzie. Nie kryli swej miłości do ojczyzny, była powodem ich dumy. Dziś, w pewnym kręgu osób, które same mienią się elitą, panuje wręcz moda na nienawiść do wszystkiego co polskie. Przyjmując taką postawę trudno zbudować silne państwo. Warto już skończyć z kompleksami – tłumaczył.Lata komunizmu spowodowały, że wojna dla Polaków jak i dla wielu innych narodów Europy Środkowo-Wschodniej – zwrócił uwagę prezes IPN – skończyła się dopiero kilkadziesiąt lat później, bo w 1989 r. Podkreślił, że to było szczególnie wyraźne podczas niedawnego otwarcia w Warszawie wystawy „Ściany totalitaryzmów. Polska 1939-45”, od której IPN rozpoczął obchody 80-lecia wybuchu II wojny światowej. – Na wernisażu było ośmiu ambasadorów z tej części Europy, m.in. przedstawiciele państw będących ofiarami paktu Ribbentrop-Mołotow, czyli Litwy, Łotwy, Estonii, Rumunii. Dopiero rok 1989 był początkiem drogi ku niepodległości, którą dzisiaj się cieszymy – zaznaczył Szarek.Obecna sytuacja Polski jest – jak dodał – nieporównywalnie lepsza niż ta z 1939 r., przede wszystkim dlatego, że sąsiadami Polski nie są totalitarne państwa. W ocenie prezesa Instytutu, polityka imperialna Rosji, budowanie jej tożsamości na komunistycznej przeszłości może budzić niepokój, ale to jest już inne państwo. Z kolei Niemcy, mimo że zdarzają się tam próby relatywizacji prawdy o przeszłości, są krajem demokratycznym, który nie kwestionuje odpowiedzialności za niemieckie zbrodnie. Prezes IPN przypomniał, że Rosjanie, których władze będą nieobecne w Polsce na obchodach wybuchu wojny (obecni będą za to przywódcy innych krajów, w tym Niemiec i Stanów Zjednoczonych), wciąż nie są w stanie przyjąć rzeczy oczywistych – we wrześniu 1939 r. Polska w wyniku paktu Ribbentrop-Mołotow została zaatakowana zarówno przez Niemcy jak i Związek Sowiecki, który następnie okupował wschodnią Rzeczpospolitą do końca czerwca 1941 r., czyli do czasu ataku Niemiec na ZSRS. – To zdumiewające, że władze Rosji, w tym ostatnio szef rosyjskiej Służby Wywiadu Zagranicznego i przewodniczący Rosyjskiego Towarzystwa Historycznego Siergiej Naryszkin, usprawiedliwiają porozumienie Stalina z Hitlerem z 23 sierpnia 1939 roku. Wydawało się, że to już czas miniony – podkreślił Szarek.Pytany o częste wypowiedzi strony rosyjskiej, że Armia Czerwona ocaliła Polaków przed ludobójstwem niemieckim prezes IPN stwierdził, że Związek Sowiecki przynosił do Polski system, który miał już na swym koncie miliony ofiar, choćby Wielkiego Głodu czy terroru. – Trzeba też pamiętać, że wśród pierwszych ofiar komunizmu byli sami Rosjanie, a Związek Sowiecki był państwem totalitarnym – zaznaczył.– Nie możemy zapominać, że żołnierze sowieccy, którzy walczyli na naszej ziemi z Wehrmachtem, w większości nie uświadamiali sobie, iż byli narzędziem w rękach Stalina, jego polityki podboju. Nie byli ludźmi wolnymi więc jako tacy nie mogli przynieść nam wolności. Było tak jak w znanym wierszu Józefa Szczepańskiego: „Czekamy ciebie, czerwona zarazo, byś wybawiła nas od czarnej śmierci – cytował poetę prezes Szarek.",,
Sasin: Rozpoczynam ocenę zarządów spółek,"Rozpoczynam ocenę zarządów spółek – deklaruje w wywiadzie dla „Gazety Polskiej” wicepremier, minister aktywów państwowych Jacek Sasin. Fragmenty opublikowała poniedziałkowa „GPC”.","Sasin był pytany o formalną pozycję ministra aktywów państwowych, o to, czy jego status jest podobny do walnego zgromadzenia dla spółek skarbu państwa. – Tam, gdzie jest stuprocentowa własność państwa, to tak, a tam, gdzie jest ona tylko częściowa, to reprezentuję państwowego właściciela – wyjaśnił wicepremier.  Dopytany, czy posiadając w swoim zarządzie ok. 200 mld zł jest najbogatszym człowiekiem w Polsce, stwierdził: „Ta wartość zależy od tego, jaką metodę wyliczeń przyjmiemy”.  – Zakładam niestety, że nie aż 200 mld, zapewne około połowy tej sumy, i nie ja, lecz RP. To nasz wspólny majątek, a zarządza nim rząd. Minister aktywów państwowych sprawuje nadzór właścicielski, ale nie jest w nim niepodległy, bowiem jest częścią Rady Ministrów i realizuje politykę przez nią przyjętą i popartą przez większość parlamentarną – wyjaśnił.  Zapytany, czy planuje przegląd zarządów tych spółek, by ocenić ich przydatność do realizacji nowych wyzwań, poinformował, że „ocena pracy zarządów następuje na bieżąco”. – Dokonują jej rady nadzorcze; wszystko działa, jak należy – technokratyczna rutyna. Ale oczywiście można powiedzieć, że dziś mamy nowy początek – dodał. W ocenie ministra dotychczasowy model „nie okazał się wystarczająco skuteczny do realizacji ambitnych planów gospodarczych”.",,
Spektakl propagandy i przekręty – rosyjska opozycja o kulisach mundialu,"„Złoto mundialu” to tytuł raportu sporządzonego przez opozycyjną rosyjską partię Jabłoko. Ma on obrazować skalę korupcji, do jakiej mogło dojść podczas przygotowań do mistrzostw. Obrońcy praw człowieka apelują natomiast, by nie dać się nabrać na „spektakl propagandy”.","„Średnia cena budowy jednego miejsca na stadionach w Rosji wynosi 439 tys. rubli w porównaniu do 257 tys. rubli w UE” – konkludują autorzy „Złota mundialu”. W rozpatrywanym okresie (2013-17) kurs rubla wahał się w przedziale od 6 do 9 groszy (od 32 do 58 rubli za dolara, od 42 do 66 rubli za euro).Z raportu wynika, że różnica blisko 200 tys. rubli za miejsce – w skali pojedynczego stadionu są to już miliardowe sumy – to jeszcze nie wszystko. Oficjalne informacje zawierają jedynie ogólne informacje, często sprzeczne. Jabłoko podaje przykład stadionu na Łużnikach, którego modernizacja kosztowała według kierownika wydziału inwestycji moskiewskiego ratusza Andrieja Boczkariewa 26,6 mld rubli. Ale szef Boczkariewa, mer Moskwy Siergiej Sobianin, poinformował media, że wydano 24 mld. Firma Arasa Agałarowa zaliczonego przez rosyjskiego „Forbesa” do „królów zamówień państwowych” otrzymała 37 mld na budowy stadionów w Królewcu i Rostowie nad Donem, Giennadij Timczenko, określany przez autorów „Złota mundialu” mianem „przyjaciela Putina”, dostał ponad 33 mld za analogiczne inwestycje w Wołgogradzie i Niżnym Nowogrodzie.Ale ekipa rządząca Rosją liczy również na zyski zupełnie innej natury – ostrzega opozycja i precyzuje: nie dajcie się nabrać na „piłkarski spektakl kremlowskiej propagandy”. Mundial będzie według oponentów Putina wykorzystywany do poprawy wizerunku reżimu, dlatego chcą oni przypomnieć o tym, co na co dzień dzieje się w Rosji: o dławieniu wolności obywatelskich i o więźniach politycznych. Niezależni dziennikarze podkreślają, że państwa zachodnie nie akceptują aneksji Krymu, wojny w Donbasie, wspierania reżimów i działań destabilizujących sytuację na świecie. Wraz z początkiem mundialu organizacje broniące praw człowieka rozpoczęły akcję pod hasłem „Odwaga”. Będzie się ona odbywała w 11 miastach - organizatorach piłkarskich spotkań. Ma przypominać o naruszaniu przez rosyjskie władze podstawowych praw i wolności obywatelskich i zachęcać gości do gestów solidarności z prześladowanymi.",,
"„Budka powinien się zastanowić, czy go nie uwiera polskie obywatelstwo”","– Nie rozumiem takiego podejścia polityka, który jest opłacany przez polskie państwo i polskich podatników – powiedział w „Minęła dwudziesta” Wojciech Skurkiewicz z PiS. – Dobre pytanie na rzecz, którego narodu działa PO – powiedział Paweł Grabowski z Kukiz’15.","W wywiadzie dla niemieckiego dziennika „Zeit Online” wiceprzewodniczący Platformy Obywatelskiej Borys Budka stwierdził, że Unia Europejska powinna podjąć jednoznaczne stanowisko względem Polski w związku z planowaną reformą sądownictwa. „Jeśli reformy zostaną wdrożone, to będą konsekwencje” – mówił. Zdaniem posła PO, w tej sprawie Polsce należy zagrozić nawet sankcjami.Wojciech Skurkiewicz z PiS przyznał, że wywiad Borysa Budki czytał z zażenowaniem. To, jak podkreślił, nie jest komunikowanie z Polonią, bo Polonia mówi dobrze w języku polskim i śledzi polskie media. – To jest kreowanie wizerunku Polski poza granicami kraju – stwierdził. – Borys Budka wskazywał jednoznacznie, że w Polsce źle się dzieje i powinna odbyć się interwencja Brukseli. Nie rozumiem takiego podejścia polityka, który jest opłacany przez polskie państwo i polskich podatników – powiedział Skurkiewicz. Paulina Hennig-Kloska z Nowoczesnej przekonywała, że jej partia nigdy nie mówiła o sankach dla Polski. – Mówiliśmy, że jeśli na Polskę zostaną nałożone sankcje, to tak naprawdę za grzechy rządu zapłacą zwykli obywatele. I to jest ostatni rzecz, jakiej byśmy chcieli dla nas – zapewniła. ",,
Premier Morawiecki pozbywa się swoich papierów wartościowych,"Premier Mateusz Morawiecki wystawił zlecenie na sprzedaż akcji Banku Zachodniego WBK, które posiada – poinformował zastępca dyrektora Departamentu Komunikacji Ministerstwa Rozwoju Stanisław Starnawski.","W poniedziałek resort rozwoju informował, że Morawiecki już jako wicepremier, że na czas pełnienia funkcji rządowych „całkowicie zamraża portfel akcji BZ WBK”. „Zobowiązał się też nie dokonywać żadnych operacji związanych z obrotem akcjami. A ponadto wszelkie korzyści związane z potencjalnymi dywidendami – w całości przekazywać na cele charytatywne i społeczne, co sukcesywnie realizuje” – informowało w poniedziałek MR. W poniedziałek prezydent Andrzej Duda powołał rząd Morawieckiego, który wcześniej był wicepremierem, ministrem finansów i rozwoju w rządzie Beaty Szydło. We wtorek rząd Mateusza Morawieckiego uzyskał wotum zaufania.",,
Ebola się rozprzestrzenia. Dotarła do milionowego miasta,"W położonym na północy Demokratycznej Republiki Konga mieście Mbandaka liczącym milion mieszkańców zanotowano nowy przypadek zarażenia śmiercionośnym wirusem ebola. Minister zdrowia tego kraju Oly Ilunga Kalenga wskazał, że oznacza to „nową fazę” obecnej fali zachorowań.","Do Demokratycznej Republiki Konga dotarło 4 tys. dawek eksperymentalnej szczepionki przeciwko wirusowi ebola wysłane przez Światową Organizację Zdrowia. WHO zapowiedziała wysłanie kolejnych 4 tys. dawek w najbliższych dniach.Zdaniem WHO od kwietnia na ebolę w DRK zmarło 20 osób. Jest to dziewiąty wybuch epidemii wirusa eboli w tym kraju od 1976 r. Wirus ebola, który wykryto w 1976 r., szerzy się poprzez bezpośredni kontakt z krwią lub innymi płynami ustrojowymi zarażonych ludzi i zwierząt; wirus nie roznosi się drogą kropelkową. Jest w stanie przetrwać w organizmie nosiciela do roku i może zostać przeniesiony drogą płciową.",,
"Dziekan Wydziału Prawa SWPS: Potrzeba ustawy, brakuje możliwości tworzenia homoseksualnych rodzin","W niektórych bankach zaleca się noszenie pracownikom tęczowych spinek, żeby pokazać, że jest to miejsce pracy przyjazne osobom nieheteronormatywnym. To jednak rodzi pewien kłopot, bo mogą powstać środowiska, w których liczba tych osób będzie sztucznie zawyżona – mówi prof. Teresa Gardocka, prawnik i dziekan Wydziału Prawa Uniwersytetu SWPS. – Dobrze, że prezydent Warszawy w sferze edukacji seksualnej odwołał się do standardów WHO, bo one są naprawdę wyważone – dodaje.","W rozmowie z „Rzeczpospolitą” Gardocka jest pytana m.in. o uregulowania prawne względem osób homoseksualnych – które określa jako „nieheteronormatywne”. – Wciąż brakuje ustawy o związkach partnerskich, brakuje możliwości tworzenia rodzin homoseksualnych. Nie mówię o od razu prawie do adopcji dzieci, ale o rejestracji – mówi profesor Gardocka.Jej zdaniem nieuwzględnienie w prawie kwestii potrzeb osób homoseksualnych „rodzi niepotrzebne dramaty”. – Wyobraźmy sobie, że dziecko wychowują dwie kobiety. Matka biologiczna umiera, a ta druga kobieta nie ma żadnych praw do wychowywania dziecka zmarłej partnerki, mimo że przez lata się nim opiekowała i jest między nimi więź – stwierdza.Pytana o ostatnią kontrowersyjną wypowiedź wiceprezydenta Warszawy o potrzebie wprowadzenia adopcji dzieci przez pary homoseksualne odpowiedziała, że „z pewnością najpierw związki, a potem możliwość adopcji dzieci, i to nie zaraz”. Jak dodała, „to trudny proces, żeby zrobić dobre prawo regulujące związek, który nie ma być małżeństwem, ale ma dawać podobne, niedyskryminujące tych osób prawo”. – Na powiedzenie, że osoby tej samej płci mogą w Polsce zawrzeć małżeństwo, wydaje się być za wcześnie, a może nawet pod wpływem propagandy rządzących jesteśmy do tego dalej niż kiedyś – uważa. W ocenie Gardockiej deklaracja LGBT+ (lesbijek, gejów, biseksualistów i transseksualistów) jest zdecydowanie potrzebna. – Tak samo jak potrzebne jest wspieranie wszystkich innych słabszych grup. (..) Problem jednak w tym, że Trzaskowski wybrał fatalny moment na ogłoszenie deklaracji, bo już została wykorzystana w kampanii wyborczej – ocenia.  – PiS ustami swojego prezesa zaczął przekonywać ludzi, że warszawska deklaracja to nic innego jak interwencja w wychowanie seksualne młodych ludzi, wręcz dzieci. (…) Kaczyński, uzasadniając swoją wypowiedź, powołuje się na standardy opracowane przez WHO (Światową Organizację Zdrowia), w których nic takiego nie ma. Ale prezes liczy na to, że niewiele osób je przeczyta – uważa. W kolejnej części rozmowy prawniczka stwierdza, że „odsetek samobójstw wśród dzieci jest obecnie bardzo wysoki”. – W wielu przypadkach z powodu nieheteronormatywności – mówi, nie powołując się na żadne statystyki.",,
Dobra passa PKO BP. Bank z gigantycznym zyskiem,"Grupa Kapitałowa PKO BP w pierwszym półroczu wypracowała blisko 1,7 mld złotych zysku netto, czyli o 22,3 procent więcej niż przed rokiem. To najwięcej w polskim sektorze finansowym.","Prezes PKO BP Zbigniew Jagiełło powiedział, że z roku na rok rośnie liczba klientów korzystających z usług banku. Rośnie też liczba rachunków bieżących – w pierwszych 6 miesiącach tego roku zwiększyła się ona o prawie 300 tysięcy – do 7 milionów 267 tysięcy. Liczba wydanych kart po pierwszym półroczu 2018 roku wyniosła 8,65 mln, czyli była o 7 procent wyższa niż przed rokiem. Prezes Jagiełło powtórzył, że transformacja cyfrowa pozostaje najważniejszym przesłaniem strategicznym. Z danych PKO BP wynika, że co czwarty klient bankowości mobilnej w kraju jest klientem tego banku. PKO BP od lat jest największym bankiem w Polsce i jedną z największych instytucji finansowych w regionie.",,
Premier: Happeningi nie przystoją prezydent Gdańska; zapraszam na kawę,"Zaczepianie na ulicy, takie happeningi nie przystoją troszeczkę pani prezydent Gdańska Aleksandrze Dulkiewicz – stwierdził premier Mateusz Morawiecki. Bardzo serdecznie zapraszam panią prezydent na kawę do KPRM. Proponowałbym, żeby nie brała ze sobą kamer  –  dodał.","Prezydent Gdańska zapowiedziała, że będzie chciała powitać przebywającego w Gdańsku premiera i zaprosić go do rozmowy przy okrągłym stole. Po zakończeniu konferencji, Dulkiewicz wyszła naprzeciwko premierowi, który przechodził z pl. Solidarności do Sali BHP na zorganizowaną przez NSZZ konferencję naukową pt. „Obudził w nas Solidarność. W 40. rocznicę Pierwszej Pielgrzymki Jana Pawła II do Ojczyzny”. „Dzień dobry panie premierze, witam pana serdecznie w Gdańsku, dziękuję, że jest pan na Święcie Wolności i Solidarności, zapraszam do Okrągłego Stołu”  – mówiła Dulkiewicz do przechodzącego szefa rządu. „Dziękujemy, mamy tutaj w sali BHP wspaniałą uroczystość dzisiaj” – powiedział wówczas Morawiecki przechodząc w otoczeniu towarzyszących mu osób do Sali BHP Stoczni Gdańskiej, by wziąć udział w konferencji. Pytany o tę sytuację w Polsat News szef rządu przyznał, że w ostatnim momencie zauważył Dulkiewicz i usłyszał głosy. Jak zaznaczył, chciałby jednak, żeby z prezydent Gdańska traktowali się poważnie. „Reprezentujemy bardzo poważne urzędy i takie zaczepianie, takie happeningi na ulicy myślę, że nie przystoją troszeczkę pani prezydent” – powiedział. „Ja bardzo serdecznie zapraszam panią prezydent na kawę do kancelarii, do mnie. Proponowałbym tylko, żeby nie brała ze sobą kamer, żeby ta rozmowa była taka bardzo poważna” – podkreślił premier.",,
Miller: budowa gazociągu byłaby korzystna,"– Polska powinna być krajem tranzytowym, budowa gazociągu przebiegającego przez Polskę byłaby korzystna, nawet gdyby z gazu nie korzystały polskie podmioty – powiedział w sobotę w Poznaniu lider SLD Leszek Miller.","Polityk odniósł się w ten sposób do planów Rosji budowy gazociągu Jamał II. W czwartek eksploatująca polski odcinek gazociągu jamalskiego spółka EuRoPol Gaz podpisała z Gazpromexportem „memorandum o wzajemnym zrozumieniu”, dotyczące oceny możliwości realizacji nowego gazociągu. – Niezależnie od tego, czy ten rurociąg zasilałby w gaz polskie podmioty, sam fakt, że przebiegałby przez Polskę, jest zjawiskiem korzystnym. Polska powinna być krajem tranzytowym, bo to się opłaca, kraj tranzytowy pobiera opłaty, które zasilają budżet. My na tle Słowacji czy Czech jesteśmy karłem tranzytowym. Przez te kraje są przeprowadzane rurociągi, które tłoczą mniej więcej trzy razy więcej gazu niż w Polsce – powiedział Miller.– Pierwsze reakcje, zwłaszcza ministra Budzanowskiego, są zdumiewające, pokazują, że minister skarbu prędzej mówi, niż myśli – dodał. Minister skarbu powiedział w piątek, że Polska jest wstrzemięźliwa, jeśli chodzi o nowe inwestycje z Gazpromem. Jego zdaniem zarówno Polska jak i Ukraina powinny pozostać bardzo poważnymi krajami tranzytowymi, przez które przechodzi gaz do zachodniej Europy. Tymczasem budowa drugiej nitki Jamałuzagrażałaby pozycji tranzytowej Ukrainy.W piątek rano Donald Tusk mówił, że nie wie o podpisaniu jakiegokolwiek porozumienia przez EuRoPol Gaz, politycy opozycji krytykowali też za brak wiedzy ministra skarbu. Leszek Miller stwierdził w sobotę, że była to „sytuacja zdumiewająca”.– Z Markiem Polem zastawialiśmy się, czy wtedy, kiedy on był ministrem infrastruktury  a ja szefem rządu byłoby możliwe, by polska firma podpisała podobne memorandum bez wiedzy właściwego ministra. Uznaliśmy, że za moich czasów to byłoby niemożliwe, ale czasy się zmieniają – powiedział.Leszek Miller przyjechał do Poznania, by wziąć udział w wojewódzkiej konferencji samorządowej SLD.",,
„Zapal Światło Wolności”. IPN przypomina o ofiarach stanu wojennego,"Już za kilka dni rusza kolejna edycja akcji społeczno-edukacyjnej „Ofiarom stanu wojennego. Zapal Światło Wolności”, nad którą – podobne jak w ubiegłych latach – honorowy patronat objął prezydent Andrzej Duda.","Akcja, prowadzona przez Instytut Pamięci Narodowej, ma na celu upamiętnienie wszystkich, którzy stracili życie lub w inny sposób ucierpieli w wyniku wprowadzonego 13 grudnia 1981 r. stanu wojennego. W Warszawie na stadionie PGE Narodowym pojawi się okolicznościowa iluminacja.  W całym kraju oddziały Instytutu przygotowują szereg działań upamiętniających i edukacyjnych. IPN zachęca do postawienia w oknach światełek 13 grudnia o 19:30 dla upamiętnienia tragicznych wydarzeń sprzed 37 lat. Światło wolności będzie można także zapalić wirtualnie na światlowolnosci.ipn.gov.pl. Zainicjowana przez Instytut Pamięci Narodowej kilka lat temu akcja nawiązuje do gestu, jakim na początku lat osiemdziesiątych Polacy, ale też wielu mieszkańców wolnego świata wyrażało sprzeciw wobec brutalnej polityki władz PRL. Aby dać wyraz solidarności z tysiącami internowanych i ich rodzinami, w oknach stawiano symboliczne świeczki. Do podobnego gestu jedności wzywał wtedy Amerykanów w bożonarodzeniowym orędziu  prezydent Ronald Reagan: „Tegoroczne Święta Bożego Narodzenia przynoszą dzielnemu narodowi polskiemu niewiele radości. Polacy zostali zdradzeni przez własny rząd. Ci, którzy nimi rządzą oraz ich totalitarni sojusznicy obawiają się wolności, którą Polacy tak bardzo umiłowali. Na pierwsze przejawy wolności rządzący odpowiedzieli brutalną siłą, zabójstwami, masowymi aresztowaniami i utworzeniem obozów internowania”.Świece zapalane w oknach amerykańskich miały symbolicznie wołać o sprawiedliwość i być aktem protestu. „We wcześniejszych latach XX wieku za sprawą panoszącego się zła pojawiła się groźba, że światła całego świata zgasną. Niech płomień milionów świec w amerykańskich domach będzie świadectwem, że światła wolności nie uda się zgasić” – mówił prezydent.  W akcie solidarności z cierpiącymi rodakami Jan Paweł II nakazał, by także w oknie Pałacu Apostolskiego w Watykanie pojawiło się symboliczne światełko. Ojciec Święty przez cały czas trwania stanu wojennego bacznie przyglądał się sytuacji w Polsce, wspierał działającą w podziemiu opozycję, a na polu dyplomatycznym zabiegał o niezaognianie konfliktu i unikanie ofiar.  Dokładna liczba ofiar stanu wojennego jest niemożliwa do określenia. Policzono tych, którzy zginęli w wyniku zastrzelenia i pobicia przez milicję i ZOMO (choć wyliczenia poszczególnych badaczy się różnią); wiemy, ilu zostało internowanych. Nigdy nie będziemy w stanie ustalić liczby tych, którzy zostali pobici, stracili pracę albo byli zmuszeni do emigracji. W bilansie stanu wojennego nie powinno zabraknąć też złamanych życiorysów wielu wybitnych artystów, intelektualistów i działaczy społecznych. Te wszystkie ofiary to niepowetowana strata dla polskiej kultury, nauki i gospodarki.Często zapomina się też o najbardziej niewinnych ofiarach stanu wojennego - o dzieciach osób represjonowanych i internowanych, z których część, odebrana rodzinie, trafiła do państwowych ośrodków opieki.   Edukacyjna Paczka Historyczna W ramach działań edukacyjnych związanych z rocznicą stanu wojennego, adresowanych do szkół i ośrodków kultury, Biuro Edukacji Narodowej IPN przygotowało Edukacyjną Paczkę Historyczną. Wobec niespodziewanego sukcesu akcji z ubiegłego roku, postanowiono powtórzyć rozsyłanie materiałów edukacyjnych, pomocnych przy organizowaniu spotkań wspomnieniowych czy okolicznościowych lekcji. Przygotowana została także wersja elektroniczna materiałów. Wirtualna Paczka Historyczna, w której znajdą się materiały do pobrania i samodzielnego wydrukowania, będzie dostępna dla wszystkich, bez konieczności wcześniejszego zgłoszenia, na stronie www.pamiec.pl.",,
Wiceszef MON w Pentagonie o rozwoju polskich sił zbrojnych,– Stany Zjednoczone dobrze oceniają kierunki rozwoju polskich sił zbrojnych – powiedział przebywający w Waszyngtonie Tomasz Szatkowski.  Wiceminister obrony spotkał się w stolicy USA z wysokimi rangą przedstawicielami Pentagonu.,"Po wizycie w Pentagonie Tomasz Szatkowski powiedział, że myślenie polskiego rządu i Amerykanów na temat strategii rozwoju naszych sił zbrojnych jest komplementarne. Wiceminister spodziewa się utrzymania bliskiej współpracy wojskowej z USA. – Codzienna współpraca wojskowa, nasz wkład w misję przeciwko Państwu Islamskiemu i w Afganistanie, to że wydajemy 2 proc. PKB na obronność –  a będziemy wydawać jeszcze więcej –  jest bardzo dobrym sygnałem dla tej administracji. Jest wiele obszarów gdzie możemy się chwalić – powiedział wiceminister. Szatkowski poinformował, że jego wizyta w Pentagonie była elementem przygotowań do przyszłotygodniowego spotkania min. Antoniego Macierewicza z sekretarzem obrony Jamesem Matisem oraz wizyty Donalda Trumpa w Warszawie.",,
UOKiK uderzy w Allegro? „Mogło dochodzić do dyskryminowania sprzedawców”,Platforma internetowa Allegro podejrzewana jest o faworyzowanie swojego sklepu kosztem innych sprzedawców – informuje w poniedziałek „Rzeczpospolita”.,"Jak podaje „Rz”, Urząd Ochrony Konkurencji i Konsumentów, który interesuje się Allegro od dłuższego czasu, w lipcu wysłał do biur firmy kontrolerów, by sprawdzić skargi kupców korzystających z największej w kraju platformy e-handlu. Jak podkreśla gazeta, teraz sprawa zbliża się do finału.– Należy się spodziewać decyzji, która będzie dla rynku i milionów użytkowników Allegro ważnym komunikatem – zapowiada w rozmowie z „Rzeczpospolitą” Marek Niechciał, prezes UOKiK. Szczegółów nie ujawnia, ale mówi, że sygnały, które otrzymał urząd, „sugerowały, że może dochodzić do dyskryminowania sprzedawców”.",,
Premier w TVP Info: Złodziejstwo w czasach naszych poprzedników przekraczało wszelkie granice,"– Złodziejstwo w czasach naszych poprzedników, złodziejstwo mafii VAT-owskich przekraczało dosłownie i w przenośni wszelkie granice. Przekraczało granice Polski, ale przekraczało także granice zdrowego rozsądku. Stosy pism płynące z różnych branż - elektronicznej, stalowej, paliwowej, tytoniowej, spożywczej i innych – płynęły do ministra finansów oraz biurko premiera i reakcji nie było żadnej – powiedział w czwartek w TVP Info premier Mateusz Morawiecki.","Szef rządu był gościem TVP Info. Komentował między innymi program opozycji. Pytany był, skąd Platforma Obywatelska mogłaby wziąć 36 mld zł na sześciopak Grzegorza Schetyny. – Według obliczeń niezależnych ekonomistów od 100 do 120 mld zł mogłyby kosztować te propozycje. Do tego trzeba doliczyć nasze propozycje – 43–44 mld zł w ramach piątki Jarosława Kaczyńskiego – powiedział Morawiecki i podsumował, że to daje kwotę 150–160 mld zł. Ocenił, że gdyby opozycja doszła do władzy, mogłoby zacząć brakować pieniędzy w budżecie na realizację podstawowych programów społecznych. – Ponieważ właśnie złodziejstwo w czasach naszych poprzedników, złodziejstwo mafii VAT-owskich przekraczało dosłownie i w przenośni wszelkie granice. Przekraczało granice Polski, ale przekraczało także granice zdrowego rozsądku. Stosy pism płynące z różnych branż elektronicznej, stalowej, paliwowej, tytoniowej, spożywczej i innych – płynęły do ministra finansów i biurko premiera i reakcji nie było żadnej – podkreślił szef rządu w TVP Info.",,
"Nowy szlak uchodźców przez Chorwację? Wiedzą, że z Serbii na Węgry już się nie dostaną","Nielegalni imigranci oraz przemytnicy ludzi zorientowali się, że zamknięcie przez Węgry granicy z Serbią oznacza, że tą drogą nie przedostaną się do Unii Europejskiej. Serbskie radio B92 oraz dziennik „Blic” donoszą, że busy z uchodźcami zaczęły kierować się w stronę Chorwacji, by stamtąd przez Słowenię dostać się do Austrii.","Radio powołuje się na reportera, który prowadzi relację z położonego na południu Serbii, przy granicy z Macedonią miasta Presevo. Według niego autobusy wybierają trasę do miasta Sid, które leży niedaleko granicy z Chorwacją. Dziennikarz cytuje kierowców busów, którzy informują, że zostali poinstruowani, by wybierać trasę do Chorwacji.200 tys. przekroczeńTaki zwrot to reakcja na zamknięcie przez władze w Budapeszcie granicy z Serbią. Od początku roku przekroczyło ją przeszło 200 tysięcy imigrantów, głównie z Syrii, Iraku i Afganistanu. Węgry były tylko przystankiem w drodze do Austrii i dalej na północ,  przede wszystkim do Niemiec i Szwecji.O północy w nocy z 14 na 15 września na Węgrzech weszły w życie zaostrzone przepisy antyimigracyjne. Przewidują one surowe kary dla osób nielegalnie przekraczających granicę. Obecnie jest to już przestępstwo, za które grozi do trzech lat więzienia.Pierwsi zatrzymaniSurowe kary nie odstraszyły wszystkich uchodźców. W ciągu pierwszych godzin zatrzymano 16 imigrantów - dziewięciu Syryjczyków i siedmiu Afgańczyków.We wtorek zatrzymano również busa w Świnoujściu. W środku była pięcioosobowa rodzina Irakijczyków usiłująca dostać się do Szwecji. Przemycający migrantów Brytyjczyk został ukarany mandatem w wysokości 4 tys. zł. Uchodźcy zostali zabrani do strzeżonego ośrodka dla cudzoziemców. Już ruszyła procedura deportacyjna.",,
Samoobrona i LPR wracają do Sejmu,Parlamentarzyści Samoobrony i LPR oraz wszyscy byli posłowie i senatorowie III RP pojawią się w Sejmie. Są bowiem zaproszeni w czerwcu i lipcu  do parlamentu na uroczyste sesje obu izb w ramach obchodów obalenia komunizmu – ustalił serwis internetowy tvp.info.,"Możemy więc mieć znów okazję zobaczyć w ławach sejmowych m.in. Andrzeja Leppera, Jana Rokitę, Janusza Korwina Mikke, Gabriela Janowskiego czy też Leszka Millera. Najpierw zjadą na Wiejską byli i obecni posłowie. 7 czerwca marszałek poprowadzi uroczystą sesję z ich udziałem. – Spodziewamy się około dwóch tysięcy parlamentarzystów. Szczegóły są jednak ciągle dopinane – mówi Krzysztof Luft, dyrektor biura prasowego Sejmu. Wypracowaniem planu obchodów zajmuje się specjalny zespół, w którym zasiadają m.in. urzędnicy Kancelarii Sejmu. 3 lipca – dokładnie w dwudziestą rocznicę pierwszego posiedzenia Senatu – zbiorą się wszyscy byli i obecni członkowie Izby Wyższej. BORK, AGKO",,
"Morawiecki:  Od nas zależy, czy zbudujemy sobie pozycję zwornika pomiędzy UE a USA","„Polski rząd chce być integratorem między Unią Europejską a Stanami Zjednoczonymi” – mówi premier Mateusz Morawiecki w wywiadzie dla „Gazety Polskiej”. Fragmenty rozmowy, która ukaże się w najbliższym numerze tygodnika, opublikowano na portalu niezalezna.pl.","Szef rządu mówi, że z jednej strony jest sojusz Polski z USA, a z drugiej – nasza współpraca w ramach Unii. „Każdy zapewne dostrzega, że drogi Unii i Ameryki zaczęły się dość mocno rozchodzić i teraz od nas zależy, czy zbudujemy sobie pozycję zwornika, integratora pomiędzy tymi dwoma bytami, czy będziemy w niekomfortowej sytuacji ciągłego manewrowania między nimi” – mówi „Gazecie Polskiej” premier Morawiecki.              Szef rządu zapewnia, że celem jego rządu jest to pierwsze rozwiązanie. „Ono wiąże się także z dużą szansą dla naszego kraju. Na rzecz takiego scenariusza pracujemy” – podkreśla prezes Rady Ministrów.",,
„Nie powinniśmy reagować na zaczepki Putina”,"– Temat Smoleńska jest od lat wykorzystywany, żeby rozgrywać Polskę – powiedział w programie „Woronicza 17” w TVP Info Marcin Horała (PiS), komentując słowa rosyjskiego prezydenta o katastrofie smoleńskiej. Według Mirosława Suchonia jest to możliwe, ponieważ katastrofa smoleńska jest w naszym kraju używana do budowania emocji  politycznych. –  Nie powinniśmy reagować na zaczepki Putina, tylko powinniśmy robić swoje – mówił Grzegorz Długi (Kukiz ’15).","Prezydent Rosji Władimir Putin oświadczył w czwartek, że na pokładzie polskiego Tu-154M, który rozbił się w 2010 roku pod Smoleńskiem, nie doszło do wybuchów. Wskazał, że przebadano w sposób najdokładniejszy wszystko, co wydarzyło się na pokładzie Tu-154M. – Jeśli w samolocie były wybuchy – samolot skąd wyleciał, z Moskwy? Z Warszawy, to znaczy, tam je podłożono. Czy przedostali się rosyjscy agenci i podłożyli materiały wybuchowe, czy jak? Szukajcie w takim razie u siebie – mówił Putin podczas dorocznej konferencji prasowej dla mediów rosyjskich i zagranicznych. „Temat wykorzystywany, by rozgrywać Polskę” – Temat Smoleńska i katastrofy smoleńskiej jest od lat już wykorzystywany, żeby rozgrywać Polskę, żeby szkodzić Polsce – ocenił Marcin Horała (PiS). – Przez długi czas niestety skutecznie używała go na przykład Platforma Obywatelska, żeby w momentach zachwiania dla siebie wrzucić jakąś nową „wrzutkę”, która dotknie do żywego ludzi, których takie rzeczy obchodzą. Że oni się zdenerwują i będzie można „strasznych oszołomów”. To na szczęście przestaje działać. Ja rozumiem, że Władimir Putin teraz stosuje tę samą taktykę. Próbuje wrzucić ten temat, bo  widać za spokojnie w Polsce jest, za dobrze polskie sprawy idą, więc trzeba tutaj dodatkowo zamieszać – powiedział. „Katastrofa używana do budowania emocji” Według  Pawła Bejdy (PSL) „ta wypowiedź pokazuje, jak Władimir Putin miesza w polityce ogólnoświatowej i polskiej”.  Również Mirosław Suchoń (Nowoczesna) wskazał, że „każda wypowiedź Putina na temat katastrofy smoleńskiej powoduje w Polsce reakcję”. – On to może robić dlatego, że katastrofa smoleńska w Polsce używana jest do budowania emocji  politycznych; to, co robi  Antoni Macierewicz, to jest człowiek, który co chwilę podgrzewa ten ogień smoleński. To niestety powoduje, że w Polsce bardzo łatwo grać tym mocarstwom, które nie są przyjaciółmi Polski i tworzyć konflikt polityczny – powiedział polityk Nowoczesnej. ",,
Szef MSZ: Przedstawiciele rządu nie spotkają się z ekspertami Komisji Weneckiej,"Przedstawiciele rządu nie spotkają się z przyjeżdżającymi w czwartek do Polski ekspertami Komisji Weneckiej – poinformował minister spraw zagranicznych Jacek Czaputowicz. Dwudniowa wizyta Komisji Weneckiej jest efektem zaproszenia jej przedstawicieli przez marszałka Senatu Tomasza Grodzkiego, który poprosił o opinię na temat nowelizacji ustaw sądowych. – Senat nie ma prawa inicjatywy międzynarodowej i w te kompetencje wyraźnie wchodzi marszałek Grodzki – oświadczył w Polskim Radiu 24 Czaputowicz.","Szef dyplomacji wskazał, że polski rząd nie zwracał się o opinię Komisji Weneckiej, a ta powinna reagować na pytania i prośby skierowane przez państwa, a reprezentowane właśnie przez rządy.  Skrytykował tym samym działania marszałka Senatu. Jak powiedział minister, taki ruch budzi „jak najgłębsze wątpliwości” prawne i konstytucyjne.   Z członkami Komisji Weneckiej nie spotka się również marszałek Sejmu Elżbieta Witek. Jak podało Centrum Informacyjne Sejmu, „ze względu na trwające posiedzenie Sejmu, poświęcone wielu ważnym projektom ustaw, w tym ustawie budżetowej państwa, oraz zaplanowane liczne komisje sejmowe, a także kilkugodzinne głosowania, organizacja spotkań w oczekiwanym terminie nie będzie możliwa”.   Centrum zadeklarowało, że Sejm RP jest otwarty na wszelką współpracę z instytucjami i podmiotami, także zagranicznymi. Służby prasowe Sejmu podały, że prośba o spotkanie z Komisją Wenecką trafiła do Kancelarii Sejmu 8 stycznia w późnych godzinach popołudniowych, zaś spotkania miałyby się odbyć 9 stycznia. Możliwe spotkanie resortu sprawiedliwości, ale bez ministra Ziobry W piątek jednak dojdzie prawdopodobnie do spotkania ekspertów Komisji z przedstawicielami resortu sprawiedliwości, choć nie ma jeszcze decyzji, na jakim szczeblu się ono odbędzie. Wiceminister sprawiedliwości Michał Wójcik w TVN 24 zaznaczył, że w ewentualnym spotkaniu na pewno nie weźmie udziału minister Zbigniew Ziobro.  Jak ocenił rzecznik rządu Piotr Müller, marszałek Grodzki zaprosił Komisję Wenecką „tylko po to, żeby wzbudzić większe emocje polityczne w kraju”. Wskazał, że prośba ekspertów Komisji wpłynęła dzień przed oczekiwanymi terminami spotkań. Rzecznik rządu: Grodzki szkodzi wizerunkowi Polski – Organizowanie takiego spotkania ad hoc to jedna rzecz, a druga, że moim zdaniem, to nic nie wniesie nowego – powiedział.  Müller powiedział też, że odbiera działanie marszałka Grodzkiego, jako „szkodzące wizerunkowi Polski za granicą”. Komisja Wenecka to doradczy organ Rady Europy w kwestiach prawa konstytucyjnego. Grodzki z przedstawicielami Komisji Weneckiej spotka się w czwartek, o godz. 10. W związku z tym, że Senat ma zająć się nowelizacją ustaw sądowych na styczniowym posiedzeniu, KW postanowiła, że jej sprawozdawcy przygotują opinię na jej temat w trybie pilnym.  Dotyczyć ona będzie uchwalonej przez Sejm 20 grudnia 2019 r. nowelizacji ustaw sądowych, czyli zmian m.in. w Prawie o ustroju sądów powszechnych i w ustawie o Sądzie Najwyższym.",,
Rodzinne miasteczko Mussoliniego przestaje finansować wizyty w Auschwitz,"Władze miasteczka i gminy Predappio, gdzie urodził się Benito Mussolini, postanowiły zaprzestać finansowania projektu nazwanego „Pociąg pamięci”, w ramach którego organizowano podróże młodzieży do byłego niemieckiego nazistowskiego obozu Auschwitz.","Władze Predappio uznały inicjatywę za „stronniczą”. Burmistrz liczącego 6 tys. mieszkańców miasteczka Roberto Canali, zapytany o przyczyny tej decyzji wyjaśnił, że władze tej gminy leżącej w regionie Emilia–Romania uznały, iż projekt nie jest oparty na obiektywnym podejściu do historii. Zarzut wobec jego inicjatorów brzmiał: „nie zadbano o wszechstronne naświetlenie historii”.Według burmistrza przy organizowaniu podróży do Auschwitz zignorowano takie miejsca zbrodni przeciwko ludzkości, jak stalinowskie gułagi oraz zabójstwa Włochów przez jugosłowiańskich partyzantów na granicy obecnej Słowenii podczas II wolny światowej. – Nie jesteśmy przeciwni organizowaniu podróży pociągiem pamięci – tłumaczył Canali włoskiej agencji ANSA, która zwróciła się do niego w związku z zainteresowaniem, jakie sprawa wywołała w mediach.– Jednak te pociągi kursują tylko w jedno miejsce i nie zamierzamy współpracować z nikim, kto zapomina o całej reszcie – oznajmił burmistrz. – Cała nasza młodzież powinna poznawać historię i również to, co się stało w nazistowskich obozach koncentracyjnych, jak Auschwitz. Ale gmina wniesie swój wkład w tę inicjatywę, kiedy pociągi pamięci będą się także zatrzymywały w pobliżu gułagów, ponieważ prawidłowe podejście do sprawy pamięci powinno obejmować wszystko, całe 360 stopni – oświadczył Canali. ANSA pisze także o reakcji włoskiego Krajowego Stowarzyszenia Partyzantów (Anpi) na całą sprawę. Przedstawiciel Stowarzyszenia Miro Gori oświadczył: – Sprawić, aby ludzie poznali tragedię 6 milionów ludzi zgładzonych przez nazifaszystów, to moim zdaniem minimum tego, co można zrobić na rzecz demokracji.Działające w Predappio stowarzyszenie „Wspólnota pokoleń”, które w tym roku postanowiło wyasygnować 370 euro na pokrycie kosztów podróży pewnego młodego mieszkańca gminy do byłego obozu w Auschwitz, wydało komunikat, w którym oświadcza: „Dzięki tej niewielkiej kwocie młody człowiek mógł uzmysłowić sobie największą tragedię ludzkości”.Gmina Predappio, w której został pochowany Mussolini, znalazła się w centrum gorących polemik wśród Włochów, odkąd Canali, jej pierwszy od 75 lat prawicowy burmistrz, obiecał udostępnienie odwiedzającym grobu Duce Italii.",,
Fogiel: Nie widzę zagrożenia dla spójności Zjednoczonej Prawicy,"Nie widzę zagrożenia dla spójności Zjednoczonej Prawicy. Nie demonizowałbym naszej sytuacji. Są naturalnie polityczne emocje, ale nie powiedziałbym, że mamy ukrop koalicyjny – zapewnił w rozmowie z „Polska The Times” zastępca rzecznika prasowego PiS Radosław Fogiel.","Wicerzecznik w rozmowie z gazetą powiedział, że druga kadencja rządów PiS będzie kontynuacją tego wszystkiego, co zostało rozpoczęte przez ostatnie cztery lata, ale również realizowane będą plany zapowiedziane w kampanii. Podkreślił, że środki na wszytko są zapewnione. – Oczywiście ta kadencja będzie inna, będzie kadencją kontynuacji, weszliśmy w nią z tym samym w dużej mierze rządem, więc nie tak silne jest wrażenie nowego otwarcia czy swego rodzaju restartu. Nie demonizowałbym jednak naszej sytuacji – powiedział w rozmowie z gazetą Fogiel. – Będzie kontynuacja reformy (sądownictwa – red.). Jaka konkretnie – zobaczymy. Kontynuowane będą również, co oczywiste, programy społeczne, bo to kwestia naszej wiarygodności, jak też polityka gospodarcza, która daje postawy stabilnego wzrostu. Hasłem na tę kadencję jest, tak jak zapowiadaliśmy: budowa polskiego modelu państwa dobrobytu – zaznaczył. Dodał także, że po czterech latach rządu PiS może już tak planować rozwój, by wyrwać się z paradygmatu tego, że Polska ma do zaoferowania tylko tanią siłę roboczą. – Stąd nasza propozycja poniesienia płacy minimalnej, która, jak wierzymy, pociągnie za sobą podwyżkę płac w całej gospodarce – wyjaśnił. Zaznaczył też, że wyzwaniem numer jeden będzie sprawna legislacja w nowej sytuacji parlamentarnej. – Mam na myśli przede wszystkim Senat – dodał. Również – w jego opinii – Konfederacja nie jest zagrożeniem. – Liczymy jednak na to, że nie będzie wchodziła w buty totalnej opozycji zajmując się głównie negowaniem tego, co proponuje rząd – powiedział. Na sugestię, że Zjednoczona Prawica nie jest już tak wyraźnie mocno zjednoczona Fogiel powiedział, że jest to „za daleko idąca teza”. „Nikt nigdy nie twierdził, że jesteśmy monolitem, nie jesteśmy przecież z jakiegoś powodu jedną partią i naturalne jest, że w ramach obozu ucierają się różne stanowiska i wrażliwości. Zagrożeń dla spójności Zjednoczonej Prawicy jednak nie widzę.”  Fogiel zaznaczył, że nie sądzi, by różnica zdań z Porozumieniem Jarosława Gowina mogłaby zachwiać rządem. W kontekście sprzeciwu tej partii wobec zniesienia limitu składek na ZUS Fogiel przyznał, że „jest to pewna niedogodność”. – I oczywiście nie jesteśmy zadowoleni, że dyskusja tak mocno wybrzmiewa w mediach, bo to właśnie nakręca spekulacje – powiedział. Pytany o perspektywę kryzysu gospodarczego powiedział, że rząd zdaje sobie sprawę, że jakieś spowolnienie może się czaić na horyzoncie. ""Nie zakładamy jednak, że ten kryzys w nas uderzy, bo wiemy, że mamy mocne postawy gospodarcze, kontrolę nad własną walutą czy choćby dużą konsumpcję wewnętrzną i piątkę Kaczyńskiego, która w opinii wielu ekonomistów ma cechy pakietu stymulacyjnego”.",,
Prof. Płatek o nauce masturbacji dzieci: Ludzie są bardzo ciekawymi zwierzętami,"– Słuchając polityków, którzy mówią o tym, że dziecko uczone jest masturbacji w wieku od zera do czterech lat, najwyraźniej nie rozumiemy tego, że jako ludzie jesteśmy bardzo ciekawymi zwierzętami – powiedziała prof. Monika Płatek, prawniczka i feministka, podczas wysłuchania publicznego kandydatów do Parlamentu Europejskiego. Z kolei europoseł PO Michał Boni w czasie tego samego wydarzenia wskazał, że „standardy WHO powinny być w pełni wprowadzone” do edukacji seksualnej.","Prezydent Warszawy Rafał Trzaskowski w połowie lutego podpisał dokument „Warszawska polityka miejska na rzecz społeczności LGBT+” – tzw. deklarację LGBT+. Zakłada on działania w takich obszarach jak bezpieczeństwo, edukacja, kultura i sport, administracja, a także praca.Założeniem warszawskiej karty LGBT jest także edukacja dzieci, oparta o wytyczne Światowej Organizacji Zdrowia (WHO). Biuro Regionalne Światowej Organizacji Zdrowia dla Europy i Federalne Biuro ds. Edukacji Zdrowotnej wytyczyło standardy edukacji seksualnej dla dzieci w Europie. Przedstawione tam zalecenia dotyczą odpowiednio grup wiekowych – 0-4 lata, 4-6 lat, 6-9 lat, 9-12 lat. W dokumencie tym czytamy, że w wieku do czterech lat dzieci powinny mieć umiejętności w kontekście „wyrażania własnych potrzeb, np. podczas zabawy w lekarza”. W wieku od sześciu do dziewięciu lat – zgodnie z programem – dzieci powinny mieć wiedzę nt. „masturbacji we wczesnym dzieciństwie”.O standardach edukacji seksualnej w Polsce debatowali podczas wysłuchania kandydatów do Parlamentu Europejskiego prof. Monika Płatek – kandydatka Wiosny w wyborach do PE – i europoseł PO Michał Boni. – Czy należy zobowiązać państwa członkowskie, by zapewniały edukację seksualną, spełniającą standardy Światowej Organizacji Zdrowia? Zdecydowanie tak, ponieważ my, dorośli, najwyraźniej się na tym nie znamy i dobrze byłoby, gdyby dzieci mogły nam tę wiedzę przynieść i przekazać – mówiła Płatek. Następnie, porównując ludzi do „zwierzątek”, mówiła: „Rozwijamy się do drugiego roku życia jak inne zwierzątka, a potem następuje okres letalny. W czasie, kiedy inne zwierzątka się rozmnażają, my rozwijamy mózg i się uczymy, sprawy seksu nie są tymi, którymi się zajmujemy. To, że dorosłym coś po głowie chodzi, nie znaczy, że chodzi to dzieciom”.      Z kolei Boni odniósł się do kontrowersyjnych wytycznych WHO. – Co do edukacji seksualnej jest rzeczą oczywistą i niekwestionowaną, że standardy WHO powinny być tutaj w pełni wprowadzone. Edukacja seksualna jest potrzebna każdemu człowiekowi, jest potrzebna po to, by uniknąć różnego rodzaju zagrożeń – oceniał.",,
Kancelaria Premiera: Bezrobocie od 2015 roku spadło niemal dwukrotnie,"Niemal dwukrotny spadek bezrobocia od 2015 r., najniższy w historii deficyt sektora instytucji rządowych i samorządowych oraz stabilny wzrost PKB – to niektóre dokonania rządu PiS, o których poinformowała w sobotę na Twitterze Kancelaria Premiera w ramach konferencji „Praca dla Polski”.","„Obniżyliśmy CIT dla małych i średnich przedsiębiorstw z 19 proc. do 9 proc. A także szereg innych uproszczeń w prawie podatkowym i gospodarczym, dzięki którym w kieszeniach przedsiębiorców zostanie przez 10 lat blisko 5 mld zł” – czytamy na Twitterze Kancelarii Premiera. Kolejny wpis dotyczy stabilnego wzrostu PKB. „Polska gospodarka spisuje się na piątkę i coraz częściej chwalą ją międzynarodowe instytucje - wśród nich Komisja Europejska, Międzynarodowy Fundusz Walutowy, OECD, Europejski Bank Odbudowy i Rozwoju, Bank Światowy, nazywając nas gospodarczymi liderami regionu. Każda z tych instytucji podwyższa nam prognozy wzrostu PKB, który od pięciu kwartałów oscyluje wokół 5 proc. i jest jednym z najwyższych w całej UE” – napisano. „W 2017 roku Polska miała najniższy w historii deficyt sektora instytucji rządowych i samorządowych - 1,4 proc. Z kolei Międzynarodowy Fundusz Walutowy prognozuje stały spadek deficytu strukturalnego z 2 proc. w tym roku do 1,5 proc. w 2021 r.” – czytamy. Rząd podkreślił, że wpływy z podatków i składek rosną szybciej niż PKB. „Ok. 50 mld zł z uszczelnienia podatków. Dzięki działaniom uszczelniającym, nowej legislacji i utworzeniu KAS udało się zmniejszyć lukę podatkową. Wpływy z podatków i składek rosną szybciej niż PKB. Dzięki temu możliwe było sfinansowanie wielu projektów społecznych przy jednoczesnym obniżaniu obciążeń fiskalnych” – napisano. „W 2017 roku nakłady krajowe brutto na działalność badawczo-rozwojową wyniosły aż 20,6 mld zł i wzrosły w stosunku do poprzedniego roku o 14,7 proc.” – podkreślono. Ponadto – jak zauważono – „dzięki wprowadzeniu skutecznych programów prorodzinnych i prospołecznych, za rządów Prawa i Sprawiedliwości, radykalnie zmniejszył się zasięg skrajnego ubóstwa”. Rząd PiS wskazuje też na spadające bezrobocie w Polsce, które od 2015 roku – jak poinformowano – spadło niemal dwukrotnie. Wskazano także na mniejszy dług instytucji rządowych i samorządowych oraz najwyższy wzrost PKB. „Wśród 10 największych gospodarek UE, w drugim kwartale 2018 roku, Polska miała drugi najniższy dług instytucji rządowych oraz samorządowych oraz najwyższy wzrost PKB” – czytamy. Rząd mówi także, że więcej pieniędzy będzie „na godną emeryturę”. „W 2019 roku zaczną funkcjonować Pracownicze Plany Kapitałowe: nowoczesne i dobrowolne rozwiązanie, dzięki któremu Polacy będą oszczędzać na dodatkową emeryturę” – napisano. „W czasie kadencji rządów Prawa i Sprawiedliwości płaca minimalna łącznie wzrośnie o 500 zł. Aktualnie wynosi 2100 zł, a od 2019 r. będzie wynosić 2250 zł” – czytamy.",,
Partnerstwo Airbusa z Bombardierem przeciw Boeingowi,"Europejski Airbus spodziewa się, że współpraca z kanadyjskim Bombardierem zaowocuje sprzedażą „tysięcy” samolotów C Series. Na te właśnie samoloty Stany Zjednoczone nałożyły 300 proc. ceł, by chronić interesy amerykańskiego koncernu Boeing.","W piątek w Montrealu dyrektor generalny Airbusa Tom Enders i szef Bombardiera Alain Bellemare odbyli wspólne spotkanie ze środowiskami biznesowymi, podczas którego podali więcej prognoz dotyczących zaanonsowanego w miniony poniedziałek partnerstwa w programie C Series.– Sądzę, że będziemy sprzedawać tysiące samolotów – powiedział Enders, dodając, że „nie widzi przeszkód” w przejęciu 50 proc. rynku samolotów wąskokadłubowych”. Jego wypowiedź była szeroko cytowana przez kanadyjskie media. Karne cła dla BombardieraKiedy na przełomie września i października USA nałożyły łącznie prawie 300 proc. ceł i opłat karnych na samoloty Bombardiera, komentatorzy zastanawiali się, w jaki sposób firma poradzi sobie bez możliwości operowania na amerykańskim rynku.Opracowanie samolotów C Series kosztowało Bombardiera 6 mld dolarów USA. Kanadyjski producent miał w kwietniu 2018 r. zacząć dostarczać amerykańskiej Delcie pierwsze zamówione przez te linie lotnicze maszyny. Zamówienie na 75 samolotów typu CS100, z opcją na jego powiększenie o kolejnych 50 sztuk Delta złożyła w kwietniu ub. r.W maju Boeing zawnioskował jednak o karne cła argumentując, że Bombardier otrzymał rządowe subsydia, dzięki którym zaniża ceny. Amerykański potentat nie krył, że chce uniemożliwić kanadyjskiej firmie prace nad większymi samolotami. Porozumienie Bombardier – AirbusNagły zwrot sytuacji nastąpił w poniedziałek, gdy Bombardier podpisał porozumienie z Airbusem, w sprawie wejścia firmy z Tuluzy jako partnera do programu C Series.W poniedziałkowym komunikacie Bombardier i Airbus zwróciły uwagę, że segment samolotów wąskokadłubowych jest obecnie głównym czynnikiem wzrostu rynku lotniczego (70 proc. przewidywanych zamówień na samoloty). Samoloty C Series Bombardiera, liczące od 100 do 150 miejsc, „w najwyższym stopniu uzupełniają ofertę Airbusa”. Obie firmy spodziewają się, że udział Airbusa w projekcie pozwoli na oszczędności w produkcji.Airbus będzie pomagać w pozyskiwaniu zamówień, sprzedaży i obsłudze posprzedażowej samolotów Bombardiera. Siedziba główna C Series Aircraft Limited Partnership (CSALP) pozostanie w Quebec, także główne zakłady produkcyjne tam będą nadal zlokalizowane. Ponadto Airbus zbuduje swoją linię montażową w Kanadzie i dodatkowo będzie produkował samoloty C Series w swoich zakładach w Mobile (Alabama).Airbus będzie miał 50,01 proc. udziałów w CSALP, Bombardier zatrzyma prawie 31 proc., zaś Investissement Quebec – 19 proc. (Investissement Quebec to organizacja, której zadaniem jest wspieranie rozwoju gospodarczego prowincji). Airbus otrzymał opcję wykupienia w 2025 r. całości udziałów w projekcie C Series. Transakcja została już zatwierdzona przez rząd Quebecu, czeka jeszcze na zgodę rządu federalnego, zgodnie z Investment Canada Act.",,
Kibice Meksyku namówili na tequilę ambasadora Korei Południowej [WIDEO],"Szwedzi z sześcioma punktami i bilansem bramkowym 5:2 wygrali grupę. Taki sam dorobek pozwolił awansować Meksykanom. Mało kto się z kolei przed mundialem spodziewał, że tabelę zamkną broniący tytułu Niemcy, którzy przegrali 0:2 z Koreą Południową. Z tego powodu kibice obu drużyn miały powód do świętowania. Nikt się jednak nie spodziewał, że jednym ze świętujących będzie... ambasador Korei Południowej.",,,
OPZZ poprze kandydaturę Napieralskiego,"Grzegorz Napieralski jest przekonany, że członkowie Ogólnopolskiego Porozumienia Związków Zawodowych  poprą go w nadchodzących wyborach prezydenckich. Wcześniej kongres OPZZ wezwał do udziału w wyborach prezydenckich i zadeklarował poparcie dla kandydata, który będzie bronił praw pracowniczych. Chociaż OPZZ nie wskazało jego nazwiska, przewodniczący Jan Guz zapowiedział, że zagłosuje właśnie na lidera SLD.","– Poprzemy takiego prezydenta, który zadeklaruje współpracę ze związkamizawodowymi, obronę kodeksu pracy, który nie będzie opowiadał się zaograniczeniem praw emerytalno-rentowych – powiedział w niedzielę Jan Guz po zakończeniu trzydniowego kongresu, który wybrał go na przewodniczącego na kolejną kadencję.– Wezwaliśmy związkowców do udziału w wyborach, natomiast każdy jest na tyledobrze przygotowany, że wie, na kogo zagłosować. OPZZ nie wymienia nazwiska.Ja otwarcie mówię, że będę głosował na Grzegorza Napieralskiego, albowiemuważam, że lewica jest potrzebna i ma program zbliżony do naszego – dodałGuz.– Napieralski zadeklarował, że będzie realizował cele, które są celamiOPZZ, przeprosił za wpadki. Myślę, że to dobry prognostyk, że z lewicą, ztymi ludźmi będzie można ułożyć przyszłość – powiedział Guz.Pytany o komentarz do deklaracji Guza, Grzegorz Napieralski powiedział: „Jestem jedynym kandydatem lewicy (…) bardzo się cieszę, że związki zawodowe są po mojej stronie”. – Moje nazwisko padało we wszystkich wystąpieniach, a uchwała jest jednoznaczna, że SLD i OPZZ to sojusznicy i to jest najważniejsze – dodał.  Gośćmi kongresu byli dwaj kandydaci na prezydenta – przewodniczący SLDGrzegorz Napieralski i Waldemar Pawlak z PSL. Napieralski zadeklarował, żejego partia będzie konsultować decyzje ze związkami i poprze inicjatywyustawodawcze OPZZ. Przekonywał, że między dwoma kandydatami, którzy prowadząw sondażach, nie ma istotnych różnic politycznych. Pawlak zachęcał, by wpierwszej turze „dokonać prawdziwego wyboru”, nie ulegając argumentom, żebędzie to stracony głos. Poparł postulat OPZZ, by ubezpieczenie w OFE byłodobrowolne.Przyjęte przez kongres cele OPZZ na najbliższe lata to: podniesienie płac, wtym płacy minimalnej, utrzymanie zapisów kodeksu pracy, zwolnienie od podatkuskładki związkowej, dostępność służby zdrowia, żłobków i przedszkoli orazbezpieczeństwo emerytalno-rentowe.Guz przypomniał, że przed kilkoma dniami OPZZ złożyło w Sejmie projekt ustawy, która dawałaby prawo do emerytury kobietom po 35 i mężczyznom po 40 latach pracy. – Jesteśmy zaniepokojeni sytuacją na rynku pracy – brakuje ponad 5 mln miejsc pracy – dwa miliony to bezrobotni zarejestrowani, mamy dwa miliony emigrantów zarobkowych, milion to bezrobocie ukryte, 40 procent młodzieży nie ma pracy – powiedział Guz.",,
Rumunia: Senat przegłosował kontrowersyjną ustawę reformującą sądownictwo,Rumuński Senat przegłosował drugą z pakietu trzech kontrowersyjnych ustaw przewidujących reformę wymiaru sprawiedliwości. Wcześniej były one krytykowane m.in. przez prezydenta kraju i sędziów.,"Wyższa izba parlamentu Rumunii przegłosowała pierwszą z kontrowersyjnych ustaw, wykreślającą z definicji funkcji prokuratora słowo „niezależny”; w czwartek spodziewane jest uchwalenie trzeciej. Łącznie pakiet zaproponowanych reform powoduje ograniczenie niezależności sądów magistrackich i ustanawia specjalny organ do badania przestępstw popełnianych przez te sądy – pisze Agencja Reutera.Prezydent Rumunii Klaus Iohannis, który wielokrotnie wypowiadał się przeciwko planowanym zmianom, powiedział, że jeśli wejdą one w życie, istnieją „oczywiste ryzyka”, że Komisja Europejska postąpi w sprawie Rumunii tak samo, jak w sprawie Polski. – Będą konsekwencje, ich skala zależy od ostatecznego kształtu ustaw – ostrzegł.Odniósł się w ten sposób do decyzji KE o uruchomieniu wobec Polski artykułu 7 traktatu o UE w związku z ustawami reformującymi Sąd Najwyższy oraz Krajową Radę Sądownictwa. Komisja skierowała również do Trybunału Sprawiedliwości UE sprawę wobec Warszawy w związku z ustawą o sądach powszechnych.Iohannis ma prawo zawetować ustawę i odesłać ją z powrotem do parlamentu, ale może to zrobić tylko raz. Może też skierować ustawy do sądu konstytucyjnego oraz zwołać ogólnonarodowe referendum. Budzące kontrowersje zapisy dotyczą też m.in. ograniczenia kompetencji Prokuratury Antykorupcyjnej (DNA) i kontroli nad Najwyższą Radą Sądownictwa. Dyskusja w rumuńskim parlamencieInne proponowane zmiany to zakaz wydawania komunikatów na temat toczących się postępowań i procesów czy ograniczenia w używaniu nagrań audio i wideo.Również prokurator generalny Rumunii, główny prokurator do spraw korupcji oraz szef jednostki zwalczającej zorganizowaną przestępczość wypowiadali się przeciwko planom reform.",,
„Sanatorium miłości” wyróżnione w Cannes. Sukces TVP na targach,"W Cannes dobiegły końca targi telewizyjne MIPTV.  Wyróżniono na nich program Telewizji Polskiej „Sanatorium miłości”. Zainteresowanie kupnem praw licencyjnych wyrazili  nadawcy z takich krajów jak: Turcja, USA, Kanada, Ukraina, Wielka Brytania, Hiszpania i Gruzja.","Firma Eurodata TV Worldwide zaprezentowała raport, w którym wyróżnionych zostało pięć najbardziej udanych premier telewizyjnych 2019 roku na świecie. Jedną z nich był program Telewizji Polskiej „Sanatorium miłości” (obok zagranicznych tytułów: „113” – Norwegia, „Judas” – Holandia. „Project Blue Book” – USA i „Masked Singer” – również USA).  Wyróżnienie „Sanatorium miłości” przełożyło się na duże zainteresowanie tym formatem przez różne rynki. Portal Wirtualnemedia.pl dowiedział się, że zakupem praw licencyjnych do tego projektu zainteresowane są m.in. takie kraje jak: Turcja, USA, Kanada, Ukraina, Wielka Brytania, Hiszpania i Gruzja. Łącznie chęć nabycia „Sanatorium miłości” deklaruje kilkunastu nadawców (głównie publicznych) z całego świata. Pierwszy sezon „Sanatorium miłości” nadawany był na antenie Jedynki w niedziele o godz. 21.15, od 20 stycznia do 31 marca 2019 roku. Średnia oglądalność premierowych odcinków produkcji wyniosła 3,50 mln widzów. Telewizja Polska pracuje nad kontynuacją tego cyklu, który wróci do Jedynki za rok. Trwają poszukiwania uczestników do projektu. – Obecność TVP na targach MIPTV to wspaniała okazja do zaprezentowania produkcji TVP na arenie międzynarodowej. Polskie seriale, filmy fabularne czy dokumentalne znajdują tu swoich zagranicznych nadawców i dystrybutorów. Cieszą nas ogromnie wszystkie sprzedaże i coraz większe zainteresowanie naszymi formatami – powiedziała Monika Karasek, dyrektor Biura Handlu i Współpracy Międzynarodowej TVP. Targi MIPTV to światowe święto nadawców i produkcji telewizyjnej, filmowej i online, które co roku przyciąga przedstawicieli mediów z całego świata.",,
Sudan: Jest nominacja na premiera rządu tymczasowego,"Ekonomista i były urzędnik ONZ Abdalla Hamdok został premierem Sudanu. Powołano także członków Suwerennej Rady – organu, który będzie rządził tym afrykańskim krajem w trzyletnim okresie przejściowym.","Nominacje to efekt zawartej miesiąc temu umowy między rządzącą Sudanem Tymczasową Radą Wojskową i opozycją o podziale władzy przez najbliższe trzy lata oraz porozumienia o utworzeniu rządu tymczasowego. Według Agencji Reutera w Sudanie oczekuje się, że Hamdok utworzy gabinet w przyszłym tygodniu. Po nominacji powiedział, że osiągnięcie pokoju i rozwiązanie kryzysu gospodarczego w kraju będzie dla niej priorytetem.– Głęboko zakorzenione hasło rewolucji „wolność, pokój i sprawiedliwość” stworzy program okresu przejściowego – powiedział Hamdok na konferencji prasowej w stolicy Chartumie. W skład 11-osobowej Suwerennej Rady, która będzie kierować krajem przez najbliższe trzy lata, weszło sześć osób cywilnych ze środowisk opozycyjnych i pięciu wojskowych, byłych członków Tymczasowej Rady Wojskowej, która rządziła Sudanem od kwietnia, gdy obalony został wieloletni dyktator tego kraju Omar el-Baszir. Niektórzy członkowie opozycji i analitycy nadal wyrażają zaniepokojenie, że umowa o podziale władzy może nie spełniać oczekiwań w kraju, w którym wojsko wspierane przez islamistów dominuje od dziesięcioleci. – Wraz z początkiem okresu przejściowego weszliśmy w najbardziej złożony okres, fazę budowania i reformowania – powiedział Al-Rashed Saeed, rzecznik Sudańskiego Stowarzyszenia Pracowników, kluczowej części koalicji Sił Stojących za Deklaracją Wolności i Przemian, która prowadziła negocjacje z Radą Wojskową. Zwraca się uwagę, że wśród nominowanych do Suwerennej Rady żołnierzy jest generał Mohamed Hamdan Dagalo, powszechnie znany jako Hemedti, dotychczasowy zastępca szefa Tymczasowej Rady Wojskowej. Hemedti stoi na czele Szybkich Sił Wsparcia, siejącej postrach grupy paramilitarnej, która jest silnie obecna w Chartumie i jest oskarżana o okrucieństwa wobec ludności cywilnej podczas wojny w Darfurze. Zdaniem ekspertów generał ten będzie ubiegał się o posadę prezydenta Sudanu. Zmiany polityczne w Sudanie rozpoczęły się w kwietniu, gdy obalony został Omar el-Baszir, który rządził tym krajem prawie 30 lat. Kilka miesięcy wcześniej Sudan pogrążony został w demonstracjach, które początkowo spowodowane były rosnącymi cenami, a także brakiem żywności i paliw, szybko jednak przekształciły się w demonstracje przeciwko despotycznemu prezydentowi. Po obaleniu Baszira władzę przejęła Tymczasowa Rada Wojskowa, jednak protesty nie ustały, a społeczeństwo domagało się przekazania władzy w cywilne ręce. Ostatecznie w lipcu Rada i opozycja zawarły porozumienie o podziale władzy w trzyletnim okresie przejściowym, po którym ma dojść do demokratycznych wyborów. Baszir trafił do aresztu, po czym wszczęto śledztwo w związku z podejrzeniem go o pranie brudnych pieniędzy i posiadanie znacznej ilości dewiz z niewyjaśnionych źródeł. To kolejne zarzuty wobec byłego prezydenta Sudanu, który w 2009 r. został oskarżony przez Międzynarodowy Trybunał Karny o zbrodnie przeciwko ludzkości, zbrodnie wojenne i ludobójstwo w sudańskiej prowincji Darfur. Kilka dni temu w Chartumie rozpoczął się jego proces.",,
Protest przed Sądem Najwyższym. Na wtorek zapowiedziano kolejne,"W poniedziałek wieczorem przed siedzibą Sądu Najwyższego w Warszawie odbył się protest przeciwników reformy sądownictwa. Manifestanci przekonywali, że znowelizowana w kwietniu ustawa o Sądzie Najwyższym jest sprzeczna z konstytucją. Skandowano: „Nie odpuścimy” i „Wolne sądy”. O godzinie 21 na pl. Krasińskich środowiska opozycyjne związane z Komitetem Obrony Demokracji zorganizowały „Światełko do sądów”.","Protest trwał kilka godzin. Wśród okrzyków m.in. „Rząd na bruk, bruk na rząd” głos zabrał sędzia Igor Tuleya. – Nie potrafię nazywać destrukcji wymiaru sprawiedliwości reformą wymiaru sprawiedliwości – przekonywał. Tuleya dodał, że zgromadzonych na proteście sędziów do działania motywuje obecny tłum. Wskazał też, że w zgromadzeniu uczestniczy wielu sędziów sądów powszechnych i Sądu Najwyższego.Obecny był również Rafał Trzaskowski, polityk PO i kandydat na prezydenta Warszawy. „Wolne sądy to gwarancja naszej demokracji – dlatego tu jesteśmy” – napisał na Twitterze polityk Platformy.Na wtorek na godz. 12 w południe protestanci zapowiedzieli kolejną manifestację przed Pałacem Prezydenckim, a wieczorem, o godz. 21 ponownie planują spotkać się przed siedzibą Sądu Najwyższego.",,
Bogusław Sonik: Nazwanie Kornela Morawieckiego zdrajcą to draństwo,Nazwanie Kornela Morawieckiego zdrajcą to zwykłe draństwo – napisał w niedzielę na Twitterze były poseł i europoseł Platformy Obywatelskiej Bogusław Sonik. To czyn haniebny – dodał.,Skomentował w ten sposób niedzielną wypowiedź Lecha Wałęsy pod adresem Kornela Morawieckiego.,,
Odkrył „matkę” wszystkich afer III RP. Mija 28 lat od śmierci Michała Falzmanna,"Dziś mija 28 lat od tajemniczej śmierci inspektora Najwyższej Izby Kontroli Michała Falzmanna, który ujawnił aferę FOZZ – uznawaną za „matkę” wszystkich afer III RP. –  Mój ojciec nie żyje, bo dotknął bardzo poważnej sprawy – mówiła  we wrześniu zeszłego roku w TVP Info Zuzanna Falzmann.","Michał Falzmann odkrył w 1990 r. mechanizm przekrętu w Funduszu Obsługi Zadłużenia Zagranicznego. Był wówczas pracownikiem urzędu skarbowego, który kontrolował spółkę Universal. W 1991 r., już jako urzędnik Najwyższej Izby Kontroli, o swoich ustaleniach poinformował premiera Jana Krzysztofa Bieleckiego. W spotkaniu uczestniczyli także Leszek Balcerowicz i prezes NIK Walerian Pańko. W połowie lipca 1991 r. Falzmann zażądał od Narodowego Banku Polski informacji o transakcjach finansowych na kontach FOZZ. Tego samego dnia został odsunięty od sprawy FOZZ, a kilka dni później zmarł nagle na zawał serca, co do dziś budzi spore wątpliwości. – Pamiętam tylko rozmowy rodziców na ten temat. Mama mówiła do taty: Michał, zostaw to, to jest niebezpieczne, nie dotykaj tej sprawy;, ale tata nie dość, że był uparty, to jeszcze miał w sobie potrzebę prawdy, odkrycia tej prawdy. Wiedział, że to jest sprawa śmiertelnie poważna, zresztą zapisał w notatkach, że sprawa robi się śmiertelnie niebezpieczna i że nie widzi jej końca – mówiła.– Pamiętam anonimowe pogróżki, które dostawał zarówno tata, jak i mama. Pamiętam, jak dwa tygodnie nie chodziliśmy w ogóle do szkoły, dlatego że grożono śmiercią nie tylko tacie, ale całej naszej rodzinie. Pamiętam, jak wielokrotnie wracaliśmy z wyjazdów i znajdowaliśmy mieszkanie w dziwnym nieładzie. Wszystkie dokumenty były przetrzepane, książki leżały na podłodze, wtyczki od telefonów, telewizji i lamp były obcięte nożyczkami. To były sygnały, by tata zostawił tę sprawę – stwierdziła Falzmann.Dziennikarka TVP wspomina także rozmowę swojej mamy z lekarzem. – Mama chciała, by przeprowadzono sekcję zwłok. Lekarz wziął mamę na bok i powiedział: „Proszę zapomnieć o sekcji zwłok, bo ona nic nie wykryje. Są środki, które dosypuje się do kawy i które po dwóch godzinach znikają z organizmu” – oznajmiła.Jak mówiła Falzmann, jej ojciec „nie żyje, bo dotknął bardzo poważnej sprawy”. Jej zdaniem „skazane zostały płotki”, a na wolności „są osoby, które mają ogromne pieniądze dzięki FOZZ”.",,
„Coraz częstsze akty nienawiści wobec wierzących”. Oświadczenie po ataku na księdza,"Moje najwyższe zaniepokojenie budzą coraz częstsze akty nienawiści wobec ludzi wierzących, w tym wobec kapłanów oraz akty profanacji obiektów sakralnych, miejsc i przedmiotów kultu, tak ważnych dla katolików w Polsce – napisał przewodniczący KEP abp Stanisław Gądecki w liście do pobitego ks. Aleksandra Ziejewskiego.","W liście udostępnionym przez biuro prasowe Episkopatu Polski, abp Gądecki napisał, że z wielkim smutkiem przyjął informację o fizycznej napaści na księdza prałata, do której doszło w minioną niedzielę w kościele św. Jana Chrzciciela w Szczecinie.Hierarcha przesłał w nim wyrazy solidarności i duchowego wsparcia oraz zapewnienia o swojej modlitwie również dla współpracowników księdza dziekana, którzy ucierpieli w ataku.„Ze smutkiem dostrzegam eskalację wrogich zachowań wobec ludzi wierzących, w tym stosowanie przemocy symbolicznej i fizycznej. Choć w społeczeństwie pluralistycznym różnice światopoglądowe są oczywistością, nigdy nie mogą być usprawiedliwieniem dla tego typu nieludzkich czynów” – napisał w liście przewodniczący Episkopatu.Wezwał w nim sprawców do opamiętania, a wszystkich ludzi dobrej woli do modlitwy w intencji Kościoła oraz w intencji tych, którzy dopuszczają się podobnych aktów nienawiści.Abp Gądecki podziękował też księdzu prałatowi za gorliwą i pełną ofiary posługę, życząc szybkiego powrotu do pełni sił. Według informacji przekazanej przez rzecznika prasowego kurii szczecińskiego-kamieńskiego ks. Sławomira Zygi, trzech agresywnie zachowujących się mężczyzn wtargnęło w niedzielę ok. godz. 17.30 do zakrystii bazyliki św. Jana Chrzciciela w Szczecinie.Mężczyźni weszli do zakrystii przed mszą św. i nie chcieli jej opuścić. Jak podała policja, jeden z nich uderzył w twarz proboszcza i pracownika kościelnego. Zaatakowana została też zakrystianka. Napastnicy uciekli z zakrystii, ale w ciągu 1,5 godziny zatrzymali ich policjanci.Jak podają lokalne media, sprawcy zażądali szat liturgicznych i chcieli odprawić mszę św. Policjanci w poniedziałek ustalali okoliczności i przebieg zdarzenia, a także przesłuchiwali świadków. Trzej mężczyźni w wieku od 27 do 53 lat byli wcześniej notowani przez policję.",,
Unia superpaństwem? Czego kandydat Koalicji Europejskiej nie chciał powiedzieć [OPINIA],"Czy przyszła Unia ma być superpaństwem, czy Europą ojczyzn? To było chyba podstawowe pytanie, z którym musieli sobie poradzić przedstawiciele komitetów wyborczych podczas czwartkowej „Debaty europejskiej” w TVP. Pięciu na sześciu odpowiedziało na nie, nie maskując przesadnie swoich prawdziwych poglądów. Wyjątek stanowił kandydat Koalicji Europejskiej.","Odpowiedź na zasadnicze pytanie o przyszły kształt Unii i suwerenność państw, które je tworzą powinna być przejrzysta. W końcu od tego zależy, kto będzie podejmował decyzje w kraju lub jakich decyzji nie będzie można samodzielnie podjąć. Dotychczasowa eurodeputowana Jadwiga Wiśniewska, reprezentująca Prawo i Sprawiedliwość powiedziała jasno: PiS mówi zdecydowane „nie” dla federalizacji Unii Europejskiej. Krzysztof Bosak z Konfederacji Korwin Braun Liroy Narodowcy przesądził sprawę mówiąc, że Unia trzeszczy w szwach i próby jej ratowania są fantastyką.   Krzysztof Śmiszek opowiedział się po jednej ze stron, deklarując, że jego ugrupowanie należy do fundamentalistów europejskich.   Z kolei Paweł Kukiz zakończył zdaniem nie pozostawiającym wątpliwości: „Unia rzymska oparta na tradycji” (miał chyba na myśli Traktaty Rzymskie, które formowały wspólnotę europejską z uznaniem szeroko rozumianej suwerenności państw członkowskich). Wcześniej sprzeciwiał się dworowi z „cesarzową Merkel i królem Macronem”. Złudzeń nie pozostawił też Adrian Zandberg z Lewicy Razem, który zaczął swój minutowy wywód, dystansując się od „górnolotnych słów” jak suwerenność czy naród.  W ich przypadku właściwie wszystko jest jasne. Jedni są za utrzymaniem suwerenności Polski, inni zaś za oddaniem jej w zasadniczym stopniu w ręce Unii.  Serię odpowiedzi na to pytanie rozpoczął jednak przedstawiciel Koalicji Europejskiej. Jan Olbrycht pierwsze 25 sekund swojej minutowej odpowiedzi wykorzystał na wyjaśnienie, że jego ugrupowanie kieruje się tylko tym, co dla Polski najkorzystniejsze i najbezpieczniejsze. Potem wskazał, że rozwiązaniem jest silna Unia z dużym budżetem i z większą możliwością działania, „bo przecież potrzebujemy pieniędzy z Unii”. Niby w tym momencie wszystko było jasne, ale potem pojawiła się konkluzja: - Koalicja Europejska uważa, że korzystniejszy dla Polski będzie model, w którym Unia będzie silna, co nie oznacza wcale modelu federalnego czy federacyjnego. Jesteśmy za silniejszą Unią... państw.   Pozornie mogłoby się wydawać, że przedstawiciel Koalicji idzie ścieżką wytyczoną przez przewodnika duchowego jego formacji, Lecha Wałęsę, a ten pozostawał wierny swojej zasadzie „jestem za, a nawet przeciw”. Żeby jednak prawidłowo odczytać wypowiedź kandydata KE, trzeba się cofnąć o prawie osiem lat, tj. do listopada 2011 r. i słynnego przemówienia Radosława Sikorskiego w Berlinie. Wówczas szef polskiego MSZ, obecnie kandydat do PE z ramienia Koalicji, klarował, jak sobie wyobraża przyszłość Europy. Nie chciał on całkowitej utraty suwerenności. Niektóre prerogatywy jego zdaniem powinny pozostać w gestii państw, dlatego uspokajał zebranych: „Nasza jedność nie ucierpi na różnicach w godzinach pracy lub zapisach prawa rodzinnego”.   Jednak jednocześnie nie pozostawiał złudzeń, co do dziedzin kluczowych, w tym tej, którą sam reprezentował: „Mamy rzekomo wspólną politykę zagraniczną, lecz jest ona pozbawiona realnych instrumentów władzy i często osłabiana przez państwa członkowskie, które załatwiają własne interesy”. – Mógłbym jeszcze długo wymieniać – przekonywał. – Komisja Europejska powinna zostać wzmocniona. Jeżeli ma odgrywać rolę nadzorcy gospodarczego, to jej komisarze powinni być autentycznymi przywódcami z autorytetem, osobowością i co więcej – charyzmą, tak aby być prawdziwymi rzecznikami wspólnych europejskich interesów.  Jak Sikorski zamierzał wzmacniać struktury europejskie kosztem państw? Wyjaśniał to dość precyzyjnie. – To, co musimy uczynić, to nadać wyraz polityczny europejskiej opinii publicznej. Aby to urzeczywistnić, niektórzy członkowie Parlamentu Europejskiego mogliby być wybierani z ogólnoeuropejskiej listy kandydatów. Istnieje potrzeba zwiększenia „politische Bildung” (edukacji politycznej) obywateli i elit politycznych – mówił w Berlinie. Aleksander Smolar, prezes Fundacji im. Stefana Batorego, pisał wówczas w „Gazecie Wyborczej”: „Przemówienie Radosława Sikorskiego w Berlinie było najważniejszym polskim głosem podczas sprawowania przez nasz kraj prezydencji w UE. Z pewnością było konsultowane z premierem Tuskiem, a zapewne także z prezydentem Komorowskim. Szkoda, że nie zostało wygłoszone wcześniej – wówczas nasza prezydencja zyskałaby na wyrazistości.  Sikorski opowiedział się za federalizacją Europy, i to w sposób bardziej wyrazisty i zdecydowany niż inni europejscy politycy, którym przypisuje się podobne projekty”.  W czwartkowy wieczór Jan Olbrycht nie potrafił, a raczej nie chciał powiedzieć wprost o zamiarach Koalicji stworzenia z Unii Europejskiej superpaństwa ograniczającego do minimum suwerenność państw członkowskich.  Szkoda, lepszej okazji nie będzie. Choć sam przedstawiciel KE wiedział, co mówi i czego nie powiedzieć. Po co miał martwić wyborców, po co zmuszać ich do zastanawiania się i nie daj Boże wzbudzać wątpliwości. W przeciwieństwie do Krzysztofa Śmiszka z Wiosny, o którego względy Olbrycht zabiegał nawet podczas czwartkowej debaty, szukając koalicjanta w walce z PiS, sam reprezentant KE najwyraźniej nie uważa, że Polacy w 90 proc. to unijni fundamentaliści. Dlatego nie ryzykował z jasną deklaracją. I w tym przypadku miał rację. Zdecydowana większość Polaków chce pozostać w Unii, ale też większość chce żyć w suwerennym państwie, działającym na równi z innymi państwami. Ciężko będzie uznać, że jesteśmy europejską wspólnotą, gdy jednemu przypisuje się rolę woźnicy, a drugiemu konia. Niby jeden i drugi podąża w tym samym kierunku. Niby u celu koń dostanie w nagrodę garść owsa. Jednak ciągle jeden z nich ma lejce w dłoniach, a drugi wędzidło w pysku.",,
Interwencja ambasador RP w Hiszpanii po artykule o „polskim” obozie Auschwitz-Birkenau,Ambasador Polski w Madrycie Marzenna Adamczyk interweniowała w piątek w redakcji katalońskiego portalu Diari de Tarragona w związku z tekstem Josepa Garrigi. Dziennikarz nazwał obóz zagłady Auschwitz-Birkenau „polskim”. Przypisał też Polakom współudział w Holokauście.,"Jak powiedziała radca ds. polityczno-ekonomicznych w ambasadzie RP w Madrycie Monika Domańska-Szymczak, ambasador Adamczyk wysłała pismo do dyrektora portalu i jego zastępców, wskazując na błędy w tekście Garrigi, zatytułowanym „Banalizując barbarzyństwo”.Ambasador w swoim piśmie przypomniała, że użycie sformułowania „polski obóz zagłady” w odniesieniu do Auschwitz zostało w przeszłości zakazane przez Organizację Narodów Zjednoczonych.„Nazistowskie obozy koncentracyjne i zagłady zostały utworzone w Polsce okupowanej przez hitlerowskie Niemcy. Przypisywania Polakom odpowiedzialności za rozmaite okrucieństwa i przestępstwa popełnione w Auschwitz-Birkenau nie można tolerować, gdyż jest to pogwałceniem prawdy historycznej” – napisała do kierownictwa portalu Adamczyk. Autor tekstu wspomina, że do zdarzenia doszło podczas podróży, którą odbył w 2002 r. jako wysłannik dziennika „El Pais”. Jako jeden z dziennikarzy towarzyszył ówczesnemu katalońskiemu premierowi Jordiemu Pujolowi podczas jego wizyty w Polsce.Garriga, związany w przeszłości przez blisko 20 lat z liberalnym „El Pais”, swoim tekstem zamieszczonym w dziale opinii portalu Diari de Tarragona chciał nawiązać do tegorocznego skandalu z udziałem władz Hiszpanii i przedstawicieli regionalnego rządu Katalonii na terenie obozu koncentracyjnego Mauthausen-Gusen w Austrii.Na obchodzone 4 i 5 maja uroczystości 74. rocznicy wyzwolenia Mauthausen-Gusen część przedstawicieli delegacji rządu Katalonii przybyła z wpiętymi w kurtki żółtymi wstążkami, symbolem regionalnego separatyzmu. Reprezentująca władze w Barcelonie Gemma Domenech wspomniała też podczas uroczystości o prześladowaniu przez władze w Madrycie katalońskich polityków, czym doprowadziła do przedwczesnego opuszczenia obchodów przez hiszpańską minister sprawiedliwości Dolores Delgado.",,
Antyimigracyjny plakat z Junckerem. Niemcy chcą usunąć Fidesz z frakcji w europarlamencie,Niemieccy politycy chcą usunąć z frakcji EPP w Parlamencie Europejskim węgierski „Fidesz”. Zarzucają premierowi Viktorowi Orbánowi atak na przewodniczącego Komisji Europejskiej Jean-Claude'a Junckera.,"Pomysł usunięcia węgierskiej partii rządzącej z frakcji europejskich ludowców zyskuje coraz więcej zwolenników, nawet w szeregach przychylnej Orbánowi bawarskiej Unii Chrześcijańsko-Społecznej (CSU) – Jesteśmy mocno zaniepokojeni. CSU i Bawaria zawsze miała dobre relacje z Viktorem Orbánem, ale ostatnie jego wypowiedzi są nie do zaakceptowania - powiedział premier Bawarii Markus Söder.  Söder przejął stanowisko szefa rządu Bawarii a potem także prezesa CSU po Horście Seehoferze, który musiał z obu posad ustąpić, gdy skrytykował politykę migracyjną kanclerz Angeli Merkel. Z kolei szefowa partii Zielonych Annalena Baerbock powiedziała w „Rheinische Post”, że oszczercze wypowiedzi wobec Junckera ze strony partii rządzącej w jednym z państw europejskich są niedopuszczalne. O swojej solidarności zapewniła Junckera także sama kanclerz RFN.  Portal euroactiv.de cytuje natomiast wypowiedź europosłanki Róży Gräfin von Thun und Hohenstein, która zapowiedziała, „że zrobi wszystko, aby Fidesz opuścił EPP”. Oskarżenia Viktora Orbána o atak na Jean-Claude'a Junckera związane są z ostatnia kampanią informacyjną rządu węgierskiego. Na plakacie głoszącym „państwo też macie prawo wiedzieć, co szykuje Bruksela” umieszczono podobizny George’a Sorosa i właśnie Junckera.",,
Zakonnica potrącona przed lubelskim kościołem. Poniosła śmierć na miejscu,"Do tragicznego zdarzenia doszło w poniedziałek rano przy kościele
pw. św. Agnieszki w Lublinie. W wyniku potrącenia zmarła
87-letnia siostra zakonna ze zgromadzenia sióstr felicjanek.","Według ustaleń lubelskiej policji do zdarzenia doszłow poniedziałek rano na parkingu, na lubelskiej Kalinowszczyźnie.33-latek, cofając autem dostawczym, nie zauważył zakonnicyznajdującej się na parkingu. Potrącił 87-letnią felicjankę, któraw wyniku poważnych obrażeń głowy poniosła śmierć na miejscu.Kierowca auta był trzeźwy. Sprawę bada policja i prokuratura.",,
Ropa tanieje. Spadek dzień po najmocniejszej od miesięcy zwyżce,"Ropa w USA tanieje po poniedziałkowej, najmocniejszej od dwóch miesięcy zwyżce, która wyniosła 2,4 proc. Producenci z OPEC i ich sojusznicy przygotowują się do rozmów w sprawie polityki podażowej ropy.","Baryłka ropy West Texas Intermediate w dostawach na styczeń na giełdzie paliw NYMEX w Nowym Jorku jest wyceniana po 51,34 dolarów za baryłkę, po zniżce o 0,5 proc. Brent w dostawach na styczeń na giełdzie paliw ICE Futures Europe w Londynie jest wyceniana po 60,28 dolarów za baryłkę, po spadku ceny o 0,3 proc.OPEC i inni dostawcy ropy przygotowują się do grudniowego spotkania w Wiedniu, gdzie oceniać będą sytuację na globalnych rynkach paliw i podejmą decyzję, co robić dalej.Wcześniej jednak w Argentynie odbędzie się szczyt G20 (początek w piątek). Przy okazji tego wydarzenia dojdzie do spotkania saudyjskiego księcia Mohammeda Bin Salmana i prezydenta Rosji Władimira Putina, a tematem rozmów może być strategia dotycząca produkcji ropy.",,
Poranny przegląd prasy w TVP Info,"Premier Mateusz Morawiecki ujawnia, na co rząd postawi w następnej kadencji; Grzegorz Schetyna wierzy w mobilizację na ostatniej prostej przed wyborami; Olga Tokarczuk z literackim Noblem; episkopat o wyborach – takie m.in. tematy poruszył Antoni Trzmiel w porannym przeglądzie prasy na antenie TVP Info, w programie „Wstaje Dzień”. Codziennie najświeższe informacje z Polski i świata na antenie i w portalu tvp.info.",,,
Macierewicz. Operacja dyfamacyjna trwa,"Decyzją prezydenta Andrzeja Dudy na 12 listopada zostało zwołane pierwsze posiedzenie Sejmu i Senatu nowej kadencji. Na marszałka seniora Senatu została wyznaczona Barbara Borys-Damięcka, a na marszałka seniora Sejmu prezydent wyznaczył Antoniego Macierewicza.","I to właśnie wyznaczenie współtwórcy Komitetu Obrony Robotników sprowokowało falę negatywnych komentarzy. Niektóre z nich, jak ten Kamili Gasiuk-Pihowicz w jednej z komercyjnych telewizji, o agenturalnej przeszłości Antoniego Macierewicza i odwołujący się do „ustaleń” Tomasza Piątka, każą zadać pytanie o faktyczne podłoże tych niewątpliwych pomówień.W pewnym momencie naszej najnowszej historii atakowanie Antoniego Macierewicza stało się wręcz modne, a każdy, kto nie chciał płynąć w mainstreamowym nurcie, automatycznie był usuwany z kręgu wpływów porządku postokrągłostołowego. I z całą stanowczością należy rozróżnić bycie w kontrze do poglądów ministra Macierewicza od zaplanowanej i realizowanej operacji dyfamacyjnej, wymierzonej nie tylko w byłego szefa resortu obrony, ale także w jego bliskich współpracowników, a de facto w szeroko rozumiane bezpieczeństwo państwa. Wystarczy wspomnieć operację kręgów lobbingu międzynarodowego przeciw ministrowi Naimskiemu. Nie jest moją rolą dziś pisanie kolejnej recenzji książek Tomasza Piątka. Zrobili to inni. Warto jednak zadać jeszcze inne pytanie. Jak osoby w miarę inteligentne, mogą poważnie traktować teorie, w których autor zajmując się sprawą ks. Popiełuszki łączy jego zabójstwo przez kosmiczne siatki powiązań z Macierewiczem i ze wspomnianym Naimskim? Pomijam już kwestie handlu bronią i współpracy na rzecz Rosji. I nie pisałbym o tym, gdyby tak grubymi nićmi szytych pomówień nie powtarzali posłowie, publicyści, a nawet były szef MON Tomasz Siemoniak. Co ciekawe, to właśnie działania lobbystyczne na rzecz Polski, prowadzone przez podmioty podległe ministrowi Antoniemu Macierewiczowi, kiedy ten był szefem resortu obrony, okazały się najbardziej efektywne według analizy Park Strategies. Firma Park Strategies kierowana przez renomowanego byłego senatora Alfonsa D’Amato, wcześniej przewodniczącego Komisji Helsińskiej, aranżowała spotkania z Donaldem Trumpem, Johnem McCainem i innymi decydentami, aby zapewnić bezpieczeństwo militarne Polsce i zacieśnić współpracę w zakresie obronności.",,
„W najbliższym czasie Trump i Johnson spotkają się aż trzykrotnie”,"Dojście do władzy Borisa Johnsona jest wstępem do zacieśnienia sojuszu między Wielką Brytanią a USA – oceniły w środę media w Portugalii i Hiszpanii. Oczekują one, że po brexicie polityka międzynarodowa Londynu będzie skoncentrowana na zbliżeniu do Waszyngtonu.","Według portugalskiej telewizji publicznej RTP, Wielka Brytania pod rządami Johnsona będzie wzmacniać sojusz z USA, ze wzajemnością. Stacja przypomina o pozytywnych opiniach wygłaszanych przez amerykańskiego prezydenta Donalda Trumpa na temat nowego brytyjskiego premiera. Lizboński tygodnik „Expresso” jako jedną z przesłanek  zacieśniania stosunków amerykańsko-brytyjskich wskazuje fakt, że w ciągu najbliższych 100 dni Trump i Johnson spotkają się aż trzykrotnie. „Ich relacje, które można określić dziś jako wyjątkowe, staną się w niedługiej przyszłości jeszcze bardziej wyjątkowe” – oceniła gazeta zaznaczając, że po wyjściu Wielkiej Brytanii z Unii Europejskiej Waszyngton będzie dla Londynu naturalnym sprzymierzeńcem. Opinię tę podziela hiszpański dziennik „ABC”, który wskazuje, że Trump już ogłosił prace nad nową umową handlową USA – Wielka Brytania. Wśród wspólnych punktów w polityce zagranicznej obu krajów madrycka gazeta wymienia m.in. wojnę handlową z Chinami, wzmocnienie NATO i denuklearyzację Iranu. Z kolei „El País” wskazuje na inne trudne wyzwania stojące przed nowym premierem Wielkiej Brytanii. Dziennik zauważa, że pierwszym z nich będzie finalizacja brexitu, który może przysporzyć rządowi Johnsona kłopotów natury finansowej. Według dziennikarzy „El País”, wypowiedź Johnsona o gotowości do przeprowadzenia brexitu bez umowy z UE doprowadziła już do spadku wartości funta do poziomu najniższego od sierpnia 2017 r.",,
David Cameron przed komisją Levesona,"– Stosunki polityków z mediami w ostatnich 20 latach były
zbyt bliskie – przyznał brytyjski premier David Cameron, który stanął dziś w parlamencie przed komisją Levesona, badającą aferę podsłuchową. Ta wybuchła, gdy na jaw wyszły informacje, że tabloid „News of the Word” włamywał się do prywatnych skrzynek pocztowych szeregu znanych osobistości.","Cameron jako lider opozycji (2005-10) spotkał się dziesięć razy z szefem globalnego imperium medialnego News Corp. Rupertem Murdochem, w którego rękach jest ok. 34 proc. brytyjskiego rynku mediów (do lipca 2011 r., z uwzględnieniem zlikwidowanego po aferze podsłuchowej tabloidu „News of theWorld”, było to blisko 40 proc.).Z szefem brytyjskiej filii News Corp. – News International – Jamesem Murdochem obecny premier spotkał się w tym samym czasie 15 razy, a z jego prawą ręką, byłą naczelną „The Sun” (2003-09) Rebeką Brooks - 19 razy.Według brytyjskiego premiera, w relacjach polityków z dziennikarzami powinno być więcej przejrzystości i dystansu. David Cameron uważa też, że należy zmienić system, regulujący te relacje, gdyż obecny nie spełnia swej roli.Cameron zgodził się z opinią, że sposób, w jaki rząd podszedł do sprawy przejęcia telewizji komercyjnej BSkyB przez NI, był „głęboko wadliwy”.Sprawą przejęcia kontroli nad BSkyB przez NI zajmował się początkowo minister biznesu Vince Cable, który przyznał, że jest skonfliktowany z Murdochem. Cameron uznał to za przejaw braku obiektywizmu i powierzył kompetencje decyzyjne w tej sprawie ministrowi kultury, mediów i sportu Jeremy'emuHuntowi, który utrzymywał prywatne kontakty z lobbystą NI i od początku prywatnie popierał transakcję, mimo że miał być niezależny i reprezentować interes społeczny.Z materiałów wcześniej ujawnionych przez komisję Levesona wynika, że również Cameron sprzyjał przejęciu BSkyB przez NI.Murdoch był bliski jej przejęcia, ale na przeszkodzie stanęła afera podsłuchowa, której pełne rozmiary wyszły na jaw latem 2011 roku.Dymisja przez podsłuchyInną politycznie drażliwą sprawą dla premiera było wyznaczenie Andy'egoCoulsona, byłego redaktora naczelnego „NotW” (2003-07), na dyrektora ds.komunikacji w jego urzędzie po wyborczym zwycięstwie w maju 2010 r. Po wyjściu na jaw skali podsłuchów, których ośrodkiem był „NotW”, Coulson podał się do dymisji z początkiem 2011 r. Później wyciekła wiadomość, żeCoulson został zatrudniony bez szczegółowego prześwietlenia jego życiorysu. Przed komisją zeznawali już byli premierzy Gordon Brown i Tony Blair oraz minister skarbu George Osborne. Podstawowy cel śledztwa to zbadanie, czy w ciągu ostatnich dwudziestu lat światy polityki i mediów za bardzo nie zbliżyły się do siebie. Wiadomo, że zarówno prawica, jak i lewica zabiegały o przychylność gazet należących do magnata medialnego Ruperta Murdocha. Zwykle łatwiej było konserwatystom, chociaż w drugiej połowie lat dziewięćdziesiątych „The Sun” opowiadał się za Partią Pracy.",,
"Wysyłali dopalacze do paczkomatów, a zyski inwestowali m.in. w kryptowaluty","Dopalacze za ponad 2,5 mln zł sprzedali w ciągu niespełna trzech lat członkowie gangu rozbitego przez szczecińskich policjantów i zachodniopomorskie „pezety” Prokuratury Krajowej. Niebezpieczne substancje psychoaktywne można było kupić w internetowym sklepie pasjonat.ee. Dla własnego bezpieczeństwa gangsterzy korzystali z kont internetowych zarejestrowanych na tzw. słupy, a do dystrybucji dopalaczy używali paczkomatów.","Od kilku miesięcy Zachodniopomorski Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej prowadzi śledztwo w sprawie działania gangu zajmującego się od 2017 r. sprzedażą dopalaczy za pośrednictwem sklepu internetowego pasjonat.ee.  Z ustaleń śledczych wynika, że rozpracowywana grupa sprzedała zakazane substancje o wartości ponad 2,5 mln zł. Przestępcy oferowali swój asortyment zarówno pojedynczym klientom jak i hurtownikom, którzy mogli liczyć na specjalne zniżki. Pieniądze za dopalacze trafiały na rachunki bankowe założone przez handlarzy na podstawione osoby, tzw. słupy. Klienci mogli płacić także kryptowalutami, co jest rozpowszechnione wśród sprzedawców zakazanych substancji, z racji większej anonimowości i trudniejszemu zajęciu zysków przez prokuraturę.  Zamówienia można było odbierać w paczkomatach. Zyski były natychmiast transferowane na kolejne konta „słupów” i inwestowane w kryptowaluty.",,
Falenta trafi do więzienia. Sąd Najwyższy nie uwzględnił jego wniosku,"Skazany w aferze podsłuchowej Marek Falenta pójdzie do więzienia. Sąd Najwyższy nie uwzględnił wniosku o wstrzymanie wykonania wyroku wobec skazanego biznesmena. Wniosek złożył obrońca Falenty, mec. Marek Małecki.","W grudniu zeszłego roku Sąd Apelacyjny wymierzył Falencie prawomocną karę 2,5 roku więzienia i grzywnę za podsłuchy w restauracjach. Utrzymał tym samym wyrok Sądu Okręgowego w Warszawie z 2016 r. Obrońca Falenty pod koniec sierpnia złożył kasację i wniosek o wstrzymanie wyroku, który to wniosek właśnie oddalili sędziowie.Sąd Najwyższy na razie nie wyznaczył terminu rozpatrzenia kasacji.Sprawa, w której skazany został Falenta, dotyczy nagrywania w latach 2013-14 osób z kręgów polityki, biznesu i funkcjonariuszy publicznych w dwóch restauracjach. Nagrano m. in. ówczesnych ministrów: spraw wewnętrznych – Bartłomieja Sienkiewicza, spraw zagranicznych - Radosława Sikorskiego i infrastruktury - Elżbietę Bieńkowską.",,
„Nasz Dziennik”: ustawa o zbrodniach UPA w sejmowej zamrażarce,"Ugrupowanie Kukiz'15 zarzuca posłom Prawa i Sprawiedliwości wstrzymywanie prac nad projektem zmian w ustawie o Instytucie Pamięci Narodowej, który przewiduje karanie za negowanie zbrodni UPA – pisze „Nasz Dziennik”.","Nowela zakłada wpisanie do zadań IPN-u badanie zbrodni dokonywanych przez ukraińskich nacjonalistów i formacje kolaborujące z III Rzeszą oraz karanie za negowanie zbrodni ukraińskich nacjonalistów na wzór przepisów o tak zwanym kłamstwie oświęcimskim. Jak pisze „Nasz Dziennik”, przewodniczący sejmowej komisji sprawiedliwości Stanisław Piotrowicz z PiS wyjaśnia, że w opisywanym zakresie pojawiły się wątpliwości natury prawnej, które dotyczą zdefiniowania używanych określeń. Posłowie PiS przyznają też, że w samej partii są różnice jeśli chodzi o postrzeganie tej kwestii. Niektórzy uważają – pisze „Nasz Dziennik” – że powiedzenie całej prawdy mogłoby wywoływać zadrażnienia z Ukrainą. Druga grupa uważa natomiast, że podstawą relacji polsko-ukraińskich jest prawda historyczna, której nie można mieszać z bieżącą polityką.",,
"„Jeśli komukolwiek można by przypisać bolszewizm, to właśnie opozycji”",Tusk już najwyraźniej pełną parą ruszył w kierunku wyborów prezydenckich; postanowił zatem w sposób złośliwy atakować swoich rywali politycznych – powiedział w rozmowie z portalem tvp.info publicysta tygodnika „Sieci” Jerzy Jachowicz. Skomentował w ten sposób wystąpienie przewodniczącego Rady Europejskiej Donalda Tuska w czasie Igrzysk Wolności w Łodzi.,"Były premier wygłosił w Łodzi wykład, na którym przypomniał wydarzenia historyczne związane ze stuleciem odzyskania przez Polskę niepodległości. – Józef Piłsudski, kiedy pokonywał bolszewików, a de facto bronił wspólnoty zachodu przed polityczną barbarią, to miał trudniejszą sytuację niż my dzisiaj. Kiedy Lech Wałęsa pokonywał bolszewików symbolicznie, kiedy wydobywał z nas to, co europejskie, wolnościowe, to miał trudniejszą sytuację. Ale dał radę. Dlaczego wy nie mielibyście pokonać współczesnych bolszewików? – mówił Tusk.Te słowa szefa Rady Europejskiej o „pokonywaniu współczesnych bolszewików” Jachowicz ocenił jako przygotowywania do wyborów prezydenckich w 2020 r. – Tusk już najwyraźniej pełną parą ruszył w kierunku wyborów prezydenckich. Przygotowuje sobie grunt i wykorzystuje każdy swój pobyt w Polsce do tego, żeby sprawdzać, jakie ma szanse – twierdzi Jachowicz.Jak zaznacza, „patrząc na szeregi opozycji, trudno byłoby znaleźć jakiegokolwiek kandydata, który mógłby przeciwstawić się Andrzejowi Dudzie”.– Tusk dostrzegł minimalne poparcie i oszołomiony tym postanowił – co jest w jego stylu – w sposób złośliwy atakować swoich rywali politycznych. Tutaj Tusk fałszuje ten obraz i używa takich epitetów czy zarzutów, których się nie da sprawdzić. Pomysł, żeby obecne władze określać mianem bolszewizmu, jest całkowicie nietrafiony z punktu widzenia prawdy materialnej. Jeśli można by komukolwiek przypisać bolszewizm czy bolszewickie metody, to właśnie opozycji, ponieważ to właśnie bolszewicy walkę o pokój rozumieli jako przygotowanie do wojny – podkreśla. Podczas swojego wystąpienia podczas Igrzysk Wolności Tusk nawiązał też do brexitu i ewentualnego wyjścia Polski z Unii Europejskiej. – Ja się boję tego brytyjskiego scenariusza. Im bardziej oni nie chcą wyjść z UE, tym bardziej z niej wychodzą – powiedział szef RE.Publicysta zwraca uwagę, że „Tusk nigdy nie używa takich twardych zdań, które można byłoby w skutecznie obalić”. – On tylko sugeruje, że pojawia się jakieś niebezpieczeństwo. To jest taka gra obliczona na oczernianie i straszenie – zaznacza.Jachowicz odnosi się także do okresu, kiedy z ust Tuska padły takie słowa. Jak ocenia, czas takiego wystąpienia był przypadkowy. – Tusk wykorzystuje każdą ważną datę do tego, żeby po raz kolejny przypomnieć o sobie i zaatakować w sposób bezwzględny obecny rząd. Im jest ważniejsze wydarzenie, tym dla niego jest to bardziej skuteczne. Z punktu widzenia jego interesów, gdyby zrobił to w dzień powszedni, to przeszłoby to bez większego echa – mówi.Publicysta zaznacza, że słowa Tuska to „taka mieszanka prowokacji z sabotażem”. – Po pierwsze wkroczyć w takim momencie, kiedy cała opinia publiczna skupiona jest na jakimś ważnym wydarzeniu i po drugie – wykorzystać to zainteresowanie opinii publicznej po to, żeby osiągnąć większy skutek – mówi Jachowicz.",,
Niemcy: Wyjątkowo niski poziom Łaby pozwolił odkryć wojenne niewybuchy,"Z powodu rekordowej suszy rzeka Łaba osiągnęła wyjątkowo niski poziom. Jak poinformowała lokalna policja, w wielu miejscach w Saksonii i Saksonii-Anhalt z wody wyłoniły się niewybuchy, amunicja oraz broń pochodząca z okresu drugiej wojny światowej.","Policja ostrzega, aby nie dotykać i nie ruszać podejrzanych przedmiotów, które wyłoniły się w ostatnich dniach na brzegu Łaby. – W sumie znaleziono 21 takich przedmiotów – poinformowała rzeczniczka prasowa oddziału technicznej policji. Jej zdaniem nawet po kilkudziesięciu latach odsłonięte niewybuchy są bardzo groźne. – W żadnym wypadku takich znalezisk nie należy dotykać, lecz natychmiast poinformować policję lub odpowiednie służby – ostrzegła.Susza doprowadziła do dużego obniżenia poziomu Łaby na całej długości. W wielu miejscach rzeka osiągnęła rekordowy niski poziom z 1934 r.Meteorolodzy przewidują, że wysokie temperatury utrzymają się minimum przez kolejne kilka dni.",,
Podwójne standardy żywności w UE. „Dyskusja na ten temat jest sukcesem grupy V4”,"Grupa Wyszehradzka jest gotowa do rozmów z władzami Unii Europejskiej w sprawie różnicy w jakości żywności i towarów w Europie Zachodniej i Środkowej – podkreślali podczas konferencji prasowej na Szczycie Konsumenckim w Bratysławie premierzy państw Grupy Wyszehradzkiej. Premier Słowacji Robert Fico powiedział, że dyskusja w Europie na ten temat to sukces Grupy Wyszehradzkiej.","– Temat otworzyliśmy. To jest inicjatywa Grupy Wyszehradzkiej. Naciskamy na spółki międzynarodowe, które zmieniają swoje zachowanie, zwołaliśmy Szczyt Europejski w tej sprawie. Pani komisarz przygotowała plan, w której przedstawia taką samą metodykę – stwierdził Fico. – Chcemy ten problem rozwiązać razem we współpracy z Komisją Europejską, a nie walcząc z nią, bo bez Komisji nie pójdziemy dalej. Ja jestem bardzo zadowolony z tego, co osiągnęliśmy, bo jest to bardzo duży sukces dyplomatyczny wszystkich czterech krajów Grupy Wyszehradzkiej – podkreślił premier Słowacji.  Premierzy Grupy Wyszehradzkiej podkreślili, że jedynie skoordynowane działanie i wspólne wywieranie presji pozwoli na wyeliminowanie nieuczciwych praktyk, jeśli chodzi o jakość produktów. były marką.",,
„Tęczowy piątek”. Promocja LGBT w 211 polskich szkołach,"26 października w 211 polskich szkołach ma zostać zorganizowany „Tęczowy Piątek”. – Wszystko po to, żeby młode lesbijki, geje, osoby biseksualne, transpłciowe, queer i interpłciowe poczuły, że w szkole jest miejsce też dla nich – tłumaczy organizująca wydarzenie Kampania Przeciw Homofobii.","Szkoły, które wyraziły chęć uczestniczenia w akcji, dostały od organizacji zestaw materiałów, w tym plakaty i tęczowe gadżety. Scenariusze lekcji mają być ostatecznie ustalane przez nauczycieli, choć KPH udziela porad, jakie filmy pokazywać uczniom. Wśród materiałów, którymi posługuje się sama KPH, znajduje się m.in. poradnik dla rodziców, w którym om. in. podważa się stanowisko Kościoła w sprawach obyczajowych. „Zachowań potępianych przez Kościół jest wiele – masturbacja, antykoncepcja, seks przed- i pozamałżeński. Rzeczywistość społeczna rządzi się jednak własnymi prawami – osoby heteroseksualne żyją w konkubinatach, rozwodzą się i ponownie pobierają, używanie prezerwatyw jest powszechnie propagowane przez instytucje zajmujące się profilaktyką HIV/AIDS. Moralne sądy Kościoła są w tak wielu kwestiach nagminnie przez katolików ignorowane, a w tej jednej miałyby mieć absolutną moc wiążącą?” – czytamy w poradniku.",,
Stępień: Władza podaje narkotyk w postaci 500 Plus. Na kolejne dawki pieniędzy nie ma,"Władza jest przekonana, że ten narkotyk w postaci 500 plus będzie działał. Jak każdy narkotyk, musi mieć kolejne dawki, aby dalej działać, tymczasem na dawki wzmacniające nie ma środków – oświadczył były prezes Trybunału Konstytucyjnego,  sędzia Jerzy Stępień.","– Struktury władzy publicznej postawiły się ponad prawem, są nieudolne w wielu aspektach, są przekonani, że ten narkotyk w postaci 500 plus będzie działał – powiedział związany z Platformą Obywatelską były prezes TK w wywiadzie dla portalu wiadomo.co. – Jak każdy narkotyk, musi mieć kolejne dawki, aby dalej działać, tymczasem na dawki wzmacniające nie ma środków – dodał Jerzy Stępień.  Sędzia podniósł kwestię świadczenia wychowawczego – instrumentu polityki rodzinnej powszechnie stosowanego w krajach UE, nieznanego w Polsce przed 2016 r. – w kontekście zupełnie innego zagadnienia, mianowicie śledztwa w sprawie afery podsłuchowej. W listach do prezesa PiS i do prezydenta Falenta skarżył się, że liczył, iż „sprawa, do jakiej się przyczynił, zostanie zapamiętana i po wygranych wyborach załatwiona niejako z urzędu” oraz, że czuje się „okrutnie oszukany”.  Minister sprawiedliwości i prokurator generalny Zbigniew Ziobro zapewnił, że wspomniane pisma zostały przekazywane prokuraturze i trafią do akt sprawy, w której Falenta ma status podejrzanego.  Jerzy Stępień był prezesem Trybunału Konstytucyjnego w latach 2006 – 2008. W ostatnich latach zaangażował się politycznie po stronie opozycji występując na wiecach Platformy Obywatelskiej. Postawiono mu w związku z tym zarzuty łamania zasady apolityczności sędziów.   Kilka miesięcy wcześniej twierdził, że Polacy powinni zrezygnować z 500 Plus w imię „umiłowania wolności”.",,
Umowa kupna Patriotów w przyszłym tygodniu,Polska i Stany Zjednoczone są gotowe do podpisania w przyszłym tygodniu umowy na zakup zestawów systemu antybalistycznego Patriot. Ma to nastąpić 28 marca – podała Agencja Reutera powołując się na trzy niezależne źródła w Warszawie.,"Proponowana transakcja obejmuje 208 pocisków najnowszej generacji stosowanych w systemie PAC-3, 16 wyrzutni M903, cztery radary AN/MPQ-65 i cztery moduły zarządzające. Ponadto Polska kupi części zamienne, oprogramowanie i wyposażenie dodatkowe. Wartość kontraktu to około 5,5 mld dolarów. Niezależnie od tego, Polska jest upoważniona do zakupu m.in. wsparcia technicznego, inżynieryjnego i logistycznego. Ministerstwo Obrony Narodowej nie skomentowało tych doniesień, jednak Reuters powołuje się na wypowiedź szefa resortu Mariusza Błaszczaka ze stycznia, który zapowiadał podpisanie umowy w pierwszym kwartale. Systemy Patriot są przeznaczone do wykrywania, śledzenia i likwidowania bezzałogowych statków powietrznych oraz pocisków samosterujących, pocisków krótkiego zasięgu i taktycznych pocisków balistycznych.",,
"Neumann twierdzi, że taśmy to „odgrzewany kotlet”. Sprawdziliśmy to","Sławomir Neumann tłumaczy się z opublikowanych przez TVP Info taśm. Zapewnia, że żałuje, ale tylko tego, że za dużo przeklina. Same nagrania nazywa „odgrzewanym kotletem” i przekonuje, że „zostały już opisane ponad rok temu” przez lokalną gazetę. Portal tczewska.pl w sierpniu 2018 r. wspomniał, że otrzymał nagrania, na których Neumann przeklina i… to tyle.","Przypomnijmy – w czasie spotkania z lokalnymi działaczami Platformy Obywatelskiej w Tczewie szef sejmowego klubu PO-KO i jednocześnie przewodniczący PO na Pomorzu Sławomir Neumann mówił m.in. o tym, że „rzyga już tym Tczewem” i są tam „same pojeby”. Mówił również, że „KOD jest niczym”, „to żadna siła, przybudówka”. Zapewniał, że mimo ciążących na politykach jego ugrupowania zarzutach prokuratorskich będzie ich bronił „k***a jak niepodległości” – dopóki będą w Platformie – a same oskarżenia działają mobilizująco dla elektoratu antypisu. W TVN24 Neumann zapewniał, że ujawnione przez TVP Info taśmy to „nagranie zrobione w nielegalny sposób”. – To była prywatna rozmowa, a nie publiczne spotkanie. (…) Nie jestem dumny z używania słów niecenzuralnych. Czasem sytuacja jest taka, że nie sposób nie przekląć, chociaż nie jestem z tego dumny; za to przepraszam – powiedział polityk PO. Dodał, że nagranie wykonała osoba, która „miała ambicje startowania na prezydenta Tczewa, ale nie miała takiego wsparcia w Platformie”. Zapewniał również, że całą sprawę opisano już ponad rok temu. Owszem, wzmianka o nagraniach pojawiła się w sierpniu 2018 r. na portalu tczewska.pl. Lokalne medium w artykule pt. „Wulgaryzmy i obelgi na nagraniach poufnego spotkania lokalnej Platformy Obywatelskiej. Po co powstały?” poinformowało, że 8 sierpnia do redakcji „Gazety Tczewskiej” dotarła płyta z „nagraniami kuluarowych rozmów lokalnych polityków PO”. „Prawdopodobnie powstały w celu skompromitowania Sławomira Neumanna” – oceniła gazeta.„Nagranie prawdopodobnie zarejestrowano kilka miesięcy temu. (…) W spotkaniu uczestniczyło co najmniej kilka osób. Słychać przekleństwa oraz wulgarne sformułowania kierowane w stronę wiceprezydenta Rady Miasta w Tczewie Rajmunda Dominikowskiego” – czytamy w artykule, który w tym miejscu się kończy.Całe więc „opisanie sprawy” przez lokalne media – o którym mówił Neumann – sprowadza się do poinformowania przez portal tczewska.pl o tym, że redakcja gazety otrzymała jakąś płytę, na której słychać przekleństwa, co może być próbą „skompromitowania” szefa pomorskich struktur partii.",,
Wyższy wyrok dla Pistoriusa. Poprzedni był „szokująco pobłażliwy”,"Do 13 lat i 5 miesięcy Najwyższy Sąd Apelacyjny w Republice Południowej Afryki zwiększył karę więzienia dla niepełnosprawnego lekkoatlety Oscara Pistoriusa. Wielokrotny medalista paraolimpijski odpowiadał za zabójstwo partnerki, modelki Reevy Steenkamp.","Do zabójstwa doszło w nocy z 13 na 14 lutego 2013 r. W niejasnych okolicznościach utytułowany lekkoatleta, m.in. pięciokrotny mistrz igrzysk paraolimpijskich, zastrzelił Steenkamp w swoim domu. Kobieta zginęła w toalecie po tym, jak Pistorius oddał cztery strzały przez zamknięte drzwi. Przed sądem przekonywał, że wziął kobietę za włamywacza.Pod koniec 2014 r. sąd pierwszej instancji skazał sportowca na pięć lat pozbawienia wolności za „nieumyślne zabójstwo”. Z więzienia został zwolniony już 20 października następnego roku, gdyż zgodnie z prawem w RPA osoby skazane na kary pozbawienia wolności nie większe niż pięć lat po odbyciu co najmniej jednej szóstej wyroku resztę mogą mieć zamienioną na areszt domowy. Prokurator złożył apelację, domagając się zmiany kwalifikacji czynu na morderstwo, za które groziłoby Pistoriusowi 15 lat więzienia. Wskazywano, że zabójca bywał agresywny wobec partnerki, wielokrotnie też bez powodu strzelał z broni palnej, na punkcie której miał obsesję.",,
"Jourova nie spotka się z KRS. Będzie rozmawiać z Grodzkim, Bodnarem i Gersdorf","Wiceszefowa Komisji Europejskiej Viera Jourova podczas wtorkowej wizyty w Warszawie spotka się m.in. marszałkiem Senatu Tomaszem Grodzkim, wiceszefem MSZ Pawłem Jabłońskim oraz I prezes SN Małgorzątą Gersdorf. W tej chwili trwa spotkanie Jourovej z marszałek Sejmu Elżbietą Witek. Rozmowy mają dotyczyć reform sądownictwa w Polsce i praworządności.","O godz. 9 rozpoczęło się spotkanie wiceszefowej KE z marszałek Sejmu Elżbietą Witek. Następnie odbędzie się spotkanie z marszałkiem Senatu Tomaszem Grodzkim, a później z rzecznikiem praw obywatelskich Adamem Bodnarem.  Z wiceszefową KE będzie także rozmawiać wiceminister spraw zagranicznych Paweł Jabłoński. Jourova spotka się też z I prezes Sądu Najwyższego Małgorzatą Gersdorf i prezesami tego sądu. Odbędzie także spotkanie w Ministerstwie Sprawiedliwości z przedstawicielami tego resortu.  Jak dowiedziała się PAP w KRS, Jurova – ze względu na napięty grafik spotkań – nie będzie rozmawiać z przedstawicielami Rady.  – Informacje, że mimo prośby przedstawicieli KRS oraz Izby Dyscyplinarnej Sądu Najwyższego o rozmowę z Vierą Jourovą do takiego spotkania nie dojdzie, są niepokojące – ocenił w poniedziałek w Polsat News szef KPRM Michał Dworczyk. – Gdyby rzeczywiście nie doszło do takiego spotkania, to nie byłoby dobre, dlatego że chcąc poznać jakąś sprawę, warto poznać wszystkie strony sporu – dodał Dworczyk. Do wizyty Jourovej odniósł się wicemarszałek Senatu Stanisław Karczewski w Programie 1 Polskiego Radia. Jego zdaniem to bardzo źle, iż Jourova nie będzie rozmawiała dziś w Warszawie ze wszystkimi zainteresowanymi stronami w sprawie reform sądownictwa w Polsce. Karczewski mówił też, że interpretuje to jako sygnał polityczny. Jak podkreślał, rozmowy z wiceszefową KE mają być rzeczowe i mają pokazać faktyczny stan sądownictwa. – Rozmowy, które będą prowadzone, pokażą pani przewodniczącej, jakie są potrzeby, jakie są oczekiwania. Pokażą, że wszystko co robimy, robimy zgodnie z konstytucją, zgodnie z oczekiwaniami ludzi, że robimy podobnie jak jest w innych krajach europejskich. Pokażą, że nie robimy niczego, co stanowiłoby zamach na demokrację i praworządność, że zmiany są niezbędne i musimy je wprowadzać – mówił.  Rozmowy Jourovej w Warszawie mają dotyczyć między innymi zmian w ustawach sądowych, co do których Bruksela wyrażała wątpliwości. Mimo próśb o spotkanie, wiceszefowa Komisji nie zgodziła się na rozmowy z przedstawicielami Krajowej Rady Sądownictwa, a także prezesami Izby Dyscyplinarnej oraz Izby Kontroli Nadzwyczajnej i Spraw Publicznych Sądu Najwyższego. Według wiceministra spraw zagranicznych, to podaje w wątpliwość wolę dialogu Komisji Europejskiej.  Według informacji podanej w poniedziałek przez rzecznika KE Christiana Wiganda, zaplanowane jest także spotkanie z prezes Trybunału Konstytucyjnego Julią Przyłębską.",,
"Pitera o wyborach szefa PO: Nie było mnie na liście. Zostałam dopisana, gdy zagroziłam sądem","– W komisji wyborczej nie było na liście mojego nazwiska. Wtedy  wręczono mi zarządzenie, zgodnie z którym zostałam zawieszona. (…) Zagłosowałam dlatego, że zażądałam wyjaśnień, jak to jest możliwe, że nic nie wiedziałam o zawieszeniu. Powiedziałam, że będę skarżyła wybory do sądu krajowego. W związku z tym dopisano mnie do listy, bo ktoś sobie wymyślił, że 20 grudnia zostałam odwieszona, ale nic mi o tym nie wiedziałam – powiedziała w rozmowie z portalem tvp.info Julia Pitera. Do takiej sytuacji doszło w trakcie odbywających się w sobotę wyborów przewodniczącego partii.","Na portalu onet.pl zamieszczono dziś fotografie decyzji rzecznika dyscyplinarnego Platformy Łukasza Abgarowicza oraz skierowanego do Julii Pitery pisma, w których informowano o zawieszeniu jej w prawach członka PO. „Postanawiam o natychmiastowym, czasowym zwieszeniu Pani w prawach członka Platformy Obywatelskiej RP do czasu wyjaśnienia sprawy Pani licznych i powtarzających się, szkodzących wizerunkowi Platformy Obywatelskiej wypowiedzi medialnych” – czytamy w datowanym na 27 listopada dokumencie.  Odnosząc się do publikacji, rzecznik PO Jan Grabiec napisał na Twitterze, że Pitera „obecnie nie jest zawieszona w prawach członka PO” i oddała dziś głos w wyborach w partii. Portal tvp.info skontaktował się w tej sprawie z samą Julią Piterą. – Przyszłam do komisji wyborczej. Nie było na liście mojego nazwiska. W tym momencie wręczono mi zarządzenie, że zostałam zawieszona. Nie dostałam wcześniej żadnych maili na ten temat, ani innych informacji.   – Zagłosowałam dlatego, że zażądałam wyjaśnień, jak to jest możliwe, że nic nie wiedziałam o zawieszeniu. Powiedziałam, że będę skarżyła wybory do sądu krajowego. W związku z tym dopisano mnie na liście, bo ktoś sobie wymyślił, że 20 grudnia zostałam odwieszona, ale nic o tej sprawie mi nie jest wiadome – dodała.  Nie wiem więc, skąd pan Grabiec wiedział coś takiego lepiej niż ja – powiedziała była europosłanka PO w rozmowie z portalem tvp.info. Abgarowicz potwierdził w sobotniej rozmowie z PAP, że postanowił o zawieszeniu Pitery w prawach członka Platformy Obywatelskiej. Zapewnił, że Pitera otrzymała drogą mailową informację o zawieszeniu. Przyznał, że być może jej nazwiska brakowało w sobotę w Centralnym Rejestrze Członków. – W CRC było bardzo dużo korekt i rzeczywiście pani Pitery mogło tam nie być, ale to zostało wyjaśnione i mogła dzisiaj głosować – zaznaczył Abgarowicz.  W odczuciu Pitery winę za sobotnią sytuację ponosi Abgarowicz, który jest jednocześnie komisarzem wyborczym, odpowiedzialnym za organizację wyborów przewodniczącego. – Pan Abgarowicz kieruje się prywatnymi emocjami, to jest jego prywatna wendetta – stwierdziła Pitera w rozmowie z PAP.  Była posłanka zapowiedziała, że będzie żądać od członków zarządu PO wyjaśnień, czy w ogóle wiedzieli, że została zawieszona w prawach członka partii. Według niej postanowieniem zarządu powinny były zająć się władze Platformy. – Zgodnie ze statutem sprawa zawieszenia musi stanąć na zarządzie, w przeciwnym razie rzecznik dyscyplinarny mógłby sobie zawieszać kogo chce i kiedy chce, musi być nad nim nadzór zarządu – przekonywała Pitera.  Innego zdania jest Abgarowicz. – To jest tak – jeśli ja, jako rzecznik, zawieszam kogoś, to zawieszam zawsze do najbliższego Zarządu Krajowego. Zarząd podejmuje decyzję – albo dalej kontynuuje zawieszenie, podejmuje inne działania, albo odstępuje od czegokolwiek i zawieszenie ekspiruje – tłumaczył rzecznik dyscyplinarny. Konflikt związanych obojga polityków trwa od kilkunastu lat. W kwietniu 2006 roku Pitera rozważała nawet wystąpienie z Platformy po tym, jak Abgarowicz został wybrany szefem mazowieckich struktur partii.  Obecny rzecznik dyscyplinarny PO uchodził wówczas za jednego z najbliższych współpracowników Pawła Piskorskiego z czasów, gdy był on prezydentem Warszawy. „Gazeta Stołeczna” pisała, że Abgarowicz „był jednym z rozgrywających w tzw. układzie warszawskim, czyli koalicji SLD-PO rządzącej Warszawą do 2002 roku”. Gdy Piskorski wiosną 2006 został wykluczony z PO, Abgarowicz w ramach protestu zrzekł się funkcji szefa mazowieckiej PO, zaledwie kilka dni po wyborze.  Julia Pitera należała w tamtym okresie do najzagorzalszych krytyków Pawła Piskorskiego i jego współpracowników. Nieco wcześniej, w 2000 roku, jeszcze jako radna AWS zagłosowała przeciw wyborowi Piskorskiego na prezydenta Warszawy, mimo koalicyjnych uzgodnień AWS z Unią Wolności, którą reprezentował wtedy Piskorski. Uruchomiło ciąg politycznych wydarzeń, które doprowadziły do rozpadu koalicji rządowej AWS-UW.",,
Jak doprowadzić kraj do ruiny. Socjalizm w wykonaniu Maduro,"Mogło być eldorado, jest kryzys humanitarny, głód, wysokie bezrobocie, szalejąca hiperinflacja sięgająca milion procent i trwające kolejny rok protesty mieszkańców, w których zginęło już ponad 300 osób. To efekt socjalistycznych rządów w Wenezueli, staczającej się dzięki polityce prezydenta a raczej dyktatora Nicolasa Maduro. Państwo posiadające dwukrotnie większe zasoby ropy naftowej niż Arabia Saudyjska ma problemy z zaopatrzeniem w benzynę...","Amerykańska federalna agencja US Geological Survey oceniła w 2010 roku, że w wenezuelskim pasie rzeki Orinoko znajdują się złoża ropy naftowej sięgające 513 mld baryłek. O takim bogactwie szejkowie z Arabii Saudyjskiej mogą tylko pomarzyć. Wydawałoby się, że nic prostszego, tylko robić interes i dyktować warunki. Nie, jeżeli za gospodarkę biorą się socjaliści.Karawana migrantów, która dotarła już do Stanów Zjednoczonych składa się przede wszystkich z mieszkańców Ameryki Łacińskiej. Ich znaczna część to mieszkańcy Wenezueli. Z kraju ucieka każdy kto może. Biuro Narodów Zjednoczonych ds. Koordynacji Pomocy Humanitarnej szacuje, że dziennie populacja topnieje o około 5 tys. osób. Od początku roku kraj opuściło około 1,8 mln osób, niemal tyle co liczy stolica Caracas. Niektórzy dołączyli do grupy chcącej sforsować granicę z USA, większość szturmuje granice z Kolumbią i Brazylią.Punkt kryzysowyONZ wskazało, że z liczącej 31 mln mieszkańców Wenezueli między 2015 a 2017 rokiem uciekło ponad 900 tys., trend gwałtownie zatem przyspieszył. Obecny kryzys migracyjny nazwano „jednym z największych ruchów ludności w historii Ameryki Łacińskiej”. Oceniono, że exodus wkrótce osiągnie „punkt kryzysowy”, porównywalny z masową migracją z Afryki i Bliskiego Wschodu do Europy. Nie mówimy tu jednak o kraju, w którym toczy się wojna domowa albo jedynym zasobem naturalnym jest piasek.Jeszcze w latach 70. Wenezuela była jednym z najbardziej stabilnych krajów Ameryki Łacińskiej. Żadni komunistyczni ani prawicowi partyzanci nie byli potrzebni. Kraj był zasobny, a spokój gwarantował jeden z największych na świecie eksportów ropy naftowej. O tej „zielonej wyspie” mówiono wręcz „Wenezuela Saudyjska”.                                                    Nicolas Maduro rządzi wyjątkowo nieudolnie (fot. Carlos Becerra/Anadolu Agency/Getty Images) Sytuacja uległa pogorszeniu gdy na przełomie lat 70. i 80. Arabia Saudyjska i szykujące się do ostatecznej rozprawy ekonomicznej z ZSRR Stany Zjednoczone zwiększyły produkcję i eksport ropy, co spowodowało obniżenie cen surowca i uderzyło w Wenezuelę. PKB i płace realne zaczęły gwałtownie spadać. Zgodnie z sugestią Międzynarodowego Funduszu Walutowego centrowe władze postawiły na gospodarkę noeliberalną, co poprawiło wskaźniki, ale spowodowało jeszcze większą dysproporcję między bogatymi a biednymi.Tradycyjnie w takich sytuacjach rząd obniżył podatki dla najbogatszych, a podwyższył dla uboższych, licząc, że ci pierwsi zatrudnią tych drugich i sytuacja się unormuje. Konsekwencją było jednak to, że posiadający woleli odkładać pieniądze w niepewnych czasach. Patologie społeczne przybierały na sile i niezadowolenie większości w końcu musiało doprowadzić do zamieszek.Beczka prochuBeczka prochu potrzebowała iskry. Tą była podwyżka cen za bilety komunikacji miejskiej w Guarenas w lutym 1989 roku, czyli dotykająca uboższych mieszkańców. Przeciwko protestującym prezydent Carlos Andrés Pérez wysłał wojsko. Do 8 marca w całym kraju „El Caracazo” – jak nazwano zamieszki – spowodowało oficjalnie śmierć 276 osób, zaś ponad 2 tys. zostało rannych. Nieoficjalnie ofiar było więcej, jeszcze długo znajdowano bowiem masowe groby.Na fali społecznego niezadowolenia wypłynął wcześniej szerzej nieznany wojskowy i niespełniony pisarz (co zwykle jest fatalnym połączeniem) Hugo Chávez. Zafascynowany socjalizmem stworzył kilka podziemnych ruchów rewolucyjnych, wrogich zarówno wobec kapitalizmu, neoliberalizmu, ale też komunizmu w wydaniu radzieckim. Spiskował, ale też czekał na właściwy moment. Tym było „El Caracazo”. Trzeba przyznać, że pod rządami Hugo Cháveza Wenezuela odżyła. Prezydent nie odszedł od kapitalizmu, a jedynie od jego neoliberalnej formy, w który widział jako narzędzie spisku Waszyngtonu. Prowadził umiarkowaną politykę centrolewicową, zakładał spółdzielnie, co dawało zatrudnienie mieszkańcom, ale też przerwał prywatyzację kluczowch sektórów gospodarki, w tym przemysłu naftowego, na który chrapkę mieli szczególnie Amerykanie.Ścisła czołówkaW przełomie tysiącleci Wenezuela była już piątym na świecie eksporterem ropy naftowej. Sprzedaż za granicę tego surowca stanowiła 85,3 proc. całego eksportu. Gospodarka się rozwijała, poprawiały się wskaźniki poziomu życia – spadało bezrobocie, rosła płaca minimalna. W 2004 roku wzrost gospodarczy wyniósł nawet 18 proc., zaś rezerwa walutowa w 2006 roku osiągnęła 35 mld dolarów, mniej więcej tyle samo zgromadziła Kanada.Rewolucja boliwariańska, postrzegana jako udany opór przez próbą dominacji przez USA, była obiektem zazdrości ze strony sąsiadów, w tym Brazylii rządzonej wówczas przez prezydenta Luiza Inacio Lulę da Silvę. Chávez, uczestniczący w oficjalnych spotkaniach z zagranicznymi przywódcami w swetrze czy kurtce skórzanej stał się symbolem „Socjalizmu XXI wieku”.Ale zarzewie kryzysu się tliło. Był jednak wskaźnik wymykający się kontroli władz – inflacja, która w lutym 2014 roku – już po śmierci Cháveza – wynosiła 56 proc. Trzeba przyznać, że o takim wyniku obecne władze w Caracas mogą co najwyżej pomarzyć...Następcą Cháveza został wiceprezydent u boku ojca rewolucji boliwariańskiej, Nicolás Maduro. Ten były kierowca autobusów miejskich w Caracas już tak sprawnym politykiem i organizatorem nie był. Swoje ograniczenia stara się równoważyć zapędami dyktatorskimi. Jak to zwykle bywa w takich sytuacjach, uwierzył w swoją szczęśliwą gwiazdę, zaś drugą ideą ideologią państwową stał się dogmat o nieomylności przywódcy.                                                    Minimalna pensja w Wenezueli to około 1 dolar miesięcznie (fot. PAP/EPA/Miguel Gutiérrez) Charyzmy za groszPrezydent nie ma jednak za grosz charyzmy, której nie można było odmówić jego poprzednikowi. Też na zasadzie „jestem jednym z was” unika garniturów, ale wybiera zwykle czerwone koszule typu guayabera. Bardziej przypomina latynoamerykańską wersję afrykańskiego przywódcy zjednoczonego frontu wyzwolenia narodu i demokracji niż kogoś, kto porwałby miliony.Rządy Maduro to stopniowe pogrążanie się w samo napędzającym się kryzysie i postępująca izolacja na arenie międzynarodowej. Fatalna kombinacja. Od początków pierwszej kadencji następcy Cháveza trwały protesty przeciwko słabej skuteczności w walce z inflacją i przestępczością. Do tego dochodziła pogarszająca się sytuacja gospodarcza spowodowana spadkami cen ropy naftowej.Załamanie gospodarcze sprawiło, że w wyborach parlamentarnych w 2015 roku Zjednoczona Partia Socjalistyczna Wenezueli przegrała z opozycyjną Koalicją na rzecz Jedności Demokratycznej. Uzyskała jednie 55 mandatów w 167-osobowym parlamencie. Maduro sobie z tym poradził z wdziękiem godnym watażków z republik bananowych. Terroryzowanie parlamentarzystów przez bojówkarzy to tylko dodatek.Prezydent zneutralizował parlament, tworząc Konstytuantę, organ bez określonej ustawą kadencji. Ordynacja wyborcza przygotowana przez rząd przewidywała, że każdy uprawiony do głosowania może po raz pierwszy wejść prosto z ulicy do dowolnego lokalu wyborczego i po sprawdzeniu jego uprawnień do udziału w wyborach oddać swój głos. Możliwość manipulacji była niemal nieograniczona. Zresztą nie było to potrzebne, gdyż opozycja zbojkotowała głosowanie, a krytyka ze strony społeczności międzynarodowej nie spędzała Maduro snu z powiek.Niszczenie porządku demokratycznego  Konstytuanta, której istnienie jest sprzeczne z wenezuelską konstytucją, ma z założenia stworzyć nową ustawę zasadniczą, naturalnie będącą po myśli prezydenta. Jej członkowie mają mieć nieograniczony czas na dokonanie zmian w prawodawstwie, w tym dotyczących wyborów nowego parlamentu. Działania te potępiło wielu byłych aktywistów wspierających wcześniej Cháveza i Maduro oraz kraje Ameryki Łacińskiej, argumentując, że to niszczenie porządku demokratycznego i dążenie do dyktatury. Oskarżenia jak najbardziej wskazane. Opozycja, nie tylko parlamentarna, jest, a jakby jej nie było. W tym przypadku posłużono się sfingowanymi procesami o łamanie praw człowieka i więzieniem, co nie było trudne biorąc pod uwagę, że wenezuelski wymiar sprawiedliwości jest zależny od władzy wykonawczej. Represje sprawiły, że liderzy opozycyjnych ugrupowań rzadko angażują się w protesty społeczne, do tego są głęboko podzieleni.Sytuacja gospodarcza pogarsza się z każdym miesiącem. W 2016 roku Bank Centralny Wenezueli zaprzestał publikowania oficjalnych danych ekonomicznych, które były nie w smak nieudolnemu prezydentowi. W kwietniu 2018 roku parlamentarna komisja finansów oszacowała, że roczna stopa inflacji wyniosła 13 779 proc. W październiku podano już liczbę miliona proc. inflacji. Daleko jeszcze do 231 mln proc. w Zimbabwe w 2008 roku, ale przy obecnym sposobie rządzenia i zniżkujących cenach ropy szans na wyjście z kryzysu nie ma żadnych.Szalejąca hiperinflacja wywołała falę kolejnych niekorzystnych zjawisk, z którymi Maduro nie potrafi sobie poradzić. Wenezuela zmaga się z brakiem żywności i lekarstw. Produkcja rolna jest nieopłacalna, a na kupno medykamentów za granicą nie ma pieniędzy. Do tego benzyna jest reglamentowana (!). Efektem hiperinflacji jest spadek PKB oraz wzrost przestępczości i masowa migracja.Powrót do handlu wymiennegoSytuacja w handlu żywnością jest tak zła, że takie produkty jak kawa czy cukier zamiast na kilogramy sprzedaje się na łyżki. Sprzedawcy nierzadko przyjmują hiperinflacyjne pieniądze za produkty na wagę, kwitnie handel wymienny. Wojsko kontroluje natomiast handel uliczny, mając chronić kraj przed spekulacją. Przed sklepami ustawiają się kolejki, w których nierzadko dochodzi do dantejskich scen, szczególnie przed sklepami spożywczymi i supermarketami.                                                    Każdego dnia z Wenezueli ucieka około 5 tys. osób (fot. Lokman Ilhan/Anadolu Agency/Getty Images) Przed wigilią w ubiegłym roku mieszkańcy jednej z biednych dzielnic Caracas ustawili się w kolejce po wieprzowinę. Mięsa zabrakło, ale wściekli klienci nie chcieli się rozejść. Na miejsce przysłano żołnierzy Gwardii Narodowej, którzy mieli ich przegonić. Mieszkańcy zeznali, że mundurowi byli pijani i zachowywali się jak „szaleni”. Padły strzały. Jeden z żołnierzy zastrzelił 18-letnią kobietę w ciąży. Ranny został również brat jej męża.Działania władz, mające rozwiązać problemy, mogą co najwyżej budzić uśmiech politowania na świecie, ale mieszkańcom Wenezueli nie jest do śmiechu. Gdy w 2014 roku pojawiły się kolejne niedobory energii elektrycznej (efekt suszy – kraj jest uzależniony od elektrowni wodnej na zaporze Guri na rzece Caroni, która generuje około 70 proc. energii elektrycznej) Maduro zaapelował do kobiet, by... przestały używać suszarek.Prezydent zachęcał płeć piękną, nie odwołując się do ich patriotyzmu, tylko wskazywał na korzyści płynące z nieużywania suszarek. – Zawsze miałem wrażenie, że kobieta wygląda lepiej, kiedy gładzi włosy palcami i pozwala im wyschnąć naturalnie – przekonywał. Wezwał również rodaków, by zamiast w pralko-suszarkach, suszyli pranie na świeżym powietrzu.Na łeb na szyjęJuż wcześniej wprowadzono wolne od pracy piątki, żeby w kraju zużywano mniej energii elektrycznej, ale i to nie pomogło. Tymczasowo wprowadzono jeszcze dwudniowy tydzień pracy w sektorze publicznym. Maduro zapewniał, że płace pozostaną bez zmian, ale dla Wenezuelczyków nie ma to żadnego znaczenia, gdyż wartość boliwara cały czas leci na łeb na szyję.Żeby uspokoić sytuację, w orędziu noworocznym Maduro obiecał na ten rok kolejną podwyżkę płacy minimalnej, tym razem o 40 proc. W ubiegłym roku podnoszono ją aż pięciokrotnie, do poziomu około 170 tys. boliwarów miesięcznie. Mógłby nawet ją podwoić, a nic by to nie zmieniło, gdyż w tym okresie za jednego dolara można było kupić 110 tys. boliwarów. Taka sytuacja panowała w Wenezueli u progu 2018 roku, w którym zgodnie z planem odbyły się wybory prezydenckie. Maduro zdając sobie sprawę, że prowadzona przez niego polityka nie przysparza mu poparcia, doprowadził do kolejnych manipulacji, by zagwarantować sobie reelekcję.Najpierw uniemożliwił start głównym konkurentom Leopoldo Lopezowi i Henrique Caprilesowi. Jedynym rywalem został Henri Falcon, ale niewiele mógł zdziałać wobec machiny państwowej, która miała się posuwać m.in. do bezczelnego kupowania głosów i – jak się ocenia – fałszerstw. Maduro otrzymał oficjalnie 67,7 proc. głosów, zaś Falcon 21,1 proc., przy oficjalnej frekwencji 46 proc. (nieoficjalnie do urn poszedł co trzeci uprawniony). Waszyngton uznał wybory za „farsę” nałożył na kraj kolejne sankcje.Obok Asada, Kima i MugabeDoradca ds. bezpieczeństwa narodowego ogłosił, że Maduro znalazł się „niezwykle ekskluzywnym klubie” tyranów, obok Baszara al-Asada, Kim Dzong Una i Roberta Mugabe. Prezydent Wenezueli zdaje się tym nie przejmować. – Nie przestraszę się pogróżek ze strony imperium. Donald Trump może sobie wprowadzać kolejne sankcje – skwitował.Znowelizowana pod własne dyktando konstytucja dała Maduro mandat do 2025 roku, ale na obecnym etapie trudno przewidzieć, czy prezydent dotrwa tak długo na tym stanowisku. Po wyborach na sile przybrały protesty społeczne. Tylko we wrześniu było ich 985. Protestują wszyscy – pracownicy służby zdrowia, drobni przedsiębiorcy, nauczyciele, transportu, przemysłu ciężkiego, matki...Władze reagują w sposób typowy dla dyktatur – przeciwko protestującym wysyłają wojsko lub milicję. W zamieszkach zginęło już ponad 300 osób. Liczba rannych idzie w tysiące. Dla wielu mieszkańców jedynym sposobem jest ucieczka z kraju.                                                    Nicolas Maduro rządzi jak dyktator (fot. PAP/EPA/MIRAFLORES PALACE/HANDOUT) Pomysłem na poprawę sytuacji ma być zwiększenie wydobycia ropy naftowej z obecnych 1,5 mln do 6 mln baryłek dziennie. Biorąc pod uwagę degrengoladę przemysłu, może być trudno. Mimo to jest pewien postęp. W sierpniu Maduro przyznał, że forsowany przez niego model gospodarczy „zawiódł”, choć klęski rewolucji boliwariańskiej nie przyjmuje do wiadomości. – Model produkcji, który próbowaliśmy do tej pory, zawiódł, a odpowiedzialność jest nasza, moja i wasza – wyznał podczas spotkania z politykami partii rządzącej.Zapaść gospodarczaW sierpniu prezydent po raz kolejny podniósł pensję minimalną – z ponad 5 mln do 180 mln boliwarów. Zapewnił też, że kraj odzyska stabilność w ciągu dwóch lat. Zważywszy na zapaść gospodarczą i dług zewnętrzny na poziomie 150 mld dolarów, który zapewne nie będzie podlegał restrukturyzacji i nie daje szans na zaciąganie nowych zobowiązań, to pobożne jedynie życzenia.Nad Maduro od dawna zbierają się ciemne chmury, ale teraz gęstnieją z każdym dniem. Oddolną rewolucję w wykonaniu obywateli, podobną do tej, która obaliła Nicolae Ceaușescu, trzeba wykluczyć, ale nie można już tego powiedzieć o chętnych na obalenie Maduro w obozie władzy, bądź wojsku.W lipcu rządowe media poinformowały o zatrzymaniu dziewięciu oficerów służby czynnej – dowódcy oddziałów komandosów i sił specjalnych – którzy mieli „przygotowywać pucz wojskowy” podczas majowych wyborów. Przypuszczalnie to ci sami, o których „spisku” Maduro wspominał przed wyborami. Jako naczelny zwierzchnik sił zbrojnych wydał wówczas rozkaz, aby oficerowie podpisywali deklaracje lojalności wobec najwyższych władz politycznych. Głodujące rodziny wojskowych mogą być jednak dla nich silniejszym argumentem niż lojalki wobec dyktatora.Wydaje się, że jedynym ratunkiem dla Wenezueli są Chiny, które stopniowo zwiększają swoje wpływy w regionie. Już w 2009 roku oba kraje utworzyły spółkę joint venture PDVSA zajmującą się produkcją ropy. We wrześniu tego roku Maduro sprzedał Chinom kolejnych 9,9 proc. udziałów w spółce. Obecnie Pekin posiada już 49 proc. udziałów. Ostatnią deską ratunku dla socjalistycznego prezydenta może być całkowite oddanie Chinom kontroli nad jednymi z największych zasobów ropy na świecie.",,
Biedroń chce promować Słupsk na gejowskim kongresie. Prawica przeciwna. „Niech jedzie jako osoba prywatna”,Prezydent Słupska Robert Biedroń leci w środę do Las Vegas na konferencję środowisk LGBT. Słupscy działacze prawicy są oburzeni – poinformowało Radio Gdańsk.,"Biedroń potwierdził na cotygodniowej konferencji, że został zaproszony na światowy kongres LGBT (środowisk lesbijskich, gejowskich, biseksualnych i transseksualnych - red.).  – To coroczne spotkanie. Jestem jedyną osobą z tej części Europy, która weźmie w nim udział. Myślę, że to powód do dumy i okazja do spotkań z ludźmi z amerykańskiego kongresu, z włodarzami miast i politykami z całego świata. (…) Reprezentując Słupsk jako prezydent, będę tylko sprzyjał promocji miasta – powiedział.  Płacą organizatorzy Prezydent zapewnił, że z tytułu jego wyjazdu do Las Vegas Słupsk nie poniesie żadnych kosztów, bo pokrywają je organizatorzy. Słupska prawica jest oburzona. – Niech sobie jedzie, ale jako osoba prywatna – skomentował Adam Jaworski, jeden z polityków.",,
Wiceszef sił zbrojnych NATO w Europie ostrzega przed Rosją,Aneksja Krymu przez Rosję i jej agresja na Ukrainie fundamentalnie zmieniły euroatlantyckie środowisko bezpieczeństwa; NATO ma obecnie jednego państwowego konkurenta – Rosję – mówił w PE zastępca naczelnego dowódcy połączonych sił zbrojnych NATO w Europie gen. James R. Everard.,"Zagrożenia dla europejskiego bezpieczeństwa oraz współpraca UE i NATO były w piątek tematami obrad podkomisji bezpieczeństwa i obrony (SEDE) Parlamentu Europejskiego. W spotkaniu udział wziął gen. Everard, na zaproszenie przewodniczącej podkomisji Anny Fotygi (PiS).– Przez większość drugiej połowy XX wieku państwa NATO pod silnym przywództwem Stanów Zjednoczonych przygotowywały się bardzo intensywnie i kosztownie na niewidzialną wojnę, w centrum stawiając budowę potencjału obronnego i zdolności odstraszania – mówił generał, cytowany w komunikacie Europejskich Konserwatystów i Reformatorów (EKR).Dodał, że po zakończeniu zimnej wojny, po rozpadzie Związku Sowieckiego w 1991 roku, celebrując zwycięstwo, wyobrażaliśmy sobie nowy porządek świata, w którym – jak mówił prezydent George H.W. Bush – narody świata, Wschodu i Zachodu, Północy i Południa będą mogły żyć w dobrobycie i harmonijnie współpracować.Ale – jak mówił dowódca – „priorytety się zmieniły, wiele państw przyjęło pokój za coś danego raz na zawsze, pospiesznie korzystając z dywidendy bezpieczeństwa”. Przywołał dane o spadku europejskich wydatków na obronę. Zwrócił uwagę, że zamiast kolektywnej obrony skoncentrowano się na misjach pokojowych, operacjach ekspedycyjnych czy walce z terroryzmem i ekstremizmem. „W 2014 roku doznaliśmy szoku, gdy Rosja dokonała aneksji Krymu i agresji na Ukrainie. To fundamentalnie zmieniło euroatlantyckie środowisko bezpieczeństwa” – podkreślił Everard.– Sojusz Północnoatlantycki ma obecnie jednego państwowego konkurenta – Rosję oraz jednego niepaństwowego gracza, jakim są terroryści. Nie jesteśmy jednak w erze strategicznej konfrontacji, lecz raczej w erze strategicznego współzawodnictwa – ocenił dowódca.Zdaniem generała Rosja zawsze chciała budować strategiczne bariery, tak jak było z żelazną kurtyną, jednak dzisiaj musimy zmierzyć się z bardziej niebezpieczną Rosją, chcącą odbudować swoją pozycję, m.in. poprzez zniszczenie międzynarodowego porządku.– Potencjał Rosji powinniśmy oceniać nie poprzez proste przeliczenie budżetu na 67 mld USD, ale poprzez jego siłę nabywczą, wynoszącą 200 mld USD – mówił dowódca.– Z tymi zasobami Rosja podejmuje się działań destabilizujących obszar transatlantycki – tłumaczył. Zastępca naczelnego dowódcy połączonych sił zbrojnych NATO w Europie odniósł się także do rosnących ambicji UE w dziedzinie bezpieczeństwa i obrony.– Europejski model bezpieczeństwa i obrony jest znacznie lepiej rozumiany w NATO i innych państwach świata, gdy UE wytłumaczyła, czym on jest, a czym nie jest – mówił. Generał Everard wskazywał, iż obecne zagrożenia mają charakter zarówno militarny, jak i cywilny. – Tu widzę rolę UE jako silnego partnera w tym wymiarze – wskazał. Brytyjski wojskowy chwalił mechanizm Berlin Plus, który pozwala na wykorzystanie zdolności NATO do prowadzenia misji pokojowych UE, gwarantując niedublowanie potencjału, komplementarną współpracę zamiast niepotrzebnej konkurencji oraz poszanowanie autonomii obydwu organizacji. Jako udaną inicjatywę europejską dowódca wymienił projekt zwiększenia mobilności wojskowej, która także poprawia sojuszniczą wydajność sił szybkiego reagowania.",,
Australijski pisarz oskarżony w Chinach o szpiegostwo,"Australijski pisarz chińskiego pochodzenia został oskarżony w Chinach o szpiegostwo. Mężczyzna od kilku miesięcy przebywa w chińskim areszcie, po tym jak zatrzymano go po przylocie z Nowego Jorku do Kantonu.","Yang Hengjun urodził się jako obywatel ChRL, a nawet pracował w chińskim MSZ. Obecnie jednak ten pisarz i wykładowca akademicki jest obywatelem Australii.Mężczyznę zatrzymano w styczniu tego roku. Od tego czasu przebywał w areszcie – jak wskazuje media – w ciężkich warunkach. Szefowa australijskiej dyplomacji Marise Payne poinformowała, że chińskie władze oskarżyły Yanga o szpiegostwo.Pisarza formalnie aresztowano 23 sierpnia. Chińskie władze nie zezwalają mężczyźnie na kontakty z prawnikiem i najbliższą rodziną.Australijskie MSZ oświadczyło, że kilkukrotnie kontaktowało się z władzami Chin w sprawie przetrzymywania Yang Hengjuna, ale nie otrzymało żadnych wyjaśnień.",,
Prezydent Czech twardo do imigrantów: nikt was nie zapraszał; szanujcie nasze przepisy,"Czeski prezydent Milosz Zeman upomniał nielegalnych imigrantów, którzy według niego powinni przyswoić sobie trzy zasady: „Nikt cię tu nie zapraszał. Skoro już jesteś, szanuj nasze przepisy. Jeśli ci się to nie podoba, odejdź”.","– Być może to trzecie zdanie ktoś uzna za odwołanie się do najniższych ludzkich instynktów, ale myślę, że jest to takie samo podejście, jakie mają Węgrzy, którzy budują mur na granicy z Serbią, jakie ma brytyjski premier David Cameron, kiedy chce coś podobnego zrobić w Wielkiej Brytanii, i w końcu jak Amerykanie, którzy zbudowali długi na 2000 km płot na granicy z Meksykiem, a Meksykanie w Stanach Zjednoczonych asymilują się znacznie łatwiej niż uchodźcy głównie z muzułmańskich krajów u nas – powiedział Zeman w wywiadzie opublikowanym na internetowych stronach dziennika ""Blesk"".Czesi są niechętni imigrantom– Ludziom tym możemy najlepiej pomóc na ich własnym terytorium – dodał. – Musimy pracować nad likwidacją reżimów terrorystycznych, a Państwa Islamskiego w szczególności, aby wyeliminować główną przyczynę wyjazdu imigrantów do Europy.Według opublikowanego w piątek sondażu instytutu Sanep 70,8 proc. Czechów niechętnie odnosi się do imigrantów z Afryki i Bliskiego Wschodu. Czechy zobowiązały się do przyjęcia 1500 imigrantów do 2017 roku. Coraz więcej nielegalnych gościW chwili obecnej są dla nielegalnych imigrantów przede wszystkim krajem tranzytowym do Europy Zachodniej.W ciągu pierwszych sześciu miesięcy bieżącego roku zatrzymano w Czechach ponad 3 tys. nielegalnych imigrantów, o 48 proc. więcej niż w całym ubiegłym roku. Policja czeska użyła w piątek gazu łzawiącego wobec protestujących imigrantów oczekujących na deportację, którzy próbowali uciec z zamkniętego ośrodka w miejscowości Biela pod Bezdiezem w kraju (województwie) środkowoczeskim. W obozie bunt podniosło około 100 imigrantów pochodzących z Afganistanu, Pakistanu i Iraku.Czeski minister spraw wewnętrznych Milan Chovanec powiedział, że imigranci być może widzieli w telewizji, co się dzieje w Calais we Francji.",,
Podczas kłótni zastrzelił studentkę. Teraz wyjaśnia okoliczności zabójstwa,"Petersburski historyk Oleg Sokołow, który przyznał się do zabicia swojej młodej partnerki, powiedział w sądzie, że planował ją poślubić. Podczas rozprawy zaczął płakać.","63-letni Oleg Sokołow, znany w Petersburgu historyk i  wykładowca tamtejszego uniwersytetu, ma status podejrzanego w sprawie dotyczącej zabójstwa jego 24-letniej partnerki Anastazji Jeszczenki, która wcześniej była jego studentką.  O zatrzymaniu Sokołowa media powiadomiły w weekend; podały również, że przyznał się on do winy. Według tych doniesień kobieta została zastrzelona, a sprawca próbował ukryć fragmenty ciała w jednym z kanałów.  Jak podają rosyjskie media, na sali rozpraw „Sokołow płakał tak głośno, że w pewnym momencie sędzia postanowił przerwać postępowanie”. Historyk miał też powiedzieć, że zanim zastrzelił Anastazję, ta zaatakowała go przy użyciu noża.  – Ta dziewczyna, która wydawała mi się pięknym ideałem, zamieniła się nagle w  potwora – mówił Sokołow. Powodem kłótni miały być dzieci historyka z poprzedniego związku. Wersję przedstawioną przez Sokołowa odrzuca rodzina ofiary. Jak przekonują jej bliscy, przed morderstwem Anastazja poinformowała swoje rodzeństwo, że została wyrzucona przez partnera z mieszkania. Historyk miał być podobno zazdrosny o to, że kobieta chciała pójść na przyjęcie urodzinowe swojego przyjaciela. Gdy wróciła do mieszkania, aby odebrać swoje rzeczy, Sokołow wycelował do niej z pistoletu.",,
„Separatyści mają więcej ciężkiego sprzętu niż niektóre państwa europejskie”. USA publikują dowody rosyjskiej obecności,"Na dzień przed wejściem w życie zawieszenia broni na Ukrainie, Stany Zjednoczone oskarżyły Moskwę o łamanie ducha porozumienia z Mińska. Według departamentu stanu USA, Rosjanie brali aktywny udział w operacji wojskowej w rejonie miasta Debalcewe. Ambasador USA na Ukrainie Geoffrey Pyatt opublikował na twiterze zdjęcia satelitarne, które mają być dowodem.","W piątek separatyści przypuścili w Debalcewe zaciekły atak na wojska ukraińskie. Według rzeczniczki departamentu stanu USA Jen Psaki, Rosjanie brali aktywny udział w operacji.– Rosyjskie siły rozlokowały w rejonie Debalcewe dużą liczbę dział oraz wyrzutni rakiet. Jesteśmy pewni, że są to rosyjskie wojska, a nie separatystów – mówiła Psaki. Dodała, że w rejonie Debalcewe Rosja rozlokowała także systemy obrony przeciwlotniczej. Rzeczniczka departamentu stanu oskarżyła Rosję o to, że kontynuuje dostawy ciężkiego uzbrojenia dla separatystów. – Rosyjskie jednostki wzdłuż granicy przygotowują znaczne dostawy dla prorosyjskich separatystów walczących na Ukrainie. To jest ewidentnie sprzeczne z duchem porozumienia z Mińska – dodała. Mińskie porozumienieW czwartek po kilkunastu godzinach rozmów w Mińsku przywódcy czterech państw tzw. formatu normandzkiego – kanclerz Niemiec Angela Merkel oraz prezydenci Francji, Rosji i Ukrainy – Francois Hollande, Władimir Putin i Petro Poroszenko – wynegocjowali porozumienie dotyczące uregulowania trwającego od kwietnia ubiegłego roku konfliktu w Donbasie.Dokument został podpisany przez członków grupy kontaktowej OBWE-Ukraina-Rosja oraz przedstawicieli separatystów.",,
"Duda: gdyby mój telefon miał zatrzymać wojnę na Ukrainie, to zadzwoniłbym do Putina","– Można do kogoś dzwonić wtedy, kiedy to ma sens. Gdyby Polska prowadziła od dłuższego czasu aktywną politykę i brała udział w tych rozmowach, telefon do Putina miałby sens, a może nie byłby potrzebny, bo bylibyśmy w Mińsku, a tak się nie stało – ocenił polską politykę wobec konfliktu na wschodzie Ukrainy kandydat PiS na prezydenta Andrzej Duda w programie „Polityka przy kawie” na antenie TVP1.","Europoseł podkreślił, że gdyby od jego telefonu zależała sytuacja na Ukrainie, to zadzwoniłby do rosyjskiego przywódcy.– Gdybym miał pewność, że mój telefon zatrzyma wojnę na Ukrainie, że taka jest siła polskiego prezydenta, to ten telefon miałby sens – powiedział Duda i dodał, że według niego Bronisław Komorowski powinien o konflikcie ukraińskim rozmawiać z szefem Rady Europejskiej Donaldem Tuskiem, bo sankcje UE są nadal zbyt słabe, aby powstrzymać Rosję.Nie powstrzymamy czołgu sypiąc piaskiem w gąsienice– Dziś, gdyby prezydent miał gdzieś dzwonić, to na miejscu Bronisława Komorowskiego dzwoniłbym do Tuska. To jakby nie patrzeć jego niegdyś partyjny kolega. Unia Europejska nie mówi w sprawie Ukrainy jednym głosem. Cały czas się podnoszą głosy, że te sankcje są za słabe. Rosyjskiego czołgu nie zatrzymamy sypiąc mu piaskiem w gąsienice – zaznaczył Duda. Co leży w gestii prezydenta?Kandydat PiS na prezydenta zauważył, że pomimo jego próśb i chęci wzięcia udziału w debacie, Bronisław Komorowski unika takiej formy spotkania.– Chciałbym podyskutować z nim o prezydenturze, w jaki sposób przez ostatnie pięć lat pełnił swoje obowiązki. Może się boi oceny tych pięciu lat prezydentury? – zastanawiał się Duda. Polityk podkreślił, że teraz Bronisław Komorowski „chowa się za plecami Adama Jarubasa”. – Jeśli chcą, to mogą obydwaj przyjść na debatę. To jest kwestia ustalenia formuły debaty między sztabami. Najważniejszy jest udział urzędującego prezydenta – powiedział Duda. Europoseł zaznaczył, że jego zdaniem Bronisław Komorowski nie działał aktywnie w trakcie swojej kadencji. – Czy prezydent spotkał się z rodzicami sześciolatków, czy z rodzicami niepełnosprawnych dzieci? Prezydent RP jest jedynym człowiekiem z mandatem uzyskanym od całego społeczeństwa, ten mandat jest bardzo silny – powiedział Duda.Kandydat zaznaczył, że w gestii prezydenta jest przede wszystkim korzystanie z konstytucyjnych uprawnień.– Prezydent ma prawo inicjatywy ustawodawczej, jeśli Polacy zdecydują się wybrać mnie, to powołam przy urzędzie prezydenta Narodową Radę Rozwoju. Prezydent ma też autorytet, ten mandat ma dany przez Polaków. (...)Jestem gotów korzystać z konstytucyjnych uprawnień, jak chociażby z orędzia, żeby informować Polaków o tym, co się dzieje, żeby mogli skonfrontować stanowisko prezydenta i Sejmu – podsumował Duda.",,
Na Westerplatte odkryto szczątki polskiego żołnierza,Szczątki polskiego żołnierza odnaleziono podczas prac archeologicznych na Westerplatte w Gdańsku. Zachowała się czaszka i kości. To pierwsze od 1963 r. odkrycie na Westerplatte prochów polskiego obrońcy.,"– Jest to prawdopodobnie jedna z ofiar bombardowania wartowni nr 5, które lotnictwo niemieckie dokonało 2 września 1939 r., drugiego dnia walk – poinformował podczas konferencji prasowej na Westerplatte wiceminister kultury i dziedzictwa narodowego Jarosław Sellin. Zachowała się czaszka ze śladami nadpalenia wraz z uzębieniem i kości klatki piersiowej. Odkrycia dokonała czteroosobowa grupa archeologów podczas rozpoczętego tydzień temu piątego etapu prac archeologicznych prowadzonych na Westerplatte przez Muzeum II Wojny Światowej w Gdańsku. – Jesteśmy szczególnie poruszeni początkiem tego piątego sezonu. To jest miejsce, gdzie Niemcy po zakończonej bitwie o Westerplatte urządzili tymczasowy pochówek żołnierzy polskich, którzy tu polegli. A w styczniu 1940 r. ekshumowali te szczątki i zawieźli na cmentarz na gdańskiej Zaspie – mówił Sellin. – Podejrzewaliśmy, że z uwagi na surowe, zimowe warunki, zrobili to niedokładnie i niestarannie. I że warto zobaczyć, czy jakieś szczątki obrońcy Westerplatte się tu nie zachowały. I mamy potwierdzenie  –  po raz pierwszy od 1963 r. – odnaleźliśmy obrońcę Westerplatte – zauważył wiceminister. – Jeśli nam się uda zidentyfikować te szczątki z imienia i nazwiska, przed nami za jakiś czas poważna, godna ceremonia pochowania na cmentarzyku trzeciej osoby, która broniła Westerplatte i tutaj poległa – zapowiedział wiceminister kultury. Oprócz w miarę dobrze zachowanego szkieletu archeolodzy w trzech jamach ekshumacyjnych znaleźli także ponad 200 innych fragmentów kości, m.in. miednicę i obojczyk. Wykopano też z ziemi m.in. fragmenty polskiego munduru wojskowego, guzik, pas, grzebień oraz części polskiej broni i amunicji. Znaleziono również garnek aluminiowy, a na jego dnie zaschniętą zawartość, która może być resztkami posiłku spożywanego przez obrońców Westerplatte. W dole, gdzie pracują archeolodzy jest też dużo gruzu, który pochodzi prawdopodobnie ze zniszczonej podczas bombardowania wartowni nr 5. – I miejsce, i kontekst odnalezienia szczątków wskazuje jednoznacznie, że mamy do czynienia z obrońcami Westerplatte. Stuprocentową pewność będziemy mieli oczywiście po badaniach genetycznych, ale wszystkie znaki na niebie i ziemi wskazują na to, że mamy do czynienia ze szczątkami westerplattczyków – wyjaśnił kierownik grupy archeologów Filip Kuczma. Dodał, że szczątki zostaną przekazane teraz Instytutowi Pamięci Narodowej, który na podstawie specjalistycznych badań genetycznych spróbuje ustalić, do kogo należą. – W tym miejscu, według różnych relacji, mogło spoczywać od sześciu do 11 żołnierzy. Poza tymi, którzy polegli w wartowni nr 5, były tu bowiem przynoszone ciała żołnierzy odnajdywane w innych miejscach na Westerplatte  – zaznaczył Kuczma. Zastrzegł, że nie można wykluczyć odnalezienia kolejnych szczątków.W tym roku prace archeologiczne na Westerplatte są planowane do końca października. Dowódcą wartowni nr 5 na Westerplatte był 33-letni plutonowy Adolf Petzelt, wraz z nim w obiekcie było jeszcze pięciu żołnierzy w wieku 23 i 24 lat.",,
Rodzice byłego premiera Włoch w areszcie domowym,"Rodzice byłego premiera Włoch Matteo Renziego, Tiziano Renzi i Laura Bovoli, zostali umieszczeni w areszcie domowym – taką decyzję podjął sędzia we Florencji. Obojgu zarzuca się umyślne doprowadzenie do bankructwa i wystawianie fałszywych faktur.","Włoskie media przypominają, że rodzice Renziego zarządzali trzema spółdzielniami, z których dwie ogłosiły upadłość. Zarzuty dotyczą wystawienia fałszywych faktur w latach 2013-1018 oraz doprowadzenia do upadłości dwóch firm od 2010 do 2013 r.W pierwszym komentarzu Matteo Renzi oświadczył: „Mam duże zaufanie do włoskiego wymiaru sprawiedliwości, wszyscy obywatele są równi wobec prawa”. Dodał, że „niecierpliwie czeka na proces”. Zarazem zastosowany wobec jego rodziców środek zapobiegawczy uznał za „absurdalny i nieproporcjonalny”.Wiadomość o areszcie domowym zbiegła się w czasie z intensywną promocją książki Matteo Renziego we Włoszech. Były premier rządzący w latach 2014-2016 i lider Partii Demokratycznej odwołał poniedziałkowe spotkanie w Turynie.",,
"Potwierdził partnerstwo, rozwiał obawy. Ukraińskie media ciepło komentują wizytę Dudy","Wizyta prezydenta Andrzeja Dudy w Kijowie rozwiała obawy, że Polska i Ukraina oddalają się od siebie – piszą w środę ukraińskie gazety. Na potwierdzenie polsko-ukraińskiego partnerstwa zwróciły też uwagę rosyjskie gazety. Wszyscy odnotowali zaproszenie Ukrainy do udziału w przyszłorocznym szczycie NATO, który ma odbyć się w Warszawie.","Cytowani przez ukraińską prasę eksperci zwracają uwagę, że zaproszenie prezydenta Petra Poroszenki na szczyt NATO to ważny sygnał dla kwatery głównej Sojuszu Północnoatlantyckiego. – Dla nas najważniejsze jest to, że Polska twardo stoi przy Ukrainie, nie stwarza problemów, a wręcz nam pomaga. (...) Obecnie główna dyskusja toczy się nie wokół gospodarki, lecz kwestii bezpieczeństwa – powiedział politolog Ołeksandr Palij dziennikowi „Siegodnia”. Przypomniał on słowa Józefa Piłsudskiego, który mówił, że bez wolnej Ukrainy nie ma wolnej Polski.– I oni pamiętają, że Ukraina jest nie tylko buforem, który chroni ich przed Federacją Rosyjską, lecz i stwarza taką geopolityczną sytuację, w której Rosja jest mniej niebezpieczna dla Europy – dodał. Media i politycy chwalą wizytęGazeta „Deń” zastanawia się, czy za deklaracjami złożonymi podczas wizyty Dudy pójdą konkretne działania. Zaznacza, że polski prezydent, który objął urząd po majowych wyborach, długo zwlekał z przyjazdem do Kijowa. Cytowany przez dziennik były szef ukraińskiego MSZ Wołodymyr Ohryzko uspokaja jednak, że stało się tak ze względu na wybory parlamentarne i formowanie rządu w Polsce. Dyplomata pochwalił inicjatywę zaproszenia Ukrainy na szczyt NATO w Warszawie, lecz sceptycznie odniósł się do słów polskiego prezydenta dotyczących przeszłości obu narodów. Duda mówił w Kijowie, że układanie relacji dwustronnych musi się opierać na prawdzie historycznej, nawet jeżeli ta prawda jest bolesna. Według prezydenta RP krzywdy z XX wieku nie powinny jednak kłaść się cieniem na wzajemnych stosunkach. Rosyjskie gazety uważne śledziły wizytę Dudy Rosyjskie media również z uwagą śledziły wizytę prezydenta Polski w Kijowie. Agencje prasowe i stacje telewizyjne odnotowały, że Andrzej Duda zaprosił władze Ukrainy do udziału w przyszłorocznym szczycie NATO, który ma odbyć się w Warszawie.  „Niezawisimaja Gazieta” skoncentrowała się na wypowiedzi polskiego prezydenta, w której Andrzej Duda dał do zrozumienia, że Ukraina jest ważnym elementem światowego systemu bezpieczeństwa. Z kolei agencja Ria Novosti wybiła wspólne oświadczenie prezydentów Polski i Ukrainy, w którym wypowiedzieli się oni przeciwko budowie drugiej nitki Gazociągu Północnego, biegnącego po dnie Bałtyku. Natomiast w relacjach telewizyjnych zwrócono uwagę na zapewnienia Andrzeja Dudy, że Ukraina jest sojusznikiem Polski, któremu Warszawa chce pomagać w przywróceniu pokoju, umocnieniu granic i przeprowadzeniu reform. Przy okazji rosyjskie media przypomniały, że szef polskie dyplomacji Witold Waszczykowski opowiada się za weryfikacją porozumienia Rosja - NATO. Wspomniano też o niedawnych demonstracjach organizowanych w Polsce przez przeciwników i zwolenników nowych władz.",,
„Rosja zajmuje 20 proc. naszego kraju. Jak mam być spokojny?” [WIDEO],"Co najmniej 240 osób zostało rannych w wyniku czwartkowych starć przed gruzińskim parlamentem w Tbilisi. W samym centrum zdarzeń znalazł się reporter TVP Info Marcin Mamoń, któremu udało się porozmawiać z kilkoma protestującymi. – Nie chcemy rosyjskich okupantów w naszym kraju, Rosja zajmuje 20 proc. Gruzji, sam pochodzę z Abchazji, jak mam być spokojny. To hańba – powiedział jeden z demonstrujących. – Rosjanom chodzi nie tylko o te 20 proc. naszego kraju, im chodzi o 100 proc., ponieważ człowiek z rosyjskich władz siedział i przemawiał w naszym parlamencie. To, co robią nasze władze, to jest wstyd – dodała inna osoba.","Demonstrację wywołało wystąpienie deputowanego do rosyjskiej Dumy Siergieja Gawriłowa, który w gruzińskim parlamencie przemawiał po rosyjsku z miejsca przewodniczącego. Protestujący chcieli, by przewodniczący parlamentu Irakli Kobachidze, z którego miejsca przemawiał Rosjanin, podał się do dymisji. W demonstracji uczestniczyło blisko 10 tys. osób. Według agencji AFP niektórym protestującym udało się wedrzeć do budynku parlamentu, skąd zostali następnie wyparci przez policję. Według portalu „Gruzja Online” część uczestników protestu próbowała rozbroić policjantów, odbierając im tarcze, kaski i pałki. W funkcjonariuszy rzucano także kamieniami i butelkami. Policja użyła gazu łzawiącego i strzelała do tłumu gumowymi kulami.Liczba osób rannych w nocnych zamieszkach, do których doszło w stolicy Gruzji, wzrosła do 240. Wiceminister zdrowia Zaza Bochua poinformował, że 80 z nich to funkcjonariusze policji. 102 osoby wciąż przebywają w szpitalach. U większości z nich zdiagnozowano urazy oczu, stłuczenia, zwichnięcia. Jedna osoba jest w stanie ciężkim.",,
Macron o budżecie obronnym UE: Nie ma służyć kupowaniu broni od USA,"Prezydent Francji Emmanuel Macron w wywiadzie dla telewizji CNN powiedział, że nie chce, by celem zwiększania budżetu obronnego państw UE było kupowanie broni od USA czy innych krajów. Jeśli mamy zwiększać budżet, to po to, by rosła nasza autonomia – dodał.","– Nie chcę, by kraje europejskie zwiększały budżet na obronność, by kupować amerykańską czy inną broń (...). Sądzę, że jeśli mamy zwiększać nasz budżet, to po to, by zwiększać naszą autonomię – powiedział francuski prezydent w wyemitowanym w niedzielę popularnym programie „GPS” Fareeda Zakarii. Rozmowę zarejestrowano w sobotę.Macron podkreślił, że nie sądzi, by po jego wcześniejszej wypowiedzi na temat budowy europejskiej armii nieuchronny był konflikt z prezydentem USA Donaldem Trumpem. Wyjaśnił, że w sobotę rano w Paryżu rozmawiał z amerykańskim przywódcą, który „potwierdził dziennikarzom, że wszystko jest ok.”.Przed sobotnim spotkaniem liderów we francuskiej stolicy Trump napisał tweeta, w którym wypowiedź Macrona o budowaniu europejskiej armii uznał za obraźliwą. Chodzi o wypowiedź, w której francuski prezydent mówił o zagrożeniach dla Europy w dziedzinie cyberprzestrzeni, zapowiedzianym wycofaniu się USA z traktatu INF (o całkowitej likwidacji pocisków rakietowych pośredniego i średniego zasięgu) oraz konieczności utworzenia wspólnej europejskiej armii. Mówiąc o tych zagrożeniach, powiedział: „Musimy mieć ochronę przed Chinami, Rosją, a nawet przed Stanami Zjednoczonymi”.  – W obliczu Rosji, która znajduje się przy naszych granicach i która udowodniła, że może być groźna, musimy mieć Europę, która się broni bardziej sama, w sposób bardziej suwerenny, nie będąc tylko zależną od Stanów Zjednoczonych – mówił francuski prezydent. Pałac Elizejski, odpowiadając na wątpliwości amerykańskiego prezydenta, wyjaśniał, że Macron „nigdy nie powiedział, że należy utworzyć europejską armię przeciw Stanom Zjednoczonym”. – Zawsze wolę odbyć bezpośrednią dyskusję czy odpowiadać na pytania niż prowadzić dyplomację za pomocą tweetów – powiedział Macron, podkreślając jednak, że zgadza się z amerykańskim przywódcą, iż wydatki na obronność w ramach NATO powinny być bardziej sprawiedliwie dzielone. Francuski prezydent w wywiadzie dla CNN podkreślał również, że z Trumpem łączy go fakt, że obaj, zanim trafili do świata polityki, zajmowali się biznesem i że podobnie walczą z terroryzmem. – Wiemy, w czym się ze sobą nie zgadzamy – powiedział przywódca Francji, wymieniając w tym kontekście politykę klimatyczną, handlową czy kwestię multilateralizmu. – Ale bardzo dobrze współpracujemy, ponieważ bardzo regularnie odbywamy bezpośrednie rozmowy – dodał. Mówiąc o tym, co go od Trumpa różni, podkreślił też, że on sam czuje się patriotą, ale nie nacjonalistą. – Powiedziałbym, że jestem patriotą. (...) Wierzę, że Francuzi różnią się od Niemców, nie wierzę w globalizację bez żadnego różnicowania. (...) Ale nie jestem nacjonalistą. (...) Bronię mojego narodu, mojego kraju, wierzę, że mamy silną tożsamość (narodową – dop. red.), ale mocno wierzę też we współpracę między narodami oraz w to, że jest ona dobra dla wszystkich – mówił Macron. – Podczas gdy nacjonaliści czasami bardziej skupiają się na unilateralnym podejściu i prawie silniejszego – ocenił w wywiadzie dla CNN prezydent Francji.",,
Pomnik Jana Pawła II jednak zostanie we francuskim Ploermel,"Pomnik papieża Jana Pawła II pozostanie w Ploermel. To finał sprawy, która wywołała poruszenie w Polsce i wśród francuskiej Polonii, ale też w kręgach francuskich katolików. Pomnik zostanie przeniesiony, ale nie opuści miasta. Sprawę na antenie TVP Info komentował Karol Olszewski z Catholic Voices.",,,
Polskie więźniarki filii KL Ravensbrück zostaną upamiętnione w Neubrandenburgu,"W niemieckim Neubrandenburgu upamiętnione zostaną polskie więźniarki filii niemieckiego obozu koncentracyjnego Ravensbrück. Na miejscowym cmentarzu spoczywają prochy 45 Polek, a staraniem Instytutu Pamięci Narodowej, zostanie tam odsłonięta tablica upamiętniająca ich męczeńską śmierć.","Dyrektor Biura Upamiętniania Walk i Męczeństwa IPN  Adam Siwek wyjaśnia, że do tej pory w tym miejscu była jednie tablica z nazwiskami ofiar, bez przypisanych im narodowości. Wśród 97 pochowanych tam osób, Polki stanowią największą grupę, poza tym złożono tam prochy (ciała kremowano) Francuzek, Włoszek, Belgijek, Holenderek, Rosjanek i Ukrainek. BUWiM podjęło decyzję o sfinansowaniu dodatkowej tablicy informującej w języku niemieckim i polskim o pochowanych tam Polkach, ich liczbie i okolicznościach, w których straciły życie. Były one więźniarkami KL Ravensbrück i pracowały w miejscowych zakładach zbrojeniowych. W wyniku bardzo trudnych warunków bytowych, niewolniczej pracy, nieodżywienia i chorób wiele z nich zmarło nie doczekawszy wyzwolenia.",,
„Ważniejsze prawa ofiar czy morderców?”,"– Zawsze jest pytanie co jest ważniejsze: czy prawa morderców czy ofiar. Zawsze się będę przeciwstawiał tezie, że prawa morderców są ważniejsze niż prawa ofiar. Jestem po stronie tych, którzy ginęli w World Trade Center, po stronie inżyniera, któremu talibowie odcięli głowę, tych którzy są dzisiaj zabijani w różnych częściach świata przez islamskich fanatyków. (…) Świat naszej cywilizacji powinien bardzo skutecznie i bardzo zdecydowanie walczyć z islamskimi mordercami – mówił przewodniczący SLD Leszek Miller w programie „Dziś wieczorem” w TVP Info.","Komentując najnowsze doniesienia gazety Washington Post, wedle której CIA zapłaciła polskiemu wywiadowi 15 mln dolarów za organizację tajnego więzienia w Starych Kiejkutach, Leszek Miller, który był wówczas premierem, nie krył swojego twardego stanowiska w tej sprawie.  – To jest niesamowita kompromitacja amerykańskich służb specjalnych, które ciekną jak durszlaki. I jakby ubocznym skutkiem, a może głównym będzie to, że pewnie dzisiaj w Ameryce a także poza Ameryką, wielu szefów służb specjalnych zadaje sobie pytanie, czy warto z Amerykanami współpracować, czy nie lepiej się trzymać z daleka. Co nie jest dobre, bo świat naszej cywilizacji powinien bardzo skutecznie  i bardzo zdecydowanie walczyć z islamskimi mordercami – mówił były premier.Miller po raz kolejny zaprzeczył, by wiedział coś o istnieniu tajnych więzień CIA w Polsce. Przyznał także, że samoloty amerykańskiego wywiadu mogły lądować w naszym kraju, ale miało to zapewne związek z walką z terroryzmem. – To jest wybór cywilizacyjny. Albo jest się po stronie ofiar, po stronie tych mordowanych kobiet dzieci, w autobusach, w metrze, na ulicy i dba się przede wszystkim o prawa ofiar. O prawa tych, którzy są mordowani. Albo się przede wszystkim dba o prawa morderców – mówił szef SLD. Pytany, czy walka z terroryzmem  daje mandat do łamania praw człowieka odparł:  – Nie wiem jak daleko można się posunąć, ale to że w takich sytuacjach trzeba zrobić wszystko, aby uniemożliwić dokonanie kolejnego zamachu, żeby nie płakać nad kolejnymi ofiarami, nad rozerwanymi wybuchami dziećmi, nad pourywanymi głowami, to trzeba to robić. Bo życie ofiar jest zawsze ważniejsze niż samobójcze ataki, tych którzy są gotowi podpalić świat, aby osiągnąć swój cel.Przewodniczący SLD przyznał także, że nigdy nie rozmawiał na temat tajnych więzień CIA z Jarosławem czy Lechem Kaczyńskim.  – PiS zachowuje się w tej sprawie propaństwowo. I mam nadzieję, że jest to dowód na to, że Polska zawsze będzie po słusznej stronie. Niezależnie od tego, co wrogowie państwa polskiego i ich agenci, będą mieli w tej sprawie do powiedzenia – stwierdził.  – Załóżmy, że w Polsce nasze obecne służby dowiadują się, że jest przygotowywany zamach. I mają człowieka, który o tym zamachu może powiedzieć gdzie, kiedy i gdzie jest zlokalizowana bomba. I nasze służby wiedza, że jeżeli tych wiadomości nie uzyskają to np. zginie tysiąc czy 2 tys. ludzi w jakimś supermarkecie. Bardzo jestem ciekaw, co by wówczas zrobiono – dopytywał przewodniczący SLD. I dodał:  – Myślę, że starano by się działać skutecznie.Zdaniem byłego premiera, informacje o współpracy CIA z polskim wywiadem w sprawie tajnych więzień mogą być efektem wewnętrznych porachunków elit politycznych lub wywiadowczych USA. Dodał, że niektórzy polscy politycy i publicyści zmierzają do rozbicia polskich cywilnych służb wywiadowczych.",,
Naimski: Trybunał Stanu dla Millera i Pawlaka za działanie wbrew polskim interesom,"Pełnomocnik rządu ds. strategicznej infrastruktury energetycznej Piotr Naimski powiedział w programie „#Jedziemy”, że – jego zdaniem – Waldemar Pawlak i Leszek Miller powinni stanąć przed Trybunałem Stanu za działania wbrew polskim interesom. Polityk dodał, że chodzi o umowy dotyczące dostaw gazu.","Piotr Naimski został zapytany na antenie TVP Info o Waldemara Pawlaka w kontekście uzależnienia Polski od Federacji Rosyjskiej.– To jest skandal. Waldemar Pawlak, jako wicepremier w rządzie PO i PSL, w 2010 r. podpisał pakiet umów, które po prostu wydawały się absurdalne i dalej są szkodliwe dla Polski – powiedział pełnomocnik rządu ds. strategicznej infrastruktury energetycznej.Zdaniem Naimskiego, Pawlak powinien zostać pociągnięty do odpowiedzialności. – Uważam, że tego typu kwestie powinny być rozpatrywane przez Trybunał Stanu, dlatego że to jest działanie polityka najwyższego szczebla, które jest działaniem wbrew polskim interesom – powiedział. – Waldemar Pawlak proponował wtedy m.in., by przedłużyć ten kagańcowy kontrakt, który mamy ciągle jeszcze z Gazpromem na dostawy gazu do 2037 roku. W Komisji Europejskiej mu tłumaczono, że to nie jest najlepszy pomysł i że jest to ze szkodą dla Polski. To jest pewnego rodzaju absurdalna sytuacja – stwierdził rozmówca TVP Info.Naimski zwrócił uwagę, że przed Trybunałem Stanu powinien stanąć również premier Leszek Miller za to, że „doprowadził do unieważnienia podpisanych, zatwierdzonych umów i kontraktów pomiędzy Polską, Norwegią i Danią na dostawy gazu. Chodzi o lata 2001-2003.Naimski pytany był również, w związku z rozpoczynającą się w poniedziałek wizytą prezydenta Andrzeja Dudy w Stanach Zjednoczonych, o relacje między Polską a USA w obszarze energetycznym. Gość TVP Info zauważył, że współpraca energetyczna Polski z USA ma różne wymiary, m.in gazowy.– W tej chwili Polskie Górnictwo Naftowe i Gazownictwo ma podpisanych szereg umów na dostawy skroplonego gazu od amerykańskich producentów. Te umowy są elastyczne. One są o różnej długości, przewidziane są na różne okresy – mówił. Zapewnił, że to daje PGNiG bezpieczeństwo dostaw. Naimski przypomniał, że rozbudowany terminal gazoportu (w Świnoujściu) będzie przyjmował te dostawy w pełnym zakresie od 2022 i 2023 roku.Wskazał, że Polska współpracuje ze Stanami Zjednoczonymi również w dziedzinie cyberbezpieczeństwa, czyli bezpieczeństwa w sieci.– Możemy zbudować najnowocześniejsze elektrownie i terminale i gazociągi, ale jeśli będą one wystawione na ataki hakerskie bądź na działanie hybrydowe, jak teraz to nazywamy, a tak naprawdę wojenne, to będziemy bezbronni – mówił.Naimski odniósł się też do kwestii rezygnacji z wykorzystywania w energetyce węgla. – Polska ma węgiel, ma ten surowiec do wykorzystania, z punktu widzenia bezpieczeństwa kraju, bezpieczeństwa energetycznego nie możemy z tego rezygnować. W planach strategii energetycznej przedstawionej przez PiS do roku 2040 zakładamy, że mniej więcej połowa polskiej energii będzie produkowana w perspektywie 20-25 lat ciągle z węgla – zaznaczył.",,
Trump chce karnych ceł na import aut. Niemcy zaniepokojeni,Donald Trump zapowiedział wprowadzenie karnych ceł na import aut. Zdaniem amerykańskiego prezydenta obecny import zagraża amerykańskiemu bezpieczeństwu narodowemu. Niemcy ostro krytykują te plany.,"– Taką decyzję musimy traktować jako amerykańską prowokację – powiedział prezes Niemieckiej Izby Handlowo-Przemysłowej Eric Schweitzer. Przewodniczący Niemieckiego Związku Handlowego Holger Bingmann jest zdania, że stracą na tym wszyscy. – Te cła zaszkodzą zarówno niemieckiej gospodarce, jak i amerykańskim konsumentom – powiedział Bingmann. Premier Bawarii Markus Soeder w reakcji na amerykańskie karne cła chce obniżyć podatki dla producentów niemieckich aut. – Karne cła zmuszą nas do wprowadzenia nowej strategii dla przemysłu motoryzacyjnego – powiedział Soeder, dodając, że niemiecki przemysł motoryzacyjny potrzebuje sprawiedliwego i wolnego handlu. Niemieckie media oraz eksperci nie mają wątpliwości, że zapowiadane przez Donalda Trumpa karne cła na importowane do USA auta wyjątkowo niekorzystnie odbiją się na niemieckiej branży motoryzacyjnej.",,
Pelosi znów przewodniczącą Izby Reprezentantów. Gratulacje od Trumpa,Donald Trump pogratulował Nancy Pelosi wyboru na stanowisko przewodniczącej Izby Reprezentantów. Prezydent USA wyraził nadzieję na udaną współpracę z przedstawicielką Partii Demokratycznej.,,,
"„Powrót PO do władzy grozi, że zlikwidują wszystko, co wprowadził rząd PiS”","–  Przywrócą wszystkich byłych oficerów z powrotem. Przypomnę chociażby pana Mazgułę.  To są oficerowie, którzy byli szkoleni w Moskwie i byli związani z WSI.  Jedną dużą ustawą zlikwidują wszystko to, co wprowadził rząd PiS – mówiła w „Gościu Wiadomości” Elżbieta Witek, szefowa gabinetu politycznego premier Szydło.  Odniosła się do piątkowej dyskusji w Sejmie dotyczącej wotum nieufności wobec rządu. Wniosek złożyła PO.","Elżbieta Witek, szefowa gabinetu politycznego premier Szydło skomentowała także słowa Grzegorza Schetyny, który powiedział, że PiS z kiboli tworzy Obronę Terytorialną. Zdaniem Witek to obraźliwe sformułowanie. Jej zdaniem szef PO nie zna młodych, patriotycznie nastawionych ludzi.  – Oni są w moim okręgu.  Spotykam się z nimi najczęściej przy różnych uroczystościach państwowych – powiedziała.    – To są ludzie, którzy chcą pójść do wojska. Chcą być przeszkoleni. Chcą służyć w armii – przekonywała.  – Jeśli Grzegorz Schetyna z takim lekceważeniem i  w sposób obraźliwy mówi o tych młodych ludziach, to ja na jego miejscu bym się zastanowiła, czy tak powinien postępować – dodała.     Wyjaśniła, że do Obrony Terytorialnej zgłosiło się już 16 tysięcy młodych ludzi i – jak dodała – z pewnością będzie ich jeszcze więcej. ",,
TNS Polska: 40 proc. poparcia dla PiS,"40 proc. poparcia dla PiS, 34 proc. dla PO, 13 dla SLD i 6 dla Ruchu Palikota. Gdyby wybory odbyły się dzisiaj, te cztery partie znalazłyby się w Sejmie – wynika z najnowszego sondażu TNS Polska, przeprowadzonego na zlecenie „Wiadomości” TVP1. – To już stała, ustabilizowana różnica między PiS a PO – komentuje dr Bartłomiej Biskup z Instytutu Nauk Politycznych Uniwersytetu Warszawskiego.",,,
Donald Trump ułaskawił byłego magnata prasowego Conrada Blacka,Prezydent Donald Trump ułaskawił byłego magnata prasowego Conrada Blacka skazanego w 2007 r. w USA za oszustwa i utrudnianie wymiaru sprawiedliwości. Black jest autorem pochlebnej dla Trumpa jego biografii.,"Jak oświadczyła rzeczniczka Białego Domu Sarah Sanders, Black, znany również jako lord Black de Crossharbour, dokonał „istotnego wkładu w biznes, w myśl polityczną i historyczną”.Urodzony w Kanadzie i posiadający brytyjskie obywatelstwo 74-letni Black jest znanym zwolennikiem Trumpa, którego nazywa swoim przyjacielem. W 2018 r. opublikował jego biografię „Donald Trump: prezydent jak nikt inny” („Donald Trump: A President Like No Other”).W latach 90. Black stał na czele imperium prasowego Hollinger Inc., do którego należały takie dzienniki, jak brytyjski „Daily Telegraph”, izraelski „Jerusalem Post”, amerykański „Chicago Sun-Times” i kanadyjski „National Post”.W 2007 r. został uznany winnym przywłaszczenia milionów dolarów ze sprzedaży niektórych tytułów prasowych i skazany na karę więzienia.",,
"Wałęsa obraża Kornela Morawieckiego, Schetyna nie protestuje","Grzegorz Schetyna był jednym z aktywniejszych młodych działaczy Solidarności Walczącej. Rozeszliśmy się dopiero w trakcie Okrągłego Stołu – w takich słowach Kornel Morawiecki wspominał współpracę sprzed lat z obecnym liderem Koalicji Obywatelskiej. Równie dobrze o zmarłym marszałku seniorze wypowiadał się Schetyna: „To ważna postać dla polskiej historii” – mówił. Schetyna nie zaprotestował jednak, kiedy Lech Wałęsa na konwencji KO obrażał zmarłego Morawieckiego i nazywał go „zdrajcą”.","W niedzielę podczas konwencji KO w Warszawie głos zabrał były prezydent Polski Lech Wałęsa. Po skrytykowaniu polityków opozycji Wałęsa odniósł się do zmarłego marszałka seniora Kornela Morawieckiego, nazywając jego działania „zdradą”, a jego samego „zdrajcą”.Zebrani na konwencji politycy KO – wśród nich Grzegorz Schetyna i Małgorzata Kidawa-Błońska – po przemowie Wałęsy bili mu brawo i dziękowali za obecność okrzykami.Lider KO Grzegorz Schetyna nie zaprotestował, kiedy Wałęsa nazywał „zdrajcą” Kornela Morawieckiego. A przecież jeszcze przed kilkoma dniami wspominał jego postać w bardzo wzniosłych słowach. – Moja przyjaźń z Kornelem Morawieckim w latach 80. była elementem naszej wspólnej drogi do niepodległości, do wolnej Polski. Spotkaliśmy się w 1983 roku po raz pierwszy. Pamiętam to jak dziś, w lokalu konspiracyjnym. Miałem przyjemność pracować z nim być w konspiracji, współtworzyć struktury Solidarności Walczącej. Będę to zawsze pamiętał – mówił Schetyna.– To ważna postać dla polskiej historii. Nie bylibyśmy dzisiaj tutaj, w wolnym Wrocławiu, w wolnej Polsce, gdyby nie jego zaangażowanie, wielka wizja, którą realizował, ale też skromność i ludzka przyzwoitość – dodawał.W podobnym tonie o Schetynie wypowiadał się sam Kornel Morawiecki. Przypomnijmy, Schetyna razem z Morawieckim działał w Solidarności Walczącej. – Był jednym z aktywniejszych młodych działaczy SW – mówił zmarły marszałek senior.",,
Przyznano tytuły Pracodawca Godny Zaufania,"W siedzibie Krajowej Izby Gospodarczej odbyło się uroczyste ogłoszenie laureatów i wręczenie nagród w IX edycji konkursu o tytuł Pracodawca Godny Zaufania. Wyróżniono m.in. Polską Agencję Żeglugi Powietrznej, PGE i Pocztę Polską. Ponadto przyznano wyróżnienia dziennikarzom: Annie Popek z Telewizji Polskiej oraz Michałowi Dobrołowiczowi z RMF FM. W tym roku wręczono siedem nagród.","Organizatorzy, m.in. Krajowa Izba Gospodarcza i Fundacja Polskiego Godła Promocyjnego „Teraz Polska”, nagradzają firmy i instytucje, które w zakresie polityki pracowniczej sięgają po ciekawe i skuteczne rozwiązania – uwzględniając rozwój zawodowy pracowników i ochronę ich praw.   Tak jak w poprzedniej edycji, w skład kapituły weszli  przedstawiciele instytucji pozarządowych – organizacji przedsiębiorców, think-tanków i uczelni.     Wyróżnienia w siedmiu kategoriach  Wyróżniono następujące firmy: w kategorii Programy stażowe zwyciężyła firma Emitel za program stażowy skierowany do uczniów szkół średnich oraz studentów uczelni technicznych związanych z telekomunikacją czy teletransmisją.  W kategorii Wolontariat nagrodzono firmę PGE Polską Grupę Energetyczną za program Wolontariatu Pracowniczego PGE. Przez 5 lat trwania programu 740 Wolontariuszy PGE zrealizowało 220 własnych, autorskich projektów w całej Polsce i poświęciło ponad 57 000 godzin wolontariackich (co jest równe pracy jednego pracownika przez ponad 28 lat). Oprócz programu Wolontariatu Pracowniczego PGE, pracownicy włączają się także w akcje proekologiczne. W kategorii Motywacja zwycięska okazała się firma Benefit Systems. Nagroda została jej przyznana za pakiet programów motywacyjnych skierowanych do pracowników z zakresu sportu, opieki zdrowotnej, ubezpieczeń, dofinansowania do studiów podyplomowych, bezpłatnych kursów językowych oraz szkoleń zawodowych.    W kategorii Edukacja nagrodzono firmę Żabka za program Akademia Żabki, czyli inicjatywę szkoleniową, na którą składają się bezpłatne, zaawansowane i specjalistyczne szkolenia w Polsce oraz za granicą. Część szkoleń oferowanych jest również poprzez platformę e-learningową.  W kategorii Bezpieczeństwo zwyciężyła Polska Agencja Żeglugi Powietrznej – pierwsza, instytucja w branży lotniczej w Polsce, która wprowadziła politykę Just Culture. Zasady Just Culture, czyli sprawiedliwego traktowania, zostały wypracowane wraz ze stroną społeczną. Ich celem jest budowanie przestrzeni zaufania pracowników i zachęcanie osób do zgłaszania informacji dotyczących bezpieczeństwa, tak aby można było bezpośrednio reagować na sytuacje mogące mieć wpływ na bezpieczeństwo lub potencjalnie niebezpieczne.    W kategorii Firma Przyjazna Niepełnosprawnym tytuł „Pracodawcy Godnego Zaufania” zdobyła Poczta Polska za wprowadzenie Polityki zatrudniania osób z niepełnosprawnościami w Poczcie Polskiej, stworzonej dla osób zatrudnionych jak i aplikujących na wszystkie stanowiska w Poczcie Polskiej. Jej głównym celem jest wyrównywanie szans w zatrudnianiu osób z niepełnosprawnościami. Dodatkowo, przy współpracy z PFRON i Fundacją Aktywizacja w ramach projektu Praca – Integracja, w ciągu 2 lat – do końca 2019 r. – zakładane jest zatrudnienie 400 osób z niepełnosprawnościami na różnych stanowiskach. W tym roku przyznano Nagrodę Specjalną Nagroda Specjalna Pracodawcy Godnego Zaufania przypadła firmie PwC za wszystkie działania skierowane do pracowników, takie jak  między innymi: program płatnych poleceń pracowniczych, ubezpieczenie zdrowotne, bogaty program kafeteryjny dla pracowników, szkolenia, cykliczne eventy fitness&beauty, karta sportowa, a także masaże w biurze. W Konkursie wyróżniono również dziennikarzy zajmujących się tematyką pracowniczą. Nagrodę Pracodawca Godny Zaufania w kategorii dziennikarskiej otrzymali: Anna Popek, dziennikarka i prezenterka Telewizji Polskiej oraz dziennikarz RMF FM - Michał Dobrołowicz.  Wyróżnienie dla dziennikarki TVP Anna Popek została wyróżniona za promowanie dobrych praktyk przez pracodawców w relacjach z pracownikami, a także potrzebę edukowania społeczeństwa na temat odpowiedzialnej polityki pracowniczej w takich programach jak, m.in. „Wstaje Dzień” czy „Pytanie na Śniadanie”.  Michał Dobrołowicz został doceniony za zaangażowanie w problemy społeczne i pracownicze, obecność blisko bieżących problemów, takich jak protesty lekarzy rezydentów, fizjoterapeutów, pielęgniarek. W swojej karierze prowadził również program „Twoje niesamowite miejsce”, który przybliżał słuchaczom tajniki ciekawych zawodów.",,
Izraelski MSZ zarzucił Unii Europejskiej „podwójną moralność”,"Skrytykowany za swoją politykę w kwestii palestyńskiej, Izrael oskarżył Unię Europejską o „podwójną moralność”. UE nie jest jednak w swej krytyce odosobniona – ekspansję Izraela na ziemiach palestyńskich krytykuje m.in. ambasador USA w Tel Awiwie.","Izraelski MSZ zarzucił Unii Europejskiej „podwójną moralność” i oświadczył, że nie jest ona „uczciwym partnerem” w związku z jej postawą wobec procesu pokojowego z Palestyńczykami.Rzecznik izraelskiego MSZ Emmanuel Nahson oświadczył, że Unia Europejska „nie bierze pod uwagę odpowiedzialności, jaką ponoszą władze Autonomii Palestyńskiej w podsycaniu fali palestyńskiego terroryzmu”. Odniósł się w ten sposób do poniedziałkowego komunikatu szefów dyplomacji państw UE, którzy stwierdzili, że „wszystkie porozumienia między Izraelem a UE powinny jasno i w sposób oczywisty podkreślać, że nie podlegają zastosowaniu na terytoriach okupowanych przez Izrael w 1967 roku”. „Nie stanowi to bojkotu Izraela, czemu Unia Europejska stanowczo się przeciwstawia” – podkreślili unijni ministrowie. Przypomnieli w związku z tym, że UE uznaje żydowskie osiedla zakładane na palestyńskich terytoriach okupowanych za „nielegalne” w świetle prawa międzynarodowego i stanowiące „przeszkodę na drodze do pokoju”.Rząd Izraela uskarżał się wcześniej, że „Unia Europejska z 200 konfliktów granicznych na całym świecie postanowiła zareagować tylko na ten jeden, dyskryminując Izrael. To podejście uniemożliwia Unii odgrywanie roli sprawiedliwego partnera w rozwiązywaniu konfliktu”. Izrael potępia raport Human Rights WatchJako „zniechęcający do koegzystencji, koordynacji i współpracy między Izraelczykami a Palestyńczykami” MSZ Izraela ocenił we wtorek raport międzynarodowej organizacji obrońców praw człowieka Human Rights Watch w sprawie funkcjonowania izraelskich przedsiębiorstw zakładanych na terytorium okupowanego zachodniego Brzegu.162-stronicowy raport zatytułowany „Jak biznes w osiedlach (żydowskich) przyczynia się do łamania praw Palestyńczyków” stwierdza, że ta działalność handlowa sprzeczna z prawem międzynarodowym umożliwia dobre interesy żydowskim osadnikom i nie pozwala na rozwój gospodarki palestyńskiej.Ambasador Stanów Zjednoczonych w Izraelu Daniel Shapiro oświadczył, że „jest zaniepokojony i zatroskany” z powodu izraelskiej strategii budownictwa na Zachodnim Brzegu. Amerykański dyplomata, który przemawiał w poniedziałek na posiedzeniu izraelskiego Krajowego Instytutu Studiów Strategicznych, podkreślił, że rozbudowa tych osiedli stawia pod znakiem zapytania intencje Izraela. Dodał, że Izrael zalegalizował pewną liczbę tych osiedli wbrew apelom USA, aby tego nie czynił.",,
Kosiniak-Kamysz: Chcę wezwać prezydenta do zawetowania ustawy o sądach,"– Chcę wezwać – nie tylko zaapelować – ale wezwać prezydenta Dudę do zawetowania tej ustawy. Do zatrzymania destrukcji dojścia do sprawiedliwości (...). Chcę wezwać prezydenta Dudę, do tego, żeby zastanowił się, nie słuchał poleceń partyjnych – powiedział w sobotę szef PSL Władysław Kosiniak-Kamysz. Polityk stwierdził jednocześnie, że należy poważnie rozważyć wniosek o postawienie Dudy przed Trybunałem Stanu.","Uchwalona w piątek przez Sejm nowelizacja ustaw sądowych wprowadza m.in. odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”. Senat ma na odniesienie się do każdej sejmowej ustawy 30 dni. Jeżeli w tym okresie nie zajmie stanowiska, ustawę uznaje się za uchwaloną i trafia do prezydenta.  – Przewidujemy ten scenariusz, że ta ustawa trafi do prezydenta Dudy. Chcę wezwać – nie tylko zaapelować - ale wezwać prezydenta Dudę do zawetowania tej ustawy. Do zatrzymania destrukcji dojścia do sprawiedliwości (...). Chcę wezwać prezydenta Dudę, do tego, żeby zastanowił się, nie słuchał poleceń partyjnych. Ja jako prezydent - to też chciałbym zadeklarować – bym tę ustawę na pewno zawetował – powiedział w radiu „Zet” Kosiniak-Kamysz.  Przyznał jednocześnie, że trudno jest wierzyć w to, że prezydent zawetuje tę ustawę. – Wyrok Sądu Najwyższego, dotyczący powoływania sędziów nowej KRS, (...) w jakiś sposób, pokazuje blamaż legislacyjny pana prezydenta. On proponował wiele rozwiązań o izbach, o nowelizacji ustawy o SN. Myślę, że on to bierze osobiście, jako prawnik do siebie. Ciężko uwierzyć w to, że będzie chciał zawetować tę ustawę. Ale dopóki jest nadzieja i jest szansa, to trzeba skorzystać ze wszystkich możliwości, żeby doprowadzić do zatrzymania złego prawa – powiedział.  Zdaniem Kosiniaka-Kamysza Senat powinien niezwłocznie przystąpić do prac nad znowelizowaną przez Sejm ustawą. Kosiniak-Kamysz był pytany o Trybunał Stanu dla prezydenta Dudy. – Trzeba to bardzo mocno przeanalizować, jeżeli będą do tego wskazania, to jak najbardziej – powiedział. Jego zdaniem taki wniosek padnie, „ale to musi dojść do zmiany władzy”.  W piątek o wstrzymanie prac nad nowelizacją ustawy sądowej zwróciła się w liście do prezydenta, premiera, marszałków Sejmu i Senatu Komisja Europejska. Wiceszefowa KE Viera Jourova zachęciła mocno polskie władze do skonsultowania z Komisją Wenecką Rady Europy tego projektu i wszystkie organy państwa do wstrzymania prac nad projektem do czasu przeprowadzenia wszystkich niezbędnych konsultacji.  Marszałek Senatu Tomasz Grodzki zapowiedział, że „jeżeli trafi do nas ten dokument, jeżeli Sejm nie pójdzie za tymi sugestiami (zawartymi w liście – PAP) i nie wstrzyma prac, Senat z najwyższą starannością będzie starał się, w statutowym, regulaminowym czasie 30 dni, przeprowadzić cały proces legislacyjny, łącznie z zasięgnięciem opinii Komisji Weneckiej oraz ekspertów zagranicznych, jeżeli będzie to potrzebne”.  Senat może przyjąć ustawę bez zmian, wnieść do niej poprawki, może ją też odrzucić w całości. Poprawki lub uchwałę Senatu odrzucającą ustawę Sejm odrzuca bezwzględną większością głosów przy obecności co najmniej połowy posłów.",,
Lewica rządziła tym krajem od półtorej dekady. Teraz zmiana,"1 marca 2020 r. rządy w Urugwaju obejmie Luis Lacalle Pou, kandydat centroprawicowej Partii Narodowej, który niewielką różnicą wygrał w niedzielę drugą turę wyborów prezydenckich. Media podkreślają, że wygrana Pou oznacza odsunięcie od władzy lewicy po 15 latach rządów.","Lacalle Pou, 46-letni prawnik, który jest synem byłego prezydenta Luisa Alberto Lacalle (1990-95) i byłej senator Julii Pou, przejmie urząd z rąk lewicowego prezydenta Tabare Vazqueza związanego z lewicowym Szerokim Frontem. Ten ostatni nie startował w wyborach. Kontrkandydatem Pou był Daniel Martinez - od 2015 r. do kwietnia 2019 r. burmistrz Montevideo, a wcześniej szef publicznej firmy naftowej Ancap i minister przemysłu. Martinez uznał w czwartek zwycięstwo rywala i potwierdził, że spotka się z nim już w piątek. Zgodnie z urugwajską ordynacja wyborczą zwycięzca II tury wygrywa wybory zwykłą większością głosów. Liczący 3,4 mln mieszkańców Urugwaj, podobnie jak cała Ameryka Łacińska, przeżywa obecnie dotkliwy spadek koniunktury gospodarczej. W ocenie komentatorów urugwajscy wyborcy opowiedzieli się za pragmatycznym programem gospodarczym kandydata centroprawicy, ponieważ wiążą z nim nadzieję na poprawę.",,
Szef sejmowej komisji przewiduje: ustawa o wsparciu frankowiczów jesienią,Jesienią powinna zostać przyjęta przez parlament nowa ustawa o wsparciu kredytobiorców – zapowiedział w piątek szef sejmowej komisji finansów Andrzej Szlachta (PiS).,"Sejmowa komisja finansów zebrała się w piątek na wniosek klubów opozycyjnych, by debatować o problemie tzw. frankowiczów.Dyskutowano o zaawansowaniu prac legislacyjnych nad ustawami, których celem miałaby być poprawa sytuacji posiadaczy walutowych kredytów mieszkaniowych, o wsparciu rządu dla kredytobiorców oraz działaniach związanych z denominacją kredytów podjętych przez banki.Andrzej Szlachta wyraził nadzieję, że zostanie uchwalona ustawa o wsparciu kredytobiorców, której projekt przedłożył prezydent, i że stanie się to przed upływem trzech lat od wyborów w 2015 roku i przejęciu władzy przez obecny rząd.Po posiedzeniu w rozmowie z dziennikarzami doprecyzował, że powinno to nastąpić np. jeszcze w październiku. – Podczas posiedzenia komisji mówiłem, że okres trzech lat nie zostanie przekroczony, ale chciałbym, by w październiku już to przeszło – mówił. Obecnie w Sejmie są cztery projekty ustaw dotyczące frankowiczów. Zajmuje się nimi specjalna podkomisja, którą kieruje poseł PiS Tadeusz Cymański. Ostatnie posiedzenie podkomisji odbyło się 22 marca br. Kolejne miało się odbyć w końcu maja, ale zostało przełożone.Podkomisja ma pracować przede wszystkim nad ostatnim projektem prezydenckim. Tadeusz Cymański zauważył, że to jedyny projekt, wobec którego pozytywną opinię wyraził rząd. Również on zapowiedział, że „ta ustawa będzie procedowana”.W sierpniu 2017 roku prezydent złożył w Sejmie projekt nowelizacji ustawy z 2015 roku o wsparciu kredytobiorców, znajdujących się w trudnej sytuacji, którzy zaciągnęli kredyt mieszkaniowy. Projekt stwarza nowe, większe możliwości uzyskania takiego wsparcia.Zakłada m.in. dwukrotne podniesienie minimum dochodowego umożliwiającego wnioskowanie o wsparcie. Zgodnie z propozycją, byłaby to sytuacja, gdy koszty kredytów przekraczają 50 proc. dochodów (dotąd było 60 proc.). Ponadto zwiększona miałaby zostać wysokość możliwego comiesięcznego wsparcia z 1,5 tys. do 2 tys. złotych, wydłużony okres możliwego wsparcia z 18 do 36 miesięcy (co w sumie dawałoby 72 tys. zł) oraz wydłużony okres bezprocentowej spłaty otrzymanego z Funduszu wsparcia z 8 do 12 lat. Możliwe byłoby także umorzenie części zobowiązań z tytułu wsparcia, szczególnie w sytuacji regularnego spłacania rat.",,
Trump oddał hołd poległym żołnierzom. Pierwsze wystąpienie po powrocie z Europy,"Na Cmentarzu Narodowym w Arlington pod Waszyngtonem prezydent USA Donald Trump wziął udział w obchodach Dnia Pamięci. Święto, obchodzone tradycyjnie w ostatni poniedziałek maja, upamiętnia żołnierzy poległych w konfliktach zbrojnych, w których brały udział Stany Zjednoczone.","– Mam nadzieję, że każdego dnia będziemy w stanie udowodnić, że jesteśmy warci nie tylko poświęcenia i służby tych, którzy tu spoczywają, ale także wyrzeczeń ich rodzin i ukochanych. Tych, których pozostawili po sobie - wyjątkowych, wyjątkowych ludzi - powiedział Trump po złożeniu wieńca na Grobie Nieznanych Żołnierzy.Wyjątkowi ludzie Prezydent jako przykład takich „wyjątkowych ludzi”, których bliscy oddali swoje życie ojczyźnie, wskazał rodzinę emerytowanego generała piechoty morskiej Johna Kelly'ego, wielokrotnie odznaczonego za męstwo weterana operacji w Iraku, obecnie ministra bezpieczeństwa narodowego.Jego najstarszy syn, oficer piechoty morskiej Robert Kelly, w roku 2010 zginął w Afganistanie w wyniku wybuchu miny. Miał 29 lat. Młodszy syn gen. Kelly'ego - John Kelly Jr. - jest majorem piechoty morskiej i jeszcze w tym tygodniu wyruszy na kolejną w swojej karierze, wielomiesięczną służbę w Iraku. Po wygłoszeniu przemówienia Trump, w milczeniu, przeszedł do kwatery nr 60 Cmentarza Narodowego, gdzie znajduje się ponad 800 grobów żołnierzy, którzy od 2001 roku zginęli w Afganistanie i Iraku.Poniedziałkowe wystąpienie na Cmentarzu Narodowym w Arlington i udział Trumpa w uroczystościach Dnia Pamięci były pierwszymi, w których wystąpił w roli zwierzchnika amerykańskich sił zbrojnych. A także pierwszym jego publicznym wystąpieniem od zakończenia w sobotę wieczorem pierwszej oficjalnej podróży zagranicznej od objęcia urzędu. Prezydent po powrocie ogłosił „olbrzymi sukces” tej podróży, jednak amerykańskie media oceniły ją odmiennie.Nowe problemy Do starych problemów Trumpa doszły teraz nowe, wywołane rewelacjami, że Jared Kushner, zięć i jeden z najbliższych jego doradców, próbował jeszcze przed zaprzysiężeniem prezydenta utworzyć „poufny kanał komunikacji” z władzami rosyjskimi. W rezultacie Trump, który podczas 9-dniowej podróży unikał konfrontacji i nie publikował kontrowersyjnych wpisów na Twitterze, powrócił do tego zwyczaju.„Moim zdaniem wiele z przecieków wydostających się z Białego Domu to sfabrykowane kłamstwa, tworzone przez media produkujące fake news” - napisał na Twitterze w niedzielę.Na Cmentarzu Narodowym w Arlington, gigantycznej nekropolii położonej na przeciwległym od Białego Domu brzegu Potomaku w stanie Wirginia, znajduje się ponad 400 tys. grobów żołnierzy, którzy walczyli w konfliktach zbrojnych, i ich najbliższych rodzin.",,
Wiceszef MSWiA: manifestujący podważają podstawy demokracji,"– Manifestujący w niedzielę przed Sądem Najwyższym i Sejmem podważają swoimi działaniami podstawy demokracji i wyniki wyborów – uważa wiceminister MSWiA, polityk PiS Jarosław Zieliński. Pytany, czy demonstracje zrobiły na nim wrażenie, odpowiedział krótko: tak, bardzo złe.","Minister w Białymstoku wręczył samorządowcom promesy na usuwanie skutków kataklizmów.Pytany przez dziennikarzy, czy robią na nim wrażenie manifestacje, które odbyły się w niedzielę przed Sądem Najwyższym i Sejmem, powiedział: Tak, robią na mnie bardzo złe wrażenie. – Manifestujący podważają swoimi działaniami podstawy demokracji, podważają wynik wyborów. Demokracja to szacunek i uhonorowanie wyników wyborów – podkreślił Zieliński. Mówił, że kiedy rządziła koalicja PO-PSL, PiS nie kwestionował „ich prawa do rządzenia, bo oni wygrywali wybory”. – Zgłaszaliśmy zastrzeżenia do tej polityki, kontestowaliśmy różne złe rzeczy, a było ich dużo, a przede wszystkim pracowaliśmy nad swoją wizją Polski – lepszej, lepiej zarządzanej – powiedział Zieliński. „PiS Realizuje program wyborczy” Dodał, że został przygotowany program, z którym politycy PiS objechali Polskę. – Został poparty przez wyborców i ten program teraz konsekwentnie realizujemy – mówił wiceszef MSWiA. Przypomniał, że jednym z punktów tego programu była naprawa wymiaru sprawiedliwości. – Ta naprawa się musi dokonać i się dokona, niezależnie od tego, ile jeszcze głośnych nazwisk będzie wypowiadało swoje treści sprzeciwu – powiedział Zieliński. – Trzeba naprawdę dać szansę demokratycznie wybranemu parlamentowi na pracę nad ustawami. Blokowanie Sejmu, mównicy sejmowej, organizowanie sprzeciwu pod Sądem Najwyższym, wcześniej pod Trybunałem Konstytucyjnym, do niczego dobrego nie doprowadzi – uważa Zieliński. Publiczne wysłuchanie projektu ustawy o SNPytany był też, co sądzi o publicznym wysłuchaniu projektu PiS ustawy o SN zorganizowanym w Sejmie, w którym wzięli udział przedstawiciele klubów opozycyjnych. Zieliński powiedział, że czytanie tej ustawy odbędzie się na posiedzeniu Sejmu i wtedy będzie nad nią debata. – Zachęcam, zapraszam opozycję do tego, żeby pracowała rzeczowo i merytorycznie, a nie próbowała tej sprawy wykorzystywać do swoich celów, żeby zakwestionować rząd Prawa i Sprawiedliwości i większość parlamentarną PiS – powiedział Zieliński. Mówił, że jeśli opozycja ma pomysły i uwagi merytoryczne do ustawy, to „o nich zawsze warto rozmawiać”. – Jeśli ktoś zgłasza ciekawy pomysł, racjonalny, to jesteśmy w stanie go rozważać – dodał Zieliński. Opozycja się nie zjednoczyNa pytanie, czy obawia się zjednoczenia opozycji, Zieliński odpowiedziałł, że opozycja nie jest się w stanie połączyć. – Zapotrzebowanie na to, żeby była silniejsza opozycja przeciw Prawu i Sprawiedliwości, przeciw tej formacji politycznej, która naprawia Polskę, chyba się nie ziści – z tego powodu, że opozycja nie jest do tego zdolna – stwierdził. – Zupełnie nie rozumiem sensu i logiki działania obecnej opozycji. W jej interesie, ale ja nie jestem jej rzecznikiem, żeby ją pouczać, leżałoby przygotowanie kontrprogramu dla programu Prawa i Sprawiedliwości i próba zdobycia poparcia dla niego. To by było normalne w demokracji. Ale oni, mając usta pełne haseł demokratycznych, w istocie demokrację podważają, chcą autorytaryzmu – powiedział Zieliński.",,
"Wiceprezes PSL oskarża PiS o zakup kopalni w Chile. Tyle, że kupiono ją za rządów PO-PSL","– Nie będziemy (…) prosić spółki Skarbu Państwa, by kupowały dodatkowe kopalnie w Chile – mówił w TVP Info Dariusz Klimczak, wiceprezes PSL. W ten sposób uzasadniał, skąd jego ugrupowanie wzięłoby pieniądze na swoje obietnice wyborcze. Problem w tym, że nic by w ten sposób nie zaoszczędził, bo kontrowersyjna inwestycja KGHM, którą przytoczył, miała miejsce właśnie za rządów PO-PSL.","Polityk PSL w programie „Gość Wiadomości” wymieniał kolejne inwestycje realizowane przez rząd PiS, na których jego zdaniem można by zaoszczędzić. – Nie będziemy realizować takich kosztownych inwestycji jak chociażby budowa Centralnego Portu Komunikacyjnego, nie będziemy za publiczne pieniądze badać dna Atlantyku albo prosić spółki skarbu państwa, by kupowały dodatkowe kopalnie w Chile. Takich niepotrzebnych wydatków, które realizuje obecny rząd, jest wiele – mówił Klimczak, zapytany, skąd PSL weźmie pieniądze na realizację swojego programu wyborczego. – Ale kopalnia w Chile to była chyba za rządów PO-PSL – wtrącił kandydat Radosław Fogiel, zastępca rzecznika PiS i kandydat do Sejmu. – Nie, KGHM kupił ją właśnie za rządów PiS – zapewniał jeszcze raz polityk PSL. – Nie jestem przekonany – odpowiedział Fogiel. Rację miał polityk PiS. Kopalnię Sierra Gorda w Chile KGHM zakupił w 2011 r. W wydanym kilkanaście dni temu oświadczeniu spółki, jej władze krytycznie wypowiedziały się o przedsięwzięciu.",,
Prezydent Sudanu proponuje utworzenie rosyjskiej bazy wojennej,"Przywódcy Rosji i Sudanu omówili możliwość utworzenia rosyjskiej bazy wojennej nad Morzem Czerwonym. – Najpierw rozmawiałem o tym z prezydentem Putinem, potem z ministrem obrony Szojgu – powiedział Umar al-Baszir, dyktator Sudanu.","Dyktator ścigany przez Międzynarodowy Trybunał Karny za zbrodnie ludobójstwa składa w Rosji kilkudniową wizytę. Formalnym pretekstem dla niej jest współpraca gospodarcza dwóch krajów. Jednak Umar al-Baszir nie ukrywa, że zamierza w Moskwie znaleźć protektora i militarne wsparcie wobec – jak to określił – „agresywnej polityki Stanów Zjednoczonych”.Rosja potwierdziła wolę dostarczenia w tym roku do dotkniętego głodem kraju miliona ton zbóż. Strony omówiły kwestię zakupu przez Sudan myśliwców Su-30 i Su-35, także kompleksów przeciwlotniczych S-300, kutrów rakietowych oraz trałowców. Wiceprzewodniczący komisji obrony Rady Federacji Franc Klincewicz powiedział, że temat rosyjskiej bazy w Sudanie będzie można rozważyć dopiero po złożeniu oficjalnej propozycji przez władze w Chartumie.",,
„O. Rydzyk przekracza granice pomówienia”,"Artykuły na temat nowego konkursu na miejsca na multipleksie, które ukazały się w mediach związanych z o. Tadeuszem Rydzykiem, przekroczyły granice pomówienia – powiedział  szef KRRiT Jan Dworak. Jak dodał, KRRiT rozważy podjęcie kroków prawnych w tej sprawie.","Przewodniczący Krajowej Rady Radiofonii i Telewizji przytoczył podczas środowej konferencji prasowej tytuły artykułów, jakie w ostatnich dniach ukazywały się w „Naszym Dzienniku” na temat ogłoszonego pod koniec grudnia konkursu na miejsca na multipleksie, m.in. „Koalicja przeciw Trwam” i „Konkurs z ustawką”.   – To są pomówienia mówiące o tym, że konkurs na MUX-1 jest konkursem jakoś już z góry rozstrzygniętym. W swoich wypowiedziach mówi to wprost o. Tadeusz Rydzyk. Albo że Krajowa Rada, albo jej członkowie, podejmują jakieś działania przeciwko Telewizji Trwam. Oświadczam, że nie ma to nic wspólnego z prawdą – powiedział Dworak.   W rozdanym dziennikarzom oświadczeniu szef KRRiT podkreślił, że „z uwagi na zainteresowanie Konferencji Episkopatu Polski udziałem Telewizji Trwam w procesie koncesyjnym na naziemne nadawanie cyfrowe sygnału telewizyjnego KRRiT kilkakrotnie przekazywała pisemne informacje księżom biskupom oraz była zapraszana na spotkania m.in. odbywające się na forum Komisji Wspólnej Rządu i Episkopatu”.  Zadeklarował też, że KRRiT „gotowa jest nadal wyjaśniać wszystkie wątpliwości, lecz w sposób i w zakresie, który nie naruszy zasad konkursu”.    Pytany, czy Krajowa Rada rozważa podjęcie kroków prawnych wobec mediów publikujących informacje, które w ocenie KRRiT są pomówieniami, Dworak powiedział, że „taki punkt na pewno stanie na posiedzeniu Krajowej Rady”. Najbliższe posiedzenie zaplanowane jest na wtorek.   Zasiadający w KRRiT Krzysztof Luft odniósł się z kolei do wywiadu z o. Rydzykiem, jaki we wtorek ukazał się w „NDz” . Redemptorysta ocenił w nim m.in., że kryteria, jakie zostały zapisane w ogłoszeniu o konkursie na program społeczno-religijny, m.in. to, że audycje mają propagować tolerancję i treści ekumeniczne oraz działania w duchu dialogu międzyreligijnego to „tworzenie jakiejś nowej religii”.   – Ten zapis jest niemal co do słowa zbieżny z tymi zapisami, które znajdują się w koncesji, które do dzisiaj wykonuje TV Trwam. (...) Te sformułowania są zawarte w warunkach programowych, które zostały zaproponowane przez nadawcę, tj. fundację Lux Veritatis, której o. Rydzyk jest prezesem, w roku 2003 i tak zostały zapisane w koncesji –powiedział Luft.  Konkurs na cztery ostatnie miejsca na pierwszym multipleksie (MUX-1) KRRiT ogłosiła pod koniec ub.r. Krajowa Rada zdecydowała, że otrzymają je podmioty nadające programy: społeczno-religijny, filmowy, edukacyjno-poznawczy oraz dla dzieci w wieku od 4 do 12 lat. Na oferty nadawców Krajowa Rada czeka do 25 lutego 2013 r.   Na MUX-1 czasowo – do 27 kwietnia 2014 r. – znajdują się m.in. programy TVP. Programy wybrane w trwającym konkursie mają je zastąpić.  W rozmowie z ""Naszym Dziennikiem"" o. Rydzyk mówił ostatnio:  ""Nie mogę ujawnić, kto mi o tym powiedział, ale rzeczywiście są podejmowane działania, aby utworzyć podmiot, który miałby dostać koncesję na naziemne nadawanie cyfrowe. W te działania są zaangażowani m.in. członkowie Krajowej Rady i niektórzy duchowni"".  Ocenił też, że „niedanie miejsca na MUX-1 będzie równoznaczne z likwidacja tej telewizji”. Szef Lux Veritatis zaapelował też o dalsze zbieranie podpisów pod protestem „przeciwko dyskryminowaniu Telewizji Trwam”, organizowanie manifestacji i interweniowanie u posłów i senatorów.  TV Trwam posiada koncesję na nadawanie drogą satelitarną; program można odbierać w sieciach kablowych i na platformach satelitarnych. W lipcu ub.r. koncesja dla TV Trwam została przedłużona do 2023 r.",,
Radiowóz eskortujący Kwaśniewskiego potrącił rowerzystę,Radiowóz eskortujący Aleksandra Kwaśniewskiego z Krakowa na lotnisko w Balicach potrącił rowerzystę – informuje „Gazeta Krakowska”. Mężczyzna w ciężkim stanie trafił do szpitala.,"Do zdarzenia doszło w niedzielę ok. godz. 14.00 na ul. Mirowskiej. Ze wstępnych ustaleń policji wynika, że winę za potrącenie ponosi kierowca radiowozu, który nie ustąpił pierwszeństwa przejazdu rowerzyście – pisze gazeta. Eskorta byłego prezydenta nie była oficjalnym przejazdem uprzywilejowanym, a radiowóz nie jechał na sygnałach.„Samochód Aleksandra Kwaśniewskiego był prowadzony przez radiowóz z wydziału ruchu drogowego” – wyjaśnia gazecie Katarzyna Cisło, z biura prasowego małopolskiej policji. Kierującym radiowozem był prawdopodobnie 26-letni funkcjonariusz policji. Z kolei poszkodowany mężczyzna to 58-letni mieszkaniec Krakowa.„Do zdarzenia doszło przy niewielkiej prędkości w trakcie skręcania w lewo” – powiedział dziennikowi były prezydent. Z jego relacji wynika, że rowerzysta upadł na jezdnię i uderzył o nią głową. „Samochód, którym jechałem zatrzymał się, a oficer Biura Ochrony Rządu, który mi towarzyszył natychmiast udzielił poszkodowanemu pierwszej pomocy” – dodał Aleksander Kwaśniewski.Przedstawiciele szpitala nie chcą udzielać informacji na temat stanu zdrowia poszkodowanego.  Sprawą zajęła się krakowska prokuratura.",,
Mazowiecki wśród laureatów nagrody Kisiela,"Były premier Tadeusz Mazowiecki, publicystka Joanna Solska oraz prezes zarządu Pesa Bydgoszcz Tomasz Zaboklicki zostali laureatami tegorocznej nagrody Kisiela, którą wręcza tygodnik „Wprost”.","Nagrody przyznawane są trzem osobom, wybranym spośród polityków, publicystów i przedsiębiorców, którzy – zdaniem kapituły – mogą pochwalić się w swojej pracy zawodowej szczególnymi osiągnięciami. Uzasadnienia nagród, wygłoszone przez przewodniczącego kapituły nagrodybyłego premiera Jana Krzysztofa Bieleckiego, brzmią: dla TadeuszaMazowieckiego – „za siłę spokojnego patriotyzmu”, dla Joanny Solskiej – „zapióro i sens”, zaś dla Tomasza Zaboklickiego – „za właściwy tor”. Nagrody oficjalnie zostaną wręczone laureatom podczas uroczystej gali wstyczniu przyszłego roku. Stefan Kisielewski był publicystą tygodnika „Wprost”, pisarzem ikompozytorem. Po raz pierwszy nagrodę przyznał on sam w 1990 r., wpoznańskiej siedzibie redakcji „Wprost”. Uhonorował wtedy 16 osób. Byli wśród nich m.in. Stefan Bratkowski, Janusz Korwin-Mikke, Jerzy Waldorff i Wiesław Walendziak. Później uroczystość została przeniesiona do ulubionego lokalu Kisiela –warszawskiej kawiarni „Rozdroże”, gdzie także ogłoszono tegorocznychlaureatów. Od 1992 r., po śmierci Kisiela, nagrody jego imienia zaczęłaprzyznawać kapituła, w skład której wchodzą laureaci z lat poprzednich. Wposiedzeniu kapituły, jako gość honorowy, bierze udział syn StefanaKisielewskiego, Jerzy. Nagrody wręczano do 2006 r. W listopadzie 2007 r. część członków kapitułyogłosiła, że nie chce, aby patronem medialnym nagrody był „Wprost”, bo – jaktłumaczono – nie odpowiada im styl, poziom oraz treść niektórych publikacjitygodnika. Po kilkuletniej przerwie nagrody są wręczane ponownie od 2010 r.Powrót do nagród Kisiela pod patronatem tygodnika był wynikiem porozumienianowego właściciela  „Wprost”, Platformy Mediowej Point Group z kapitułąNagrody. Wśród dotychczasowych laureatów nagrody Kisiela są m.in.: prof. WładysławBartoszewski, Lech Wałęsa, Andrzej Olechowski, Jan Krzysztof Bielecki, LeszekBalcerowicz, Tomasz Lis, Marek Safjan, Roman Młodkowski, Wojciech Trzciński,Ryszard Krauze, Jerzy Hausner, Jan Rokita, Roman Kluska, Donald Tusk, MaciejRybiński, Jan Kułakowski, Rafał Ziemkiewicz, Andrzej Mleczko, AndrzejOlechowski, Marian Krzaklewski, Jacek Fedorowicz, Irena Eris i AleksanderKwaśniewski. W ubiegłym roku nagrodami Kisiela uhonorowano ElżbietęBieńkowską, Janinę Paradowską oraz Krystynę Jandę.",,
Sondaż dla „Wiadomości”: KO traci do PiS 18 pkt. proc.,"Gdyby wybory do Sejmu odbyły się w najbliższą niedzielę, wygrałoby je Prawo i Sprawiedliwość – wynika z sondażu dla „Wiadomości” TVP1. Na partię Jarosława Kaczyńskiego swój głos zadeklarowało oddać 44,3 proc. wyborców.","Na drugim miejscu w badaniu znalazła się Koalicja Obywatelska, na którą chęć oddania głosu zadeklarowało 26,1 proc. ankietowanych. Trzecie miejsce, z wynikiem 11,9 proc., zajęła Lewica. Na granicy progu wyborczego balansuje PSL-Koalicja Polska; na polityków sojuszu PSL z Kukiz’15 głosować zamierza 6,1 proc. badanych.Progu wyborczego nie przekracza Konfederacja, na którą zadeklarowało się głosować 4,1 proc. wyborców. Na „inny” komitet wyborczy wskazało 0,5 proc. badanych. Niezdecydowanych jest 7 proc. wyborców. Badanie zrealizowano przez Centrum Badań Marketingowych „Indicator”, metodą wywiadów telefonicznych CATI w dniach 23-25 września na próbie 1000 dorosłych Polaków. Jak zauważył na Twitterze Marcin Palade, w kampanii wyborczej do parlamentu europejskiego to sondaże Indicatora najmniej różniły się od wyników głosowania.",,
Podzielona Tunezja,"W Tunezji przez niemal cztery miesiące od ostatnich wyborów parlamentarnych nie udało się stworzyć nowego rządu. Kraj, który jako jedyny spośród objętych w 2011 r. Arabską Wiosną przeszedł udana transformację ustrojową, pogrążony jest w kryzysie ekonomicznym i coraz większym kryzysie politycznym.","Jesienią 2020 r. w Tunezji odbyły się zarówno wybory prezydenckie jak i parlamentarne. W tych pierwszych, przy relatywnie niskiej frekwencji, zwyciężył wcześniej bliżej nieznany profesor prawa Kais Saied, reprezentujący przy tym poglądy zbliżone do islamistów.   W trakcie kampanii wyborczej zasłynął m.in. stwierdzeniem, że określenie pozycji kobiety w społeczeństwie powinno być zgodne z prawem koranicznym, a to nie przewiduje równości mężczyzny i kobiety. Sugerował również głęboką decentralizację Tunezji i zlikwidowanie parlamentu.    Prezydent jednak pełni przede wszystkim funkcję reprezentacyjną, a kluczowe znaczenie w systemie władzy wykonawczej ma premier oraz rząd. Parlament wyłoniony w wyborach, które odbyły się 6 października przy rekordowo niskiej frekwencji (niespełna 42 proc.), jest bardzo rozdrobniony, a co najmniej dwa ugrupowania (Serce Tunezji i Wolna Partia Desturiańska) są izolowane. Rezultat był opłakany, gdyż gabinet zaprezentowany przez niego zyskał 10 stycznia poparcie zaledwie 72 deputowanych. Poza Ennahdą głosowali na niego tylko przedstawiciele innego islamistycznego ugrupowania w parlamencie – Karamy, która dysponuje 21 mandatami. 22 stycznia prezydent Saied desygnował na nowego premiera Eljasa Fachfacha, który w latach 2011-14 najpierw był ministrem turystyki, a następnie finansów. Fachfach reprezentuje przy tym lewicowo-sekularystyczną partię Ettakatol (Demokratyczne Forum na rzecz Pracy i Wolności), która w latach 2011-14 współtworzyła koalicję rządową tzw. „troikę” razem z Ennahdą oraz liberalnym Kongresem na rzecz Republiki.  W trakcie rządów „troiki” bezpieczeństwo w Tunezji radykalnie się pogorszyło, nastąpił wzrost wpływów radykalnych organizacji salafickich, a na ulicach odbywały się burzliwe protesty partii sprzeciwiających się islamizacji Tunezji. Rządy „troiki” w końcu upadły, a obie partie koalicyjne Ennahdy zostały zmarginalizowane. Ettakatol w ostatnich wyborach zdobył 0,26 proc. głosów i nie otrzymał ani jednego mandatu.  Fachfach postanowił oprzeć budowanie rządu na koalicji islamistów z Ennahdy, lewicowo-nacjonalistycznego Nurtu Demokratycznego (22 mandaty), lewicowego i dotychczas pozostającego w opozycji do wszystkich rządów Ruchu Ludowego (15 mandatów) i partii urzędującego premiera Jusefa Szahida (Tahiya Tunes), który w wyborach poniósł dotkliwą porażkę zdobywając tylko 4 proc. głosów oraz 14 mandatów. Taka czteropartyjna koalicja, przy całej swojej wewnętrznej niespójności, dysponowałaby jednak tylko co najwyżej 103 mandatami, a więc brakowałoby jej co najmniej sześciu do uzyskania większości. Fachfach chce zatem włączyć do koalicji również inne, mniejsze partie. Na jednej ze swoich pierwszych konferencji prasowych stwierdził też, że rząd powinien obejmować wszystkie ugrupowania poza dwoma i że należy zerwać z podziałem na koalicję rządową oraz opozycję na rzecz szerokiego porozumienia. Natomiast lider Serca Tunezji, Nabil Karui, który był kontrkandydatem Saieda w drugiej turze wyborów prezydenckich, to biznesmen oskarżony o pranie brudnych pieniędzy. Przed wyborami został zresztą aresztowany i z więzienia wypuszczono go dopiero tuż przed II turą. Obie partie mają też bardzo negatywny stosunek do jakiejkolwiek współpracy z islamistami.  Tymczasem w parlamencie oprócz 52 przedstawicieli powiązanej z Bractwem Muzułmańskim Ennahdy zasiada też 26 islamistów z bardziej radykalnych ugrupowań. Jakąkolwiek współpracę innych ugrupowań z Sercem Tunezji skomplikowała też informacja o tym, że Karui przed wyborami miał wynająć ex-agenta Mossadu Ariego Ben – Menasze, który miał lobbować na jego rzecz w USA m.in. w celu wyciągnięcia Karuiego z więzienia. Karui miał mu zapłacić 250 tys. dolarów (przy czym cały kontrakt miał mieć wartość 1 mln dolarów). Sam Karui zaprzecza tym rewelacjom.   Serce Tunezji oskarżyło z kolei prezydenta Saieda o to, że próba wykluczenia tej partii z procesu formowania rządu jest realizacją planu marginalizacji parlamentu oraz wprowadzenia systemu prezydenckiego. To natomiast, z uwagi na „oryginalne” poglądy Saieda, mogłoby doprowadzić do poważnych perturbacji. Ale z Saiedem i Fachfachem starła się już też islamistyczna Ennahda, która zapowiedziała, że nie poprze rządu, jeśli będzie on oparty na izolowaniu jakiejkolwiek partii. Ennahda ma jednak głębszy problem, gdyż jest wstrząsana konfliktem personalnym między sędziwym liderem Raszidem Ganuczim, a młodą ekipą, która chce zmiany pokoleniowej i nie zgadza się z polityką lidera. W efekcie szereg polityków opuściło już tę partię.   Jeśli Fachfachowi nie uda się stworzyć rządu to Tunezję będą czekały nowe wybory, w których frekwencja zapewne będzie jeszcze niższa. Nic też nie gwarantuje tego, że wyłoniony w ich wyniku parlament będzie mniej rozdrobniony, a partie będą bardziej skłonne do zawarcia porozumienia. Tunezja jest przy tym jedynym państwem arabskim, które oceniane jest jako w pełni demokratyczne. Choć kraj ten kojarzy się jako najbardziej zeuropeizowany i zsekularyzowany w świecie arabsko-islamskim, w rzeczywistości jednak podzielony jest głębokim sporem ideologicznym.  Kilka tysięcy Tunezyjczyków wyjechało do Syrii walczyć w szeregach Państwa Islamskiego. Kryzys polityczny może zatem szybko doprowadzić do wzrostu aktywności terrorystycznej i dżihadystycznej w tym kraju. Zwłaszcza że sytuacja gospodarcza jest fatalna i nic nie zapowiada jej poprawy. A to byłby też kolejny problem dla Europy ze względu na bliskie sąsiedztwo.",,
Minister obrony Ukrainy: w Donbasie jest ponad 40 tys. rebeliantów i pół tysiąca czołgów,"– Siły separatystów i armii rosyjskiej na wschodzie Ukrainy liczą ponad 40 tys. osób. Dysponują też ogromną ilością broni, w tym 556 czołgami – oświadczył w poniedziałek minister obrony Stepan Połtorak. – Byłoby to wystarczające dla średnich rozmiarów państwa europejskiego – ocenił „zaplecze” bojowników w Donbasie.","Minister podczas poniedziałkowego posiedzenia Rady Parlamentarnej Ukraina-NATO w Kijowie ostrzegł, że Federacja Rosyjska wzmacnia siły wojskowe na okupowanym Krymie i uprzedził, że istnieje niebezpieczeństwo rozmieszczenia tam strategicznej broni jądrowej. – Rosja zwiększa swoje zgrupowanie wojskowe na Krymie. Obecnie jest tam około 24 tysięcy żołnierzy. Istnieje realnie duże niebezpieczeństwo rozmieszczenia na półwyspie nośników strategicznej broni jądrowej. Rosja faktycznie formuje na Krymie silne zgrupowanie dla utrzymania okupowanego terytorium i obrony swoich interesów zarówno na Ukrainie, jak i w innych państwach – zaznaczył. Co dalej z rozejmem z Mińska?Połtorak przekazał, że mimo porozumienia o zawieszeniu broni, ataki separatystów na siły rządowe nasilają się, co grozi zerwaniem ustaleń pokojowych, zawartych w lutym w Mińsku. – Tylko w maju i czerwcu bojownicy ostrzeliwali nasze pozycje ponad 2 tysiące razy. Jeśli porównać to z kwietniem, to liczba ostrzałów zwiększyła się ponad dwukrotnie. Świadczy to o agresywnych planach ugrupowań terrorystycznych – podkreślił. Bez kontaktu na szczeblu ministerialnymPołtorak poinformował także, że mimo usilnych prób minister obrony Rosji Siergiej Szojgu nie godzi się z nim na rozmowę. W związku z tym rozmowy na temat sytuacji w Donbasie prowadzone są na szczeblu sztabów generalnych Ukrainy i Rosji. – Osobiście kilka razy próbowałem porozmawiać z panem ministrem obrony Rosji Siergiejem Szojgu, jednak on cały czas uskarżał się na nadmiar pracy i do rozmowy nie doszło – powiedział Połtorak.",,
"Prof. Legutko o materiale w ARD: Bezczelny, niesłychana arogancja","– To jest dość bezczelny materiał; bo co to w ogóle jest za pomysł, żeby media niemieckie czy jakiekolwiek inne ustalały priorytety takiego czy innego kanału w jakimkolwiek innym kraju? To jest niesłychana arogancja – ocenił w programie „Minęła 20” prof. Ryszard Legutko. Europoseł Prawa i Sprawiedliwości skomentował krytyczny materiał niemieckich mediów publicznych dotyczący transmisji na żywo w TVP Info defilady wojskowej zamiast wystąpienia Donalda Tuska na Uniwersytecie Warszawskim.","Pierwszy program niemieckiej telewizji publicznej ARD w głównym wydaniu wiadomości „Tagesschau” zwrócił uwagę na wzrastającą liczbę ataków na wolność mediów. W materiale nawiązano do przemówienia Donalda Tuska, którego wystąpienie transmitowane było przez prywatną stację TVN. W materiale podkreślono, że publiczny nadawca TVP w tym czasie pokazywał defiladę wojskową.  – Jakby mieli chociaż odrobinę autorefleksji, to by wiedzieli, że akurat ten kraj, czyli Niemcy, podobnie jak Francja i parę jeszcze innych krajów, to są antyprzykłady wolności mediów – mówił gość TVP Info i wskazał, że media mówią tam jednym głosem, który jest głosem rządu i elit rządzących. – Tam nie ma miejsca na odszczepieństwa, dysydentów – mówił polityk PiS.  Na atak niemieckiej telewizji odpowiedział także prezes TVP Jacek Kurski. „Jesteśmy Telewizją Polską i mamy obowiązki polskie, jesteśmy dumni z Polski a polskość to dla nas normalność” – napisał na Twitterze prezes Kurski. ",,
Masowe groby na ranczu w Meksyku,"Co najmniej 59 ciał znaleziono na ranczu na granicy Meksyku z USA. Niewykluczone, że są to ofiary wojny miejscowych  gangów narkotykowych. Jednocześnie uwolniono pięciu zakładników.","Ciała znaleziono w masowych grobach na ranczu w San Fernando w stanie Tamaulipas. Lokalne władze mówią, że zwłok może być znacznie więcej, gdyż do tej sprawdzono tylko trzy z ośmiu masowych grobów znajdujących się na terenie posesji.Wszczęto śledztwo w tej sprawie i do tej pory aresztowano 11 osób. Jak poinformował rzecznikstanowego prokuratora generalnego, na terenie posesji trwają prace, które mają pomóc wustaleniu liczby i tożsamości pochowanych w nim osób. Masowe groby odnalazły przypadkiem siły bezpieczeństwa, które badałydoniesienia o porwaniu w tamtym rejonie 25 marca br. małego autobusu.Trwa ustalanie,czy osoby, których zwłoki znaleziono w dołach, byli pasażerami busa.  Inna hipoteza zakłada, że odnalezione ciała mogą należeć do grupy nielegalnychimigrantów z Chile, Hondurasu, Gwatemali, Ekwadoru i Brazylii, którzy zostalizabici w pobliżu San Fernando w sierpniu ub. roku. Według dwóch ocalałych,imigranci zginęli, bo odmówili pracy dla kartelu narkotykowego. Ocenia się, że w wojnie narkotykowych gangów w Meksyku w ciągu ostatnich 5 lat zginęło ponad 34,5 tysiąca ludzi.",,
"Polacy bili się w Marsylii. Między sobą, a potem z Ukraińcami",Francuska policja zatrzymała co najmniej 12 polskich chuliganów. Przed meczem Polska-Ukraina w Marsylii nasi fani zaczęli bić się między sobą. Doszło też do starć z Ukraińcami.,"Do Marsylii, gdzie Polska grała ostatni mecz fazy grupowej Euro 2016 zjechały bojówki wielu polskich klubów piłkarskich. Doszło do starć między zwaśnionymi kibicami. Interweniowała policja. Funkcjonariusze użyli gazu łzawiącego i granatów hukowych.Aresztowano co najmniej 12 osób. Przed meczem doszło też do starć między Polakami i Ukraińcami w Starym Porcie w Marsylii. Policja użyła gazu łzawiącego i szybko spacyfikowała najbardziej krewkich fanów. Zatrzymano dwie osoby.",,
Po kłótni z żoną Trumpa zastępczyni ds. bezpieczeństwa narodowego straciła posadę,Prezydent Donald Trump odwołał zastępczynię doradcy ds. bezpieczeństwa narodowego Mirę Ricardel. Jej dymisji domagała się publicznie Melania Trump. – Mira Ricardel nadal będzie wspierać Donalda Trumpa na nowym miejscu w administracji – oświadczyła rzeczniczka Białego Domu Sarah Sanders.,"Według mediów Melania Trump zwróciła się do prezydenta wprost o odwołanie Ricardel w rezultacie źle układającej się współpracy przy wizycie pierwszej damy w Afryce. Chodziło podobno o środki rządowe na tę podróż.Dziennik „Wall Street Journal” twierdzi, że powodem dymisji miał być incydent, do którego doszło w październiku w samolocie lecącym do Afryki. Panie pokłóciły się o miejsca siedzące.Rzeczniczka Melanii Trump Stephanie Grisham wydała oświadczenie, w którym podkreśliła, że kancelaria prezydentowej uważa, iż Ricardel „nie zasługuje już na zaszczyt pełnienia służby w Białym Domu”.",,
Grecja: nowy minister finansów w szpitalu,"Nowy minister finansów Grecji Wasilij Rapanos został w piątek przyjęty do szpitala. Państwowa telewizja NET informuje, że 65-latkowi nie zagraża nic poważnego.","Rapanosa, którego zaprzysiężenie miało nastąpić w piątek wieczorem, przewieziono do szpitala z powodu mdłości, silnych bólów brzucha, pocenia się, zawrotów głowy i ogólnego osłabienia. Jego stan jest stabilny – podał w komunikacie ateński szpital Higieji.  Rapanos poddał się rano badaniom szpitalnym po trudnej nocy i wrócił do pracy, ale później ponownie go hospitalizowano – poinformowało źródło w Narodowym Banku Grecji, największym greckim prywatnym banku, którego Rapanos jest prezesem. Według tego źródła w szpitalu Rapanosowi podłączono kroplówkę. Jak podają greckie media, Rapanos zemdlał i lekarze zalecili kilkudniową obserwację w szpitalu. Rapanos miał zostać w piątek zaprzysiężony, ale – jak przekazało biuro prezydenta Grecji Karolosa Papuliasa – przysięgę złoży tylko dwóch wiceministrów.Wiadomość o hospitalizacji Rapanosa przyszła w kilka godzin po komunikacie o operacji oka czekającej w sobotę nowego premiera Grecji Antonisa Samarasa. Jej celem jest naprawienie uszkodzonej siatkówki. Problem z siatkówką zdiagnozowano u szefa rządu w piątek, podczas rutynowego badania okulistycznego – poinformowało biuro premiera.W środę Samaras został zaprzysiężony na premiera pogrążonej w kryzysie zadłużenia Grecji. Jego konserwatywna Nowa Demokracja, która wygrała niedzielne wybory parlamentarne, tworzy koalicyjny rząd z socjalistyczną partią PASOK oraz umiarkowaną Demokratyczną Lewicą. Nowy koalicyjny rząd został zaprzysiężony w czwartek wieczorem, a do piątku odłożono jedynie zaprzysiężenie Rapanosa, aby dotychczasowy minister finansów Jeorjos Zanias mógł w czwartek formalnie reprezentować kraj na spotkaniu szefów resortów finansów państw strefy euro w Luksemburgu. Cieszący się dużym szacunkiem wśród ekonomistów prezes Związku Banków Greckich Rapanos uczestniczył w dużym projekcie restrukturyzacji długu, który umożliwił Grecji zredukowanie go przez prywatnych wierzycieli o 107 mld euro.",,
13-latka poszukiwana przez Brytyjczyków jest w Polsce,"Poszukiwana przez śledczych 13-letnia dziewczynka, która zaginęła w piątek w Londynie, została odnaleziona w Polsce. Jest z matką – poinformowała londyńska policja metropolitalna.","Jak podkreślono, informację o miejscu pobytu dziewczynki przekazały stronie brytyjskiej polskie władze.              Według wcześniejszych ustaleń dziecko opuściło Wielką Brytanię w piątek pociągiem Eurotunnel, jadącym przez kanał La Manche. Dziewczynka podróżowała w towarzystwie mieszkającej w Londynie przyjaciółki swej matki. Trasa i cel przejazdu nie zostały upublicznione.              Zaginięcie 13-latki zostało zgłoszone policji przez jej ojca; dziewczynka powiedziała mu, że idzie do szkoły, ale do niej nie dotarła. Policja metropolitalna próbuje ustalić, czy wywożąc dziewczynkę z kraju ktoś popełnił przestępstwo. Jak zaznacza, na razie nie wydała Europejskiego Nakazu Aresztowania. Na tym etapie postępowania policja odmówiła potwierdzenia, czy jest brany pod uwagę scenariusz tzw. uprowadzenia rodzicielskiego.              Na mocy brytyjskiej ustawy z 1984 r. doprowadzenie do wyjazdu dziecka z kraju na ponad 28 dni bez zgody osoby mającej uprawnienia rodzicielskie lub sądu jest traktowane jako przestępstwo. Współpracę międzynarodową służb w tej sprawie reguluje konwencja haska dotycząca cywilnych aspektów uprowadzenia dziecka za granicę z 1980 r. Zarówno Polska, jak i Wielka Brytania są jej sygnatariuszami.",,
Ukraińska prasa o ułaskawieniu Łucenki,"Ukraińska prasa zauważa, że ułaskawienie Jurija Łucenki to przede wszystkim prezent dla Zachodu. Dziennikarze zwracają także uwagę, że może to popsuć stosunki wewnątrz opozycji.","Po prawie 2,5 roku w więzieniu, w niedzielę Jurij Łucenko wyszedł na wolność. Prezydent pośrednio przyznał, że zdecydował się na ułaskawienie byłego ministra spraw wewnętrznych pod naciskiem wspólnoty międzynarodowej, w tym Pata Coxa i Aleksandra Kwaśniewskiego, którzy przyjeżdżali na Ukrainę jako przedstawiciele Parlamentu Europejskiego. Według „Komsomolskiej Prawdy” teraz Jurij Łucenko będzie dążył do całkowitej rehabilitacji, ponieważ formalnie pozostaje osobą karaną, co uniemożliwia mu zajmowanie niektórych stanowisk państwowych. Dziennik zwraca uwagę, że ułaskawienie powinno poprawić stosunki Kijowa z Brukselą, jednocześnie jednak może doprowadzić do sporów w opozycji. „Kommersant” zastanawia się, czy po uwolnieniu Jurija Łucenki przyszedł czas na Julię Tymoszenko. Zdaniem jej współpracowników, jest to bardzo wątpliwe ponieważ jest ona dla Wiktora Janukowycza realnym konkurentem politycznym. W czasie ostatnich wyborów prezydenckich w 2010 roku zdobyła niemal połowę głosów. „Segodnia” pisze o pozytywnych komentarzach z Zachodu. Przede wszystkim z Unii Europejskiej, której politycy wielokrotnie mówili o konieczności uwolnienia więźniów politycznych. Choć w tym kontekście najczęściej padało nazwisko Julii Tymoszenko, to z wyjścia z więzienia Jurija Łucenki, Bruksela i inne europejskie stolice też są zadowolone.",,
Trump: Przez Nord Stream 2 Niemcy staną się całkowicie zależne od rosyjskiej energii,"Podczas wystąpienia na forum Organizacji Narodów Zjednoczonych w Nowym Jorku prezydent Stanów Zjednoczonych trzykrotnie mówił o Polsce – w kontekście suwerenności i bezpieczeństwa energetycznego. Donald Trump przestrzegał też przed szantażem energetycznym. Podkreślił, że Stany Zjednoczone będą pomagać tylko krajom, które są przyjaciółmi USA.","Prezydent Donald Trump pochwalił Polskę za działania na rzecz zróżnicowania źródeł energii i po raz kolejny skrytykował Niemcy za budowę gazociągu Nord Stream 2.– Poleganie na pojedynczym zagranicznym dostawcy energii naraża dane państwo na szantaż i zastraszenie. Dlatego gratulujemy takim krajom europejskim jak Polska budowy bałtyckiego gazociągu, który uniezależnia się od Rosji w zaspokajaniu potrzeb energetycznych. Niemcy staną się całkowicie zależne od rosyjskiej energii, jeśli natychmiast nie zmienią kursu – powiedział.Chodzi o budowę gazociągu Baltic Pipe, który ma połączyć złoża gazu znajdujące się na norweskim szelfie Morza Północnego przez system duński i Bałtyk z polskim wybrzeżem.W swoim wystąpieniu prezydent kładł silny akcent na znaczenie suwerenności Ameryki i dodał, że Stany Zjednoczone szanują suwerenność innych krajów oraz oczekują, że inne państwa „będą w zamian honorowały suwerenność Ameryki”.– Ameryka jest rządzona przez Amerykanów – podkreślił. Dodał, że USA „odrzucają ideologię globalizmu i przyjmują doktrynę patriotyzmu”.– Nigdy nie oddamy amerykańskiej suwerenności jakiejś światowej biurokracji – niewybranej i nieodpowiedzialnej – mówił. Trump powiedział, że marzenia narodów są tak różnorodne, jak one same; jak Indie, Arabia Saudyjska, Izrael, Polska, w której „wspaniały naród broni swojej niezależności, bezpieczeństwa i suwerenności”.Prezydent oznajmił, że migracja nie powinna być zarządzana przez międzynarodowy organ nieodpowiadający woli obywateli, i zastrzegł, że USA nie wejdą do międzynarodowego paktu w tej sprawie.– Uznajemy prawo każdego państwa do własnej polityki migracyjnej zgodnej z ich narodowym interesem, tak jak prosimy inne państwa o szanowanie naszego prawa – powiedział . Za „jedyne długoterminowe rozwiązanie kryzysu migracyjnego” uznał pomoc dla państw, z których wyjeżdżają migranci.Prezydent potępił Międzynarodowy Trybunał Karny oraz Radę Praw Człowieka Narodów Zjednoczonych, która – jego zdaniem – „chroni tych, którzy naruszają prawa człowieka”. USA wystąpiły z Rady w czerwcu.Powiedział również, że chce ograniczyć do 25 proc. amerykański wkład w operacje pokojowe. Dodał, że Stany Zjednoczone udzielą w przyszłości pomocy zagranicznej jedynie tym, którzy je szanują, i tym, którzy są przyjaciółmi USA.Wezwał też, odnosząc się do sporu handlowego z Pekinem, do „sprawiedliwej i zrównoważonej” wymiany handlowej i podkreślił, że nierównowaga handlowa z Chinami „nie może być tolerowana”. Prezydent poświęcił wiele uwagi Iranowi, który nazwał „skorumpowaną dyktaturą”, i ponownie potępił międzynarodowe porozumienie nuklearne z tym krajem z 2015 roku, z którego w maju wycofał USA. Wezwał wszystkie kraje do izolowania Teheranu, który oskarżył o to, że nie szanuje sąsiadów i ich prawa do suwerenności.Odnosząc się do Korei Północnej, Trump powiedział, że jego administracja robi postępy w negocjacjach z reżimem, i pochwalił północnokoreańskiego przywódcę Kim Dzong Una za odważną inicjatywę pokojową, wstrzymanie testów nuklearnych i rakietowych, uwolnienie przetrzymywanych tam Amerykanów oraz zwrot szczątków niektórych amerykańskich żołnierzy, którzy zginęli w wojnie koreańskiej.Krytykując sytuację w Wenezueli, która stanęła na krawędzi ruiny gospodarczej, Trump powiedział: „Wszystkie kraje powinny oprzeć się pokusie socjalizmu i nędzy, jaką on wszystkim przynosi”.Trump zagroził konsekwencjami reżimowi syryjskiego prezydenta Baszara el-Asada, jeśli użyje broni chemicznej przeciw opozycji.Skrytykował też OPEC za wysokie ceny ropy naftowej i za to, że „wykorzystuje USA, a on tego nie lubi”. – Bronimy wielu z tych narodów za nic, a one to wykorzystują, by narzucać nam wyższe ceny ropy – powiedział Trump.",,
PGNiG w trybie pilnym zwiększył dostawy gazu na Ukrainę,"Naftogaz i Polskie Górnictwo Naftowe i Gazownictwo podpisały kontrakt na pilne dostawy gazu, po tym jak Gazprom odmówił rozpoczęcia dostaw na Ukrainę – poinformowała w piątek polska spółka gazowa.  Gazprom ogłosił, że przystępuje do procedury przed Trybunałem Arbitrażowym w Sztokholmie, która ma na celu wypowiedzenie umów Ukrainie.","Wolumen dostaw to ponad 60 mln m sześc. Dostawy rozpoczęto w piątek 2 marca o 6 rano przez węzeł Hermanowice, który łączy polski system przesyłowy z ukraińskim. PGNiG przypomniał, że decyzja Gazpromu o zmniejszeniu dostaw gazu na Ukrainę nastąpiła dzień po wyroku Trybunału Arbitrażowego w Sztokholmie w sporze Naftogaz - Gazprom.W czwartek wiceprezes Gazpromu Aleksander Miedwiediew oświadczył, że rosyjski koncern od 1 marca nie dostarcza gazu Ukrainie z powodu braku dodatkowego porozumienia. Dzień później Gazprom ogłosił, że przystępuje do procedury przed Trybunałem Arbitrażowym w Sztokholmie, która ma na celu wypowiedzenie umów Ukrainie. Chodzi o obowiązujące do 2019 roku kontrakty regulujące dostawy rosyjskiego gazu na Ukrainę i tranzyt błękitnego paliwa przez terytorium tego kraju do państw europejskich.Ukraina ogranicza zużycia gazuWładze w Kijowie wprowadziły ograniczenia zużycia gazu. Operator sieci gazociągów przesyłowych Ukrtransgaz przekazał, że sytuacja na głównym gazowym połączeniu z Rosją jest krytyczna. Zamiast przewidzianego kontraktem ciśnienia gazu na poziomie 60-65 atmosfer, około południa notowano 50 atmosfer. Ukrtransgaz ogłosił też, że w trybie pilnym poinformował Komisję Europejską o „nieodpowiedzialnym zachowaniu” Gazpromu w ostatnich dniach, które – według ukraińskiej spółki – prowadziło poważne ryzyko dla zapewnienia stabilnego i bezpiecznego przesyłu gazu do odbiorców krajowych i europejskich. W środę Naftohaz poinformował, że w innym sporze przed arbitrażem w Sztokholmie - o tranzyt gazu - trybunał przyznał Ukraińcom 4,63 mld USD za to, że Gazprom nie dostarczył uzgodnionej ilości gazu do tranzytu. Ukraińska spółka ogłosiła też, że biorąc pod uwagę pierwsze orzeczenie, stwierdzające, że Naftohaz ma spłacić zadłużenie wobec Gazpromu, to ostatecznie od Rosjan należy się jej 2,56 mld dolarów.   Słuszna decyzja o dywersyfikacji – Obecna sytuacja związana z dostawami gazu dowodzi, że nasza decyzja o dywersyfikacji źródeł zaopatrzenia była słuszna. Dzięki partnerom z Polski, kolejna próba Moskwy mająca na celu wykorzystanie gazu jako broni politycznej przeciwko Ukrainie nie powiodła się. Mam nadzieję, że UE i rządy odpowiednich państw członkowskich wezmą tę sytuację pod uwagę przed podjęciem ostatecznej decyzji w sprawie Nord Stream 2 – skomentował cytowany w komunikacie PGNiG dyrektor generalny Naftogazu Andriy Kobolyev.Prezes polskiej spółki Piotr Woźniak dodał, że solidarność energetyczna i dobra współpraca z krajami ościennymi „to nasz obowiązek”. – Zwłaszcza teraz, gdy Ukraina nie otrzymuje dostaw z Rosji, a zapotrzebowanie na gaz ziemny do celów grzewczych wzrasta ze względu na ostrą zimę – podkreślił. Jak dodał, polska spółka jest gotowa zwiększyć wolumen dostaw lub przedłużyć termin obowiązywania umowy z Naftogazem w zależności od potrzeb rynku ukraińskiego.Od rozpoczęcia dostaw w 2016 r. do końca 2017 r. PGNiG dostarczył na Ukrainę ponad 1 mld m. sześć gazu.",,
"Uwaga, fałszywe banknoty! Policja informuje, na co zwracać uwagę","Policja ostrzega przed oszustami, którzy posługują się tzw. banknotami prezentowymi – występują w różnych walutach i wytwarzane są do celów rozrywkowych. W ostatnim czasie nieznani sprawcy oszukali w ten sposób trzy osoby. Funkcjonariusze ze Skierniewic mówią, na co zwrócić uwagę i apelują, by sprawdzić pieniądze, którymi się posługujemy.","„Pseudobanknoty” – które oszuści wprowadzili do obiegu w Skierniewicach – mają naniesiony nadruk, np. „souvenir” (prezent – red.). W założeniu mają służyć wyłącznie do zabawy. Jak poinformowała tamtejsza policja, w ostatnim czasie oszukano trzy osoby. Jeden z banknotów został ujawniony podczas wpłacania pieniędzy w banku przez klienta, drugi – wręczono ekspedientce, która nie zauważyła, że otrzymała fałszywy banknot. Trzeci z kolei trafił również do sprzedawcy, którego poproszono o rozmienienie 200 zł. Sprawcy posługują się właśnie „pseudobanknotami” o nominałach 200 i 100 zł.Policja przestrzega i dodaje, że oszustom, którzy posłużyli się fałszywymi pieniędzmi, grozi kara nawet do 8 lat pozbawienia wolności.",,
Zachowajcie ostrożność. Gęsta mgła nad połową kraju,"Rządowe Centrum Bezpieczeństwa ostrzegło w czwartek przed gęstymi mgłami, które pojawią się w nocy z czwartku na piątek w ośmiu województwach: warmińsko–mazurskim, podlaskim, mazowieckim, świętokrzyskim, podkarpackim, małopolskim, śląskim i lubelskim.","„Dzisiaj w nocy gęstej mgły (widzialność od 50 do 200 m) mogą się spodziewać mieszkańcy: Warmii i Mazur, Podlasia, Mazowsza, Lubelszczyzny, Podkarpacia, Małopolski, Śląska i Ziemi Świętokrzyskiej. Zachowajcie ostrożność” – napisało w czwartek na Twitterze Rządowe Centrum Bezpieczeństwa. Ostrzeżenia drugiego stopnia dla tych województw wydało również IMGW. Ostrzeżenia drugiego stopnia wydawane są wtedy, gdy przewiduje się wystąpienie niebezpiecznych zjawisk meteorologicznych powodujących duże straty materialne oraz zagrożenie zdrowia i życia.„Niebezpieczne zjawiska lub skutki ich wystąpienia w silnym stopniu ograniczają prowadzenie działalności. Spodziewaj się zakłóceń w codziennym funkcjonowaniu. Zalecana duża ostrożność, potrzeba śledzenia komunikatów i rozwoju sytuacji pogodowej. Przestrzegaj wszystkich zaleceń wydanych przez służby ratownicze w sytuacji zagrożenia. Dostosuj swoje plany do warunków pogodowych” – czytamy na stronie IMGW.",,
Premier: Będziemy przeciwdziałać odtwarzaniu stalinowskiej wersji historii,"Dzisiaj władza rosyjska czasami stara się odtworzyć stalinowską wersję historii, będziemy temu bardzo mocno przeciwdziałać; żołnierze AK po II wojnie światowej byli mordowani, wywożeni na Syberię i o tym nie możemy zapomnieć - powiedział w stolicy Czech premier Mateusz Morawiecki.","Morawiecki w czwartek rano przybył do Pragi, gdzie odbędzie się spotkanie szefów rządów państw Grupy Wyszehradzkiej z udziałem kanclerza Austrii Sebastiana Kurza. Wśród tematów spotkania są kwestie wieloletniego budżetu UE oraz Europejski Zielony Ład. W trakcie spotkania szefowie rządów mają złożyć kwiaty na miejscu pamięci Jana Palacha.  Szef polskiego rządu w rozmowie z dziennikarzami zwrócił uwagę, z jakim poświęceniem Polacy, Czesi, Węgrzy walczyli z okupacją sowiecką po II wojnie światowej. Zaznaczył, że działania m.in. polskiej „Solidarności” doprowadziły do uzyskania wolności, demokracji i praworządności.   – I smutne jest to, że władza rosyjska dzisiaj, wcześniej sowiecka, odtwarza gesty, które miały miejsce po II wojnie światowej, ale czasami również stara się odtworzyć stalinowską wersję historii. My będziemy temu na pewno bardzo mocno przeciwdziałać – powiedział Morawiecki.   – Wiemy, kto był po stronie wolności, wiemy, że nasi żołnierze Armii Krajowej, którzy wyzwalali bardzo często razem z Armią Czerwoną - takie były losy końcówki, takie były czasy pod koniec II wojny światowej –   wyzwalali Polskę. Oczywiście przy ogromnym wsparciu wówczas Armii Czerwonej, przy kluczowej roli Armii Czerwonej, ale jednak wiemy też, jakie były losy żołnierzy AK, którzy byli wówczas mordowali, wsadzani do więzień, wywożeni na Syberię, wywożeni do łagrów. I o tym nie tylko nie możemy zapomnieć, ale to jest prawdziwa historia Polski po II wojnie światowej – dodał Morawiecki.",,
"Dr Bartosiak o relacjach z USA: Wizy nie są ważne, chodzi o to byśmy rośli gospodarczo","– Po co nam o to podnosić, gdy nic nam to nie daje, poza samym dobrym samopoczuciem. Chodzi o twarde rzeczy, o to byśmy rośli gospodarczo – mówił o polskich staraniach o wizy do USA dr Jacek Bartosiak, ekspert ds. geostrategii i bezpieczeństwa.","Gość Dariusza Bohatkiewicza odpowiadał w programie „Studio Zachód” na pytania dotyczące polityki amerykańskiej w Europie oraz tego, jak powinna się do niej ustosunkowywać Polska. – Dobrze byłoby usłyszeć, jaki pomysł mają Amerykanie na Europę i na naszą część Europy, na dalszą przyszłość inicjatywy Trójmorza i zmieniającej się architektury Europy w związku z tym, jak Amerykanie realizują nową politykę handlową wobec całego świata – mówił ekspert Klubu Jagiellońskiego. Zdaniem Bartosiaka, Amerykanie chcą decydować o tym, czy Rosja może oddziaływać na pomost bałtycko-czarnomorski poprzez gazociąg Nord Stream, podczas gdy Niemcy i Rosjanie nie chcą się na to zgodzić. Ostatecznie wszystko zależeć ma od tego, na ile USA są zdeterminowane, by to robić. Bartosiak został zapytany również o to, o jakie korzyści powinna zabiegać Polska w związku ze swoim poparciem dla polityki Waszyngtonu. – Dostęp do innowacji na preferencyjnych warunkach, dostęp do rynku amerykańskiego w szczególny sposób, dostęp do finansowania amerykańskiego na szczególnych zasadach. Do instrumentów geoekonomicznych, które będą nas wzmacniać w relacji do innych. Amerykanie robili to wielokrotnie w przeszłości – były plany Marshalla, było postępowanie wobec państw Azji Południowo-Wschodniej i Wschodniej po II wojnie światowej, a w tej chwili układanka geopolityczna świata układa się na nowo, i to jest taki moment by Amerykanie musieli na nowo się zastanowić – stwierdził, dodając, że to wszystko powinno być przedmiotem rozmów polskich polityków z amerykańskimi. Jak uważa Bartosiak, znacznie mniej istotną jest sprawa wiz do USA. – Po co nam to podnosić, gdy nic nam to nie daje, poza samym dobrym samopoczuciem. Chodzi o twarde rzeczy, o to byśmy rośli gospodarczo – powiedział.",,
"70 lat temu zginął Jan Rodowicz „Anoda”, żołnierz Szarych Szeregów i bohater akcji pod Arsenałem","70 lat temu, 7 stycznia 1949 roku, zginął Jan Rodowicz „Anoda”, żołnierz Szarych Szeregów i bohater akcji pod Arsenałem. Został aresztowany przez funkcjonariuszy bezpieki 24 grudnia 1948 roku, podczas brutalnego śledztwa zginął w niewyjaśnionych okolicznościach. Miał 26 lat.","Jan Rodowicz został aresztowany w Wigilię 1948 roku. Wyprowadzanemu przez komunistyczną bezpiekę z mieszkania „Anodzie” matka zdążyła podać jeszcze wigilijny opłatek. Więziono go w gmachu Bezpieczeństwa Publicznego przy Koszykowej, gdzie podczas brutalnego śledztwa został zamęczony. Zarówno prokuratura, jak i UB oficjalnie ogłosiły, że przyczyną śmierci „Anody” był samobójczy skok z okna IV piętra budynku UB.     Bohater akcji pod Arsenałem W 1942 roku ukończył Kurs Szkoły Podchorążych „Agricola”. Razem z nim ukończyli go m.in. Tadeusz Zawadzki „Zośka”, Jan Bytnar „Rudy” oraz  serdeczny przyjaciel Józef Saski „Katoda”. „Anoda” był uczestnikiem wielu akcji bojowych. W akcji pod Arsenałem dowodził sekcją „Butelki”.  To on jako pierwszy rzucił butelką w więźniarkę. I to jego opanowanie pozwoliło na odpowiedni przebieg akcji.Tak rolę „Anody” opisywał dowódca - Stanisław Broniewski „Orsza”: „Był to już ostatni odruch, na maskę wozu celnie padają cztery butelki. To „Anoda” uderza ze swoją sekcją. Uderza w samą porę. Nie tylko zgodnie z planem akcji, ale i zgodnie z nowo wytworzoną sytuacją”. Brał również udział w akcji o kryptonimie „Celestynów”, w trakcie której odbito transport więźniów do Oświęcimia. Był członkiem grupy „Atak I” w ataku na posterunek w Sieczychach w ramach akcji Taśma.Inicjator utworzenia „Archiwum Baonu Zośka”Po wojnie ujawnił się przed Komisją Likwidacyjną byłego AK, rozpoczął studia na Politechnice Warszawskiej. Był inicjatorem utworzenia „Archiwum Baonu Zośka”. Zachęcał kolegów do poszukiwań i zabezpieczenia materiałów historycznych dotyczących oddziału oraz pisania wspomnień. Do rodziców wiadomość o śmierci Janka dotarła dopiero 1 marca 1949 roku, prawie dwa miesiące po rzekomym samobójstwie. Oczywiście nie otrzymali informacji, gdzie syn został pochowany. Na szczęście, dzięki wcześniejszej działalności „Anody”, miejsce pochówku udało się ustalić. Rodowicza rozpoznał grabarz, z którym poznali się przy pochówkach „Zośkowców”. To on wskazał miejsce pochówku.",,
Spotkanie Trump-Kim. Znamy kolejne szczegóły,Spotkanie prezydenta USA Donalda Trumpa z przywódcą Korei Płn. Kim Dzong Unem odbędzie się we wtorek 12 czerwca w Singapurze o godz. 9 czasu lokalnego (godz. 3 czasu polskiego). – Przygotowania do szczytu idą dobrze – zapewniła rzeczniczka Białego Domu Sarah Sanders.,"– Aktywnie przygotowujemy się do tego szczytu – podkreśliła Sanders. Dodała, że w rozmowach z Pjongjangiem poczyniono „znaczące postępy”. Zapewniła, że pomimo przygotowań do szczytu „polityka maksymalnej presji”, jaką Waszyngton stosuje wobec Korei Północnej, nie zmieniła się.W piątek Trump starał się ostudzić rozbudzone przez niego samego oczekiwania związane ze szczytem w Singapurze i kilkakrotnie podkreślił w rozmowie z dziennikarzami, że spotkanie będzie zaledwie początkiem procesu. – Nigdy nie powiedziałem, że wszystko zostanie załatwione podczas jednego szczytu – zauważył.Warunkiem zawarcia porozumienia jest denuklearyzacja reżimu, na co Kim – jak podkreślił Trump – „jest zdecydowany”.W poniedziałek prezydent Rosji Władimir Putin zaprosił Kim Dzong Una. Kreml wskazał Wschodnie Forum Ekonomiczne, corocznie odbywające się we Władywostoku, jako możliwy termin wizyty północnokoreańskiego przywódcy. Forum odbędzie się w dniach 6-7 września.",,
„Zwiększenie obecności wojsk USA w Polsce nie ma związku z amerykańską ustawą 447”,"„Zwiększenie obecności wojsk USA w Polsce negocjujemy od wielu miesięcy. Znam wszystkie szczegóły i wiem, że ten projekt nie jest w żaden sposób związany z ustawą 447. Politycy opozycji, którzy próbują łączyć amerykańską ustawę z naszymi negocjacjami, szkodzą bezpieczeństwu Polski” – napisał w piątek na Twitterze szef resortu obrony Mariusz Błaszczak.","Wpis  szefa MON  ma związek z wypowiedzią prezesa Polskiego Stronnictwa Ludowego Władysława Kosiniaka-Kamysza, który zwrócił się w piątek z pytaniem do rządu Prawa i Sprawiedliwości czy prawdą jest, że żeby powstał Fort Trump muszą zostać zapłacone przez Polskę roszczenia dla obywateli narodowości żydowskiej. Kwestie takiej zależności podchwyciły media.Pytany o to był w piątek m.in. rzecznik prasowy Prezydenta RP Błażej Spychalski. W Radiu 24 zapytano go o doniesienia mediów sugerujące, że amerykański „Kongres może uzależnić budowę Fort Trump w Polsce od tego, czy Polska wypłaci odszkodowania za bezspadkowe mienie pożydowskie”.– Z mojej wiedzy wynika, że nigdy w takiej formule ta sprawa nie była stawiana – odparł rzecznik. Jak dodał, w Polsce kwestię zwrotu mienia pożydowskiego można dochodzić na ścieżce sądowej, a sprawa zwrotu mienia bezspadkowego – zgodnie z polskim prawem – „jest zamknięta”. Baza Fort TrumpPolska zabiega o zwiększenie amerykańskiej obecności wojskowej, polegającej od kilku lat na rotacji bez przerw między kolejnymi zmianami. Pod koniec września ub.r. w Waszyngtonie prezydent Andrzej Duda wyraził nadzieję na wspólną budowę bazy, która mogłaby nosić nazwę Fort Trump.Ustawa Just Act – 447Przyjęta przez Kongres USA i podpisana w maju 2018 r. przez prezydenta Trumpa ustawa o sprawiedliwości dla ofiar, którym nie zadośćuczyniono (Justice for Uncompensated Survivors Today — JUST Act, potocznie zwana ustawą 447), dotyczy zwrotu mienia ofiar Holokaustu ich prawowitym właścicielom bądź ich spadkobiercom, ale jej zapisy mają głównie symboliczny, deklaratywny charakter.Strona amerykańska wielokrotnie podkreślała, że przepisy ustawy JUST mają głównie symboliczny, deklaratywny charakter. W środę ambasador USA w Polsce Georgette Mosbacher powiedziała, że w ustawie 447 nie ma nic, czego można się obawiać; ona dotyczy tylko raportu dla Kongresu USA, który nie będzie zawierał żadnych prawnych czy finansowych zobowiązań dla kogokolwiek.",,
Antykapitalistyczne protesty we Frankfurcie,"Przeciwnicy kapitalizmu z organizacji Blockupy protestowali przed siedzibą Europejskiego Banku Centralnego i Deutsche Bank we Frankfurcie nad Menem przeciw polityce oszczędności, która – ich zdaniem – doprowadziła do katastrofalnej sytuacji w krajach południowej Europy.","W akcji protestacyjnej uczestniczyło – według policji – od 1000 do 1400 osób. Organizatorzy protestu szacują liczbę uczestników na 3000. Demonstranci utworzyli rano kordon wokół siedziby Europejskiego Banku Centralnego, blokując wejścia do budynku, aby przeszkodzić pracownikom banku w podjęciu pracy. Młodzi ludzie skandowali hasła krytyczne wobec polityki finansowej prowadzonej przez tę instytucję oraz wobec likwidowania przezrządy krajów UE zdobyczy socjalnych.Następnie około 300 osób demonstrowało przed budynkiem Deutsche Bank przeciwko spekulowaniu żywnością. Inna grupa wtargnęła na frankfurckie lotnisko, wznosząc okrzyki przeciwko polityce deportowania uchodźców do krajów ich pochodzenia. Policja użyła pałek i gazu pieprzowego.  Protest ma być kontynuowany w sobotę. Organizatorzy spodziewają się, że w głównej demonstracji weźmie udział 20 tys. osób. W akcji uczestniczy kilka lewicowych grupowań, w tym Attac, Lewica, sojusz Gra o całość, lewicowidziałacze związkowi.    Zorganizowany rok temu przez Blockupy antykapitalistyczny protest zdezorganizował przez kilka dni życie we Frankfurcie – mieście pełniącym rolę finansowej stolicy Niemiec.",,
"Chile, Oman, Maroko, czyli podróże Borusewicza z córką za pieniądze podatnika","Bogdan Borusewicz jako marszałek Senatu odbył 89 lotów zagranicznych o statusie HEAD. W 12 towarzyszyła mu córka – a były to m.in. loty do egzotycznych krajów, takich jak Chile czy państwa arabskie.","Jak czytamy w wykazie przelotów opublikowanym przez Kancelarię Senatu, marszałek Senatu Bogdan Borusewicz sprawując urząd odbył 89 lotów zagranicznych, z czego 12 z córką na pokładzie. W latach 2007-14 córka towarzyszyła marszałkowi Senatu w podróżach do: Chile i Brazylii, Arabii Saudyjskiej i Kataru, Grecji, Algierii, Francji, Rosji, Szwecji, na Cypr, Omanu, Gruzji (dwukrotnie), Maroka. Marszałek Borusewicz odbył również 12 lotów krajowych o statusie HEAD m.in. do Krakowa, Gdańska, Rzeszowa, Poznania. Funkcję sprawował w latach 2005-15. W związku z informacjami dotyczącymi zabierania przez byłego już marszałka Sejmu Marka Kuchcińskiego na pokład rządowych samolotów członków rodziny kancelarie Sejmu i Senatu opublikowały wykazy lotów o statusie HEAD najważniejszych osób w państwie obecnej i poprzednich kadencji parlamentu.",,
"Na granicy grecko-macedońskiej koczują tysiące ludzi. Zobacz, jak żyją imigranci","Czy szlak przez zachodnie Bałkany pozostanie zamknięty? Fala uchodźców w tej chwili się zatrzymała, ale niewykluczone, że decyzja szczytu Unia-Turcja może zostać podważona przez Organizację Narodów Zjednoczonych. Sprzeciw agend zajmujących się prawami człowieka budzą plany zbiorowego wydalania migrantów z Grecji do Turcji. Ta procedura ma nie obejmować tych, którzy utknęli na grecko-macedońskim przejściu granicznym Idomeni. O tym jak w jakich warunkach przebywają tam ludzie opowiada Rafał Stańczyk, wysłannik TVP.",,,
Pentagon ma już szefa na stałe,Prezydent USA Donald Trump desygnował Marka Espera na sekretarza obrony – poinformował Pentagon. Esper od czerwca pełnił tę funkcje tymczasowo. Kandydata Białego Domu musi zatwierdzić Senat.,"Esper pełnił wcześniej, od 2017 roku, funkcję sekretarza ds. sił lądowych w Pentagonie. Wcześniej był m.in. lobbystą wielkiego koncernu zbrojeniowego Raytheon Company. Oczekuje się, że Senat zatwierdzi jego kandydaturę już w czwartek.W czerwcu poprzedni p.o. ministra obrony Patrick Shanahan oznajmił, że nie chce być brany pod uwagę jako szef tego resortu. Jego decyzja przedłużyła i tak już najdłuższy okres, w którym Pentagonem kieruje pełniący obowiązki.Na czele Pentagonu Shanahan zastąpił Jamesa Mattisa, który w grudniu 2018 roku nieoczekiwanie podał się do dymisji. Mattis, emerytowany generał piechoty morskiej, odznaczony za męstwo weteran walk w wojnie w Zatoce Perskiej (1990-1991), w Afganistanie i Iraku, często spierał się z Trumpem w fundamentalnych kwestiach związanych z polityką bezpieczeństwa USA.",,
Papież wzywa do całkowitego zniesienia kary śmierci,Franciszek wezwał rządy i wszystkich odpowiedzialnych do poczynienia koniecznych kroków w celu całkowitego wyeliminowania kary śmierci. Papież apelował o to w wideo do uczestników VII światowego kongresu poświęconego temu tematowi.,"Franciszek przypomniał, że życie ludzkie jest najważniejszym i podstawowym darem, jaki otrzymaliśmy, a także źródłem wszystkich innych darów i praw, stąd musi być chronione. Dlatego kara śmierci jest bardzo ciężkim pogwałceniem prawa do życia.  Papież zaznaczył, że godności ludzkiej nigdy się nie traci, nawet wtedy, gdy popełnia się najcięższe zbrodnie. Nie można więc nigdy tracić przekonania, że winnemu trzeba dać możliwość żalu i poprawy. Nikt bowiem nie może być pozbawiony możliwości powrotu na nowo wspólnoty, którą wcześniej zranił i przysporzył jej cierpień. – Cel, jakim jest zniesienie na całym świecie kary śmierci, ukazuje odważne potwierdzenie fundamentu godności osoby ludzkiej i przeświadczenie, że ludzkość może przeciwstawić się przestępstwom, nie tylko odrzucając zło, ale także ofiarując oskarżonemu możliwość i czas do naprawienia poczynionej szkody, przemyślenia swojego postępowania i możliwości zmiany życia, przynajmniej wewnętrznego – stwierdził Franciszek.",,
„Próbowali na mnie nowego koktajlu”. Trucizna w sądzie i afrykański trop,"To był jeden z najpilniej strzeżonych sekretów Związku Sowieckiego od kiedy – w 1921 roku – Władimir Lenin kazał stworzyć laboratorium, gdzie testowano coraz wymyślniejsze trucizny. Minęło niemal sto lat, a rosyjskie służby nie tylko nie zrezygnowały z tego narzędzia, ale wręcz coraz chętniej go używają. Wciąż jest głośno o zamachu na Siergieja Skripala, a przecież to nie on jest ostatnią ofiarą ataku trucicieli…","Piotr Wierziłow od lat znany jest rosyjskiej władzy. Jest działaczem różnych grup znanych ze spektakularnych akcji ośmieszających i krytykujących reżim Władimira Putina, choćby grupy Wojna czy Pussy Riot. Ostatnio jest bardziej znany z wydawania niezależnego medium internetowego pod nazwą Mediazona. Był jedną z osób, które wtargnęły na murawę stadionu podczas ostatniego finału mistrzostw świata w piłce nożnej, za co został skazany, jak i inni, na 15 dni aresztu. Wydawało się, że sprawa jest zamknięta. Tymczasem nie tak znowu dawno, pod jakimś mocno naciąganym pretekstem, władze zaczęły nękać partnerkę Wierziłowa, również antyrządową aktywistkę. Weronika Nikulszyna musiała regularnie pojawiać się w sądzie, a towarzyszył jej Wierziłow. Wszystko wskazuje na to, że właśnie wtedy – gdzieś w sądzie – zaaplikowano mu truciznę. 10 września Wierziłow i Nikulszyna wyszli z budynku stołecznego Sądu Basmannego. Po powrocie do domu mężczyzna przespał się kilka godzin. Około ósmej wieczorem poskarżył się partnerce, że dzieje się z nim coś dziwnego, że przestaje widzieć. Potem zaczął gadać od rzeczy, miał problem z zachowaniem równowagi, przestał poznawać swoją partnerkę. Kobieta wezwała pogotowie.Jak JuszczenkoW szpitalu stan zdrowia Wierziłowa pogorszył się jeszcze bardziej. Pacjent trafił 13 września na reanimację oddziału toksykologicznego. Lekarze nie powiedzieli bliskim, jaka jest pierwsza diagnoza. Potem przyznali, że symptomy wskazują na zatrucie lekami: antycholinergicznymi preparatami. Przyjaciele i rodzina mężczyzny twierdzą jednak, że Wierziłow nie brał żadnych leków. 14 września stracił przytomność. Zapadła decyzja: jakiś zachodni szpital. Kiedyś ówczesny kandydat na prezydenta Ukrainy Wiktor Juszczenko – otruty dioksynami – trafił do Wiednia. 15 września prywatny samolot zabrał Wierziłowa do Berlina, do znanej kliniki Charité.Po trzech dniach niemieccy lekarze stwierdzili, że Rosjanin został poddany działaniu substancji atakującej układ nerwowy, ale jego życie nie jest zagrożone. Przeprowadzono badania toksykologiczne, ale nie ustalono jednak dotąd, jaka konkretnie była to substancja – mówił szef kliniki prof. Karl Max Einhaeupl. Dr Kai-Uwe Eckardt powiedział, że takie symptomy mogły wywołać farmaceutyki lub substancje naturalne, w tym roślinne.25 września Wierziłow poczuł się na tyle dobrze, że po raz pierwszy od otrucia napisał tweeta: „Spędzam te dni w przyjaznym towarzystwie cudownych trucizn. Ale nie polonu-210 czy nowiczoka, ale czegoś nowego i zaskakującego”. Został wypisany ze szpitala 26 września, po tym jak stan jego zdrowia uległ „znaczącej poprawie”. Choć w organizmie Wierziłowa nie wykryto śladów trującej substancji, szpital oznajmił w komunikacie, że „przyjęcie” trucizny było „najbardziej prawdopodobnym wyjaśnieniem” złego stanu zdrowia mężczyzny. Doktor Einhaeupl oznajmił, że na razie nie ma innego wytłumaczenia stanu zdrowia Wierziłowa niż otrucie i nie ma dowodów na to, by aktywista cierpiał z powodu jakiejś przewlekłej choroby. Symptomy wskazują na zakłócenie działania tej części układu nerwowego, która reguluje działania organów wewnętrznych.Wierziłow powiedział niemieckiemu dziennikowi „Bild”, że „jest możliwe, iż próbowali na mnie nowego trującego koktajlu, ponieważ otrucie przebiegało inaczej niż w pozostałych znanych przypadkach”. Mężczyzna jest przekonany, że został otruty przez rosyjskie służby. – Otrucie zostało przeprowadzone tak profesjonalnie, że żadna inna konkluzja nie jest możliwa – powiedział w rozmowie z gazetą. Rosyjski aktywista uważa, że padł ofiarą FSB lub GRU. Rękę służb widać nie tylko w samej akcji otrucia, ale również potem, gdy Wierziłow leżał już w Berlinie.Kto śledził?Objęła go (i jego znajomych) ochroną niemiecka policja po tym, jak przyjaciel Wierziłowa, Hunter Heaney, zauważył dwukrotnie, w różnych miejscach Berlina i w różnym czasie, że śledzą go podejrzani mężczyźni. 22 września Heaney odnotował, że dwaj mężczyźni obserwują wejście do jego mieszkania w centrum Berlina. Nazajutrz widział jednego z nich na siedzeniu pasażera w czerwonym, niedużym aucie, które powoli jechało za nim, gdy ten wyszedł ze szpitala.Ktoś śledził również byłą żonę, teraz przyjaciółkę Wierziłowa, Nadieżdę Tołokonnikową, gdy ta poleciała do Berlina odwiedzić pacjenta. Od razu w rosyjskich mediach zbliżonych do Kremla pojawiły się relacje, że Tołokonnikowa bardziej była zainteresowana zakupami niż stanem Wierziłowa. Materiały, których użyto choćby w doniesieniach telewizji REN-TV, nakręcić musieli ludzie, którzy śledzili kobietę.Dlaczego ktoś otruł Wierziłowa, który ma przecież także paszport Kanady i było wiadomo, że będzie wokół niego głośno? Wątpliwe, by była to zemsta za jego prowokację podczas finału mistrzostw świata, gdy wybiegł na murawę podczas meczu Francji z Chorwacją. Bardziej prawdopodobny jest drugi motyw trucicieli. Opozycjonista zajmował się sprawą zabójstwa trzech rosyjskich dziennikarzy w Republice Środkowej Afryki. Orhan Dżemal, Aleksandr Rastorgujew (przyjaciel Wierziłowa) i Kiryłł Radczenko zostali zastrzeleni 30 lipca, kiedy zbierali materiały do filmu dokumentalnego o działalności najemników z Kompanii Wagnera. Wierziłow uczestniczył w badaniu przyczyn śmierci rosyjskich dziennikarzy. Co więcej, znalazł w tym celu zagranicznych specjalistów, pracujących w regionie, gdzie zginęli dziennikarze, i pieniądze na opłacenie ich usług. 11 września, a więc dokładnie wtedy, gdy się nagle źle poczuł, Wierziłow miał otrzymać raport zagranicznych ekspertów dotyczący zabójstwa w RŚA. Czy go otrzymał i się z nim zapoznał – nie wiadomo. Wiadomo, że po otruciu i pobycie w szpitalach Wierziłow zrezygnował z kontynuowania własnego dochodzenia. Jeśli ktoś chciał tylko wystraszyć, a nie zabić aktywistę, to osiągnął cel.Tradycja Laboratorium XPiotr Wierziłow to ostatnia znana ofiara trucicieli związanych najpewniej z rosyjskimi służbami specjalnymi. Kilka miesięcy temu był Siergiej Skripal. Obaj przeżyli. Tego szczęścia nie mieli choćby Aleksandr Litwinienko (w Wielkiej Brytanii) czy śmiertelnie groźny dla Putina Jurij Szczekoczichin (w Rosji). A przecież lista ofiar trucizny jest dużo, dużo dłuższa. Moskwa ma bowiem długą i bogatą tradycję trucia ludzi uznanych za wrogów państwa. Przypadek Wierziłowa bardzo przypomina sprawę otrucia w zeszłym roku Władimira Kara-Murzy, który otwarcie popierał nałożenie sankcji na Putina i jego otoczenie. Trafił do moskiewskiego szpitala na reanimacyjny oddział toksykologii. Lekarze nie poinformowali jego bliskich o postawionej diagnozie. Zresztą to już była druga próba jego otrucia (pierwsza w 2015 r.). Testy nie wykazały, czym go otruto, ale lekarze doszli do wniosku, że padł ofiarą dwóch „binarnych” substancji, które zaaplikowano mu najprawdopodobniej oddzielnie. Pod rządami Putina rosyjski aparat bezpieczeństwa zdaje się coraz chętniej sięgać do tego typu „mokrej roboty”. Otruty został Roman Cepow, petersburski biznesmen i zaufany Putina w czasach jego pracy w mieście nad Newą – wiedział wszystko o kontaktach obecnego prezydenta z mafią. Wspomniany już Jurij Szczekoczichin, dziennikarz śledczy i członek parlamentu, ujawnił serię skandali kompromitujących m.in. Łubiankę. Umarł po krótkiej tajemniczej chorobie, a wśród symptomów było wypadanie włosów, wymioty i czerwone plamy na skórze. Nie zawsze truciciele chcą śmierci ofiary. Tak było z Anną Politkowską i Andriejem Babickim, którzy nagle zapadli na zdrowiu i nie mogli dotrzeć do Biesłanu. Rtęcią podtruwano małżeństwo Kałasznikowów (leczyli się zresztą również w Charité). Nie wiadomo, kto dokładnie i gdzie zarządza dziś w putinowskiej Rosji „przemysłem trucizn”. Wiadomo, że funkcjonujące za czasów sowieckich Laboratorium X wcale nie zostało zamknięte po 1991 r. Wręcz przeciwnie. Nawet się rozwinęło – zwłaszcza od kiedy rządy przejął Putin. Nawet sam przegląd różnych przypadków otruć w ostatnich dwóch dekadach – zarówno w Rosji jak i za granicą – pokazuje, że Moskwa dysponuje niezwykle szerokim wachlarzem trucizn. Od biologicznych, przez chemiczne, po radioaktywne.",,
"CBOS: Połowa Polaków uważa, że stosunki polsko-amerykańskie są dobre","53 proc. badanych uważa, że stosunki polsko-amerykańskie są dobre a jedynie 6 proc. ma przeciwne zdanie. 44 proc. ankietowanych sądzi, że tzw. Fort Trump rzeczywiście powstanie na terenie Polski, przeciwnego zdania jest 31 proc. — wynika z sondażu CBOS.","53 proc. badanych uważa, że obecnie stosunki polsko-amerykańskie są dobre, przy czym 8 proc. sądzi, że są one zdecydowanie dobre. 6 proc. respondentów twierdzi, że relacje między naszym krajem a Stanami Zjednoczonymi są złe (1 proc. jest zdania, że są one zdecydowanie złe). Natomiast 30 proc. sądzi, że nie są one ani dobre, ani złe, a 11 proc. nie ma wyrobionej opinii na ten temat. CBOS zauważa, że opinie w tej sprawie są wyraźnie powiązane z orientacją polityczną badanych. Osoby o poglądach prawicowych zdecydowanie częściej niż inni twierdzą, że stosunki polsko-amerykańskie są dobre – takiego zdania jest 70 proc. z nich. Podobne deklaracje składa 55 proc. respondentów deklarujących poglądy centrowe i 36 proc. ankietowanych identyfikujących się z lewicą. Znaczenie mają także sympatie polityczne. Badani, którzy oddaliby głos na Prawo i Sprawiedliwość, w zdecydowanej większości (71 proc.) oceniają stosunki polsko-amerykańskie jako dobre. Pozytywne opinie przeważają również wśród zwolenników ruchu Kukiz'15 (49 proc.).  Podobne odsetki potencjalnych wyborców Platformy Obywatelskiej twierdzą, że relacje między Polską a Stanami Zjednoczonymi są dobre (42 proc.) i ani dobre, ani złe (44 proc.). Z kolei wśród respondentów skłonnych oddać głos na Polskie Stronnictwo Ludowe lub Wiosnę przeważa opinia, że stosunki polsko-amerykańskie nie są obecnie ani dobre, ani złe (odpowiednio 48 proc. i 43 proc). Wyraźnie mniej, bo dokładnie połowa ankietowanych (50 proc.) uważa, że Polska jest ważnym partnerem dla Stanów Zjednoczonych, przy czym jedynie 7 proc. ocenia, że jesteśmy dla nich partnerem bardzo ważnym. 36 proc. sądzi, że dla Stanów Zjednoczonych relacje z Polską nie są ważne, w tym 7 proc. sądzi, że są zupełnie nieważne. 14 proc. nie ma wyrobionej opinii na ten temat. Rozpatrując te wyniki łącznie można stwierdzić, podaje CBOS, że niemal połowa badanych (48 proc.) uznaje, iż relacje polsko-amerykańskie są ważne (chociaż niekoniecznie bardzo ważne) dla obydwu stron. 29 proc. sądzi, że są one ważne dla nas, ale niezbyt istotne dla Amerykanów. 5 proc. uważa, że są one nieważne dla obu stron. a 1 proc., że nieważne dla Polski a ważne do USA. 17 proc. wybrało inne kombinacje odpowiedzi. CBOS zapytał też badanych o to, jak oceniają szanse na powstanie w Polsce stałej bazy wojsk amerykańskich w Polsce. 44 proc. skłania się ku opinii, że tzw. Fort Trump rzeczywiście powstanie na terenie Polski: 4 proc. uważa, że to niemal pewne, 12 proc., że są na to bardzo duże szanse a 28 proc., że są na to duże szanse. Jednocześnie jednak liczna jest także grupa ankietowanych przewidujących, że tak się nie stanie (31 proc.). Przy czym 3 proc. uważa, że Fort Trump niemal na pewno nie powstanie, 6 proc. sądzi, że są na to bardzo małe szanse a 22 proc. uważa, że są na to niewielkie szanse. 24 proc. wybiera odpowiedź „trudno powiedzieć”. CBOS przeprowadził sondaż w dniach 7-14 marca na liczącej 982 osoby reprezentatywnej próbie losowej dorosłych mieszkańców Polski.",,
"Papież na Drodze Krzyżowej: nasz wzrok jest pełen wstydu, skruchy i nadziei","W rzymskim Koloseum w Wielki Piątek odbyła się Droga Krzyżowa pod przewodnictwem papieża Franciszka. Na zakończenie papież mówił, że ludzie patrząc na Jezusa na krzyżu czują wstyd z powodu podziałów i wojen na świecie, egoizmu i nienawiści oraz nadzieję dzięki ofiarności wielu osób.","W wygłoszonej modlitwie papież powiedział: – Panie Jezu, wzrok nasz skierowany ku Tobie pełen jest wstydu, skruchy i nadziei. Niechaj w obliczu Twej najwyższej miłości ogarnie nas wstyd, że zostawiliśmy Ciebie, byś sam cierpiał za nasze grzechy.Ten wstyd wynika z tego – dodał – „że uciekliśmy przed próbą, choć tysiące razy powtarzaliśmy: choć wszyscy Cię opuszczają, ja nie opuszczę Ciebie nigdy; wstyd, że wybraliśmy Barabasza, a nie Ciebie, władzę, a nie Ciebie, boga mamonę, a nie Ciebie, światowość, a nie wieczność”.Franciszek mówił o wstydzie z powodu tego, że wiele osób, a wśród nich niektórzy kapłani „pozwoliło się zwieść ambicji i pysze zatracając swą godność”.To również, podkreślił, wstyd dlatego, że „nasze pokolenia zostawiają młodym świat rozdarty przez podziały i wojny; świat pożerany egoizmem, w którym młodzież, maluczcy, chorzy, starsi spychani są na margines”. „Tylko dobro pokonać może zło”Jak zauważył papież, orędzie Jezusa jest nadal inspiracją dla wielu ludzi i narodów, przekonanych o tym, że „tylko dobro pokonać może zło i złość, tylko przebaczenie może obalić urazę i zemstę, tylko braterski uścisk może rozwiać niechęć i strach przed drugim”.Podkreślił, że wciąż wielu młodych ludzi daje przykład miłości i bezinteresowności na świecie, „zżeranym przez logikę zysku i łatwego zarobku”.Wielu misjonarzy, zaznaczył, „nie przestaje i dziś rzucać wyzwania uśpionemu sumieniu ludzkości, narażając życie, by służyć Ci w ubogich, w odrzuconych, w imigrantach, w niewidzialnych, w wyzyskiwanych, w głodnych i uwięzionych”.Według papieża powodem nadziei jest i to, że Kościół – „święty i złożony z grzeszników, nie przestaje i dziś, mimo wszystkich prób zdyskredytowania go, być światłem, które oświetla, zachęca, podnosi i daje świadectwo” nieskończonej miłości Jezusa do ludzkości. Jest, stwierdził, „wzorem altruizmu, arką zbawienia oraz źródłem pewności i prawdy”. Rozważania młodzieżyTekst rozważań, które zostały odczytane przy 14 stacjach, napisała na prośbę papieża młodzież w wieku od 16 do 27 lat.Autorów rozważań  było 15, a wśród nich dziewięciu uczniów liceum klasycznego imienia Pilo Albertellego w Wiecznym Mieście. Prace nad całością tekstu koordynował ich nauczyciel religii Andrea Monda. Rozważania poświęcone były porażkom, oczekiwaniom, nadziejom młodych pokoleń i wyzwaniom, jakie przed nimi stoją. Mowa jest o konieczności wyrwania się z obojętności i odrętwienia. Zwraca się uwagę na to, że nigdy tak młodzi ludzie nie przygotowali rozważań Drogi Krzyżowej. Autorzy tekstu i ich profesor nieśli krzyż przy kolejnych stacjach. Wraz z nimi byli także zakonnica z Iraku, rodzina z Syrii i zakonnicy z Ziemi Świętej. Nadzwyczajne środki bezpieczeństwa Wokół Koloseum, gdzie zgromadziły się tysiące ludzi, wprowadzono w związku z zagrożeniem terrorystycznym we Włoszech nadzwyczajne środki bezpieczeństwa.  Nigdy wcześniej starożytny amfiteatr nie był otoczony tak szczelnym policyjnym kordonem. Ustawiono tam 9 bramek wejściowych, wyposażonych w wykrywacze metalu. Wszyscy uczestnicy nabożeństwa zostali poddani drobiazgowym kontrolom.",,
KE: zakaz wjazdu polityków UE do Rosji to złamanie zasad,"Odmowa wjazdu do Rosji przedstawicielom UE i krajów
członkowskich, którzy mieli zamiar wziąć udział w pogrzebie Borysa Niemcowa,
to jawne złamanie podstawowych zasad – oświadczyła we wtorek rzeczniczka KE ds.
polityki zagranicznych Maja Kocijanczicz.","Według rzeczniczki takie postępowanie rosyjskich władz nie jest zgodne zduchem porozumienia o ułatwieniach wizowych między UE a Rosją. Unia oczekujeod Rosji „maksymalnej przejrzystości”, w tym np. publikacji listy osób,objętych zakazem wjazdu do Rosji – dodała Kocijanczicz.Rosyjskie władze odmówiły wjazdu do Rosji marszałkowi Senatu BogdanowiBorusewiczowi, który miał przewodniczyć polskiej delegacji na pogrzebzamordowanego lidera rosyjskiej opozycji demokratycznej Borysa Niemcowa.Według ambasady rosyjskiej, marszałek został wpisany na listę osób objętychzakazem wjazdu do Rosji w odpowiedzi na wprowadzenie sankcji wizowych przezUE. „Odmowa jest jasnym złamaniem podstawowych zasad”Także łotewska europosłanka Sandra Kalniete, która miała reprezentować nauroczystościach w Moskwie centroprawicową Europejską Partię Ludową, niezostała wpuszczona do Rosji. – Odmówienie kilku osobom, w tym np.eurodeputowanej Sandrze Kalniete, wjazdu na terytorium Federacji Rosyjskiejjest jasnym złamaniem podstawowych zasad – powiedziała Kocijanczicz.Dodała, że uzasadnienie, jakie rosyjskie władze podały w przypadku Kalniete,„sugeruje, że stanowi ona zagrożenie dla bezpieczeństwa, dla porządkupublicznego w Federacji Rosyjskiej, co nie wydaje się wiarygodnymwyjaśnieniem”. – Nie jest to również w zgodzie z duchem porozumienia oułatwieniach wizowych, które wciąż obowiązuje pomiędzy UE a Rosją i promujekontakty międzyludzkie – dodała rzeczniczka. „Nie po raz pierwszy spotykamy się z taką arbitralną decyzją”– Ubolewamy, że nie po raz pierwszy spotykamy się z taką arbitralną decyzją iwzywamy rosyjskie władze do zapewnienia maksymalnej przejrzystości.Oczekujemy, iż podjęte zostaną działania, by uniknąć takich sytuacji wprzyszłości – podkreśliła Kocijanczicz.Szef Parlamentu Europejskiego Martin Schulz oświadczył we wtorek, że kolejnaarbitralna decyzja Rosji o odmowie wjazdu na swe terytorium członkaParlamentu Europejskiego jest „silnym afrontem dla relacji UE-Rosja oraz dlapracy demokratycznych instytucji”. „Restrykcje bez uzasadnienia i bez uprzedzenia”– Restrykcje wobec wybranych osobistości europejskich są stosowane przez Rosjębez uzasadnienia oraz bez uprzedzenia, że będą zastosowane oraz wobec kogo.To bardzo kontrastuje ze sposobem, w jaki Unia Europejska stosuje swojerestrykcje dotyczące podróżowania – podkreślił Schulz.      Dodał, że przypadek europosłanki Sandry Kalniete jest tym bardziej poważny,że doszło do niego w momencie, w którym wymagana jest dobra wola ipowściągliwość. Schulz zapowiedział, że zażąda oficjalnych wyjaśnień odrosyjskich władz. Europosłanka spędziła noc na moskiewskim lotniskuKalniete poinformowała w poniedziałek wieczorem, że odmówiono jej wjazdu doRosji, pomimo posiadanego paszportu dyplomatycznego. Europosłanka spędziłanoc na moskiewskim lotnisku. Jak informowała na Twitterze, dopiero na krótkoprzed odlotem we wtorek rano do Brukseli zwrócono jej paszport.We wrześniu 2014 roku wjazdu do Rosji odmówiono niemieckiej eurodeputowanejZielonych Rebece Harms, a w styczniu to samo spotkało litewskiego europosłaGabrieliusa Landsbergisa.",,
Teksańska masakra w kościele. W strzelaninie zginęły dwie osoby,"Trzy osoby, w tym napastnik, zginęły w strzelaninie, do której doszło w niedzielę w kościele w miasteczku White Settlement w Teksasie. Jak poinformowała miejscowa policja, mężczyzna zaczął strzelać do wiernych podczas niedzielnego nabożeństwa. Napastnik zabił dwie osoby, zanim został zastrzelony przez parafian.","Podczas spotkania w kościele West Freeway Church of Christ mężczyzna wyjął strzelbę i zaczął strzelać do ludzi. Po zaledwie kilku sekundach dwaj parafianie, którzy ochotniczo strzegli bezpieczeństwa w świątyni, otworzyli ogień do napastnika. Służby medyczne sprecyzowały, że po strzelaninie w kościele w White Settlement trzy osoby, w tym napastnik, zostały w stanie krytycznym przewiezione do szpitala, gdzie zmarły.Nabożeństwo w kościele West Freeway Church of Christ było prawdopodobnie transmitowane na żywo, gdy sprawca otworzył ogień. Na ujęciach napastnik widoczny jest w prawym górnym rogu. Według świadków były agent FBI, który jest ochroniarzem kościoła, ranił lub zabił napastnika.",,
„GW” opublikowała faktury dla Srebrnej. Internauci pytają,Pierwszy zastępca redaktora naczelnego „Gazety Wyborczej” Jarosław Kurski zapowiedział czwartkową publikację jednej z faktur wystawionych na spółkę Srebrna. Post Jarosława Kurskiego z zapowiedzią publikacji na platformie Twitter został skrytykowany przez użytkowników serwisu.,"Faktura, jak podkreśla zastępca redaktora naczelnego „GW”, ma być dowodem na to, że spółka mogła zapłacić firmie Geralda Birgfellnera, co było tematem ujawnionej przez gazetę pod koniec stycznia „taśmy Kaczyńskiego”.„Podobno Jarosław Kaczyński, kryształowo uczciwy deweloper, nie mógł zapłacić, choć bardzo chciał, bo nie było faktur wystawionych na #Srebrna. Oto jedna z nich z 14.06.2018.” – napisał na Twitterze Jarosław Kurski. „Publikujemy ją jutro w @gazeta_wyborcza. Teraz, cóż za ulga, będzie już można zapłacić. #TasmyKaczynskiego” – podsumował.Redaktor wydaje się jednak nie zauważać meritum sprawy, jakim jest pokrycie rzeczonej faktury, co szybko zauważyli użytkownicy serwisu.„#Taśmy #Kaczyńskiego: »Gdyby do tych wszystkich opracowań, które tu są, były dołączone rachunki« – Kaczyński wyraźnie mówi o rachunkach, które potwierdzają rzeczywiście poniesione koszty. A nie samą fakturę! Księgowa by mi kopa dała za FV bez np protokołu odbioru dostawy/robót.” – można przeczytać w jednym z komentarzy pod postem red. Kurskiego. Inny komentujący podkreśla ten fakt opatrując go cytatem z rozmowy Jarosława Kaczyńskiego z austriackim biznesmenem Geraldem Birgfellnerem. „Nie mógł zapłacić, bo nie mógł zweryfikować faktur. Birgfellner: »Ponieważ wszystkie firmy, Strabag wystawiają faktury na moją firmę, ponieważ to było żądanie ze szpitala, tak? Więc powołałem nową firmę. Wie pan, że założyliśmy nową firmę~« …i dlatego potrzebny był sąd i ugoda” – przypomina twitterowicz. Walka z „produkcją” faktur bez pokrycia, szczególnie tych mających na celu wyłudzenie VAT, jest jednym z podstawowych celów rządu Zjednoczonej Prawicy od objęcia władzy w listopadzie 2015 r. O problemie „produkcji faktur” mówił swojego czasu nawet najbliższy współpracownik Donalda Tuska Paweł Graś. W ujawnionym przez portal tvp.info nagraniu z września 2013 r., na którym Paweł Graś z kolegami rozmawiają o wzroście przestępstw podatkowych w Polsce, rzecznik rządu Donalda Tuska mówi otwarcie, że bardziej opłacalna jest kradzież VAT niż produkcja narkotyków.",,
"„Trump wie, że Kim ma atom i nie uderzy. Z Koreą trzeba postępować łagodnie”","Stany Zjednoczone nie uderzą na KRLD, bo są przekonane, że Pjongjang ma broń jądrową i jest gotów jej użyć. Taką opinię wyraził minister spraw zagranicznych Rosji Siergiej Ławrow w nadanym w niedzielę programie telewizji NTV.","– Amerykanie nie tylko podejrzewają, ale dokładnie wiedzą, że Korea Północna ma bomby atomowe i dlatego na nią nie uderzą – powiedział Ławrow. Zastrzegł jednocześnie, że „nie broni” w ten sposób Korei Północnej, lecz mówi, że z „taką analizą praktycznie wszyscy się zgadzają”.  Ławrow ocenił, że obecny kryzys można rozwiązać za pomocą bardziej elastycznego podejścia. – Łagodnie, sugestiami i perswazją – sprecyzował Ławrow pytany o to, jak położyć kres groźbom ze strony Pjongjangu. Dodał, że jeśli Waszyngton nie „skorzysta” z tej metody, może dojść do „nieprzewidywalnej katastrofy”, w której „dziesiątki, jeśli nie setki tysięcy niewinnych ludzi w Korei Południowej, lecz także, oczywiście, w Korei Północnej, w Japonii będą cierpieć”. – A Rosja i Chiny też blisko leżą – zauważył szef rosyjskiej dyplomacji.",,
"Pasterka w Stonawie. „Modlimy się, by górników z tej szychty Bóg wprowadził do nieba”","W intencji ofiar tragedii w kopalni w Stonawie na Zaolziu i ich rodzin modlili się wierni na pasterce w wigilijny wieczór w tamtejszym kościele św. Marii Magdaleny. – Modlimy się, by górników z tej szychty Bóg wprowadził do nieba – mówił ks. Roland Manowski.","Proboszcz stonawskiej parafii w homilii wygłoszonej w języku polskim i czeskim, mówił, że w radość tegorocznych świąt wpisała się tragedia tych, „którzy na ostatniej szychcie swego życia dokonali życia na ziemi”.Ks. Manowski zaznaczył, że wielu zadaje sobie pytanie, dlaczego Bóg, który jest dobry i sprawiedliwy, pozwolił, by doszło do tak wielkiej tragedii? – Musimy przyznać, że nie wiemy, dlaczego tak się stało. Nikt z nas (...) nie jest w stanie odpowiedzieć na to pytanie. Wierzymy, że Pan Bóg w swej mądrości powołuje każdego w momencie najlepszym dla człowieka – powiedział.Wielka loteriaMimo że obchodzimy radosne święto narodzenia Zbawiciela, to obowiązkiem jest wspomnieć o górniczej braci i niebezpieczeństwach, na które jest ona narażona – podkreślił proboszcz. – Chociaż mamy najlepsze zabezpieczenia, to jednak w starciu z siłami natury tego świata człowiek zawsze przegrywa. Ci, którzy pracowali lub pracują na kopalni (...) mogą powiedzieć, że każdy zjazd „szolą” na szychtę, jest wielką loterią; 50 na 50. Tam grają siły natury. Tam jest świat stworzony nie dla człowieka. Dlatego pobożność naszych ojców za patronkę górniczego stanu wybrała tę, która jest też patronką dobrej śmierci – św. Barbarę – mówił.Na początku mszy św. oddano hołd tragicznie zmarłym górnikom przed ołtarzem św. Barbary, który znajduje się w świątyni. Podczas pasterki górnicy z Czech i Polski pełnili przy nim wartę.Pod koniec mszy św. odczytane zostały imiona i nazwiska zmarłych górników. Wierni śpiewali kolędę „Cicha noc” po polsku i czesku. – To była nasza modlitwa i wyraz czci wobec poległych, ale także w intencji ich rodzin. Ci górnicy są już po drugiej stronie życia, ale tutaj zostali ich bliscy, którzy potrzebują opieki – powiedział ks. Manowski.",,
Legutko: Polityka klimatyczna to walka ekonomiczna,"– Nie zdajemy sobie sprawy, do jakiego stopnia ideologia środowiskowa, bardzo radykalna, jest wpływowa w niektórych krajach europejskich – zachodnich czy w Europie północnej. To jest potężny ruch polityczny – powiedział w programie „O co chodzi” prof. Ryszard Legutko.","Gość TVP Info przypomniał, że Unia Europejska już się zdeklarowała do bardzo poważnej  redukcji emisji  dwutlenku węgla o 40 proc. do roku 2030. – Według szacunków i przewidywań nam się to nie uda. Mimo tego, my skaczemy dalej, czyli pełna równowaga emisji i absorpcji do roku 2050 i to tylko dlatego, że jest ta potężna presja polityczna – podkreślił.Prof. Legutko ocenił, że w kwestiach klimatycznych nie chodzi jedynie o czyste środowisko. – To jest przecież walka ekonomiczna. Jeśli wyłączy się węgiel, czyli tzw. dekarbonizacja, i jeśli wyłączy się gaz, bo to też są ostatnie pomysły, że gaz jest brudny, to w następnej kolejności idzie energia nuklearna i też może okazać się brudna. To ci wszyscy producenci energii zielonej staną się nagle potentatami, to oni będą dyktować warunki, to są ogromne możliwości zysku – mówił Legutko. – Oczywiście, że dobrze jest żyć w czystym środowisku i o to środowisko dbać. To uruchamia jednak różne mechanizmy. Także tej szalonej ideologii, jak bardzo zimnej i cynicznej kalkulacji ekonomicznej – Legutko.  Gość programu mówił o wytwarzaniu presji społecznej, której poddawani są politycy. – Najlepszy przykład to historia tej autystycznej nastolatki, która stała się gwiazdą i autorytetem, Grety Thunberg. Przecież w normalnych warunkach zrównoważenia umysłowego to byłoby niemożliwe. A jednak coś takiego się dzieje. Politycy, którzy są reaktywni szukają takiego poparcia i idą tym tropem – mówi Legutko.",,
Zwiększył się dystans między PO a PiS,"Gdyby wybory odbyły się wczoraj, Platforma Obywatelska uzyskałaby 35,4 proc.  głosów. To o 4,4 więcej niż przed tygodniem. Na Prawo i Sprawiedliwość zagłosowałoby 25,7 proc. ankietowanych, czyli o 3,3 mniej niż w poprzednim badaniu – wynika z najnowszego sondażu Homo Homini dla Polskiego Radia.","Prezes Instytutu Homo Homini Marcin Duma uważa, że zwiększenie dystansu między PO i PiS wynika ze wzrostu liczby osób deklarujących udział w wyborach. Zdaniem analityka, Polacy obawiają się zmniejszającej się różnicy miedzy partiami, którą wykazywały sondaże sprzed tygodnia. Dotychczasowi niezdecydowani deklarują poparcie Platformy Obywatelskiej.Według nowego sondażu frekwencja wyniosłaby 54,2 proc. W Sejmie znalazłyby się też Sojusz Lewicy Demokratycznej z poparciem na poziomie 13,1 proc. oraz Polskie Stronnictwo Ludowe – 6,2 proc. Do parlamentu nie dostałby się się za to Ruch Palikota, na który chciałoby zagłosować 2,7 proc. ankietowanych. Marcin Duma zwraca uwagę, że jest to zatrzymanie tendencji zwyżkowej ugrupowania. Zwraca jednak uwagę, że różnica między ostatnimi sondażami jest na poziomie błędu statystycznego. Równie dobrze Palikot może mieć 6–procentowe poparcie. Duma podkreśla też, że niska frekwencja będzie sprzyjać lepszemu wynikowi Ruchu Palikota.Na Nową Prawicę Janusza Korwin–Mikkego chciałoby zagłosować 1,3 proc. ankietowanych. 0,8 proc. respondentów popiera PJN, a 0,5 proc. Polską Partię Pracy Sierpień 80.",,
Premier Szydło otworzy rok szkolny na Podkarpaciu. Nauczycieli czekają podwyżki?,"Minister edukacji narodowej Anna Zalewska wraz z premier Szydło poinformuje o harmonogramie dotyczącym podwyżek dla nauczycieli i ich kwotach w 2018, 2019 oraz 2020 roku. Szefowa rządu i szefowa resortu edukacji wezmą udział w inauguracji roku szkolnego w Dobrzechowie.","Premier Beata Szydło w poniedziałek weźmie udział w ogólnopolskiej inauguracji nowego roku szkolnego w Dobrzechowie w woj. podkarpackim – poinformowało Centrum Informacyjne Rządu. W uroczystości zaplanowanej na godz. 10 będzie uczestniczyć również szefowa MEN Anna Zalewska.Wcześniej minister edukacji narodowej zapowiadała, że wraz z premier Szydło poinformuje o harmonogramie dotyczącym podwyżek dla nauczycieli i ich kwotach w 2018, 2019 oraz 2020 roku.Minister Zalewska nie chciała jednak zdradzić żadnych szczegółów; powiedziała tylko, że na podwyżki dla nauczycieli zostaną przeznaczone dodatkowe duże środki z budżetu państwa – ponad 1 mld zł i „że będzie to 15 proc. rozłożone na trzy lata”. Początek wygaszania gimnazjówOd tego roku szkolnego zacznie obowiązywać nowy ustrój szkolny. Dotychczasowy system, który składał się z 6-letniej szkoły podstawowej, 3-letniego gimnazjum, 3-letniego liceum ogólnokształcącego, 4-letniego technikum, 3-letniej szkoły zawodowej i szkół policealnych, będzie stopniowo przekształcany. Docelowo będzie obejmować: 8-letnią szkołę podstawową, 4-letnie liceum, 5-letnie technikum, 3-letnią szkołę branżową I stopnia, 2-letnią szkołę branżową II stopnia, 3-letnią szkołę specjalną przysposabiającą do pracy i szkołę policealną.Ministerstwo Edukacji Narodowej szacuje, że we wszystkich typach szkół w roku 2017/2018 będzie się uczyć 4 mln 915 tys. dzieci i młodzieży.Najwięcej uczniów będzie w szkołach podstawowych – 714,2 tys. W tej grupie znajdzie się 371 tys. dzieci, które dopiero rozpoczną naukę – to uczniowie I klas. Liczba uczniów w szkołach podstawowych będzie w tym roku większa w związku w wydłużeniem cyklu kształcenia w szkołach podstawowych z sześciu do ośmiu lat. W tym roku w podstawówkach uczyć się będzie pierwszy rocznik siódmoklasistów, czyli 373,8 tys. uczniów.",,
PO-KO szuka recepty na zwycięstwo w jesiennych wyborach,"Ocenie kampanii wyborczej do PE, wynikowi majowych wyborów oraz receptom na wyborczy sukces jesienną poświęcone było piątkowe posiedzenie klubu parlamentarnego PO-KO. Według rzecznika PO Jana Grabca posłowie klubu zadeklarowali gotowość pracy w terenie na rzecz mobilizacji wyborców.","Klub PO-Koalicji Obywatelskiej obradował w piątek wieczorem w Domu Dziennikarza przy ulicy Foksal.– Posiedzenie klubu poświęcone było głównie analizie wyników wyborów do Parlamentu Europejskiego i szukaniu rozwiązań dotyczących wyborów jesiennych tak, żeby ten wynik był lepszy niż w ostatnich wyborach. 38,5 proc. (wynik wyborczy Koalicji Europejskiej do PE) i szeroka koalicja uznane zostały za dobrą bazę do tego, żeby zwyciężyć w wyborach parlamentarnych - powiedział Grabiec.Zaznaczył jednak przy tym, że Platforma wciąż poszukuje rozwiązań, które pozwolą opozycji odnieść sukces wyborczy jesienią. – Recepty są bardzo różne, one będą przedmiotem analizy jeszcze jednego posiedzenia zarządu w przyszłym tygodniu - zapowiedział polityk.Zapewnił, że wśród posłów PO jest gotowość do pracy na lepszy wynik wyborczy. – Posłowie chcą jechać w teren, przekonywać wyborców, mobilizować ich w większym stopniu niż dotychczas. Wszyscy mają świadomość, że jeszcze pół roku temu w wyborach samorządowych udało się zmobilizować większą część elektoratu - podkreślił Grabiec.W sobotę ma się odbyć wspólne posiedzenie rad krajowych PO i Nowoczesnej poświęcone zacieśnieniu współpracy między partiami. Lider PO Grzegorz Schetyna ma zaprezentować „mapę drogową” przed jesiennymi wyborami parlamentarnymi. „Nie ma żadnych planów likwidacji Nowoczesnej”Niewykluczone, że padnie także zapowiedź połączenia obu klubów: PO-KO oraz Nowoczesnej. Według piątkowej deklaracji szefa klubu PO-KO Sławomira Neumanna do integracji tej miałoby dojść już w przyszłym tygodniu, kiedy zbiera się Sejm. – Chcemy, żeby w przyszłym tygodniu, na posiedzeniu Sejmu te kluby się naprawdę zintegrowały i były jednym ciałem. To jest ważny przekaz dla wyborcy - przekonywał polityk w radiu RMF FM.Zapowiedź połączenia klubów PO i Nowoczesnej budzi wątpliwości części działaczy Nowoczesnej, którzy wystosowali w piątek do liderki partii Katarzyny Lubnauer list w tej sprawie. Wyrazili w nim obawę, że ruch ten zapoczątkuje proces likwidacji Nowoczesnej. „Pod ładnie brzmiącą przykrywką połączenia klubów i integracji środowisk rozpoczyna się likwidacja Nowoczesnej. My mówimy jasno: współpraca tak - wchłonięcie nie” - napisali działacze w liście.Katarzyna Lubnauer uznała list za inspirowany przez byłych członków Nowoczesnej. Zapewniła jednak, że „nie ma żadnych planów likwidacji Nowoczesnej”.",,
PiS domaga się dymisji szefa BOR,"– Natychmiastowa dymisja szefa BOR to jest pierwsze działanie, a
drugie to powołanie na nowo komisji do sprawy badania wypadków lotniczych, na której czele powinien stanąć niezależny ekspert – powiedział Mariusz Błaszczak z PiS. – Jednym z ekspertów ujawnionej analizy jest mjr Jarosław Kaczyński, bardzo blisko związany z braćmi Kaczyńskimi, który robił czystkę w BOR po objęciu przez nich władzy – wskazuje przewodniczący SLD Leszek Miller.","Komentarze mają związek z informacjami, że uchybienia w działaniach podejmowanych przez BOR podczas lotów premiera i prezydenta do Smoleńska w kwietniu 2010 r. „miały znaczący wpływ na obniżenie bezpieczeństwa ochranianych osób”. Wynika to z opinii biegłych, której wnioski ujawniła prokuratura. – Dzisiejsza informacja mówiąca, że być może będą postawione zarzutyfunkcjonariuszom BOR to kolejny argument mówiący, że przewodniczenie komisji do spraw badania wypadków lotniczych przez Jerzego Millera było zupełną kompromitacją. Jerzy Miller, jako nadzorujący BOR, był po prostu sędzią we własnej sprawie – zaznaczył Błaszczak.Według szefa klubu PiS, decyzja o dymisji gen. Mariana Janickiego „powinna zapaśćbezzwłocznie”.Dopytywany kto powinien zasiąść w nowej komisji badającej katastrofęsmoleńską Błaszczak powiedział, że „nie może to być nikt, kto był w rządzieDonalda Tuska 10 kwietnia 2010”. – Dobrze byłoby, by współpracowali z nią eksperci z NATO i UE. Prace tej komisji powinny być wzmocnione przez ekspertów, którzy dają gwarancję tego, że damy odpór wszystkiemu, co związane jest z kłamstwem smoleńskim, najpierw przedstawionym przez gen. Tatianę Anodinę, a później podtrzymanym przez komisję Millera – powiedział Błaszczak. „Ekspertyzy nie mogą być obiektywne” – Mamy do czynienia z wnioskami, które ujawniła prokuratura, ale po to, żeby BOR solidnie i rzetelnie mógł do tych wniosków się odnieść, potrzebna jest znajomość opinii, z której te wnioski zostały wyciągnięte. Czy personalne zarzuty ze strony prokuratury padną, tego jeszcze nie wiemy. Dzisiaj mamy do czynienia z oświadczeniem, które jest pewnym elementem pracy prokuratury  – powiedział rzecznik rządu Paweł Graś. Dodał, że w poniedziałek szef BOR gen. Marian Janicki złożył „obszerne wyjaśnienia” w tej sprawie szefowi MSW Jackowi Cichockiemu. – Jednym z ekspertów ujawnionej analizy jest mjr Jarosław Kaczyński, bardzo blisko związany z braćmi Kaczyńskimi. To człowiek, który robił czystkę w BOR po objęciu władzy przez Lecha i Jarosława. Drugi ekspert jest podobnej proweniencji. Jeśli tak jest, to ekspertyzy tych dwóch specjalistów nie mogą być obiektywne – mówi przewodniczący SLD Leszek Miller – Jeżeli dochodzi do tak ogromnej katastrofy, to nie chce mi się w głowie zmieścić, żeby doszło do tego bez czyjegokolwiek udziału, i żeby się to stało samo. Muszą być winni takiego stanu rzeczy. Spodziewałbym się jednak, że rozliczanie zacznie się od góry, a nie od dołu. Wolałbym, żeby odpowiedzialność polityczną ponieśli organizatorzy tego lotu – wskazuje Andrzej Rozenek z Ruchu Palikota. – Od dawna wiadomo, że pewne zaniedbania były, nie miały jednak bezpośredniego wpływu na katastrofę, ale takie sytuacje nie powinny w ogóle mieć miejsca. Dobrze, że prokuratura prowadzi to śledztwo bardzo szczegółowo, bo codziennie mamy nowe, kolejne informacje i mam nadzieje, że po zakończeniu śledztwa będziemy mięli pełniejszy obraz tego, jak wyglądało przygotowywanie wizyty najważniejszych osób w kraju – przekonuje Małgorzata Kidawa-Błońska z PO. – W okresie rządów PO doszło do obniżenia standardów profesjonalnego funkcjonowania polskiego państwa w wielu dziedzinach. Dotyczy to także bezpieczeństwa lotów najważniejszych osób w kraju i w tym sensie wpisuje się w cały szereg podobnych wydarzeń, które obejmują różne sfery braku profesjonalizmu – mówi Zbigniew Ziobro z Solidarnej Polski.",,
Mieszkanie plus. Domy wielorodzinne także z drewna,"W rządowym programie Mieszkanie plus będzie można budować domy wielorodzinne z drewna – informuje „Rzeczpospolita”. We wtorek, 11 września wchodzi w życie nowelizacja prawa ochrony środowiska. Przewiduje ona powołanie do życia spółki akcyjnej Polskie Domy Drewniane, która w przyszłości będzie budowała domy z drewna pod wynajem.","Dziennik informuje, że spółka będzie mogła także nabywać grunty, przeprowadzać prace remontowe i modernizację budynków mieszkalnych, kupować i sprzedawać drewno, rozwijać nowe technologie przetwarzania drewna.Nowe przepisy przewidują również, że założycielami Polskich Domów Drewnianych będą: Narodowy Fundusz Ochrony Środowiska i Gospodarki Wodnej oraz Bank Ochrony Środowiska. Kapitał zakładowy spółki ma wynieść 50 mln złotych.Przepisy przewidują też limit wydatków NFOŚiGW w latach 2018-2027. W 2018 roku wyniesie 60 mln zł, w 2019 roku – 500 mln zł, w 2020 roku – 400 mln zł.W Polsce powstaje mało budynków mieszkalnych z drewna. Głównie są to domy jednorodzinne. „Rz” zwraca uwagę, że to paradoks, ponieważ jesteśmy jednym z największych producentów tego surowca na świecie. W naszym kraju działa wiele firm, które produkują tego typu domy, ale na eksport, głównie do Skandynawii i Niemiec.",,
Pereira: Medialny knebel. Za co Axel Springer chce mnie ukarać na 100 tys. zł,"17 października br. portal tvp.info opublikował rozmowę Waldemara Pawlaka z najbogatszym Polakiem Michałem Sołowowem. – Niemcy kupili sobie Fakt, Newsweek, Onet, żeby mieć większy wpływ na Tuska – tłumaczył były wicepremier. Następnego dnia do Sądu Okręgowego w Warszawie wpłynęło pismo pełnomocnika Ringier Axel Springer Polska, w którym podali mój adres zamieszkania, by można mnie było ukarać cywilnie za krytyczne wpisy na ich temat.","Szanowni Państwo, 28 listopada odebrałem pismo z Sądu Okręgowego w Warszawie, a w nim pozew od Kancelarii Prawnej Kochański Zięba i Partnerzy – reprezentującej Ringier Axel Springer Polska Sp. z o. o. Niemiecko-szwajcarski koncern, właściciel m. in. Onetu, Faktu i Newsweeka albo kancelaria prawna reprezentująca RASP zdobyła mój adres zamieszkania i chce na drodze cywilnej nakazać mi opublikowanie przeprosin na Facebooku i Twitterze oraz zasądzenia ode mnie kwoty 100 tysięcy złotych. Powód? 27 moich wpisów opublikowanych na tych portalach społecznościowych w okresie od 13 sierpnia 2017 r. do 4 lipca 2018 r. Sygnatura sprawy XXIV C 883/18.O co chodzi RASPowi? Ano o to, że nie podoba im się krytykowanie linii redakcyjnej mediów należących do koncernu, dziennikarzy i publikacji tychże. Zabieg RASP odbieram jako próba zamknięcia mi ust i zablokowania krytykę prasową. Chce zmusić mnie żebym za wspomniane przez nich w piśmie wpisy publicznie przeprosił i skasował oraz chcą „ukarać” mnie za tę krytykę obciążając na 100 tys. złotych. Gdyby to była sytuacja zero-jedynkowa, gdybym nie dochował zasady rzetelności dziennikarskiej, napisał coś nieprawdziwego nt. któregoś z mediów RASP, któregoś z dziennikarzy – mógłbym to jeszcze zrozumieć, to jednak nie jest tego typu przypadek. Generalnie wzięto chyba wszystkie wpisy z okresu 12 miesięcy, w których odnoszę się do publikacji Onetu, „Newsweeka” czy „Faktu”. W mojej ocenie to niebezpieczny precedens i jawne naruszenie prawa. Przepisy prawa prasowego, obowiązującego w Polsce mówią wyraźnie: „Kto utrudnia lub tłumi krytykę prasową – podlega grzywnie albo karze ograniczenia wolności. Tej samej karze podlega, kto nadużywając swego stanowiska lub funkcji działa na szkodę innej osoby z powodu krytyki prasowej, opublikowanej w społecznie uzasadnionym interesie.”Na dowód moich słów publikuję kilka wpisów screena z pozwu, tak żeby każdy mógł się przekonać jakie treści RASP nie odpowiadają i za jakie tweety szwajcarsko-niemiecki koncern chce mnie „ukarać”. ",,
„Czuję się bezgranicznie winna” – skruszeni turyści oddają piasek z plaży,"Prowadzona latem na Sardynii kampania przeciwko masowemu zjawisku wywożenia piasku, muszli i kamieni z plaż przynosi rezultaty. Wiele osób, nawet po 40 latach, rusza sumienie. Odsyłają na włoską wyspę to, co stamtąd zabrali jako pamiątkę z wakacji.","Miejscowe władze traktują wywożenie sardyńskiego piasku jako grabież oraz niszczenie środowiska naturalnego. Wymierzają surowe kary finansowe tym, w bagażach których na lotniskach i w portach znajdują butelki i woreczki z piaskiem. Powszechnie zbierane są także muszle i kamyki. Nasilenie kontroli oraz przypominanie o tym, że jest to przestępstwo, okazało się skuteczne. Działania w obronie plaż i ich skarbów zainicjowało stowarzyszenie o nazwie Sardynia Okradana i Ograbiana. Lokalne media podały, że w reakcji na tę kampanię mieszkanka Lombardii po 40 latach postanowiła oddać 10 kilogramów piasku i muszelek, jakie zabrała z plaży w rejonie Oristano.  Odesłała wszystko w paczce zaadresowanej do organizacji obrońców wyspy. Dołączyła do niej list, w którym napisała: „Czuję się bezgranicznie winna, ponieważ miałam w domu szklane wazony z piaskiem i muszlami zebranymi z Sardynii”. Zawartość przesyłki od razu rozsypano na plaży pod nadzorem geologa.",,
Russiagate: FBI miało podstawy do podjęcia śledztwa,"Nie znaleziono dowodów to, by polityczne uprzedzenia FBI zdecydowały o podjęciu śledztwa dotyczącego kontaktów ludzi z ekipy Donalda Trumpa z władzami Rosji w czasie kampanii wyborczej w USA w 2016 roku. Takie wnioski płyną z raportu inspektora generalnego Departamentu Sprawiedliwości.","Michael Horowitz, inspektor generalny Departamentu Sprawiedliwości, przez blisko dwa lata prowadził dochodzenie, które dokumentuje 432-stronnicowy raport. Informuje on o nieprawidłowościach w działaniach FBI, dotyczących uzyskiwania zgody na inwigilację jednego z doradców Trumpa. W trakcie śledztwa urzędnicy mieli też koncentrować się na nieprzychylnych informacjach o doradcach prezydenta i negować te, które były dla nich bardziej korzystne.Nie znaleziono jednak – jak głosi opublikowany w poniedziałek raport – dowodów na to, że agenci Federalnego Biura Śledczego rozpoczynając śledztwo byli uprzedzeni politycznie do otoczenia Trumpa. Zdaniem Horowitza FBI miało „uzasadniony powód”, by je wszcząć – między innymi aby „uzyskać informacje o zagrożeniu dla bezpieczeństwa narodowego”.Postępowanie Horowitza w sprawie śledztwa, które agencja Associated Press nazwała najbardziej newralgiczną misją kontrwywiadowczą w historii FBI, dotyczyło dochodzenia w sprawie nazwanej później Russiagate, które rozpoczęło się w lipcu 2016 roku – gdy biuro otrzymało od australijskiego dyplomaty sygnał, że doradca Trumpa George Papadopoulos wiedział o zhakowaniu serwera Krajowego Komitetu Partii Demokratycznej przez Rosjan zanim informacja ta stała się dostępna i zanim dochodzenie wykazało, że w istocie było to dziełem trolli Kremla.Dotyczyło też śledztwa specjalnego prokuratora Roberta Muellera w sprawie kontaktów otoczenia Donalda Trumpa z przedstawicielami Kremla; Mueller przejął to dochodzenie od FBI w maju 2017 roku. Trump po opublikowaniu raportu powiedział, że „FBI próbowało obalić rząd”. Nazwał dokument hańbą i „wstydem dla naszego państwa”. Wątłe podejrzenia?W ocenie prokuratora generalnego Williama Barra dokument ten pokazuje, że FBI „rozpoczęło natarczywe śledztwo dotyczące amerykańskiej prezydenckiej kampanii na podstawie wątłych podejrzeń”. Jego zdaniem nie było podstaw, by wszcząć dochodzenie. Natomiast prowadzący na zlecenie Barra osobne śledztwo w tej sprawie prokurator John Durham stwierdził, że jego ustalenia nie pokrywają się ze wszystkimi wnioskami raportu Horowitza.Zarówno konserwatyści, jak i liberałowie ogłosili po publikacji raportu zwycięstwo – zauważa „Washington Post”. Demokraci uważają, że „uprawomocnia on rosyjskie śledztwo” specjalnego Muellera, Republikanie wskazują, że ujawniono w nim „poważne wykroczenia” FBI.W ocenie portalu publicznego radia NPR raport przyczyni się do jeszcze większego politycznego „zawirowania” dotyczącego m.in. kwestii zagranicznych, ingerencji Rosji w kampanię z 2016 roku, partyjnych podziałów oraz wiarygodności śledczych i instytucji państwa.",,
„Solidarność” i Radio Maryja pomaszerują razem,Środowiska Radia Maryja i „Solidarności” są bliskie porozumienia w sprawie wspólnego protestu w Warszawie pod koniec września – donosi „Rzeczpospolita”.,"Marsz zwolenników o. Tadeusza Rydzyka, który współorganizuje PiS, tym razemnie będzie poświęcony tylko przyznaniu TV Trwam koncesji na multipleksie, ale gruntownej krytyce rządu. Przejdzie pod hasłem „Obudź się Polsko”. Szef „Solidarności” Piotr Duda zastrzega, że decyzja o wspólnym wystąpieniu jeszcze nie zapadła. – Taką decyzję może podjąć jedynie Komisja Krajowa i nasz komitet protestacyjny – ucina. Jednak – jak stwierdza „Rzeczpospolita” – nieoficjalnie wiadomo, że udział w proteście NSZZ „Solidarność” jest przesądzony. Właśnie dlatego przełożono nawet jego datę z 15 września, bo wtedy jak co roku ludzie pracy pielgrzymują na Jasną Górę. To nie jedyne jesienne zmartwienie szefa rządu – podkreśla gazeta i wylicza, że protesty szykują też nauczyciele, przedstawiciele zawodów, które mają być zderegulowane, a także samorządowcy walczący z planami likwidacji małych sądów. Również związkowcy zapowiadają swoje akcje ws. wydłużenia wieku emerytalnego czy umów śmieciowych.",,
Znana firma pożyczkowa rozważa ogłoszenie niewypłacalności,"Największa w Wielkiej Brytanii firma pożyczkowa Wonga rozważa ogłoszenie niewypłacalności z powodu znacznej liczby pozwów odszkodowawczych od swych klientów. Poza rynkiem brytyjskim, Wonga działa również w Polsce, Hiszpanii i Republice Południowej Afryki.","Według telewizji Sky, Wonga zwróciła się do firmy usług audytorskich Grant Thornton o przejęcie funkcji administratora spółki, w razie gdyby zadeklarowała utratę płynności finansowej.Kłopoty Wonga zaczęły się w roku 2014 roku po wprowadzeniu przez brytyjską agencję nadzoru rynku finansowego FCA limitu kosztów konsumenckich kredytów krótkoterminowych.Przed kilkoma miesiącami prezes spółki Tara Kneafsey poinformowała pozostałych członków zarządu, że nawał skarg dotyczących pożyczek udzielonych jeszcze przed wejściem w życie nowych regulacji spowodował znaczny wzrost wypłat odszkodowawczych. W maju Kneafsey ostrzegła przed możliwością bankructwa Wonga, jeśli nie otrzyma ona wsparcia kapitałowego. Jak podają media, dla ratowania sytuacji zarząd Wonga rozważał sprzedaż niektórych aktywów firmy, „w tym jej cennej polskiej spółki córki”.",,
Gorączka złota. Kruszec najdroższy w historii,"Za kruszec w Polsce jeszcze nigdy nie było trzeba zapłacić tyle, co obecnie. Na tym hossa na rynku metali szlachetnych prawdopodobnie się nie skończy, co jest dobrą wiadomością dla NBP i budżetu – zwraca uwagę „Rzeczpospolita”.","Uncja złota kosztowała we wtorek ponad 1530 dolarów, najwięcej od kwietnia 2013 roku. W przeliczeniu na polską walutę cena kruszcu wzrosła do ponad 5915 zł, przebijając dotychczasowy rekord z września 2011 roku, który wynosił nieco ponad 5841 zł.Polskim inwestorom z rynku metali szlachetnych pomaga – oprócz wzrostu cen – słabość złotego wobec amerykańskiej waluty. Obecnie za jednego dolara trzeba zapłacić ponad 3,86 zł, podczas gdy w 2011 roku było to średnio 2,96 zł.Spektakularna hossa na rynku złota trwa od jesieni ubiegłego roku, gdy pod wpływem eskalacji konfliktu handlowego między USA a Chinami doszło do przeceny na światowych giełdach. Wtedy też pojawiły się pierwsze sygnały, że najważniejsze banki centralne mogą zejść z drogi normalizacji polityki pieniężnej, co dziś jest już faktem.",,
Niespodzianki nie było. Koalicja CDU/CSU zwycięzcą wyborów w Niemczech,"W Niemczech zakończyły się wybory do Bundestagu. 61 i pół miliona Niemców uprawnionych do głosowania mogło zdecydować, kto będzie rządził krajem przez najbliższe cztery lata. Według pierwszych prognoz wyników koalicja CDU/CSU zdobyła 32,5 procent głosów, SPD z Martinem Schulzem na czele 20 procent. Trzecią siłą w Bundestagu będzie AfD z wynikiem 13,5 procent. Takie wyniki podała telewizja ARD na podstawie exit polls.","Faworyt wyborów – blok partii chadeckich CDU/CSU, którego liderem jest Angela Merkel, ubiegająca się po raz czwarty z rzędu o fotel kanclerski – według pierwszych prognoz zdobył 32,5 procent głosów.Główny rywal chadeków – SPD Martina Schulza – osiągnął wynik na poziomie 20 procent. W sondażach socjaldemokraci cieszyli się poparciem od 20 do 22 proc. elektoratu.Na finiszu kampanii wyborczej wrosło poparcie dla Alternatywy dla Niemiec (AfD), która stała się trzecią siłą w niemieckim parlamencie otrzymując 13,5 głosów.Do Bundestagu mogą wejść także: Lewica, liberalna Wolna Partia Demokratyczna (FDP) i Zieloni. Według pierwszych prognoz wyników Lewica zdobyła 9 procent głosów, FDP – 10,5 procent, Zieloni – 9,5 procent. Takie wyniki podała telewizja ARD. Z kolei według sondaży przedstawionych przez telewizję ZDF blok partii chadeckich CDU/CSU zdobył 33,5 procent głosów. SPD Martina Schulza – osiągnął wynik na poziomie 21 procent. Trzecią siłą nadal pozostaje AfD z wynikiem 13 procent. 10 procent zdobyło FDP, po 9 procent – Lewica i Zieloni. Frekwencja wyższa niż 4 lata temuW wyborach do Bundestagu wzięło udział 77 proc. uprawnionych do głosowania – wynika z danych podawanych przez ZDF.Frekwencja w wyborach w 2013 roku wyniosła 71,5 proc. i była nieznacznie wyższa w porównaniu z 2009 rokiem, gdy głosowało 70,8 proc. uprawnionych. Na początku lat 70. frekwencja wyborcza w RFN przekraczała 90 proc.Eksperci spodziewali się wzrostu frekwencji ze względu na silną polaryzację niemieckiego społeczeństwa spowodowaną kryzysem uchodźczym i pojawieniem się antyimigranckiej Alternatywy dla Niemiec (AfD).Do udziału w wyborach wzywał prezydent Niemiec Frank-Walter Steinmeier. – Prawo wyborcze jest prawem obywatelskim. Dla mnie jest to najważniejszy obowiązek obywatela w ustroju demokratycznym – napisał. Jego zdaniem wybory parlamentarne „zdecydują o demokracji i przyszłości Europy”. Merkel w Berlinie, Schulz w WuerselenAngela Merlek oddała swój głos w Berlinie. Szefowa niemieckiego rządu zawiodła oczekujących w lokalu wyborczym i przed nim dziennikarzy telewizyjnych i radiowych, wstrzymując się – w przeciwieństwie do jej głównego rywala Martina Schulza – od jakiegokolwiek komentarza.Po wrzuceniu kart wyborczych do urny, Merkel i jej partner bez słowa wyszli z budynku i skierowali się w stronę oczekującego ich rządowego samochodu. Szefowa rządu mieszka w pobliżu Uniwersytetu – naprzeciwko Muzeum Pergamonu.Kandydat SPD na kanclerza Martin Schulz głosował natomiast w swoim rodzinnym Wuerselen, pod Akwizgranem, w Nadrenii Północnej-Westfalii. Po wyjściu z lokalu wyborczego w miejskim ratuszu stwierdził, że wielu uprawnionych do głosowania nie zdecydowało jeszcze, czy i na kogo będzie głosować.– Mam nadzieję, że jak najwięcej osób skorzysta dziś z prawa głosu; by zapewnić Niemcom demokratyczną przyszłość, powinni oddać głos na jedną z partii demokratycznych – zaznaczył polityk SPD, dając w ten sposób do rozumienia, by nie głosować na antymigrancką i antyislamską Alternatywę dla Niemiec (AfD). Skomplikowany systemKażdy wyborca dysponuje dwoma głosami: jeden oddaje na konkretnego kandydata w swoim okręgu wyborczym, a drugi na listę partyjną. Bundestag liczy 598 miejsc, jednak w praktyce, ze względu na ordynację wyborczą, liczba posłów jest znacznie większa. W dobiegającej końca kadencji jest ich 631.Nieoficjalny końcowy wynik wyborów powinien być znany po północy.Nowy Bundestag musi zebrać się najpóźniej 30 dni po wyborach. Wybór kanclerza przez parlament nastąpi dopiero po zakończeniu rozmów koalicyjnych.",,
W sondażach wciąż górą. Fenomen Andrzeja Dudy,Hejt na Andrzeja Dudę w niczym nie pomaga opozycyjnym partiom. Na większości wyborców nie robi on żadnego wrażenia.,"Oto według najnowszego sondażu dla „Dziennika Gazety Prawnej” i RMF FM w najbliższych wyborach w pierwszej turze największe poparcie będzie miał Andrzej Duda, z poparciem na poziomie 43 proc. Za nim jest Małgorzata Kidawa-Błońska, z poparciem 23,3 proc. Również w drugiej turze obecny prezydent bez trudu radzi sobie ze wszystkimi kontrkandydatami. To wymowny sondaż – nie przygotowano go na zlecenie żadnego z prawicowych mediów.  Niezależnie od wszelkich krytyk, płynących na prezydenta zarówno ze środowisk zdecydowanie anty-PiS-owskich, jak i tych, które popierają rządzącą partię, Andrzej Duda jest wciąż w topie najbardziej popularnych polityków w Polsce. A nie jest przecież tajemnicą, że raz po raz krytykują go również wyborcy Prawa i Sprawiedliwości, czy szerzej: partii prawicowych.  W różnych momentach swojej prezydentury dawny współpracownik prezydenta Lecha Kaczyńskiego usłyszał pod swoim adresem wiele gorzkich słów. Jedni twierdzili, że jest zbyt zależny od politycznej woli Jarosława Kaczyńskiego. Drudzy, przeciwnie, że prowadzi politykę utrudniającą przeprowadzanie kolejnych reform przez rządzące Prawo i Sprawiedliwość i że wywodzi się ze środowiska Unii Wolności. Na czym polega fenomen popularności Andrzeja Dudy? Szczególnie na prowincji, wśród elektoratu Polski B. Wszak nie tańczył disco polo. Myślę, że jest jednym z nielicznych w Polsce polityków wysokiego szczebla, którzy potrafili wyjść poza własne, środowiskowe uwarunkowania.  Andrzej Duda jest człowiekiem z wielkiego miasta, z mocno stereotypowo inteligenckiego „Krakówka”, człowiekiem faktycznie niegdyś związanym z Unią Wolności, który jako polityk przekroczył jednak pewne bariery, wyszedł z kryształowej wieży postinteligenckiej, wzbogaconej elity III RP.   Niewykluczone, że stało się to również dzięki jego żonie, Agacie Kornhauser-Dudzie, której zawodowe doświadczenie jako nauczycielki pewnie mocno poszerzyło również prezydencki ogląd Polski. Ale stało się to też pewnie dzięki pracy jego własnego intelektualnego zaplecza - przynajmniej część tych ludzi dobrze uchwyciła problemy mniej zamożnej, odległej od wielkich miast Polski. I pomogła prezydentowi odnaleźć się w małych miasteczkach, na polskiej wsi, także tej długo dotkniętej choćby strukturalnym bezrobociem. I dzięki sporej dozie politycznego talentu samego prezydenta.    To wszystko byłoby jednak znacznie trudniejsze, gdyby Andrzej Duda nie mógł wprost odwołać się do zrealizowanego programu społecznego Prawa i Sprawiedliwości. To spełnione obietnice rządzącej partii dają mu punkt odniesienia i wzmacniają wiarygodność przekazu. Polska B nie szuka w nim kogoś, kto stoi kompletnie poza logiką sporu PiS - anty-PiS. Widzi w nim raczej kogoś „o kilka kroków” od rządzącej partii, a jednak wciąż człowieka kojarzonego z dobrą zmianą. Polska B na ogół nie wymawia tych dwóch słów z sarkazmem, kpiną, ironią. Dla niemałej części Polski B dobra zmiana nie ma żadnego cudzysłowu.  Wystarczy popatrzeć na filmy i filmiki, zdjęcia z prezydenckich wizyt w małych miejscowości. Widać nie tylko ludzką życzliwość wobec Andrzeja Dudy, widać także że i on dobrze się czuje wśród wyborców/wyborczyń, którzy od elit III RP słyszą na co dzień tylko złe, pogardliwe słowa.   Dziś ci ludzie są pełnoprawnymi uczestnikami życia social mediów – wiedzą co się o nich mówi i pisze tylko dlatego, że są mniej zamożni, że są z małych miejscowości, że mają – tak to ujmijmy – plebejskie gusta i że nie chcą zmieniać swojej tożsamości.   Nazywamy ich zwykle socjalkonserwatywnym elektoratem, choć nie zawsze są aż tak prosocjalni czy aż tak konserwatywni: a jednak Andrzej Duda jawi się im jako o wiele bardziej wiarygodny niż jego kontrkandydaci i kontrkandydatki. Dodajmy do tego czytelny, bardzo pozytywnie odbierany przez wciąż istotną część społeczeństwa patriotyzm prezydenta i jego przywiązanie do Kościoła. Przy równoczesnej łatwości odnajdywania się na salonach i pośród wielkich tego świata.  A bardzo często był to spory wizerunkowy problem dla bardzo ważnych polityków III RP: nie potrafili pogodzić tych dwóch kwestii, choć obie pozytywnie procentują właśnie wśród zwykłych wyborców. Nawet jeśli Andrzej Duda zaliczył jedną czy drugą wpadkę dotyczącą protokołu dyplomatycznego (kto z polskich prezydentów nie ma ich na koncie?), to jednak dla wyborców jest kimś, kto wśród światowych liderów porusza się pewnie – choć jasno też komunikuje swoje geopolityczne sympatie i antypatie.  Wygląda wręcz na to, że opozycji o wiele trudniej, niż by chciała, przychodzi wpisać prezydenta Dudę w logikę sporu PiS - anty-PiS. Gdyby mogli na tym rzeczywiście wygrywać, byłoby to już widoczne w notowaniach. Ale opozycja tak naprawdę nie wie, jak poradzić sobie z fenomenem Andrzeja Dudy.   Ani osoba bez właściwości, czyli Małgorzata Kidawa-Błońska, ani zdecydowanie lewicowo-tożsamościowy Robert Biedroń, ani wreszcie kandydat Kościoła mocno otwartego, czyli Szymon Hołownia, nie są w stanie nawiązać równej politycznej walki z człowiekiem, któremu liberalne media od paru lat nie szczędzą przygan i uszczypliwości. A to naprawdę dużo mówi o pozycji, jaką wypracował sobie prezydent, wbrew wszystkim malkontentom.",,
Radni powiatu kieleckiego przeciw próbom wprowadzenia „ideologii LGBT”,"Stanowisko wyrażające „sprzeciw wobec prób wprowadzania ideologii LGBT do lokalnej wspólnoty samorządowej” przyjęli podczas piątkowej sesji radni powiatu kieleckiego. Projekt uchwały włączono do programu sesji na wniosek klubu radnych PiS, którzy w radzie powiatu mają większość.","Poza 16 radnymi PiS, radę tworzą też przedstawiciele PSL (dziewięć osób) i osoby wybrane z list komitetu Projekt Świętokrzyskie (czterech radnych). W stanowisku podkreślono, że zgodnie z Konstytucją RP „każdy ma prawo żądać od organów władzy publicznej ochrony dziecka przed przemocą, okrucieństwem, wyzyskiem i demoralizacją”, dlatego samorząd – „Rada Powiatu Kieleckiego, Ziemi Świętego Krzyża” – dla „dobra wspólnego” mieszkańców powiatu, wyraża sprzeciw wobec tzw. „ideologii LGBT, rozumianej jako ruch społeczny”. „Rada Powiatu w Kielcach na podstawie Konstytucji RP, która jasno mówi o zakazie dyskryminacji, jest daleka od stwarzania fałszywego zagrożenia wobec grupy społecznościowej LGBT, natomiast sprzeciwia się: promowaniu homoseksualizmu w szkołach i życiu społecznym, wprowadzaniu wczesnej seksualizacji w szkołach – w tym kwestiom związanym z tożsamością płciową w myśl tak zwanych standardów Światowej Organizacji Zdrowia, wywieraniu ideologicznej presji na rzecz stosowania tzw. poprawności kulturowej i politycznej, ingerowaniu w sfery życia prywatnego, atakowaniu wolności słowa, podważaniu autorytetu rodziny” – zaznaczono.",,
Miliardy dla Ukrainy odblokowane,"Międzynarodowy Fundusz Walutowy zatwierdził program pomocy dla Ukrainy opiewający na 3,9 mld dolarów przyznanych na okres 18 miesięcy. Jednocześnie kierownictwo MFW podjęło decyzję o natychmiastowym odblokowaniu kredytu stand-by w wysokości 1,4 mld dolarów.","Transza ta zostanie udostępniona Ukrainie do 25 grudnia b.r. – wynika z komunikatu opublikowanego we wtorek przez ukraińskie ministerstwo finansów. Następne dwie transze zostaną przekazane w maju oraz w listopadzie przyszłego roku.Środki pomocowe MFW dla Ukrainy były zamrożone od kwietnia 2017 r. w związku z opieszałością jej władz we wdrażaniu pakietu reform instytucjonalnych i brakiem wyraźnych postępów w przyjmowaniu ustawodawstwa antykorupcyjnego.Głęboko zakorzeniona korupcjaW marcu 2015 r. rząd ukraiński zobowiązał się walczyć z głęboko zakorzenioną w tym kraju korupcją w zamian za pakiet pomocy z MFW w wysokości 17,5 mld dolarów. Program ten wygasa w 2019 r. Władze w Kijowie były jednak krytykowane przez MFW oraz inne zachodnie instytucje finansowe za brak determinacji w zwalczaniu korupcji i uprzywilejowania oligarchów.Mimo powołania do życia sądu antykorupcyjnego w czerwcu 2018 r., do czego niejednokrotnie wzywały władze Ukrainy państwa i instytucje zachodnie, w tym – MFW, Fundusz nie decydował się na uruchomienie nowego programu pomocowego.Pomoc finansowa MFW w formacie kredytu stand-by pozwoli rządowi Ukrainy na uregulowanie odsetków związanych z zadłużeniem zagranicznym, ale przede wszystkim – będzie stanowić pozytywny sygnał dla instytucji zachodnich, w tym – Unii Europejskiej, który zachęci do udzielenia pomocy przeżywającej trudności gospodarcze Ukrainie.",,
"Rzecznik PO dementuje, wiceszef stawia warunek. Marcinkiewicz wystartuje?","Nie ma takiej kandydatury, nie została zgłoszona i w ogóle nie jest przez nas rozpatrywana – tak rzecznik PO Jan Grabiec odniósł się do informacji, z których wynika, że były premier Kazimierz Marcinkiewicz miałby startować w wyborach parlamentarnych z list Koalicji Obywatelskiej.","Według doniesień „Super Expressu” były premier Kazimierz Marcinkiewicz ma szanse na start w wyborach parlamentarnych z list Koalicji Obywatelskiej. Jednak – jak podaje gazeta – władze Platformy stawiają politykowi jeden warunek – ma spłacić byłej żonie zaległe alimenty.– Dopóki Kazimierz Marcinkiewicz nie rozwiąże swoich prywatnych problemów, jego start wydaje się mało prawdopodobny – powiedział   w rozmowie z dziennikiem wiceszef PO Borys Budka.Inaczej sprawę rozpatruje rzecznik PO. – Nie ma takiej kandydatury, nie została zgłoszona i w ogóle nie jest przez nas rozpatrywana – oświadczył rzecznik PO Jan Grabiec.W ubiegłym tygodniu szef PO Grzegorz Schetyna zapowiedział, że Platforma wystartuje w jesiennych wyborach parlamentarnych jako Koalicja Obywatelska – wraz z m.in. Nowoczesną i Inicjatywą Polską.",,
„Powstanie aktem narodowej solidarności”,–  Powstanie Warszawskie było aktem narodowej solidarności – mówił prezydent Bronisław Komorowski podczas uroczystości w przeddzień 69. rocznicy wybuchu powstania. Wcześniej na pl. Krasińskich odprawiona została msza św. w intencji poległych powstańców.,"Homilię podczas mszy wygłosił nuncjusz apostolski w Polsce abp Celestino Migliore, który powiedział, że Powstanie Warszawskie, choć wyniszczające, jest jednak bardzo ważne i symboliczne dla historii Polski.    Oprócz prezydenta w uroczystościach na pl. Krasińskich przy Pomniku Powstania Warszawskiego wzięli udział m.in. uczestnicy powstania warszawskiego, żołnierze Armii Krajowej, kombatanci, politycy, m.in. prezes PiS Jarosław Kaczyński, prezydent Hanna Gronkiewicz-Waltz, przedstawiciele wojska, harcerze, przedstawiciele korpusu dyplomatycznego i Kościołów chrześcijańskich w Polsce oraz licznie zgromadzeni mieszkańcy stolicy.   Prezydent: „waleczny akt niebywałej odwagi narodowej”     Prezydent Komorowski mówił, że powstanie było walecznym aktem niebywałej narodowej solidarności.   – Do walki stanęli przecież wszyscy, ponad podziałami politycznymi i organizacyjnymi przynależnościami. Nie wyłamała się nawet z tego frontu skrajna, komunistyczna lewica, która wszędzie, ale poza walczącą Warszawą, już realizowała antypolski scenariusz Stalina – podkreślał Komorowski.  Prezydent podkreślił, że „ta niebywała wprost solidarność wyróżniała Powstanie Warszawskie w długim szeregu innych warszawskich insurekcji”.   – Były przecież w naszej historii momenty, że ostrzej zwracano się przeciwko sobie niż przeciwko wrogowi zewnętrznemu. Tak do pewnego stopnia było i w 1794, i w 1831, i w 1863, i w 1905 r. –  powiedział.   – Tylko w Powstaniu Warszawskim panował bez reszty duch narodowej solidarności – dodał.  Prezydent zaapelował, by taka sama postawa jedności narodowej i solidarności przyświecała obchodom przyszłorocznych rocznic: 70. Powstania Warszawskiego, 75. wybuchu II wojny światowej, a także 25. odzyskania ponownie wolności w 1989 roku.  Komorowski zapowiedział, że wkrótce w porozumieniu ze środowiskiem powstańczym zaproponuje konkretne formy rocznicowych przygotowań.  – Wierzę, że wzorując się na powstańczej solidarności, wszyscy razem dołożymy starań, by 70. rocznica Powstania Warszawskiego była najpiękniejszym wyrazem hołdu złożonego jego żołnierzom i całemu heroicznemu miastu – powiedział Komorowski.   Dziękując żyjącym uczestnikom powstania za heroizm, niezłomność i ofiarę krwi, prezydent mówił także, że „naszym zobowiązaniem wobec 180 tys. ofiar walki i męczeństwa w czasie Powstania Warszawskiego jest dbać, by swobodne interpretacje historii, osobliwe punkty widzenia czy uprawnione opinie naukowe nie okaleczyły patriotycznego etosu”.   Gen. Ścibor-Rylski: „najdramatyczniejsze wydarzenie w historii Polski”  Prezes Związku Powstańców Warszawskich gen. Zbigniew Ścibor-Rylski podkreślał, że powstanie  było jednym z najdramatyczniejszych wydarzeń w historii Polski, nic więc dziwnego – mówił – że wzbudza nadal skrajne reakcje, zwłaszcza w kategoriach politycznych i moralnych.   – Wierzymy, że w wolnym kraju różnice zdań wynikają z troski o wyciągnięcie ważnych dla narodu wniosków, inspirowane są intencją utrwalenia w pamięci narodowej obrazu najbliższego obiektywnej prawdzie. Chcielibyśmy, by w tym obrazie obok udokumentowanych faktów i zasadnych hipotez pozostał także ślad naszych ówczesnych doznań, naszego ogromnego wzruszenia, gdy po pięciu latach pogardy i upokorzeń, cierpienia i śmierci wyszliśmy na ulice Warszawy jawnie, z bronią w ręku i z biało-czerwonymi opaskami na ramieniu, by całemu światu zamanifestować nasze prawo do istnienia jako naród i suwerenne państwo – powiedział Ścibor-Rylski, uczestnik Powstania Warszawskiego, żołnierz batalionu Czata 49. Prezydent Warszawy Hanna Gronkiewicz-Waltz wyraziła przekonanie, że Powstanie Warszawskie miało wpływ na powojenne losy kraju.  – Samo powstanie było bitwą przegraną, ale potem, po wojnie, Polska jednak nie podzieliła losu Estonii, Litwy czy Łotwy. Ani też w 1956 r., ani w 1980, ani później wojska radzieckie nie interweniowały w Polsce. Wierzę w to, że powstanie warszawskie miało w długim okresie wpływ na losy całego kraju i późniejszej historii –  powiedziała prezydent Warszawy.  – Wierzę też, że w czasie walk powstańczych przelało się tyle krwi, że rok 1989 przyniósł niespodziewanie, choć nie za darmo, dar wolności – dodała.     Abp Migliore: „pamiętamy o bohaterach dawnych dni”    Wcześniej, w homilii podczas odprawionej na pl. Krasińskich mszy św. abp Celestino Migliore przypomniał słowa bł. Jana Pawła II, który w 2 czerwca 1979 r. podczas swojej pierwszej pielgrzymki do Polski powiedział w Warszawie:   – Nie sposób zrozumieć tego narodu, który miał przeszłość tak wspaniałą, ale zarazem tak straszliwie trudną, bez Chrystusa. Nie sposób zrozumieć tego miasta Warszawy, stolicy Polski, która w 1944 r. zdecydowała się na nierówną walkę z najeźdźcą, w której została opuszczona przez sprzymierzone potęgi, na walkę, w której legła pod własnymi gruzami, jeśli się nie pamięta, że pod tymi samymi gruzami legł również Chrystus Zbawiciel ze swoim krzyżem sprzed kościoła na Krakowskim Przedmieściu.  – Będąc na tym miejscu, nie możemy też zapomnieć o tych, którzy oddali swe życie za wolność. Pamiętamy o mieszkańcach Warszawy i bohaterach tamtych dni, a dla tych, którzy zginęli, spoczywają na warszawskich cmentarzach lub gdzie indziej, prosimy o życie wieczne oraz aby ofiara ich życia ciągle przynosiła dobre owoce – powiedział na zakończenie homilii nuncjusz apostolski.  Po zakończeniu mszy św. i przemówieniach, przed pomnikiem Powstania Warszawskiego, odbył się uroczysty Apel Poległych.  Powstanie Warszawskie było największym niepodległościowym zrywem Armii Krajowej i największą akcją zbrojną podziemia w okupowanej przez hitlerowców Europie. Rozpoczęte 1 sierpnia 1944 r., na rozkaz komendanta głównego AK gen. Tadeusza Komorowskiego „Bora”, miało w założeniach trwać kilka dni; zakończyło się kapitulacją po 63 dniach walk. Poległo lub zostało zamordowanych przez Niemców 18 tys. powstańców i ok. 180 tys. cywilów.  Po kapitulacji żołnierze Armii Krajowej zostali wywiezieni do obozów jenieckich, a ludność cywilna wypędzona z miasta. Część warszawiaków została wywieziona do Niemiec na roboty, inni do obozów koncentracyjnych. Niemcy, łamiąc postanowienia aktu kapitulacyjnego, rozpoczęli systematyczne niszczenie Warszawy – burzono większość zabytków, pomników, szkół, kościołów i bibliotek. Spłonęły  archiwa i dzieła sztuki.                                                    (fot. PAP/Paweł Supernak)                                            Od prawej: Władysław Bartoszewski, Zofia Bartoszewska, prezydent Warszawy Hanna Gronkiewicz-Waltz, prezydent Bronisław Komorowski, zastępcą Szefa Sztabu Generalnego WP gen. Andrzej Fałkowski podczas mszy polowej w ramach obchodów 69. rocznicy Powstania Warszawskiego (fot.  PAP/Paweł Supernak)",,
„Rangę wyboru Polski do Rady Bezpieczeństwa potwierdza reakcja opozycji”,Podczas Zgromadzenia Ogólnego ONZ Polska została wybrana rotacyjnym członkiem Rady Bezpieczeństwa. Nasz kraj ubiegał się o miejsce jako kandydat Europy Wschodniej. Wybór komentowali goście programu „Salon dziennikarski”.,"– Opozycja, która natychmiast stwierdziła, że to jest ich zasługa i to oni zaczęli te starania, potwierdza tylko rangę tego, co się stało – podkreśliła na antenie TVP Info Dorota Łosiewicz z portalu wPolityce.pl.Polska została wybrana na rotacyjnego członka Rady Bezpieczeństwa Organizacji Narodów Zjednoczonych na lata 2018-2019. Była jedynym kandydatem z Europy Środkowo-Wschodniej. W programie „Salon dziennikarski” ks. Henryk Zieliński podkreślał, że głosowanie w Radzie Bezpieczeństwa pokazuje, że mniejsze państwa „także w społeczności międzynarodowej mają swoje prawa i swój głos”.",,
Przed świętami Polska wyśle na Ukrainę duży konwój z pomocą humanitarną,"Przed świętami, prawdopodobnie w najbliższą środę, z Warszawy wyruszy konwój humanitarny na wschodnią Ukrainę. Około 40 ciężarówek przetransportuje m.in. żywność oraz towary potrzebne do zorganizowania
osiedli dla czasowo przemieszczonej ludności cywilnej.","Jest to akcja Ministerstwa Spraw Zagranicznych we współpracy z PaństwowąStrażą Pożarną, Agencją Rezerw Materiałowych oraz organizacjamipozarządowymi. Pomoc będzie skierowana zarówno do obywateli Ukrainy, jak również do osób polskiego pochodzenia.Konwój złożony ze specjalnie oznakowanych samochodów ciężarowych PSP wyruszy z Warszawy do Charkowa prawdopodobnie 17 grudnia. Kierowcy będą mieli do pokonania około 1,3 tysiąca kilometrów. Trasę konwoju do granicy z Ukrainą będzie zabezpieczała policja.Trwają ostatnie ustalenia co do wielkości konwoju. Ustalana jest listamateriałów i produktów, które zostaną przewiezione. Agencja RezerwMateriałowych przedstawiła propozycje przekazania na rzecz MSZ towarówpotrzebnych do zorganizowania osiedli dla czasowo przemieszczonej ludnościcywilnej – poinformował Grzegorz Adamczewski z ARM. „Chcielibyśmy wrócić do Polski jeszcze przed świętami”Za logistykę całego przedsięwzięcia odpowiada straż pożarna. – Cały sprzętbędzie przygotowywany we wtorek i środę. Tego dnia chcielibyśmy wyruszyć już na Ukrainę – powiedział komendant główny Państwowej Straży Pożarnej gen. brygadier Wiesław Leśniakiewicz.Poinformował, że o konwoju rozmawiał już z szefem Państwowej Służby Ukrainyds. Sytuacji Nadzwyczajnych. – Mamy deklarację ze strony ukraińskiej, że oni pomogą nam w skutecznym dotarciu do miejsca przeznaczenia. Mam nadzieję, że wszystko będzie przebiegało poprawnie. Chcielibyśmy wrócić do Polski jeszcze przed świętami Bożego Narodzenia. Taki mamy plan i takie są zamierzenia – powiedział Leśniakiewicz.Na początku grudnia działacze polonijni, m.in. z Fundacji Wolność iDemokracja, zaapelowali do premier Ewy Kopacz o repatriację Polaków zobjętych walkami terenów wschodniej Ukrainy. Według Fundacji w obwodachdonieckim i ługańskim mieszka kilka tysięcy osób polskiego pochodzenia. Wśród nich ok. 400 posiada Kartę Polaka, blisko 100 chce wrócić do kraju. „Życie tam nie jest możliwe”Wiktoria Charczenko z Towarzystwa Kultury Polskiej Donbasu alarmowała, żesytuacja ludności cywilnej jest dramatyczna, a pomoc w zasadzie nie docierana wschód Ukrainy. – Życie tam nie jest możliwe. Na wschodzie jest zimno,temperatura w nocy dochodzi do minus 20 stopni. Pomoc humanitarna nie dociera do wszystkich potrzebujących. Ludzie po prostu zaczynają umierać z głodu lub zimna. To jest katastrofa humanitarna – mówiła.Na początku tego tygodnia rzecznik MSZ Marcin Wojciechowski poinformował, że ministerstwo wraz z innymi resortami intensywnie pracuje nad pakietem pomocy dla osób polskiego pochodzenia żyjących na terenie objętego konfliktem Donbasu. Według Wojciechowskiego osoby polskiego pochodzenia z terenu Donbasu przeniosły się po wybuchu konfliktu do swych krewnych w innych rejonach Ukrainy.",,
Dziedziczak: W imię tolerancji i wolności chcą wykluczyć chrześcijaństwo z życia publicznego,"– Ci sami ludzie, którzy mają na ustach tyle pięknych haseł o tolerancji i wolności, są skrajnie zacietrzewieni antychrześcijańsko, chcą wykluczyć chrześcijaństwo z życia publicznego – powiedział wiceszef MSZ Jan Dziedziczak w sobotę portalowi wPolityce.pl, komentując decyzję Francuskiej Rady Stanu nakazującej usunięcie krzyża z pomnika papieża Jana Pawła II w Ploermel w Bretanii.","– To bardzo smutna historia i Europa pokazuje takimi przypadkami, że jest tak naprawdę w głębokim kryzysie. Pamiętajmy, że elementem tożsamości Europy, poza antykiem, jest właśnie chrześcijaństwo, czy to się komuś podoba, czy nie. I tak jak mówił św. Jan Paweł II, nie da się zrozumieć Europy bez Chrystusa. Próby usuwania korzeni chrześcijańskich traktujemy jako ich całkowite niezrozumienie – powiedział Dziedziczak w rozmowie z portalem wPolityce.pl. Europa narodów oparta na wartościach chrześcijańskichWiceszef MSZ przypomniał również o fundamentach, na których została uformowana Europa i jej wartości. – Polska zawsze powtarza w swoich działaniach międzynarodowych na forum europejskim, że my chcemy realizować to, co proponowali wielcy ojcowie założyciele wspólnoty europejskiej po II wojnie światowej - Schuman, Adenauer i de Gasperi. To była Europa narodów oparta na wartościach – dodał. Zdaniem Dziedziczaka deklaracja premier Beaty Szydło, że Polska wyraża gotowość przeniesienia tego pomnika Jana Pawła II do Polski, by go „ocalić od ocenzurowania”, to „wspaniała deklaracja pani premier, świadcząca o zrozumieniu idei europejskich”. Jako pierwsza, do całej sytuacji oficjalnie odniosła się premier Beata Szydło. – Polski rząd podejmie starania, by pomnik naszego rodaka ocalić od ocenzurowania i zaproponujemy, aby przenieść go do Polski, o ile będzie zgoda francuskich władz i społeczności lokalnej – zapowiedziała.– Jak mówił Jan Paweł II, historia uczy, że demokracja bez wartości przemienia się w jawny lub zakamuflowany totalitaryzm – dodała w rozmowie z PAP premier Szydło. Na usunięcie krzyża władze Ploermel mają sześć miesięcy. Jeśli tego nie dokonają, cały pomnik będzie musiał zniknąć z przestrzeni publicznej.",,
Maleją szanse Timmermansa na fotel szefa KE. Wyrosła nieoczekiwana konkurentka,"– Frans Timmermans nie jest kandydatem kompromisu na szefa Komisji Europejskiej; on bardzo mocno dzieli Europę i z całą pewnością nie rozumie Europy Środkowej – ocenił premier Mateusz Morawiecki przed szczytem UE w Brukseli. Z nieoficjalnych informacji wynika, że Grupa Wyszehradzka zagłosuje przeciw tej kandydaturze, jeśli ta pojawi się podczas szczytu. Poparcia  Timmermansa, kandydata socjalistów, odmówili także szefowie państw i rządów, należący do centroprawicowej Europejskiej Partii Ludowej (EPL).","Początek szczytu, na którym szefowie państw i rządów próbują ustalić zestaw nazwisk do objęcia kierownictwa instytucji unijnych opóźnił się ponad trzy godziny. Około 20.30 liderzy zebrali się już w sali, w której toczone są rozmowy, ale ostatecznie wystartowały one jeszcze godzinę później (około godz. 21.30).Powodem były konsultacje i kontrowersje, które wywołała kandydatura Timmermansa. Zgodę na to, aby to on został przewodniczącym Komisji - według nieoficjalnych informacji - wypracowali na piątkowo-sobotnim szczycie G20 w Osace przywódcy Francji, Niemiec, Holandii i Hiszpanii. Reprezentują oni główne rodziny polityczne w UE: chadeków, socjalistów oraz liberałów.Jednak sprzeciw Polski, Czech, Węgier i Słowacji, a także rebelia w Europejskiej Partii Ludowej przeciw ustaleniom kanclerz Angeli Merkel, radykalnie zmniejszyły szanse Holendra.– Jestem przekonany, że wiele delegacji, większość państw, jeśli nie wszystkie, żywi takie przekonanie, że powinniśmy znaleźć kandydata na to najważniejsze stanowisko przewodniczącego Komisji Europejskiej, który będzie potrafił jednoczyć, będzie potrafił budować mosty, szukać kompromisów, czasem ponad różnymi zdaniami i ponad różnymi podziałami – powiedział dziennikarzom premier Morawiecki.Pytany, czy takim szefem KE mógłby być kandydat socjalistów, szef polskiego rządu odparł: „Frans Timmermans nie jest kandydatem kompromisu. Frans Timmermans jest oczywiście kandydatem, który bardzo mocno dzieli Europę i z całą pewnością nie rozumie Europy Centralnej, nie rozumie Europy, która wydobywa się z zapaści postkomunistycznej”. Wielkie decyzjeMorawiecki podkreślił, że Europa stoi przed wielkimi decyzjami dotyczącymi ochrony klimatu, budżetu UE, polityki zewnętrznej i handlowej. – W takich okolicznościach Europa musi mieć kandydatów, którzy potrafią łączyć, potrafią wypracowywać konsensus, potrafią wypracowywać kompromis. Polska opowiada się za takimi kandydatami – wskazał.Z Grupą Wyszehradzką w niedzielne popołudnie spotkali się najpierw kanclerz Merkel, a potem prezydent Francji Emmanuel Macron. V4 rozmawiała też z premierem Włoch Giuseppe Conte, który również był sceptyczny wobec obecnego wiceszefa KE odpowiadającego za kwestie praworządności. Dwustronne konsultacje przed szczytem prowadził też szef Rady Europejskiej. Donald Tusk rozmawiał z premierem Węgier Viktorem Orbanem, premierem Słowacji Peterem Pellegrinim (Słowacja przewodzi V4 do 1 lipca), premierem Holandii Markiem Rutte, prezydentem Francji oraz szefem włoskiego rządu.Sytuację Timmermansa, który wydawał się niemal „pewniakiem”, skomplikowało podejście liderów Europejskiej Partii Ludowej. Przekonania należącej do EPL Merkel nie podzielili inni szefowie państw i rządów tej rodziny politycznej, który uznali, że to przedstawiciel ich partii, powinien szefować Komisji.Premier Morawiecki – według źródeł rządowych – rozmawiał z szefem chorwackiego rządu Andrejem Plenkoviciem. Doradcy Morawieckiego kontaktowali się z kolei z doradcami premiera Bułgarii Bojko Borisowa (obaj należą do EPL). Zagrzeb i Sofia zapewniły, że dołączają do sprzeciwiających się kandydaturze Timmermansa. Niechęć RzymuNiechęć wobec kandydatury Timmermansa wyraził też Rzym. Jeszcze w sobotę wicepremier Włoch Matteo Salvini oświadczył, że rząd jego kraju nie poprze kandydatury Timmermansa. Wg źródeł PAP również przywódcy Estonii i Litwy są sceptyczni wobec Holendra.Morawiecki rozmawiał w ostatnich dniach z prezydentem elektem Litwy (wprawdzie na szczycie jest jeszcze obecna prezydent Dalia Grybauskaite, ale jej kadencja wkrótce się kończy). W niedzielę szef rządu konsultował się też z premierem Estonii.  Kristalina Georgiewa Podobno z powodu sprzeciwu wobec Timmermansa Angela Merkel może zaproponować Bułgarke Kristalinę Georgiewą. Według nieoficjalnych informacji miałoby to pozwolić kanclerz wyjść  z twarzą z sytuacji, w której kandydat przedstawiany jako jej, odpadł.",,
"Czaputowicz: Gdyby orzeczenie TSUE było dla Polski niekorzystne, nie zignorujemy go","– Gdyby orzeczenie TSUE było dla Polski niekorzystne, to go nie zignorujemy. Będziemy szukać jakichś metod wdrożenia. Polska jest liderem, wszystkie wyroki wykonujemy – powiedział w sobotę minister spraw zagranicznych Jacek Czaputowicz.","Komisja Europejska może złożyć skargę przeciwko Polsce do Trybunału Sprawiedliwości Unii Europejskiej w związku z ustawą o Sądzie Najwyższym. Minister spraw zagranicznych Jacek Czaputowicz powiedział w sobotę na antenie TVN24, że się takiego „ruchu prawnego” spodziewa.              – Komisja ma takie prawo i spodziewamy się, że to zrobi (...). My uważamy, że system, który wdrażamy na skutek reformy jest zgodny ze standardami Unii Europejskiej, podobne systemy występują w innych państwach. Wiemy, że opozycja jest innego zdania, a Komisja Europejska ma wątpliwości (...) Czekamy na ruch Komisji – powiedział minister.              Czaputowicz poinformował, że do argumentów polskiego rządu udało się przekonać znaczną grupę państw europejskich, ale poproszony o ich wymienienie odpowiedział, że nie jest prowadzony „taki rejestr”.",,
Watykan: ojciec Rydzyk to nie nasza sprawa,"– Jakiekolwiek oświadczenie ks. Tadeusza Rydzyka nie angażuje Stolicy Apostolskiej ani polskiego Kościoła – tak skomentował sprawę noty dyplomatycznej ws. wypowiedzi o. Rydzyka, rzecznik Watykanu, ksiądz Federico Lombardi. Minister spraw zagranicznych Radosław Sikorski zapowiedział jednak, że „nie spodziewa się szybkiej, ale na pewno bardzo przemyślanej odpowiedzi Watykanu”.","Ksiądz Lombardi podkreślił, że dyrektor Radia Maryja „przemawia we własnym imieniu”. Watykański rzecznik nie poinformował, jaki bieg zostanie nadany nocie polskiego MSZ do Sekretariatu Stanu Stolicy Apostolskiej w reakcji na przemówienie duchownego w Parlamencie Europejskim ani czy Watykan odpowie na nią.Zasadą jest, że Watykan nie informuje o procedurach, jakie podejmuje we wszelkiego rodzaju głośnych czy kontrowersyjnych przypadkach, które są kierowane za Spiżową Bramę, by zainteresować nimi instytucje Stolicy Apostolskiej.Nie wiadomo zatem, czy Sekretariat Stanu przekaże notę polskiego MSZ dotyczącą księdza Rydzyka do watykańskiej Kongregacji ds. Instytutów Życia Konsekrowanego i Stowarzyszeń Życia Apostolskiego, której redemptorysta podlega. Kongregacją tą kieruje arcybiskup z Brazylii Joao Braz de Aviz. Sekretarzem kongregacji, a więc „numerem dwa” jest zaś arcybiskup JosephWilliam Tobin, były przełożony generalny zakonu redemptorystów, któremu bardzo dobrze znane są od dawna kontrowersje wokół ks. Rydzyka.To ten amerykański duchowny jako jego przełożony zajmował się kilka lat temu sprawą działalności Radia Maryja i jego dyrektora. Nie podjął wówczas decyzji o żadnych krokach dyscyplinarnych czy innych wobec ks. Rydzyka. Kilka miesięcy po wizytacji delegatów zakonu w polskiej prowincji redemptorystów ksiądz Rydzyk spotkał się z papieżem Benedyktem XVI w Castel Gandolfo.Rzecznik MSZ Marcin Bosacki poinformował, że nota dyplomatyczna w sprawie wypowiedzi ojca Rydzyka w PE została przekazana do Watykanu. –  Powiedział, że - po pierwsze - Polska jest krajem niecywilizowanym i totalitarnym i - po drugie - że Polską nie rządzą Polacy – tłumaczył Bosacki.W ubiegłym tygodniu w czasie seminarium poświęconemu energii odnawialnej i geotermalnej w Brukseli redemptorysta z Torunia - jak relacjonowały osoby uczestniczące w spotkaniu - skrytykował decyzję obecnego rządu o rozwiązaniu w 2007 roku umowy podpisanej przez rząd PiS z fundacją Lux Veritatis o przyznaniu dotacji państwowych na odwierty geotermalne w Toruniu. Skarżył się też na dyskryminację w Polsce. –  To skandal, czujemy się wykluczani, jesteśmy dyskryminowani, to jest totalitaryzm – mówił.„Spodziewamy się przemyślanej odpowiedzi”–  Ważna jest wolność słowa, ale równie ważna jest odpowiedzialność za słowo. Stolica Apostolska jest zaprzyjaźnionym państwem, ale też i społecznością wiary. Nie spodziewamy się szybkiej odpowiedzi, ale na pewno bardzo przemyślanej – powiedział szef MSZ Radosław Sikorski.Minister Sikorski rozmawiał też o tej sprawie z prymasem Polski ks. abp. Józefem Kowalczykiem oraz nuncjuszem apostolskim w Polsce abp. Celestino Migliore.Apel PiSW zeszłym tygodniu troje parlamentarzystów PiS wysłało list do premiera Donalda Tuska z zażaleniem na postępowanie ministra spraw zagranicznych. Anna Sobecka, Bogusław Kowalski oraz senator Waldemar Kraska pisali w nim, że działania Sikorskiego są „skandalicznym przypadkiem łamania norm systemu demokratycznego przez używanie aparatu państwowego, w tym wypadku dyplomacji, do tłumienia wolności słowa"". Według parlamentarzystów PiS, metody, jakimi posługuje się Sikorski są potwierdzeniem słów, jakie Tadeusz Rydzyk wypowiedział w Brukseli, kiedy skarżył się na „dyskryminację"" i „panujący w Polsce"" totalitaryzm. Parlamentarzyści apelowali o przywołanie do porządku szefa resortu i wycofania noty dyplomatycznej.",,
"Chodzą od domu do domu, sprawdzają wyznanie, potem zabijają","Nie ustają ataki na chrześcijan na północy Burkina Faso. W ostatnich dniach w jednej z wiosek dżihadyści zamordowali czworo katolików. Terroryści szli od domu do domu i sprawdzali przynależność religijną mieszkańców. Grozili, że jeżeli nie
przejdą na islam, zostaną tak samo potraktowani.","W ostatnim czasie doszło w tym kraju do kilku podobnych ataków, w wyniku których zginęli chrześcijanie. Misjonarz pracujący w Burkina Faso w wywiadzie dla Radia Watykańskiego stwierdził, że „czuć napiętą sytuację”. Ludzie żyją w strachu. Szacuje się, że około 150 tys. osób opuściło swoje domy i szuka schronienia w większych miastach, gdzie sytuacja jest spokojniejsza.Po atakach, jakie w minionych tygodniach miały miejsce na katolickie kościoły i modlących się ludzi na północy Burkina Faso, znacznie zaostrzono środki bezpieczeństwa. Księża i zakonnicy nie noszą do odwołania stroju duchownego, liturgie są znacznie skrócone, nie podaje się też z wyprzedzeniem informacji o planowanych spotkaniach modlitewnych. – Mamy nadzieję, że nigdy nie dojdzie do wojny międzyreligijnej, a tego, co dzieje się teraz, nie można tak nazwać. Wręcz przeciwnie. Z drugiej strony jednak notuje się ataki na kościoły, wspólnoty chrześcijan czy księży, pastorów – zauważył misjonarz. – Moim zdaniem jest to pewna strategia, aby zrobić jak najwięcej hałasu, by być widocznym i by było o tym głośno w mediach międzynarodowych, by pokazać, że Państwo Islamskie czy Al-Kaida nadal są obecni na arenie międzynarodowej – ocenił. – Na Bliskim Wschodzie, w Syrii ponoszą klęskę, stąd ich wzmożona obecność w tej części Afryki. Uważam, że to jest klucz do zrozumienia tej sytuacji – powiedział misjonarz pracujący w Burkina Faso.",,
"„Gdybym był sędzią Sądu Najwyższego, rozważyłbym ponowne przeliczenie głosów”","Sąd Najwyższy odrzucił ostatni protest wyborczy klubu PiS stwierdzając, że „nie został należycie uzasadniony ten zarzut, który znalazł się w proteście”. Prof. Przemysław Czarnek, konstytucjonalista z Katolickiego Uniwersytetu Lubelskiego, przyznał w rozmowie z portalem tvp.info, że uznaje decyzję niezawisłych sędziów, ale na ich miejscu rozważyłby ponowne przeliczenie głosów.","W ostatnich wyborach parlamentarnych mandat senatora w okręgu nr 100, który obejmuje Koszalin i okoliczne powiaty, uzyskał startujący z własnego komitetu wyborczego Stanisław Gawłowski. Pokonał on kandydata PiS Krzysztofa Nieckarza zaledwie 320 głosami. Ponieważ za nieważne uznano ponad 3 tys. głosów, PiS złożył protest wyborczy o ich ponowne przeliczenie. Jak podał rzecznik SN Michał Laskowski, PiS nie wskazał żadnych okoliczności, które potwierdzałyby nieprawidłowości przy obliczeniu liczby głosów, w tym tych nieważnych. Protest nie będzie więc ponownie rozpatrywany. – Jest to oczywiście niezależna decyzja niezawisłych sędziów Sądu Najwyższego. Jestem przekonany, że dokładnie przeanalizowali oni całą skargę na nieważność wyborów, złożoną przez klub PiS – powiedział portalowi tvp.info prof. Przemysław Czarnek z KUL. Konstytucjonalista przyznał jednocześnie, że gdyby był sędzią Sądu Najwyższego, to rozważyłby w tej sytuacji ponowne przeliczenie głosów. – Gdybyśmy szli w kierunku, że ponowne przeliczenie jest  wymagane za każdym razem, gdy różnica głosów nieważnych w stosunku do przewagi kandydata nad kontrkandydatem  jest taka jak w tym przypadku, to można się oczywiście zastanowić nad wprowadzeniem takiego wymogu – powiedział prof. Czarnek. Przyznał też jednocześnie, że nie sądzi, by decyzja sędziów budziła jakieś większe wątpliwości.  Rozpatrywaniem protestów wyborczych zajmuje się Izba Kontroli Nadzwyczajnej i Spraw Publicznych Sądu Najwyższego. Zbiera się w składzie trzyosobowym, na posiedzeniu niejawnym.",,
Kandydatka KO: Schetyna oklaskiwał Wałęsę za odwagę,"Grzegorz Schetyna oklaskami dziękował Wałęsie za „odwagę”, bo ten pojawił się na konwencji – powiedziała w Radiu Szczecin kandydatka KO Teresa Kalina.","Podczas konwencji KO w Warszawie były prezydent Lech Wałęsa skrytykował polityków koalicji; mówił o tym, że największym błędem było przypisanie mu agenturalnej przeszłości. Wałęsa powiedział też, że zmarły w ubiegłym tygodniu Kornel Morawiecki, założyciel Solidarności Walczącej, „był zdrajcą”.Od słów Wałęsy odcięło się kilku przedstawicieli KO, Sławomir Nitras z kolei próbował je tłumaczyć. – Rola bezpośrednia w odzyskaniu niepodległości, w procesach historycznych Kornela Morawieckiego była bardzo umiarkowana – mówił.  Zebrani na niedzielnej konwencji działacze – z liderem KO Grzegorzem Schetyną na czele – oklaskiwali wystąpienie Wałęsy. W ocenie kandydatki KO ze Szczecina Teresy Kaliny przewodniczący PO słów o Morawieckim nie pochwalał, a oklaskiwał Wałęsę z innego powodu.– Myślę, że klaskał po to, żeby podziękować panu prezydentowi Lechowi Wałęsie, że był na konwencji. Natomiast pan prezydent Wałęsa jest człowiekiem bardzo impulsywnym i zazwyczaj mówi to, co czuje w danym momencie. Natomiast nie oceniam pana Schetyny, ponieważ ma prawo klaskać za odwagę, za to, że pan Wałęsa był na tej konferencji, że przyjął zaproszenie – przekonywała.",,
Kaczyński: To nie PiS jest odpowiedzialny za wojenny charakter życia publicznego,"To nie nasza partia jest odpowiedzialna za wojenny charakter życia publicznego – powiedział Jarosław Kaczyński. Jak ocenił prezes Prawa i Sprawiedliwości, jego ugrupowanie prowadzi nieporównywalnie efektywniejszą politykę w zakresie rządzenia państwem niż przeciwnicy PiS.","Kaczyński uczestniczył w Muzeum Diecezjalnym we Włocławku w konferencji „Być Polakiem – duma i powinność”, gdzie wygłosił referat o takim samym tytule.– Pierwsza przesłanka dobrze prowadzonej polityki to zapewnienie państwu bezpieczeństwa. Druga to zapewnienie mu odpowiedniego statusu, czyli układu względnie trwałego określającego jego relacje z innymi państwami. Bycie mocarstwem to najwyższy status. Dzisiaj w gruncie rzeczy takie wielkie mocarstwa są na świecie dwa, USA i Chiny. Do tego aspiruje, ale w gruncie rzeczy straciła ten status, Rosja – mówił Kaczyński.W jego ocenie bardzo istotne dla Polski jest posiadanie silnej pozycji w NATO oraz Unii Europejskiej. Prezes PiS wskazał, że są też statusy niemocarstwowe, ale świadczące o powadze danego państwa. – O taki status może zabiegać Polska. On jest to zdobycia – podkreślił Kaczyński. W jego ocenie kwestionowanie pozycji Kościoła katolickiego w Polsce ma charakter niepatriotyczny – bez względu na czyjąś wiarę bądź jej brak. Jak wskazał, polityka społeczna musi zmierzać do zwalczania nędzy oraz różnic społecznych.– Do kanonu współczesnego polskiego patriotyzmu należy też zaliczyć wymóg rozwoju – ocenił Kaczyński. Dodał, że to nie PiS jest zaangażowany w wojennych charakter życia publicznego.– Nikt nie jest w stanie zaprzeczyć, że prowadzimy politykę nieporównywalnie efektywniejszą od naszych przeciwników. Gdyby tylko te względy wchodziły w grę, wybory byłyby w zasadzie formalnością. Jedyną metodą walki z nami jest wobec tego budowanie muru nienawiści – wskazał Kaczyński.",,
Zabawa trwa. Kolejne łatwe zwycięstwo polskich siatkarzy,"Cztery mecze, cztery zwycięstwa, a każde kolejne odnoszone z coraz większą łatwością. Tym razem Polacy rozbili Czarnogórców (3:0), umacniając się na prowadzeniu w grupie D siatkarskich mistrzostw Europy. W czwartek ostatnie spotkanie tej fazy: z Ukrainą.","Najwięcej emocji było przed meczem. Polacy, mistrzowie świata, słusznie żalili się na organizację turnieju: choć wczoraj wieczorem grali z Czechami, z samego rana, kilka godzin przed kolejnym starciem, musieli przedostać się z Rotterdamu do Amsterdamu. Tam odbyli szybki trening, po czym pojechali do oddalonego o kilkanaście kilometrów Haarlemu, gdzie mieści się ich hotel.Selekcjoner Vital Heynen odprawy przeprowadzał „w biegu”, gdzieś w lobby, gromadząc garstkę zawodników przy laptopie. W skrócie: szaleństwo, pełna improwizacja. Na całe szczęście logistyczna degrengolada nie przeszkodziła w odniesieniu kolejnego zwycięstwa. Heynen dał odpocząć Leonowi, zdjął też z parkietu Bieńka, a w ich miejsce na parkiecie pojawili się Artur Szalpuk i Jakub Kochanowski. Druga partia nie zakończyła się aż tak okazałym zwycięstwem, ale i tak ani przez moment Polacy nie pozostawili rywalom złudzeń. Nieco gorzej funkcjonował nasz blok: duet Bieniek i Nowakowski to w tym elemencie specjaliści najwyższej klasy, a zestawienie Kłosa z Kochanowskim skutkowało znacznie mniejszą siłą rażenia, ale narzekać po prostu nie wypada. Wygraliśmy do 17.Trzecia partia, niestety, również potoczyła się bez historii. Niestety, bo mecze w fazie grupowej Polacy mieli potraktować jako solidne sparingi, a tymczasem zarówno Czarnogórcy, jak i Czesi nie postawili naszym siatkarzom żadnego oporu. Wciąż nie wiemy, na co stać tę kadrę i jaki jest sufit ich umiejętności. Z kronikarskiego obowiązku: trzeciego seta wygraliśmy do 19.  Ostatni akcent rywalizacji w grupie już w czwartek, również w Amsterdamie, z Ukrainą (o 20:00 w TVP1 i TVP Sport). A potem? Polska wyjdzie z pierwszego miejsca, a los skojarzy nas z czwartym zespołem grupy B. Będą to albo Niemcy, albo Słowacy, iluzoryczne szanse mają też jeszcze Hiszpanie. Na kogokolwiek trafimy: w walce o ćwierćfinał też będziemy zdecydowanym faworytem.",,
Bruksela potępia Rosję i Syrię za bombardowanie Aleppo. Sankcji nie będzie?,"Unia Europejska potępiła syryjski reżim i wspierającą go Rosję za ataki na cywilów w Aleppo. Szef Rady Europejskiej Donald Tusk podkreślił, że Bruksela rozważy „wszelkie dostępne opcje”, jeśli naloty nie ustaną. Wskazał również, że strategią Moskwy jest osłabianie Wspólnoty.","Głównym tematem obrad przywódców państw unijnych w pierwszym dniu szczytu w Brukseli były relacje z Rosją. Tusk nie powiedział wprost o możliwości wprowadzenia sankcji wobec Moskwy. W dodatku z dokumentu końcowego szczytu wykreślono początkowy zapis, że wśród opcji, które może rozważyć Unia, jest wprowadzenie nowych „restrykcji wobec osób i podmiotów wspierających reżym syryjski”. Za takim rozwiązaniem miały optować Włochy.Przywódcy wezwali do powstrzymania bombardowań Aleppo i natychmiastowego zawieszenia broni. Zwrócili się też do szefowej unijnej dyplomacji Federiki Mogherini o kontynuowanie wysiłków dyplomatycznych na rzecz rozwiązania konfliktu w Syrii.Wrogie działaniaSzef Rady Europejskiej wskazał na wrogie działania podejmowane przez Rosję. Wyliczył między innymi notoryczne naruszanie przestrzeni powietrznej państw unijnych, kampanie dezinformacyjne, cyberataki czy ingerowanie w polityczne procesy w Unii i poza nią.– Te przykłady świadczą o tym, że strategią Rosji jest osłabienie Unii – powiedział Tusk. – Kierujemy się trzeźwą oceną rzeczywistości, a nie iluzjami – podkreślił– Zwiększanie napięć w stosunkach z Rosją nie jest naszym celem. Po prostu reagujemy na kroki podejmowane przez Rosję. Oczywiście Unia jest gotowa zaangażować się w dialog, ale nigdy nie poświęcimy naszych wartości i zasad – zaznaczył. Dodał, że przywódcy chcą utrzymać jedność Wspólnoty w tej sprawie.",,
Były prezydent uwolniony od jednego z zarzutów w aferze korupcyjnej,Były prezydent Brazylii Michel Temer został uwolniony od zarzutu utrudniania działania wymiaru sprawiedliwości w postępowaniu dotyczącym korumpowania polityków przez wielki koncern mięsny JBS. Sędzia uznał zarzuty prokuratury wobec niego za „słabo umotywowane”.,"Wobec Temera, który po zakończeniu sprawowania urzędu szefa państwa był dwukrotnie aresztowany na kilka dni na wniosek prokuratury, toczy się nadal kilkanaście dochodzeń sądowych. Wszystkie mają związek z korupcją na najwyższych szczeblach władzy w Brazylii.W marcu tego roku Temer był aresztowany i wypuszczony po kilku dniach, w ramach rozległego śledztwa dotyczącego przypadków korupcji pod kryptonimem „myjnia (samochodów)”.Już rok wcześniej sędzia Sądu Najwyższego kierujący dochodzeniem dotyczącym korumpowania czołowych polityków przez brazylijskiego giganta, koncern budowlany Odebrecht, objął śledztwem Temera i dwóch jego bliskich doradców w randze ministrów.",,
Katastrofa w Szczyrku. Premier: Wszystkie siły zaangażowane w ratowanie ludzkiego życia,"Wszystkie możliwe siły są zaangażowane w ratowanie ludzkiego życia i zdrowia po wybuchu gazu w Szczyrku – zapewnił na Twitterze premier Mateusz Morawiecki. Dodał, że jest w stałym kontakcie z wojewodą śląskim Jarosławem Wieczorkiem.","„Wszystkie możliwe siły są zaangażowane w ratowanie ludzkiego życia i zdrowia po wybuchu gazu w Szczyrku. Jestem w stałym kontakcie z Wojewodą Wieczorkiem, który jest obecny na miejscu. Moje myśli są z bliskimi poszkodowanych, wszystkim zostanie udzielona niezbędna pomoc” – szef rządu.Do wybuchu doszło w środę około godz. 18.30. – Prawdopodobnym powodem wybuchu gazu w Szczyrku było przewiercenie gazociągu; nasze stacje zanotowały bardzo duże momentalne uchodzenie gazu, a tak się dzieje, kiedy w gazociągu powstaje dziura – przekazał rzecznik Polskiej Spółki Gazownictwa Artur Michniewicz.Wojewoda śląski Jarosław Wieczorek powiedział, że po zawaleniu kamienicy „uprawdopodobnione jest, że poszukujemy ośmiu osób”. – W takich sytuacjach bardzo trudno jest powiedzieć, czy ktoś postronny w danej kamienicy się nie znalazł albo któraś z osób, która mogła się tam znajdować, znajduje się gdzieś indziej i nie ma z nią kontaktu. Możemy się poruszać wyłącznie w liczbie osiem, ale to jest liczba prawdopodobna, a nie pewna – dodał.",,
Napad na bank i strzały we Frankfurcie nad Menem,Niemiecka policja prowadziła akcję na dworcu kolejowym we Frankfurcie nad Menem i w jego najbliższej okolicy. Po około godzinie dworzec ponownie otwarto. Zatrzymano 3 osoby.,"Dworzec kolejowy we Frankfurcie nad Menem w zachodnich Niemczech jest ponownie dostępny dla pasażerów. Był zamknięty w piątek przez blisko godzinę, ponieważ policja prowadziła tam poszukiwania sprawców napadu na pobliski bank. Do tej pory udało się zatrzymać trzech podejrzanych. Nadal ścigani są dwaj mężczyźni. W trakcie pościgu doszło do strzelaniny.   Dworzec główny został zamknięty, a zmierzające w jego kierunku pociągi - zatrzymane lub skierowane na inne trasy. Ewakuowano wszystkie osoby z budynku i okolicy.  Cztery dni temu na tym samym dworcu uchodźca z Erytrei wepchnął kobietę i jej 8-letniego syna pod nadjeżdżający pociąg. Dziecko zginęło, kobieta zdołała się uratować. Sprawcę zatrzymali świadkowie zdarzenia.",,
Disney pracuje nad nowym filmem o perypetiach Kevina,"Disney potwierdził, że trwają prace nad nową wersją historii tytułowego bohatera filmu „Kevin sam w domu”. W roli głównej wystąpi Archie Yates, jedna z gwiazd „Jojo Rabbit”. Obok Archiego w filmie zagra znana z kultowego „The Office” Ellie Kemper i Rob Delaney, który wystąpił w „Deadpool 2”.","Według źródeł magazynu „Variety” Yates nie wcieli się w kultowego Kevina McCallistera, ale zagra nową postać, nawiązującą jednak do bohatera oryginalnej serii. Choć pierwotnie spekulowano, że Ellie Kemper i Rob Delaney zagrają rodziców głównego bohatera, to informator „Variety” twierdzi, że przypadną im inne role. Będą na ekranie parą, ale z głównym bohaterem nie będą spokrewnieni.  Za reżyserię nowej wersji tego filmu odpowiada Dan Mazer, który ma na koncie komedię „Co ty wiesz o swoim dziadku?” oraz scenariusz do „Borata” i „Bruno”. Nad scenariuszem pracują Mikey Day i Steeter Seidell, którzy w dorobku mają pracę nad programem „Saturday Night Live”.   Nie jest jeszcze znana data premiery nowej odsłony Kevina. Wiadomo za to, że prace na planie mają rozpocząć się w pierwszym kwartale 2020 r.   W kultowym filmie z 1990 r. Kevin został przypadkowo pozostawiony przez rodziców, którzy wyjechali na wakacje do Paryża. W tym czasie chłopiec musi chronić swój dom przed parą włamywaczy, których grają Joe Pesci i Daniel Stern.   Film „Kevin sam w domu” był wielkim hitem, zarobił ponad 470 mln dolarów na całym świecie. Sukces sprawił, że powstała kontynuacja. Film „Kevin sam w Nowym Jorku” również odniósł ogromny sukces.",,
„Ludzie ludziom zgotowali ten los”. Oprawa na meczu Legii [WIDEO],Legia Warszawa zremisowała z Lechią Gdańsk 0:0 w meczu 3. kolejki piłkarskiej ekstraklasy. W tym roku fani stołecznego klubu uczcili 74. rocznicę  wybuchu Powstania Warszawskiego rozpościerając na trybunach olbrzymi baner z panoramą ruin Warszawy i napisem „Ludzie ludziom zgotowali ten los”.,"W ligowej tabeli Legia zajmuje 8. miejsce z czterema punktami na koncie. Lechia ma pięć punktów i jest 4. Prowadzi Piast (9 pkt.), drugi jest Lech Poznań (6 pkt.),a trzecie Zagłębie Lubin (6 pkt.) Tradycyjnie fani stołecznego klubu przygotowali oprawę nawiązująca do rocznicy Powstania Warszawskiego. W ubiegłym roku na trybunach rozpostarli napis informujący, że podczas powstania „Niemcy zabili 160 tys. osób, w tym wiele dzieci”. Ogromny baner przedstawiał półpostać niemieckiego żołnierza, który przystawia pistolet do głowy chłopca.",,
„Tymoszenko powinna paść na kolana”,"– Dla mnie przemówienie Julii Tymoszenko na Majdanie było absolutnie populizmem. Sądzę, że nie tylko dla mnie. Widać było, że czekała aż lud na Majdanie padnie przed nią na kolana, a tak się nie stało – powiedział reżyser Jerzy Hoffman w programie „Sąsiedzi” w TVP Info.","– Spodziewano się, że przeprosi za Pomarańczową Rewolucję i tak  też się nie stało. Tymoszenko powinna paść na kolana i przepraszać, ponieważ wcześniej zniszczyła nadzieje Ukraińców i oddała Ukrainę w ręce Janukowycza – powiedział Jerzy Hoffman w TVP Info.  – A to, że Janukowycz użyje siły było wiadomo. Chciał wtedy użyć siły, w czasie Pomarańczowej Rewolucji. Już wtedy namawiał prezydenta Kuczmę, żeby doprowadzić do siłowych rozwiązań.  Kuczma przy wsparciu Aleksandra Kwaśniewskiego do tego nie doprowadził. Czyli wiadomo było, że od Janukowycza można się spodziewać wszystkiego – dodał Hoffman. Bronić Julii Tymoszenko starała się aktorka i piosenkarka Olena Leonenko.  – Uważam, że sprawa jest bardzo złożona. Nie znamy dokładnie całej historii. Nie wiemy, jakie dokładnie błędy Tymoszenko popełniła, za co została oskarżona, słusznie, czy nie słusznie. Była oskarżona przez rząd Janukowycza, dlatego ja w te oskarżenia do końca nie wierzę – powiedziała. Prowadząca program „Sąsiedzi” – Barbara Włodarczyk przypomniała, że pod adresem Tymoszenko padały oskarżenia o defraudację i utajnianie dochodów jeszcze przed prezydenturą Janukowycza.  – Już w 1995 roku została zatrzymana na granicy, „zapomniała” zgłosić 26 tys. dolarów – powiedziała Włodarczyk. – My mówimy o 26 tys. dolarów, a jeden sedes Jaukowycza kosztuje więcej  – odpowiedziała Leonenko.  – Ja bym była bardzo ostrożna w jakichkolwiek ocenach. Ukraina jest teraz krajem, który dla ludzi Zachodu musi być na nowo zrozumiany  – dodała.",,
„Możemy wziąć na cel izraelskie miasta”. B. dowódca Strażników Rewolucji zabiera głos,"Były dowódca irańskiego Korpusu Strażników Rewolucji Islamskiej Mohsen Rezaei ostrzegł w niedzielę, że w odwecie za zabicie w amerykańskim ataku generała Kasema Sulejmaniego mogą zostać wzięte na cel izraelskie miasta Tel Awiw i Hajfa – informuje AP.","Według agencji Reutera Rezaei mówił o Hajfie i „izraelskich centrach wojskowych”. – Zemsta Iranu wobec Ameryki za zabicie Sulejmaniego będzie surowa... Hajfa i izraelskie centra wojskowe zostaną uwzględnione w odpowiedzi – powiedział Rezaei w przemówieniu adresowanym do zgromadzonych na modlitwach za Sulejmaniego w Teheranie. Wcześniej były dowódca zarzucił Izraelowi przekazanie informacji o miejscu pobytu Sulejmaniego amerykańskim siłom, które zabiły generała w nalocie w Bagdadzie nocą z czwartku na piątek.   W sobotę prezydent USA Donald Trump na Twitterze ostrzegł, że jeśli Iran zaatakuje Amerykanów, to Stany Zjednoczone uderzą w 52 irańskie cele, w tym miejsca ważne dla Iranu i irańskiej kultury.",,
Balcerowicz: Przez PiS-owskie rozdawnictwo więcej ludzi umrze na raka,"– Gdyby każdy Polak wiedział, ile z tego powodu musi zapłacić więcej podatków albo ilu ludzi z powodu PiS-owskiego rozdawnictwa umrze na raka lub z powodu smogu, zmieniłby zdanie. Nie jest tak, że poparcie PiS nie spada, bo wprowadzili 500 Plus – powiedział były prezes NBP i były wicepremier Leszek Balcerowicz. – Za cząstkę 40 mld zł, które mają być rozdane, można zrobić wiele innych, pożyteczniejszych rzeczy – uważa, krytykując propozycje programowe PiS.","W rozmowie z „Super Expressem” były prezes Narodowego Banku Polskiego odniósł się do ostatnich propozycji z konwencji Prawa i Sprawiedliwości. Zapytany, co sądzi o „piątce Kaczyńskiego” stwierdził, że „ani Kaczyński, ani Morawiecki ze swoich kieszeni tego nie zapłacą”. – Balcerowicz uważa, że „drobna część tej kwoty (40 mld) pozwoliłaby zmniejszyć liczbę zgonów z powodu smogu”. – Za kilkaset milionów można dofinansować szpitale onkologiczne, by mniej ludzi umierało. Trzeba pokazywać, jakie są koszty tego rozdawnictwa – zaznacza. Na stwierdzenie, że propozycje PiS „podobają się ludziom”, były wicepremier powiedział, że „słysząc, że ma się dostać pieniądze, ale nie mając dodatkowej informacji, człowiek może to poprzeć”. Balcerowicz był też pytany o duże i stabilne poparcie dla PiS. – Po pierwsze, ono się obniża. Po drugie, w krajach, gdzie gospodarki poprawiają swoją kondycję np. z powodu dobrej światowej koniunktury, większość ludzi nie zastanawia się nad przyczyną wzrostu gospodarczego. Tak jest obecnie w USA, tak jest i w Polsce – stwierdził polityk.",,
Polacy za dłuższymi urlopami rodzicielskimi,"Większość Polaków (91 proc.), w tym dwie trzecie (68 proc.) zdecydowanie, popiera wprowadzenie rocznych urlopów rodzicielskich – wynika z sondażu CBOS. Według badanych urlopy te nie będą popularne wśród mężczyzn, nie zmienią też sytuacji kobiet na rynku pracy.","Ustawa wprowadzająca wydłużone do roku urlopy rodzicielskie weszła w życie. Od tego dnia rodzicom wszystkich dzieci urodzonych po 31grudnia 2012 r. przysługuje 20 tygodni urlopu macierzyńskiego (w tym 14zarezerwowanych tylko dla matki), sześć tygodni urlopu dodatkowego i 26tygodni urlopu rodzicielskiego. Z dodatkowego oraz rodzicielskiego urlopumogą korzystać ojciec i matka. Badanie CBOS pokazuje, że choć roczny urlop popierają wszystkie grupyspołeczno-demograficzne, to poparcie to jest częstsze u kobiet niż mężczyzn(73 proc. kobiet i 63 proc. mężczyzn udzieliło odpowiedzi „zdecydowanie tak”).  Długie urlopy cieszą także bardziej rodziców dzieci do piątego roku życia niż pozostałych (77 proc. z nich udzieliło odpowiedzi „zdecydowanie tak” wobec 69 proc. wśród pozostałych). Zdaniem badanych, dłuższe urlopy nie będą popularne wśród mężczyzn. Co trzeci ankietowany (33 proc.) uważa, że niewielka część ojców skorzysta z takiego prawa, a co czwarty respondent (24 proc.) sądzi, iż jedynie nieliczni. Mniej niż co piąty badany (18 proc.) jest zdania, że z prawa do urlopów rodzicielskich skorzysta większość uprawnionych do tego mężczyzn, a co szósty (16 proc.) – że mniej więcej połowa. Wśród badanych panuje też przekonanie, że wprowadzenie rocznych urlopówrodzicielskich nie wpłynie na sytuację kobiet na rynku pracy. Uważa tak 44proc. ankietowanych. Jednocześnie co czwarty (24 proc.) jest zdania, żewprowadzenie urlopów poprawi tę sytuację, a co piąty (19 proc.), że pogorszy. Przekonanie, że wprowadzenie rocznych urlopów rodzicielskich nie zmienisytuacji kobiet na rynku pracy, dominuje we wszystkich grupachspołeczno-zawodowych. Z kolei ponadprzeciętnie często o negatywnym wpływiedłuższych urlopów na sytuację zawodową kobiet przekonani są absolwenciwyższych uczelni (28 proc.) oraz badani o najwyższych miesięcznych dochodach na głowę – powyżej 1500 zł (29 proc.). Opinie w tej sprawie różnicują w pewnym stopniu poglądy polityczne – badaniidentyfikujący się z lewicą nieco częściej niż pozostali wyrażają obawy w tym zakresie – zauważa CBOS. Postrzeganie wpływu rocznych urlopów rodzicielskich na sytuację kobiet narynku pracy zależy również od przekonania, jak często będą z nich korzystaćmężczyźni. Ankietowani uważający, że urlopy rodzicielskie będą popularnewśród mężczyzn (że skorzysta z nich co najmniej połowa) – częściej niżpozostali sądzą, iż poprawią one sytuację kobiet na rynku pracy, rzadziejzaś, że ją pogorszą. I odwrotnie – respondenci, którzy sądzą, że mężczyźni nie będą korzystali zprawa do takich urlopów lub że będą to robić sporadycznie, częściej wyrażają przekonanie, iż urlopy nie będą sprzyjać sytuacji zawodowej kobiet, rzadziej – że poprawią ich sytuację.  Badanie „Aktualne problemy i wydarzenia” przeprowadzono w dniach 6-12 czerwca2013 roku na liczącej 1010 osób, reprezentatywnej próbie losowej dorosłychmieszkańców Polski.",,
„Wchodzi w narrację PiS” – PSL krytykuje własnego burmistrza. Poszło o LGBT,Małopolscy działacze PSL zapowiedzieli interwencję wobec wywodzącego się z tej partii burmistrza Kalwarii Zebrzydowskiej Augustyna Ormantego. Ormanty chce zaproponować radnym przyjęcie deklaracji o wolności tego samorządu od ideologii LGBT. – To wchodzenie w narrację PiS – ocenia lider wadowickich struktur stronnictwa.,"Burmistrz Ormanty złożył taką zapowiedź po spotkaniu małopolskiej kurator oświaty Barbary Nowak z dyrektorami kalwaryjskich szkół. „Zadaniem wszystkich instytucji jest przeciwdziałanie i ochrona dzieci przed deprawacją i demoralizacją” – napisał samorządowiec w liście otwartym do kurator. Lokalni działacze PSL dowiedzieli się o planach Ormantego, gdy napisały o nich media. – Z nami tego kroku nie konsultował. Ani z zarządem gminnym, ani powiatowym, ani tym bardziej wojewódzkim. Dowiedzieliśmy się z prasy. Będziemy rozmawiali o tym na posiedzeniu, które zwołamy w przyszłym tygodniu – zapowiedział prezes wadowickich struktur PSL Andrzej Budka. W podobnym tonie wypowiedział się Paweł Hebda, wiceprzewodniczący kalwaryjskiej rady miasta z ramienia PSL. – Nie rozmawiałem o tym z burmistrzem. Dowiedziałem się praktycznie dopiero w czwartek. Myślę, że w przyszłym tygodniu będziemy o tym rozmawiali – zapowiedział. W rozmowie z Polską Agencją Prasową Budka odnosił się do sprawy ostrożniej. – Musimy się spotkać i zastanowić. Nie znamy argumentacji burmistrza. Możemy teraz na szybko coś powiedzieć, skrytykować, a to będzie krzywdzące. W radzie jest pół na pół z PiS. On też musi się liczyć z tymi radnymi – zaznaczył.  Zarówno Budka, jak i Hebda powściągliwie wypowiadają się o kwestii LGBT. Według Hebdy nie należy wprost przekładać sytuacji ze szczebla krajowego na lokalne środowiska.  – Moje zdanie jest takie, że każdy ma prawo do własnej opinii. To sprawa światopoglądowa. Każdy ma rozum, wolną wolę. Konstytucja zapewnia każdemu wolność wyznania, przekonań, słowa – powiedział wiceprzewodniczący rady miasta. Lider struktur powiatowych stronnictwa zauważył, że wśród ludowców opinie w terenie są zapewne różne.  – Temat znaliśmy z telewizji. Nie spotkaliśmy się, żeby o tym dyskutować. Nasze małe miasteczka leżą daleko do centrum. Oczywiście musimy uwzględniać to, co dzieje się na szczeblu kraju. Może będzie teraz czas na taką dyskusję? – zastanawiał się Budka. Pytany o usunięcie Ormantego z partii odpowiedział: „Tego się nie podejmuje »od ręki«. Nie mieliśmy takiej sytuacji. Nic się takiego nie dzieje”. Lokalne media sugerowały, że deklaracja burmistrza może oznaczać jego zbliżenie do Prawa i Sprawiedliwości. Jeden z liderów okręgowych struktur tej partii Filip Kaczyński pozytywnie odniósł się do deklaracji burmistrza.  – My także się sprzeciwiamy tego typu kartom LGBT – mówił Kaczyński, który nie był jednak pewien, czy decyzje Ormantego wynikają z „chęci walki z pomysłami jak karta LGBT, czy też z próby zbliżenia się do elektoratu PiS”.  Augustyn Ormanty poparł kurator oświaty Barbarę Nowak, która nagłośniła zagrożenia wynikające z deklaracji LGBT+ podpisanej przez prezydenta Warszawy Rafała Trzaskowskiego. Zastępca tego ostatniego, Paweł Rabiej, nazwał Nowak „bigotką, homofobką i antysemitką, podobnie jak jej mąż”. Burmistrz Kalwarii Zebrzydowskiej w liście otwartym do Nowak poparł wszystkie podejmowane przez nią działania wyrażające „sprzeciw wobec demoralizujących treści zawartych w standardach edukacyjnych Światowej Organizacji Zdrowia WHO”. Wyraził uznanie za jej „troskę o harmonijny rozwój dzieci i młodzieży”. „Dowodem tego jest przeciwstawienie się ideologicznej indoktrynacji w szkołach” – napisał. Ormanty zapowiedział, że na kolejną sesję przygotuje projekt stanowiska „Samorząd wolny od ideologii LGBT”. Jak dodał, ma ono być podobne do tego, które zainicjowali samorządowcy z Lubelszczyzny. Tydzień temu rada powiatu świdnickiego zadeklarowała, że ich samorząd będzie „wolny od ideologii »LBGT«”.   „Radykałowie dążący do rewolucji kulturowej w Polsce atakują wolność słowa, niewinność dzieci, autorytet rodziny i szkoły oraz swobodę przedsiębiorców. Dlatego będziemy konsekwentnie bronić naszej wspólnoty samorządowej!” – głosi stanowisko. Małopolska kurator podziękowała burmistrzowi Kalwarii Zebrzydowskiej za wsparcie „ponad podziałami”.",,
"Polska jak Niemcy, Francja, Japonia, Australia i USA. Trafi do grona państw rozwiniętych",Agencja indeksowa FTSE Russell zdecydowała o przekwalifikowaniu Polski z rynków rozwijających się do rozwiniętych – poinformowała FTSE Russell w komunikacie. Decyzja wejdzie w życie we wrześniu 2018 r. Zdaniem prezesa GPW Marka Dielta to „ważny krok” w rozwoju naszego rynku kapitałowego.,"Agencja indeksowa FTSE Russell ogłosiła w nocy z piątku na sobotę wyniki corocznej klasyfikacji krajów pod względem statusu rozwoju. Polska została przekwalifikowana z rynków rozwijających się (Emerging Markets) do rozwiniętych (Developed Markets).Jak podkreśla Giełda Papierów Wartościowych, decyzja FTSE Russell oznacza, że Polska znalazła się w grupie 25 najbardziej rozwiniętych światowych rynków, do których zaliczane są m.in. Niemcy, Francja, Japonia, Australia i Stany Zjednoczone.– To pierwszy przypadek zakwalifikowania do tego grona kraju z Europy Środkowo-Wschodniej –  czytamy w komunikacie GPW. Większe oczekiwania– Przekwalifikowanie Polski do rynków rozwiniętych to docenienie rozwoju polskiej gospodarki i naszego rynku kapitałowego oraz ważny krok w jego rozwoju. Polska posiada wszystkie zalety rynków rozwiniętych, m.in. bezpieczeństwo obrotu i usług post-transakcyjnych oraz rozwiniętą infrastrukturę. GPW funkcjonuje w oparciu o nowoczesny system transakcyjny, a spółki notowane na giełdzie spełniają wysokie standardy w zakresie ładu korporacyjnego i komunikacyjnego. Dodatkowo, dynamiczny rozwój polskiej gospodarki jest dobrym argumentem do inwestowania na naszym rynku przez globalnych inwestorów. Awans Polski do Developed Markets to także duże wyzwanie i rosnące oczekiwania wobec rynku kapitałowego, którym gotowi jesteśmy sprostać – powiedział cytowany w komunikacie Dietl.Decyzja wejdzie w życie we wrześniu 2018 r., zapewniając okres przejściowy na przystosowanie się do zmiany statusu.",,
Polska koprodukcja czeskim kandydatem do Oscara,Polska koprodukcja pt. „Kawki na drodze” w reżyserii Olmo Omerzu jest czeskim kandydatem do Oscara w kategorii najlepszy film nieanglojęzyczny – podały w czwartek czeskie media.,"„Kawki na drodze” – czesko-słoweńsko-polsko-słowacka koprodukcja – „to kameralne i subtelne kino drogi” o dwóch czternastolatkach, którzy przemierzają Czechy samochodem – poinformował Polski Instytut Sztuki Filmowej. W rolach głównych wystąpili Tomas Mrvik oraz Jan Frantisek Uher.  O nominacji zdecydowali w głosowaniu członkowie Czeskiej Akademii Filmowej i Telewizyjnej. Obraz wybierano spośród 21 filmów dokumentalnych i fabularnych.  „Kawki na drodze” zdobyły dwie nagrody podczas 53. Międzynarodowego Festiwalu Filmowego w Karlowych Warach. Olmo Omerzu otrzymał nagrodę za najlepszą reżyserię. Film, który w konkursie głównym festiwalu miał swoją światową premierę, otrzymał także wyróżnienie Jury Ekumenicznego za poetyckie zdjęcia i historię, która pokazuje „zmianę naiwnych marzeń i odnalezienie nowych perspektyw życia i domu”.  Autorem scenariusza jest Petr Pycha, zdjęć – Lukas Milota. Polska premiera filmu, który dofinansował PISF, odbyła się 17 lipca podczas Festiwalu Filmowego Transatlantyk w Łodzi.",,
"Elektrownia jądrowa może powstać na Pomorzu, w technologii amerykańskiej","Pierwsza polska elektrownia jądrowa, jeśli w końcu powstanie, ma pracować na jednej z trzech technologii  – informuje poniedziałkowy „Dziennik Gazeta Prawna”. Gazeta dodaje, że w ramach przygotowań do budowy elektrowni spółka PGE EJ1 prowadzi już badania środowiskowe w dwóch lokalizacjach na Pomorzu.","„Dziennik Gazeta Prawna” podaje, że polska elektrownia jądrowa ma pracować na jednej z trzech technologii: na amerykańskim reaktorze Westinghouse AP1000, koreańskim APR-1400 albo francuskim EPR. Według źródeł gazety „preferowana” jest opcja amerykańska. Przedstawiciel dostawcy tej technologii oraz reprezentant Departamentu Energii USA mają wziąć udział w Polsko-Amerykańskim Forum Przemysłu Jądrowego w Warszawie. „DGP” donosi, że w ramach przygotowań do budowy elektrowni spółka PGE EJ1 prowadzi już badania środowiskowe na Pomorzu: w Żarnowcu i Lubiatowo-Kopalinie. Jak wyjaśnia gazeta, za tą lokalizacją przemawia dostęp do potrzebnej z powodów technicznych wody oraz brak dużych elektrowni w regionie. Według ustaleń „DGP” największą przeszkodą w tej chwili pozostaje finansowanie projektu. Rząd chce utrzymać w nim pakiet kontrolny na poziomie 51 proc. Zgodnie z założeniami pierwszy blok jądrowy o mocy 1,-1,5 GW ma zostać uruchomiony ok. 2033 roku. Co 2-3 lata będzie uruchamianych pięć kolejnych.",,
„SN zaczyna sytuować się w roli TK. To łamanie fundamentu konstytucji”,"To, co widać w tej chwili w Polsce, to postępująca anarchizacja, którą wprowadzają sędziowie. Sąd Najwyższy zaczyna sytuować się w roli Trybunału Konstytucyjnego. To jest złamanie fundamentu konstytucji – powiedział w rozmowie z portalem tvp.info dziennikarz Bronisław Wildstein.","Marszałek Sejmu skierowała do Trybunału Konstytucyjnego wniosek o rozstrzygnięcie sporu kompetencyjnego między Sejmem a Sądem Najwyższym oraz Prezydentem RP a SN.   W związku z tym prezes TK Julia Przyłębska poinformowała o zawieszeniu – z mocy ustawy – postępowania przed SN. Chodzi o posiedzenie trzech Izb tego sądu – Cywilnej, Karnej i Pracy – zainicjowane pytaniem I prezes SN Małgorzaty Gersdorf, dotyczącym udziału w składach sędziowskich osób wyłonionych przez KRS w nowym składzie i statusu takich sędziów.  Według I Prezes SN nie istnieje spór kompetencyjny między Sejmem i Prezydentem RP a SN, bo „aktualnie w SN nie toczy się żadne postępowanie objęte wnioskiem Marszałka Sejmu”. Gersdorf odpowiedziała prezes TK. „Pani pismo jest bezprzedmiotowe, a zawieszenie postępowania następuje z mocy prawa” – odpowiedziała Przyłębska. W rozmowie z portalem tvp.info dziennikarz Bronisław Wildstein skomentował działania Małgorzaty Gersdorf i Sądu Najwyższego. W jego ocenie jest to „postępująca anarchizacja”. – SN zaczyna sytuować się w roli TK, to było charakterystyczne w tym orzeczeniu trzech sędziów SN, którzy stwierdzili, że orzeczenie TK nie przerywa procedury analizy sprawy, że orzeczenie TK nie rozwiązuje problemu. To jest złamanie fundamentu konstytucji – zaznacza.   Dalej tłumaczy, nawiązując do sędziów SN, którzy w jego ocenie „zakwestionowali podstawy konstytucji”, że w konstytucji właśnie jest jednoznacznie stwierdzone, że „jeżeli pojawiają się wątpliwości co do jakiś norm prawnych, to wtedy ostateczną i wiążącą decyzję podejmuje TK, nikt inny”. – Nie mają tu nic do powiedzenia inni sędziowie – stwierdza.  Wildstein mówi, że „uprawnienia w tej kwestii ma wyłącznie TK”. Dodaje, że „ich zakwestionowanie to uderzenie w filary porządku prawnego”. – Ta próba anarchizacji, którą obserwujemy, jest szokująca. Sędziowie robią to w imię swoich szczególnej pozycji, politycznych przekonań, ponieważ nie akceptują obecnej demokratycznie wybranej władzy. Konsekwencje tego są dość niezwykłe, bo skoro poszczególni sędziowie kwestionują prawo innych sędziów do orzekania, blokują proces wymiaru sprawiedliwości. Biorą na zakładników zwykłych obywateli. Ci sędziowie działają przeciwko obywatelom i mam nadzieję, że poniosą za to odpowiedzialność – zaznacza nasz rozmówca.   Odnosząc się do wyroków Trybunału Sprawiedliwości Unii Europejskiej, na które powołują się sędziowie i dla których jest on głównym wyznacznikiem stanowienia prawa, Bronisław Wildstein ocenił, że „jest to próba wprowadzenia tylnymi drzwiami, że ponad TK znajduje się TSUE, co jest konstrukcją sprzeczną”.",,
Niemcy: nie wydamy Rosji krajów bałtyckich. „Dotrzymamy zobowiązań”,"Prezydent Joachim Gauck oświadczył, że w związku z działaniami podejmowanymi przez Rosję Niemcy powinny w sposób zdecydowany zapewnić Bałtów, iż dotrzymają zobowiązać sojuszniczych. W wywiadzie dla „Welt am Sonntag” poparł również zwiększenie wydatków na obronność.","– Powinniśmy Bałtom jasno powiedzieć, że dotrzymamy naszych zobowiązań sojuszniczych. Powinniśmy też demonstracyjnie zaznaczać nasze stanowisko, szczególnie wobec aktualnej polityki Moskwy – podkreślił Gauck.Prezydent ocenił także, że przez rząd cel, jakim jest zwiększenie wydatków na wojsko do 2 proc. PKB (minimum dla państw NATO – przyp. red.), jest słuszny. Podkreślił przy tym, że Niemcy i ich sojusznicy powinni być zdolni do obrony wartości, które uznają za słuszne.– Dlaczego mielibyśmy przyznać państwom, traktującym prawo międzynarodowe jak element, który można naruszać, większe pole do działania? – pytał Gauck.Stopniowy wzrostW przyszłorocznym budżecie rząd Angeli Merkel przeznaczył 1,22 proc. PKB na wydatki wojskowe, ale szefowa rządu zapowiedziała, że docelowo Berlin chce zgodnie z decyzjami NATO wydawać na obronność 2 proc. PKB.W rozmowie z niedzielnym wydaniem dziennika „Die Welt” Gauck dowodził, że prezydent Rosji Władimira Putin nie dąży do wojny, gdyż zdaje sobie sprawę z ceny, jaką musiałby zapłacić jego kraj. – Putin korzysta jednak oczywiście z sytuacji, gdy my nie działamy z determinacją, by bronić się przed wpływami Rosji – dodał.",,
"„Nie można twierdzić, że jeden negatywny przykład uzasadnia rozwiązanie WSI”","– Działalność Piotra P. została zdemaskowana to znaczy, że państwo funkcjonuje. Gdyby to samo się działo przy okazji afery reprywatyzacyjnej to zapewne nie doszłoby do takich skandali – ocenił „Gość poranka” w TVP Info, były premier Leszek Miller komentując skazanie Piotra P., byłego oficera WSI, w aferze Fundacji „Pro Civili”.","Piotr P. były oficer Wojskowych Służb Informacyjnych i główny oskarżony o wyprowadzenie milionów z SKOK Wołomin, został skazany w aferze Fundacji „Pro Civili” o czym poinformował portal tvp.info. Były premier Leszek Miller, który był gościem TVP Info ocenił, że nie można twierdzić, że jeden negatywny przykład uzasadnia rozwiązanie WSI. – Jego działalność została zdemaskowana to znaczy, że państwo funkcjonuje. Gdyby to samo się działo przy okazji afery reprywatyzacyjnej to zapewne nie doszłoby do takich skandali, jakie obserwujemy, czy śmierci Jolanty Brzeskiej. Bo za tym procederem reprywatyzacyjnym, który w moim pojęciu jest spiskiem mającym znamiona zorganizowanej grupy przestępczej, stoją warszawskie elity i przez lata całe funkcjonowały w sposób bezczelny i jawny – mówił gość programu. I pytał, dlaczego państwo okazało swoją słabość?Pytany o przyszłość KOD stwierdził, że do wyborów jest dużo czasu, a przed KOD-em stoi pytanie, czy będą ewoluować w kierunku partii politycznej. – Niewątpliwie jest coś w tym, że dynamika KOD jest mniejsza niż była – powiedział i dodał, że bardzo trudno jest utrzymać wysoki poziom energii. ",,
Rosyjscy lekkoatleci zawieszeni za doping. Anita Włodarczyk otrzyma złoty medal za MŚ 2013,"Trybunał Arbitrażowy ds. Sportu (CAS) w Lozannie uznał apelację światowej federacji lekkoatletycznej (IAAF) i zawiesił za doping 12 Rosjan. Wśród zdyskwalifikowanych znalazła się złota młociarka mistrzostw świata w Moskwie z 2013 roku Tatiana Łysenko. To oznacza, że złoty medal trafi do Anity Włodarczyk.","Wśród zdyskwalifikowanych znalazł się m.in. mistrz olimpijski z Londynu w skoku wzwyż Iwan Uchow. Zarówno on, mający w dorobku trzy medale halowych mistrzostw świata, jak i brązowa medalistka igrzysk z Londynu oraz mistrzyni globu z 2013 roku w skoku wzwyż Swietłana Szkolina zostali zawieszeni na cztery lata i unieważniono ich wyniki z okresu 16 lipca 2012 – 31 lipca 2015 roku. Oznacza to, że oboje stracą m.in. swoje olimpijskie krążki.  Najsurowszą karę – osiem lat zawieszenia – nałożono na młociarki Tatianę Łysenko oraz Gulfiję Agafonową-Chanafajewą, które po raz drugi zostały przyłapane na stosowaniu niedozwolonych środków.  W przypadku Łysenko piątkowa decyzja unieważnia jej wyniki od 16 lipca 2012 do 2 lipca 2016 roku. W związku z tym zostanie pozbawiona złota MŚ z 2013 roku. Druga była wówczas Anita Włodarczyk.  Rosjanka została już wcześniej przyłapania na dopingu i z tego powodu trzy lata temu pozbawiona złotego medalu igrzysk w Londynie. Włodarczyk, która pierwotnie w Wielkiej Brytanii także uplasowała się tuż za Łysenko, tytuł mistrzyni olimpijskiej z 2012 roku przejęła oficjalnie dopiero sześć lat później.  Długość kary zawieszonych wyniosła od dwóch do ośmiu lat. Podstawą do jej nałożenia były dane z raportu opracowanego przez Richarda McLarena. Jako podano w komunikacie CAS, od piątkowej decyzji ukarani mają prawo się odwołać w ciągu 21 dni.",,
Miller chwali Komorowskiego,"– To, że prezydent stara się wyjść poza krąg swojego obozu politycznego uważam za słuszne. To będzie odróżniało prezydenturę Bronisława Komorowskiego od prezydentury Lecha Kaczyńskiego – tak w programie „Minęła Dwudziesta” w TVP Info Leszek Miller ocenił przyciąganie ludzi lewicy do nowej Kancelarii Prezydenta.","Były premier podkreślał, że Kaczyński był zamknięty na inne partie niż PiS. Wskazał, że podobnie otwarty na inne ugrupowania jak Komorowski był Aleksander Kwaśniewski. – On czynił to samo i to mu przysporzyło wielką popularność społeczną – zaznaczał Miller. – Pokazał, że nie jest prezydentem jednej orientacji politycznej, ale całego kraju – argumentował były premier.Komorowski zaproponował stanowisko doradcy ds. historycznych Tomaszowi Nałęczowi, który przez lata związany był z lewicą. W politycznych kuluarach wymienia się nazwiska także innych polityków lewicy, których chce przyciągnąć obóz Komorowskiego. To m.in. Ryszard Kalisz i Wojciech Olejniczak.– Jeżeli Bronisław Komorowski chce mieć kompetentnego fachowca od polityki historycznej, to jest to celny strzał. Tomasz Nałęcz to wybitny specjalista w tej dziedzinie – zaznaczył były szef SLD. Dodał, że jeśli Komorowski chciał, by Nałęcz był jego łącznikiem z lewicą, to popełnił błąd, bo Nałęcz nie ma takiej siły oddziaływania. Miller, pytany o relacje Donalda Tuska i Bronisława Komorowskiego, nie wykluczył, że może między nimi dojść do spięć. – Polska konstytucja zostawia pewne niedomówienia, które mogą być zarzewiem konfliktu między premierem a prezydentem – przyznał polityk lewicy.Miller żartował, że on może doradzać Komorowskiemu w kwestiach „szorstkiej przyjaźni” – on sam miał różne problemy gdy był premierem, a Kwaśniewski prezydentem.Były szef SLD przyznał, że jest pod wrażeniem niemalejącej popularności Tuska po tysiącu dniach rządów. – To przykład bez precedensu. Świadczy o wielkich umiejętnościach premiera i tych, co mu doradzają, specjalistów od PR, czyli sprzedaży produktu w ładnym opakowaniu – ocenił Miller.Jego zdaniem PO nie traci poparcia, ponieważ odwleka niezbędne reformy i zyskuje wizerunkowo na tle konfliktowego PiS.Miller odniósł się też do sytuacji z krzyżem przed Pałacem Prezydenckim. Jego zdaniem władze powinny podjąć stanowcze kroki i zadecydować o przeniesieniu krzyża. – Bo to pokazuje bezsilność państwa, bezsilność służb. Policja powinna interweniować już dawno – zaznaczył.Dodał, że jego zdaniem obrońcy krzyża sami z siebie nie zrezygnują z obecności przed Pałacem. – To grupa fanatyków, których nikt i nic nie powstrzyma – mówił Miller.Dodał, że ludzie widzą bezradność państwa i podejmują podobne akcje w innych częściach Polski. – Przykład krzyża z Krakowskiego Przedmieścia jest zaraźliwy – ostrzegał były premier.",,
"Strzały w pobliżu synagogi w Halle. Są ofiary, użyto broni maszynowej",Kilku uzbrojonych napastników ostrzelało synagogę w mieście Halle  w kraju związkowym Saksonia-Anhalt. Jednego z nich udało się ująć. Strzały padły również w oddalonym o 15 kilometrów Landsbergu – poinformowała policja.,"Rzeczniczka policji w Halle nie była jednak w stanie udzielić żadnych innych informacji na temat kolejnego zdarzenia. Nieznani sprawcy ostrzelali w środę z karabinów maszynowych ludzi przed synagogą w Halle. Co najmniej dwie osoby zginęły, a kilka zostało rannych – przekazała na Twitterze miejscowa policja. Oprócz tego na teren cmentarza żydowskiego został wrzucony granat. Jak podał dziennik „Die Welt”, napastnicy próbowali wedrzeć się do synagogi; przebywało w niej wówczas ok. 100 osób. Gdy nie udało im się sforsować drzwi, zaczęli strzelać do ludzi na ulicy.Naoczni świadkowie informują, że napastnicy byli ubrani w mundury taktyczne oraz uzbrojeni w broń długą i krótką. Jak podają media, jeden z napastników miał wypadek samochodowy na drodze B91 między miejscowościami Deuben i Werschen na południowy-zachód od Lipska. Według dziennika Bild napastnik został zatrzymany przez antyterrorystów z jednostki SEK. Miał w bagażniku samochodu broń. Jak podaje ta sama gazeta, do kolejnego zatrzymania miało też dojść w miasteczku Landsberg.                     Dworzec kolejowy w Halle został zamknięty – informuje Deutsche Bahn. Policja apeluje do ludzi o pozostawanie w domach, bądź szukanie bezpiecznego schronienia i trzymanie się z daleka od okien i drzwi. Policja w Dreźnie - stolicy Saksonii poinformowała, że wzmocniła ochronę synagogi i cmentarza żydowskiego. Pilnują ich funkcjonariusze uzbrojeni w karabiny maszynowe.Do ataku doszło w czasie jednego z najważniejszych żydowskich świąt religijnych - Jom Kipur.Bliskim ofiar najgłębsze wyrazy współczucia złożyła kanclerz Angela Merkel.",,
"Sąd skazał mężczyznę, który palił w piecu węglem i drewnem","Krakowski sąd skazał na miesiąc ograniczenia wolności mieszkańca, który palił w piecu centralnego ogrzewania drewnem i węglem – zabronionymi rodzajami paliw – poinformował rzecznik Straży Miejskiej Marek Anioł.","Rzecznik SM dodał, że sąd rejonowy wymierzył mężczyźnie karę miesiąca ograniczenia wolności, zobowiązując go do wykonywania nieodpłatnej, kontrolowanej pracy na cele społeczne, w wymiarze 20 godzin. Zarzucono mu, że w październiku palił w piecu centralnego ogrzewania zabronionymi rodzajami paliw – drewnem i węglem, ignorując tym samym przepisy uchwały antysmogowej. Nieprawidłowości wykazała kontrola przeprowadzona przez straż miejską. – Sąd uznał, że okoliczności zdarzenia i wina obwinionego nie budzą wątpliwości, i uznał ten czyn za wykroczenie w związku z Uchwałą Sejmiku Województwa Małopolskiego z dnia 15 stycznia 2016 r. w sprawie wprowadzenia na obszarze Gminy Miejskiej Kraków ograniczeń w zakresie eksploatacji instalacji, w których następuje spalanie paliw – poinformował Anioł. Od początku września w instalacjach grzewczych dopuszczone jest stosowanie wyłącznie paliw gazowych – gazu ziemnego wysokometanowego lub zaazotowanego albo lekkiego oleju opałowego. Zapowiedziano, że „wobec osób ignorujących przepisy uchwały antysmogowej wyciągane są konsekwencje wynikające z przepisów prawa”. Osoba, która je łamie można zostać pouczona lub ukarana mandatem w wysokości od 20 do 500 zł. Sprawa może trafić także do sądu – wówczas łamiącemu przepisy grozi grzywna nawet do pięciu tys. zł. Dodano, że „każdy ujawniony przypadek spalania paliw stałych jest rozpatrywany indywidualnie”. Przy ustalaniu wysokości kary brane są pod uwagę m.in. kwestie socjalne i techniczne. Przyjęta uchwała, która zakazuje używania paliw stałych do ogrzewania w Krakowie, od 1 września 2019 r. wprowadziła na obszarze miasta całkowity zakaz palenia węglem, drewnem i innymi paliwami stałymi w kotłach, piecach i kominkach. Zakaz dotyczy nie tylko domowych pieców i palenisk węglowych, ale także kominków i ciężkich, stacjonarnych grillów (ale już nie tych sezonowych, rusztów i rożen rozkładanych okazjonalnie). Regulacje dotknęły także punktów gastronomicznych.",,
„Na Polaka”. Nielegalna emigracja kwitnie,"Grupy przestępcze wypożyczają Ukraińcom polskie paszporty, co pozwala im podjąć leganie pracę w krajach Unii Europejskiej. Służby nie są w stanie oszacować skali zjawiska – informuje „Rzeczpospolita”.","Wielu Ukraińcom czy Wietnamczykom nie wystarcza praca w Polsce. Chcą dostać się do Wielkiej Brytanii i Francji, by tam zarobić więcej. Umożliwia to polski paszport lub dowód osobisty osoby o podobnym wyglądzie. Na takich dokumentach cudzoziemcy podróżują po Unii w celu znalezienia lepiej płatnej pracy.– To metoda „look-alike” lub inaczej „na podobieństwo”. Obserwujemy wzrost zainteresowania grup przestępczych organizacją nielegalnej migracji właśnie tą metodą – przyznaje ppor. Agnieszka Golias, rzecznik komendanta głównego Straży Granicznej.Dokument nie jest sfałszowany ani wpisany do baz jako kradziony, więc metoda uznawana jest przez nielegalnych emigrantów za „znacznie bezpieczniejszą""” – wskazuje dziennik.",,
Spotkanie Trumpa z Kimem może nie dojść do skutku. „Jeśli USA urażą dobrą wolę...”,"Do spotkania Kim Dzong Una z Donaldem Trumpem może w ogóle nie dojść – sugeruje wiceminister spraw zagranicznych Korei Północnej. Stanie się to, zdaniem wiceszefa tamtejszej dyplomacji, jeżeli USA „urażą dobrą wolę” Pjongjangu. Przyszłość szczytu w Singapurze leży całkowicie po stronie Stanów Zjednoczonych – oświadczył wiceminister.","– Nie będziemy błagać Stanów Zjednoczonych o dialog ani nie będziemy przekonywać, jeśli nie będą chcieli usiąść do rozmów z nami – oświadczył wiceminister spraw zagranicznych KRLD i dodał, że może zasugerować Kim Dzong Unowi, by ten rozważył jeszcze udział w szczycie zaplanowanym na 12 czerwca w Singapurze, jeśli Stany Zjednoczone urażą dobrą wolę Korei Północnej.Północnokoreański dyplomata potępił też wypowiedź wiceprezydenta USA Mike'a Pence'a, w którym zagroził on, że Korea Północna „skończy, jak Libia”, jeśli Kim nie porozumie się z Waszyngtonem. Dopytywany, czy to groźba, Pence oświadczył, że „to raczej fakt”.Pjongjang już wcześniej ostrzegał, że może odwołać historyczne spotkanie na szczycie Kima z Donaldem Trumpem, gdy doradca prezydenta USA ds. bezpieczeństwa narodowego John Bolton, oświadczył, że Korea Płn. musi najpierw przeprowadzić denuklearyzację, zanim będzie mogła liczyć na jakąkolwiek gratyfikację ze strony USA.Prezydent Trump również nie wyklucza, że szczyt USA-KRLD może się opóźnić. Stwierdził, że „byłoby wspaniale”, gdyby szczyt się odbył, ale, muszą zostać po temu spełnione pewne warunki. Inaczej się nie spotkamy – ostrzegł Trump; dodał, że w takim przypadku „też będzie OK”.",,
Przesyłka z Puszczy Rominckiej. Choinka dla papieża wyruszyła z Mazur,"Pochodzi z nadleśnictwa Gołdap, pobłogosławił ją biskup diecezji ełckiej Jerzy Mazur. Będą ją podziwiać miliony pielgrzymów i widzów świątecznych relacji z Watykanu. Świerk z Puszczy Rominckiej, dar Kościoła w Polsce dla papieża, wyruszył w sobotę z Ełku Włoch.","Wcześniej w sobotę, w Ełku, na placu św. Jana Pawła II biskup diecezji Jerzy Mazur pobłogosławił świerk. W spotkaniu uczestniczyli przedstawiciele Lasów Państwowych. Wierni modlili się za papieża Franciszka i o szczęśliwy transport choinki do Watykanu.  Czekali 10 lat– Inicjatywa podarowania choinki bożonarodzeniowej zrodziła się już 10 lat temu. Drzewko miało być podarunkiem związanym z millenium śmierci Św. Brunona. Już wtedy razem z Regionalną Dyrekcją Lasów Państwowych w Białymstoku zdecydowaliśmy się na przekazanie choinki, jednak dostaliśmy informację, że jej transport na plac św. Piotra będzie możliwy dopiero w 2017 roku – przypomniał bp Mazur. Dziewięciometrowa korona Świerk ma 28 metrów wysokości, a średnica korony liczy ok. 9 metrów. W drodze do papieża Franciszka pokona 2060 km. Długość trasy i ściśle określone warunki transportu sprawiają, że dotrze do Watykanu 22 listopada. To już drugi raz, kiedy polska choinka trafia do papieża. Pierwsza stanęła w Rzymie 20 lat temu. W tym roku bożonarodzeniowe drzewko zostanie ozdobione przez dzieci z oddziałów onkologicznych włoskich szpitali oraz mieszkańców Spoleto i Nursji – poszkodowanych w trzęsieniu ziemi, które nawiedziło Włochy w ubiegłym roku. Uroczyste zapalenie lampek i oficjalne spotkanie z Ojcem Świętym Franciszkiem odbędzie się 7 grudnia. Jak śledzić podróż świerku? Ponad dwutygodniową podróż i szczegółową relację z podróży można śledzić za pośrednictwem mediów społecznościowych – na profilu „Bożonarodzeniowa Choinka dla Papieża” na Facebooku, gdzie regularnie będą publikowane zdjęcia z pokonywanej trasy, miejsc postoju i szczegółowe sprawozdania z podróży. Organizatorzy udostępnili również specjalną aplikację, która pozwala na precyzyjne określenie miejsca przebywania choinki, dając tym samym możliwość uczestnictwa w tym wydarzeniu. Aplikacja jest dostępna na stronie: https://online.keratronik.pl/choinka. Tradycja bożonarodzeniowej choinki na placu św. Piotra w Rzymie sięga 1982 r.; zainicjował ją Jan Paweł II.",,
"Co wydarzy się w 2020 roku? „Pewne kłopoty nas czekają, jeszcze o Rosji usłyszymy”","Poprosiliśmy polityków o prognozę na przyszły rok. Pełnomocnik rządu ds. Polonii i Polaków za granicą Jan Dziedziczak skomentował zaostrzającą się retorykę prezydenta Rosji Władimira Putina wobec Polski. – Te wypowiedzi z ostatnich dni i tygodni ze strony rosyjskiej moim zdaniem są skoordynowaną narracją pewnej wojny medialno-hybrydowej; w mojej ocenie jest to prolog pewnych kłopotów, które nas czekają. Jeszcze o Rosji w Nowym Roku usłyszymy – powiedział portalowi tvp.info parlamentarzysta PiS.","W zeszłym tygodniu prezydent Rosji stwierdził, że rzeczywistą przyczyną wybuchu II wojny światowej nie był Ribbentrop-Mołotow, ale pakt monachijski z 1938 r. Polska miała go wykorzystać do realizacji roszczeń terytorialnych wobec Zaolzia. Zdaniem ministra Dziedziczaka Rosja będzie wykorzystywać narrację historyczną, aby skuteczniej prowadzić bieżącą politykę. Tym bardziej, że Rosja prowadzi wojnę na Ukrainie, a żołnierze rosyjscy stacjonują na terenie Gruzji i Mołdawii.  Wielu naszych rozmówców twierdzi, że najważniejszym wydarzeniem politycznym w Polsce będą majowe wybory prezydenckie. Czy będzie druga tura i kto się w niej znajdzie? – Wydaje się dość prawdopodobne, że druga tura jednak będzie. Jest coraz więcej znaków zapytania, kto poza urzędującym prezydentem w tej drugiej turze będzie. Nawet wśród zwolenników Platformy Obywatelskiej pojawiają się głosy, że może być to Szymon Hołownia – odpowiedział senator PiS Jan Maria Jackowski. Czy może dojść do niespodzianki i obecności Szymona Hołowni w drugiej turze? – Nie chcę nikogo lekceważyć. Wydaje się, że wybory prezydenckie mają akurat taki charakter, że może wystartować każdy, kto przekroczył 35. rok życia. Szymon Hołownia spełnia te warunki i być może będzie czarnym koniem tych wyborów – stwierdził Rozenek.– Wszystko jest możliwe w tych wyborach. Prezydent jest uwikłany w negatywne decyzje obozu partyjnego, z którego się wywodzi. Musiał przełknąć powołanie takich osób, jak prokurator Piotrowicz i profesor Pawłowicz do Trybunału Konstytucyjnego – mówił poseł Koalicji Obywatelskiej i rzecznik Platformy Obywatelskiej Jan Grabiec. O los prezydenta Dudy spokojny jest jednak poseł Dziedziczak z PiS. – Niekwestionowanym liderem jest prezydent Andrzej Duda. Wraz z pierwszą damą są uwielbiani przez Polaków, nigdy nie przynieśli nam wstydu, wspaniale nas reprezentowali. Myślę, że mają bardzo duże szanse na zwycięstwo w tych wyborach. Nigdy więcej nie może być jednak takiej pychy, jaką reprezentowało otoczenie prezydenta Bronisława Komorowskiego. Wybory trzeba wygrać – stwierdził minister Dziedziczak. – Obecnie na stole widzimy już króla Andrzeja Dudę, waletów i również królową, natomiast asa będzie miała Lewica – zażartowała posłanka Lewicy Anita Sowińska. Czy późne wskazanie kandydata lub kandydatki na prezydenta nie zaszkodzi Lewicy? – Władysław Kosiniak-Kamysz czy Szymon Hołownia wystartowali, ale nic za tym później nie poszło – odpowiedziała Sowińska. 3 listopada 2020 r. odbędą się wybory prezydenckie w Stanach Zjednoczonych. Czy wygra je urzędujący prezydent Donald Trump, czy przedstawiciel Demokratów? – Donald Trump mimo procedury impeachmentu ma wielką szansę na reelekcję. Ameryka przeżywa boom gospodarczy, a ataki mediów Trumpowi specjalnie nie szkodzą – prognozował eurodeputowany PiS Ryszard Czarnecki, który podczas poprzedniej kampanii w USA uczestniczył w konwencji wyborczej Trumpa. – Myślę, że dzisiaj najbardziej prawdopodobnym scenariuszem jest taki, w którym Donald Trump skutecznie będzie ubiegał się o reelekcję. Akcja związana z procedurą impeachmentu, nacisk z udziałem Kongresu, wbrew pozorom wcale może nie zaszkodzić Trumpowi – mówił senator Krzysztof Kwiatkowski z Koła Senatorów Niezależnych. Pytaliśmy też polityków o największe wyzwania nowego roku. Opozycja mówiła przede wszystkim o kwestiach klimatycznych. – Chciałabym, żeby ochrona środowiska była jednym z głównych tematów w tym dyskursie politycznym. Czasu nie mamy, nie mają go nasze dzieci i nie mamy go sami. Czeka nas katastrofa klimatyczna i trzeba to głośno mówić – powiedziała posłanka Sowińska z Lewicy. – Klimat jest problemem światowym bardziej niż europejskim. Europa jest najbardziej zielonym elementem świata. My tu najbardziej dbamy o klimat i taka histeria w Europie wobec klimatu jest całkowicie nieuzasadniona. Trzeba myśleć o klimacie w skali globalnej – odpowiedział poseł Kazimierz Smoliński z PiS.",,
Rzecznik rządu: Wizyta Komisji Weneckiej nie jest oficjalna,"Eksperci Komisji Weneckiej przyjechali do Polski na zaproszenie marszałka Senatu, który nie jest uprawniony do składania takich zaproszeń. W związku z tym w ocenie rządu wizyta nie ma oficjalnego statusu – powiedział rzecznik rządu Piotr Müller. Na antenie TVP Info ocenił, że opozycja próbuje podważyć twierdzenie, że konstytucja stoi ponad prawem europejskim.","– Komisja może być zapraszana, jak wynika zresztą ze statutu samej Komisji, przez państwo, a w stosunkach międzynarodowych Polskę reprezentuje prezydent i rząd, a nie Sejm czy Senat – zaznaczył rzecznik. Delegacja Komisji Weneckiej, w której składzie są eksperci z Bułgarii, Irlandii, Szwecji i Niemiec, w czwartek i piątek przebywa w Warszawie na rozmowach w związku z pracami nad przygotowaniem opinii na temat nowelizacji ustaw sądowych, którą w grudniu uchwalił Sejm. W związku z tym, że Senat ma zająć się nowelą na przyszłotygodniowym posiedzeniu, KW postanowiła, że jej sprawozdawcy przygotują opinię w trybie pilnym.  – Ustawa z jednej strony gwarantuje to, że sędziowie nie mogą podważać statusu innych sędziów, z drugiej, powoduje, że będziemy uzupełniać wakaty, bo do tej pory brakowało mechanizmu opiniowania nowych sędziów – powiedział Müller. Dodał, że dzięki nowym przepisom uzupełnimy kilkaset wakatów w sądach, co pozwoli na przyspieszenie rozwiązywania spraw sądowych.  Jak ocenił rzecznik rządu, „nikt nie chciałby, żeby w jego sprawie sądowej była sytuacja, że po roku inny sędzia mówi, że ten kto wydał wyrok w jego sprawie nie jest sędzią”. – To byłaby anarchia, a do tego nie możemy dopuścić. Stąd ta ustawa – zaznaczył. Piotr Müller stwierdził także, że doszliśmy do takiej sytuacji, w której opozycja próbuje podważyć stwierdzenie, że konstytucja stoi ponad prawem europejskim. – Nie możemy się dać zapędzić w kozi róg – dodał.  Pytany o to, jaki jest cel wizyty Komisji Weneckiej wskazał, że trzeba się zastanowić, czy ma ona służyć konkretnym interesom Polski czy „raczej temu, aby pan marszałek Grodzki mógł spotkać się z kolejnymi osobami”.  W Brukseli marszałek Grodzki spotkał się w sprawie m.in. nowelizacji ustaw sądowych z wiceszefową KE Vierą Jourovą. W niedawnym wywiadzie dla mediów Grodzki oświadczył, że marszałek Senatu ma prawo do konsultacji z przyjaciółmi z Unii Europejskiej – odpowiedział w ten sposób na zarzut, że konsultując sprawę noweli ustawy sądowej z wiceszefową KE przenosi polskie spory za granicę.",,
"Ambicje Biedronia, napaść na Ogórek i karnawał „Gazety Wyborczej” [OPINIA]","Ten tydzień rozpoczął się od sobotniej premiery Wiosny, trzeciej już partii Roberta Biedronia po SLD i Twoim Ruchu. I choć Biedroń starał się, żebyśmy o nim nie zapomnieli a „Gazeta Wyborcza” publikowała kolejne odcinki swojego sitcomu o spółce „Srebrna”, przez większą część tygodnia mówiliśmy jednak o napaści na Magdalenę Ogórek, dziennikarkę TVP.","Sobota. Wiosna Biedronia - ale to już było...  Długo trzymano w tajemnicy nazwę ugrupowania, które tworzył Robert Biedroń. Wreszcie, podczas konwencji na warszawskim Torwarze, przy dźwiękach Vivaldiego, poznaliśmy nazwę najbardziej antyklerykalnej partii w Polsce.  Program Wiosny nie brzmi jednak wcale świeżo. Poza legalnością aborcji, małżeństwami jednopłciowymi program przewiduje też m. in. likwidację takich staroci jak konkordat i górnictwo. A w ramach walki z podziałami Robert Biedroń zamierza srogo rozliczyć za rzekome łamanie konstytucji obecną władzę.  Ciekawe, że realizacja programu Wiosny naruszyłaby wiele zapisów obowiązującej konstytucji RP. Ale cóż, dla obrony konstytucji można ją nawet zawiesić, jeśli ma się w sercu wiosnę i miłość. Niedziela. Atak na redaktor Magdalenę Ogórek  Grupka tzw. „demonstrantów” napadała pod siedzibą TVP Info na redaktor Magdalenę Ogórek. Wulgarne określenia, oklejanie samochodu i blokowanie odjazdu odbywało się w obecności Policji, dzięki której nie doszło do większego nieszczęścia. Sprawa była szeroko komentowana przez osoby publiczne, dziennikarzy i polityków. Janusz Palikot,  tego dnia brał udział w debacie „Wyspiański współczesny” organizowanej przez Teatr Polski w Warszawie. Najwyraźniej intelektualnie poruszony debatą i informacją o napaści na Ogórek, zapytał na Twitterze: „Ale co zrobić z k…wą?”. Nie ma to jak podebatować w zacnym gronie intelektualistów… Poniedziałek. Donald Tusk nie potępia ataku na Magdalenę Ogórek  Atak na redaktor Magdalenę Ogórek potępiają przedstawiciele wszystkich stron sporu politycznego. Wśród wyjątków znalazł się jednak Donald Tusk, który nie tylko nie potępił sprawców, ani zamysłu fizycznej napaści na dziennikarza, ale wręcz zachęcił do dalszych aktów przemocy.   „Kłamstwo organizowane przez władzę za publiczne pieniądze to perfidna i groźna forma przemocy, której ofiarami jesteśmy wszyscy. I wszyscy powinni solidarnie, w ramach prawa, przeciw temu kłamstwu protestować” – napisał na Twitterze Donald Tusk, rzekomo stojący na straży europejskich wartości.  Wiadomości TVP pokazują sprawców napaści na Magdalenę Ogórek. Okazuje się, że są to „zawodowi demonstranci” znani spod Sejmu czy kampanii wyborczej Partyka Jakiego, udzielający chętnie wywiadów o swoich „dokonaniach” niechętnym rządowi mediom. Wtorek. Kujda nie bierze Po poniedziałkowym materiale Wiadomości TVP dotyczącym osób, które zaatakowały w niedzielę redaktor Ogórek, politycy opozycji zaczynają bronić anonimowości napastników. PO tak bardzo pomyliła napastników z ofiarą, że zaoferowała bezpłatną pomoc prawną atakującym. Trwa karnawałowa akcja „Gazety Wyborczej” pod kryptonimem „Taśmy Kaczyńskiego”. Tym razem „GW” opublikowała „taśmę Kaczyńskiego” bez nagrania Jarosława Kaczyńskiego. Z taśmy dowiedzieliśmy się, że biznesmen Gerald Birgfellner chce coś przekazać szefowi Funduszu Ochrony Środowiska Kazimierzowi Kujdzie. Kujda stanowczo odmawia i staje się tym samym pierwszym w dziejach polskich afer taśmowych urzędnikiem, który „nie wziął”.  Środa. Niewinność Niesiołowskiego  Stefan Niesiołowski za to wziął… według wyliczeń CBA… 31 razy. Że aż tyle, nie wierzy Ryszard Kalisz, nazwany niegdyś przez Niesiołowskiego „pornogrubasem”. „Uruchomię wszystkie środki prawne, żeby udowodnić, że Stefan Niesiołowski jest niewinny” – powiedział Kalisz.  Wyprzedził tym samym mecenasa Giertycha, który hurtowo obsługuje byłych i aktualnych polityków PO w toczących się różnych postępowaniach. Być mecenasi Kalisz lub Giertych będą mogli też wesprzeć w przyszłości Roberta Biedronia. Portal polskieradio24.pl odkrył, że przy kampanii „Wiosny” mogło dojść do przestępstwa. Chodzi o finansowanie działalności politycznej przez sklep Roberta Biedronia. Mówimy o dużych pieniądzach, bo specjaliści wyliczają, że niedzielna konwencja na Torwarze mogła kosztować nawet ponad milion złotych.  Czwartek. Fakturowe heheszki  Choć kalendarzowa wiosna kończy się w czerwcu, na jesieni Robert Biedroń widzi siebie w roli premiera. I żeby podrażnić się z Grzegorzem Schetyną proponuje mu stanowisko wicepremiera w swoim wiosennym rządzie. Karnawał w redakcji na Czerskiej trwa w najlepsze. Teraz „GW” publikuje „fakturę” firmy ""Nuneaton"" na ponad 1,5 miliona złotych wystawioną na spółkę „Srebrna”. A ponieważ, to tylko żarcik, to okazało się, że faktura nie została nigdy zarejestrowana przez spółkę „Srebrna”, a z kolei wystawca nie odprowadził od niej należnego VAT-u. A w ogóle to spółka „Nuneaton” nie ma licencji na program, w którym została wystawiona faktura.  W heheszki z „GW” chciał się pobawić również poseł PiS Marcin Horała, przewodniczący komisji ds. VAT. Poseł zażartował sobie i wystawił „Agorze” odręcznie fakturę na milion złotych netto. Niestety źle obliczył i wyszło mu 1 230 000 000 zł. Możemy to usprawiedliwić chęcią zasypania powstałej za rządów PO ogromnej luki w płatności tego podatku, choć chyba wszyscy wolimy by górna stawka VAT nie była wyższa niż 23 procent… Piątek. Śmierć premiera Jana Olszewskiego  Piątek był dniem żałoby i zadumy nad najnowszą historią Polski. Tego dnia zmarł Jan Olszewski, legendarny obrońca opozycjonistów w procesach politycznych PRL i premier pierwszego wolnego rządu III Rzeczpospolitej.  W szpitalu, przy premierze do ostatniej chwili jego życia, czuwał jego przyjaciel i bliski współpracownik Antoni Macierewicz. Michał Dworczyk, szef KPRM poinformował, że pogrzeb ś.p. Jana Olszewskiego będzie miał charakter państwowy.",,
Prezydent USA ogłosi stan wyjątkowy. „Chcę obejść decyzje Kongresu w sprawie muru”,"Prezydent USA Donald Trump powtórzył w piątek, że ogłosi stan wyjątkowy, aby bez zgody Kongresu zdobyć fundusze na mur na granicy z Meksykiem. Dodał, że wykorzysta przywileje władzy wykonawczej, żeby obejść decyzje Kongresu i pozyskać więcej publicznych pieniędzy na ten projekt.","Jak powiedział dziennikarzom prezydent Trump: „wszyscy wiedzą, że mury są skuteczne”. Powtórzył, że postawienie zapory jest konieczne ze względu na „inwazję imigrantów”. A ponieważ Demokraci zapowiedzieli, że nie zaaprobują stanu wyjątkowego, zapewnił, że jest przekonany, iż wygra z nimi w sądzie. Trump już w czwartek w rozmowie z liderem republikańskiej większości w Senacie Mitchem McConnellem zagroził wprowadzeniem stanu wyjątkowego; wkrótce potem rzeczniczka Białego Domu Sarah Sanders wydała komunikat, w którym potwierdziła, że prezydent ma taki zamiar. Pełniący obowiązki szef kancelarii Trumpa Mick Mulvaney powiedział w piątek dziennikarzom, że Biały Dom wyszukał dodatkowe sumy na budowę muru w rządowych funduszach. Wyjaśnił, że prezydent chce między innymi sięgnąć po środki resortów finansów i obrony. W sumie, wraz z 1,37 mld dol., jakie Kongres wyasygnował na zabezpieczenie granicy, prezydent chce zebrać na ten projekt około 8 mld dol. Demokraci zapowiedzieli, że jeśli Trump wprowadzi stan wyjątkowy, to podejmą kroki prawne, by wykazać, że sfinansowanie muru bez zgody Kongresu jest niezgodne z konstytucją. Lider Demokratów w Senacie Chuck Schumer oświadczył, że wprowadzenie stanu wyjątkowego byłoby „aktem bezprawia”, a przewodnicząca Izby Reprezentantów Nancy Pelosi podkreśliła, że taka decyzja prezydenta byłaby „niebezpiecznym precedensem”. Trump jest niezadowolony z kompromisu finansowego osiągniętego między Republikanami i Demokratami, dzięki któremu w czwartek wieczorem Kongres przyjął ustawę o finansowaniu resortu bezpieczeństwa narodowego i innych agencji federalnych do końca roku finansowego, czyli 30 września. W ustawie przeznaczono na budowę umocnień na granicy z Meksykiem 1,37 mld dolarów zamiast 5,7 mld, których domagał się prezydent. Kompromis pozwolił uniknąć kolejnego shutdownu, ponieważ tymczasowe porozumienie w tej sprawie upływa w piątek w nocy. Odrzucenie przez Kongres w grudniu żądania Trumpa w tej sprawie spowodowało bezprecedensowo długie, bo trwające aż 35 dni zawieszenie funkcjonowania około 1/4 agend rządu federalnego (shutdown). Budowa muru na granicy z Meksykiem i walka z imigracją były sztandarowymi obietnicami wyborczymi Trumpa.",,
"Skłamał o spotkaniu z Putinem, wybuchła afera. Szef MSZ złożył dymisję","Szef MSZ Holandii Halbe Zijlstra podał się do dymisji po tym, jak dzień wcześniej przyznał się do kłamstwa w sprawie spotkania z prezydentem Rosji Władimirem Putinem. Miało do niego dojść w 2006 r., a podczas spotkania rosyjski przywódca miał mówić o „Wielkiej Rosji”.","Zijlstra poinformował o złożeniu dymisji na początku debaty w parlamencie, w trakcie której miał znaleźć się w ogniu pytań ze strony przedstawicieli opozycji. – Holandia zasługuje na ministra, któremu można w pełni zaufać – powiedział.Polityk przyznał, że nie brał udziału w spotkaniu, na którym Putin miał powiedzieć, że Białoruś, Ukraina i kraje bałtyckie są częścią „Wielkiej Rosji”, ale słowa rosyjskiego prezydenta przekazała mu osoba, która była na miejscu. Zijlstra przypisał sobie udział w spotkaniu, gdyż uznał, że słowa Putina miały duże znaczenie w sensie geopolitycznym i nie chciał ujawnić źródła swych informacji.",,
Polskie firmy wyremontują na Ukrainie drogi do przejść granicznych,"Polskie firmy odremontują na Ukrainie drogi, które prowadzą do wspólnych przejść granicznych, za pieniądze z kredytu udzielonego władzom w Kijowie przez rząd Beaty Szydło. Umowy w tej sprawie zawarto w czwartek w ukraińskiej stolicy.","Przetargi na prace remontowe dróg w ukraińskim pasie przygranicznym wygrały dwie polskie firmy, Drog-Bud i UNIBEP. Kontrakty z nimi podpisano w siedzibie ukraińskiej agencji drogowej Ukrawtodor, którą od ubiegłego roku kieruje były minister transportu Polski Sławomir Nowak.  – Dla mnie jest to najlepszy przykład tego, jak powinny rozwijać się relacje między Polską i Ukrainą. Rozwój infrastruktury, szczególnie dróg, pokazuje, jak krwiobiegi obu krajów spajają Ukrainę z Polską i sprawiają, że stają się one coraz bliższe sobie – powiedział Nowak.  Były minister wyraził przekonanie, że działania realizowane przez Polaków na Ukrainie staną się przykładem rzetelnie wykonanej pracy. – To musi być przykład, że dzięki tej umowie (kredytowej z Polską – PAP) dobrze zrealizowaliśmy podejścia do punktów granicznych między Polską a Ukrainą. Mam też nadzieję, że to jest pierwszy krok ku ekspansji europejskich, a szczególnie polskich firm na rynek ukraiński – zaznaczył.",,
Sprawca ataku na prezydenta Adamowicza to przestępca z Gdańska,"Napastnikiem, który ugodził prezydenta Gdańska Pawła Adamowicza, jest 27-letni mieszkaniec miasta, w przeszłości karany za przestępstwa przeciwko zdrowiu i życiu – podała gdańska policja.  Niewykluczone, że sprawcą jest Stefan W., który napadał  wielokrotnie na gdańskie banki.","Napastnik był skazany za napady na cztery banki – dowiedziała się PAP ze źródeł zbliżonych do prokuratury. W 2013 roku mężczyzna napadł na trzy gdańskie placówki SKOK-ów i na bank Credit Agricole.– Sprawca dostał się w okolice sceny prawdopodobnie używając plakietki „media”. Został zatrzymany przez pracowników ochrony i przekazany w ręce funkcjonariuszy policji –  poinformowała rzecznik prasowy Komendy Miejskiej Policji w Gdańsku, asp. Karina Kamińska.  Asp. Kamińska  dodała, że do ataku doszło około godz. 20 na scenie, podczas wieczornej imprezy WOŚP w centrum miasta. Mężczyzna  jest teraz przesłuchiwany przez policjantów.",,
Prokuratura chce umorzenia sprawy wypadku w Oświęcimiu,"Prokurator Okręgowy w Krakowie wysłał do sądu wniosek o warunkowe umorzenie postępowania przeciwko Sebastianowi K., podejrzanemu o nieumyślne spowodowanie wypadku drogowego w Oświęcimiu.","O swojej decyzji poinformowała krakowska prokuratura. W komunikacie podano, że Prokurator Okręgowy w Krakowie uznał, iż w jego ocenie zachodzą przesłanki uzasadniające skierowanie takiego wniosku.Do wypadku doszło 10 lutego 2017 r. w Oświęcimiu. Policja podała, że rządowa kolumna trzech samochodów (pojazd ówczesnej premier Beaty Szydło jechał w środku) wyprzedzała Fiata Seicento. Jego 21-letni kierowca przepuścił pierwszy samochód, a następnie zaczął skręcać w lewo i uderzył w auto ówczesnej szefowej rządu, które następnie uderzyło w drzewo.14 lutego zeszłego roku kierowca Fiata Sebastian K. usłyszał prokuratorski zarzut nieumyślnego spowodowania wypadku usłyszał. Nie przyznał się do winy, a prokuratura nie podawała treści jego wyjaśnień.",,
Francja: sukces prawicy w wyborach komunalnych,"W pierwszej turze wyborów komunalnych we Francji
prawica zebrała 46,54 proc. głosów,  lewica - 37,74 proc, a skrajna prawica – Front Narodowy(FN)  – 4,65 proc.  To wstępne rezultaty niedzielnego głosowania, które w nocy podał minister spraw wewnętrznych Manuel Valls.","Na skrajną lewicę głosowało 0,58 proc. wyborców.Niedzielne głosowanie to sukces skrajnie prawicowego Frontu Narodowego. FN,który nie wszędzie wystawił swych kandydatów, wygrał w wielu miastach kraju,m.in. w Henin-Beaumont na północy, na południu zaś w Awinionie, Perpignan iBeziers.Frekwencja wyniosła 64,13 proc. i była o ponad 2 proc. niższa niż wpoprzednich wyborach komunalnych w 2008 roku.Przewodnicząca ultraprawicowego Frontu Narodowego Marine Le Pen nie ukrywa zadowolenia z wyników głosowania. Oświadczyła, że wyprzedzenie rywali politycznych „w tak wielu miastach”, jak na przykład w jej twierdzy Henin-Beaumont, „to dowód ugruntowania pozycji Frontu na długą metę”. Druga tura wyborów komunalnych odbędzie się w najbliższą niedzielę.",,
Wysłannicy USA ds. Izraela i Palestyny przyjadą na konferencję do Warszawy,"Zespół amerykańskich dyplomatów do spraw rozwiązania konfliktu izraelsko-palestyńskiego weźmie udział w bliskowschodniej konferencji w Warszawie. Poinformowały o tym izraelskie media. Twierdzą one, że przedstawiciele strony palestyńskiej nie zostali jednak zaproszeni na spotkanie do Polski.","Uchodzący za jednego z najlepiej poinformowanych dziennikarzy izraelskich Barak Ravid ujawnił, że zespół amerykańskich dyplomatów, który pracuje nad porozumieniem pokojowym między Izraelem a Palestyńczykami, potwierdził przyjazd do Warszawy. Chodzi o zięcia Donalda Trumpa Jareda Kushnera oraz o specjalnego bliskowschodniego wysłannika Jasona Greenblatta. Dziennikarz izraelskiej telewizji Kanał 13 i portalu Axios twierdzi też, że w konferencji nie wezmą udziału przedstawiciele władz Autonomii Palestyńskiej, gdyż nie zostali zaproszeni na spotkanie. Wcześniej swój udział w warszawskiej konferencji potwierdził premier Izraela Benjamin Netanjahu. Według informacji izraelskich mediów, znany ze swojej niechęci do Iranu polityk ma w Warszawie wygłosić przemówienie ostro krytykujące zachowanie Iranu na Bliskim Wschodzie. To właśnie sprawa Iranu ma być głównym przedmiotem konferencji, choć amerykańscy organizatorzy zastrzegają, że nie będzie to jedyny temat rozmów. Konflikt izraelsko-palestyński trwa od ponad 70 lat. Dwa lata temu amerykański prezydent Donald Trump zapowiadał, że jego zespół ekspertów opracuje plan pokojowy, który ostatecznie zakończy konflikt. W ostatnim czasie przedstawiciele Waszyngtonu zapowiedzieli jednak, że dokument nie jest jeszcze gotowy i nie zostanie opublikowany w najbliższych miesiącach.",,
"Były prezes TK: Opozycja to szlachta; wyborcy PiS mają kompleks niewolnika, który bierze 500+ [WIDEO]","Typowe europejskie rozwiązanie jakim jest świadczenie wychowawcze (w Polsce 500+), to zdaniem sympatyzującego z opozycją byłego prezesa Trybunału Konstytucyjnego Jerzego Stępnia zaprzeczenie wolności. Polscy rodzice, którzy zaledwie od trzech lat nie są upośledzeni w stosunku do rodzin w większości krajów UE, charakteryzują się jego zdaniem niewolniczą mentalnością chłopa pańszczyźnianego. Odrzucenie 500+ w imię rzekomej obrony Konstytucji świadczy z kolei, mówi Stępień, o szlacheckości i umiłowaniu wolności.","Tak wynika z wykładu, jaki Jerzy Stępień wygłosił w siedzibie urzędu dzielnicy Ursynów w Warszawie. Były prezes TK dokonał podziału społeczeństwa na „chłopów pańszczyźnianych” względnie „niewolników” i „szlachtę” czyli „obywateli”.  Obywatelami według Stępnia są ci, którzy troszcząc się o dobro wspólne dokonują wyboru władz. Przejawem troski o dobro wspólne, jak wyjaśniał wykładowca, jest przyjęcie narracji oskarżającej Zjednoczoną Prawicę o rzekome łamanie konstytucji i niszczenie wspomnianego dobra wspólnego.  Akceptacja (funkcjonującego w większości krajów UE)  świadczenia wychowawczego jest natomiast – jak tłumaczył – przejawem mentalności niewolniczej, mentalności chłopa pańszczyźnianego, któremu zależy jedynie na tym by „czworaki były lepsze”, gierkowskiego robotnika, któremu zależy jedynie na mięsnej wkładce do zupy czy „niewolnika”-wyborcy PiS, któremu wystarczy 500+ od „pana” – Kaczyńskiego.",,
Biblijne rośliny z unijnym wsparciem. Na Mazurach powstał niezwykły ogród,"W Lidzbarku Warmińskim powstał pierwszy w regionie ogród biblijny, w którym posadzono gatunki roślin wymienionych w Starym i Nowym Testamencie. Miejscowa parafia uzyskała na tę inwestycję dofinansowanie z Unii Europejskiej.","Lidzbarski ogród biblijny zajmuje około 900 m kw. i otacza z trzech stron budynek kościoła pw. św. Andrzeja Boboli. Umieszczono tam niewielkie konstrukcje architektoniczne nawiązujące do scen biblijnych i posadzono około tysiąca roślin kilkudziesięciu gatunków, których nazwy można odnaleźć w Piśmie Świętym.Zdaniem proboszcza ks. Piotra Duksy jest to nie tylko pierwszy taki obiekt w woj. warmińsko-mazurskim, ale też jedyny ogród biblijny na północ od Warszawy. Zgodnie z założeniem ma być to przestrzeń sprzyjająca modlitwie lub medytacji i umożliwiająca zwiedzającym wypoczynek. Wstęp do ogrodu jest bezpłatny.– Chcieliśmy zagospodarować przestrzeń wokół kościoła i stworzyć miejsce, które będzie miało nie tylko wymiar religijny, ale również edukacyjny i relaksacyjny. Nasz kościół znajduje się między blokami na osiedlu i dotychczas nie było gdzie posiedzieć na ławeczkach czy spokojnie sobie pospacerować – powiedział proboszcz. Pomoc w zrozumieniu Biblii Ogród jest podzielony na dwie części związane tematycznie ze Starym i Nowym Testamentem. Został zaaranżowany tak, aby ułatwić zrozumienie treści Biblii, a jednocześnie pogłębić wiedzę zwiedzających z historii, geografii i przyrody.Rosnącym w ogrodzie roślinom towarzyszą tabliczki informacyjne z nazwą gatunku w języku polskim i łacińskim oraz odpowiednim cytatem biblijnym. Obiekty małej architektury ilustrują 12 scen biblijnych. Np. niewielkie kamienne wzniesienie, na którym umieszczono dwie tablice z Dekalogiem, symbolizuje górę Synaj, a fontanna tworząca dwie „ściany wody” nawiązuje do przejścia Izraelitów przez Morze Czerwone.Jedną z atrakcji ogrodu jest „chińczyk biblijny”, czyli gra na polu o wymiarach 5 na 9 m. Celem graczy jest przeprowadzenie pionków przez wszystkie księgi Pisma Świętego z pozycji początkowej oznaczonej jako „domek” do końcowej, czyli „nieba”.Parafialna inwestycja w Lidzbarku Warmińskim została sfinansowana z funduszy UE w ramach inicjatywy Leader, służącej wsparciu rozwoju lokalnego w budowie ogólnodostępnej i niekomercyjnej infrastruktury turystycznej, rekreacyjnej lub kulturalnej.Pierwszy ogród biblijny powstał w 1957 r. przy kościele prezbiteriańskim w Kalifornii. Pomysł znalazł naśladowców na całym świecie. W Polsce takie ogrody zaczęły powstawać od 2006 r., m.in. w Proszowicach, Myczkowcach, Chorzowie, Muszynie i Puławach.",,
Dymisja szefa ukraińskiego IPN. W Polsce był uważany za apologetę OUN-UPA,"Rząd Ukrainy zwolnił ze stanowiska prezesa Instytutu Pamięci Narodowego tego kraju Wołodymyra Wiatrowycza, uważanego za jednego z architektów ukraińskiej polityki historycznej,a w Polsce uznawanego za apologetę działalności OUN-UPA.","Wiatrowycz poinformował o zwolnieniu w środę na swoim Facebooku. Jak oświadczył, w ciągu trwającej od 2014 roku kadencji zdołał zrealizować większość postawionych sobie celów.„Uzyskałem od premiera Ołeksija Honczaruka zapewnienie, że nie zważając na zmianę na stanowisku prezesa, Instytut zachowa status organu władzy oraz instrumentu polityki pamięci narodowej, a format i kierunki jego pracy będą kontynuowane” – napisał.Wiatrowycz był często krytykowany w Polsce m.in. za tezę, że konflikt polsko-ukraiński podczas II wojny światowej i w okresie powojennym, w tym ludobójstwo na Wołyniu, był konfliktem zbrojnym między polskimi i ukraińskimi formacjami podziemnymi.",,
Papież przewodniczył nabożeństwu Męki Pańskiej,Papież Franciszek przewodniczył w Wielki Piątek nabożeństwu Męki Pańskiej w Bazylice Świętego Piotra. Przed jego rozpoczęciem Ojciec Święty leżał dłuższą chwilę przed głównym ołtarzem pogrążony w modlitwie.,"Zgodnie z tradycją kazanie wygłosił w czasie tego nabożeństwa kaznodzieja Domu Papieskiego ojciec Raniero Cantalamessa. Zakonnik funkcję tę pełni od pierwszych lat pontyfikatu św. Jana Pawła II.  Ojciec Cantalamessa powiedział: „Dzisiaj chcemy kontemplować krzyż jako prototyp reprezentujący wszystkich odepchniętych, ubogich i odrzuconych na Ziemi; tych, przed którymi odwraca się głowę w drugą stronę, by ich nie widzieć”. Jezus - dodał - przez całe życie był jednym z nich, był „bezdomny”.  Kaznodzieja mówił o „niekończących się masach mężczyzn i kobiet poniżonych, sprowadzonych do przedmiotów, pozbawionych wszelkiej ludzkiej godności”. Przywołał tytuł książki więźnia Auschwitz Primo Leviego – „Czy to jest człowiek”.  – Na krzyżu Jezus z Nazaretu staje się symbolem ludzkości upokorzonej i znieważonej. Chce się zawołać: odepchnięci, odrzuceni, nędzarze całej Ziemi; największy Człowiek w całej historii był jednym z was. Bez względu na to, do jakiego narodu, rasy czy religii należycie, macie prawo uważać Go za swojego – dodał włoski zakonnik. Przypomniał, że Martin Luther King uważał Jezusa za swego mistrza i inspiratora pokojowej walki o prawa obywatelskie.  – Ostatnie słowo nie należało i nie będzie nigdy należeć do niesprawiedliwości i ucisku. Jezus nie tylko przywrócił godność ubogim na świecie; dał im nadzieję – wskazał ojciec Cantalamessa.  Następnie zwrócił się do ubogich, wykluczonych, ofiar różnych form niewolnictwa mających miejsce w naszym społeczeństwie. – Wielkanoc jest waszym świętem – mówił.Jak zaznaczył, krzyż Jezusa niesie też przesłanie do tych, którzy stoją po drugiej stronie, to jest „możnych, potężnych, tych, którzy czują się spokojni w swych rolach zwycięzców”.  – I to jest jak zawsze orędzie miłości i zbawienia, a nie nienawiści i zemsty. Przypomina im, że na końcu są związani z tym samym przeznaczeniem, że słabi i potężni, bezbronni i tyrani, wszyscy podlegają temu samemu prawu i tym samym ludzkim ograniczeniom – powiedział kaznodzieja. To jest - zaznaczył - ostrzeżenie przed najgorszym złem dla człowieka, jakim jest „złudzenie wszechmocy”.  Ojciec Cantalamessa mówił też, że Kościół otrzymał zadanie, by stać po stronie biednych i słabych. Wskazywał, że żadna religia nie może być obojętna wobec mas ubogich, którzy nie mają kawałka chleba i łyku wody dla swych dzieci.  Wieczorem w Wielki Piątek papież będzie przewodniczył Drodze Krzyżowej w Koloseum, na zakończenie której wygłosi przemówienie.",,
Poznańska fundacja buduje przychodnię na Madagaskarze,"Profesjonalną placówkę medyczną buduje we wsi Befasy na zachodzie Madagaskaru poznańska fundacja Redemptoris Missio. Jej przedstawiciele podają, że przez brak opieki medycznej Malgasze żyją średnio o 18 lat krócej niż mieszkańcy Europy.","Budowa ma ruszyć z początkiem czerwca. Redemptoris Missio zbiera w sieci środki na realizację projektu „Chata Medyka”. – Nim przyjdą tropikalne ulewy chcemy wybudować prosty, solidny, profesjonalny ośrodek zdrowia. Pracę chcemy rozpocząć już 1 czerwca. Ciągle jednak potrzeba pieniędzy na materiały budowlane i opłacenie robotników – poinformował w czwartek wiceprezes fundacji Jacek Jarosz. Budowa ośrodka kosztować ma 150 tys. zł. Do końca maja fundacja musi zebrać 12 tys. zł. Przedstawiciele fundacji podkreślają, że na Madagaskarze wielu ludzi umiera na choroby, które w Polsce leczone są z łatwością i za niewielkie pieniądze.  Zdani na szamanów – Przez brak opieki medycznej Malgasze żyją średnio o 18 lat krócej niż mieszkańcy Europy. Mieszkańcy Befasy nie mają dostępu do bieżącej wody i prądu. W porze deszczowej, kiedy przybiera rzeka Kabatomena, są odcięci od świata. Przez niemal pół roku w razie choroby mogą szukać pomocy u szamanów. Czarownicy częściej jednak szkodzą niż pomagają. Zdarza się, że przygotowywane przez nich okłady powodują ślepotę, nacięcia skóry kończą się zakażeniami, a ziołowe wywary opóźniają przyjmowanie leków – podał Jarosz. Dotąd, dzięki pieniądzom przekazanym przez Archidiecezję Poznańską, w Befasy sfinansowano remont szkoły i kaplicy, powstała też studnia głębinowa. Kościół przekazał środki na ten cel w ramach obchodów 1050-lecia poznańskiego biskupstwa. Zbiórka pieniędzy na budowę przychodni prowadzona jest poprzez serwis pomagam.pl. Po wybudowaniu ośrodka, w przyszłym roku, wolontariusze fundacji będą szkolić lokalny personel i edukować mieszkańców Befasy.",,
TK zdziwiony decyzją. Sąd cywilny nie ma nic do wyboru prezesa Trybunału,"Poza jurysdykcją sądu cywilnego, a nawet całego sądownictwa powszechnego, są sprawy dotyczące wyboru prezesa Trybunału Konstytucyjnego – głosi oświadczenie TK.  To komentarz do doniesień Radia RMF FM, że stołeczny sąd uznał w cywilnej sprawie przeciw prezesowi TK za nieważne pełnomocnictwo dla adwokata podpisane przez prezes Julię Przyłębską – jako rzekomo niewłaściwie wybraną na prezesa.","Sędzią przewodniczącym był Wojciech Łączewski.   „W związku z decyzją warszawskiego sądu rejonowego z 23 czerwca 2017 r., Trybunał Konstytucyjny przypomina, że poza jurysdykcją sądu cywilnego, a nawet całego sądownictwa powszechnego, są sprawy dotyczące wyboru prezesa Trybunału Konstytucyjnego, oraz możliwość oceny działania Prezydenta Rzeczypospolitej Polskiej w tym zakresie” – stwierdzono w oświadczeniu.    „Tego rodzaju aktywność sądu cywilnego wpisuje się w dostrzegane ostatnio publicznie, niebezpieczne dla państwa prawa, próby przekraczania konstytucyjnych i ustawowych kompetencji przez pracowników wymiaru sprawiedliwości. Trybunał ufa, że Sąd Najwyższy przerwie te działania” – dodano.       Sądy cywilne nie mają kompetencji by ocenić czy wybór prezesa Trybunału Konstytucyjnego był prawidłowy – powiedział minister sprawiedliwości Zbigniew Ziobro komentując opisaną w mediach decyzję sędziego Wojciecha Łączewskiego w prowadzonym procesie przeciw TK. Sąd Najwyższy ma zająć stanowisko    W lutym br. warszawski sąd apelacyjny zadał Sądowi Najwyższemu pytanie prawne ws. „umocowania” sędzi Przyłębskiej jako prezesa TK oraz problemu, czy tę kwestię może oceniać sąd powszechny. Sąd wskazał m.in., że w 2016 r. nie została podjęta przewidziana w przepisach uchwała Zgromadzenia Ogólnego TK, przedstawiająca prezydentowi kandydatów na stanowisko prezesa. SN ma zbadać to pytanie 12 września br. Zagadnienie prawne do SN skierowano na wniosek b. prezesa TK Andrzeja Rzeplińskiego.   „TK ze zdziwieniem przyjmuje fakt, że sąd cywilny prowadzi sprawę z powództwa osoby nieposiadającej żadnej legitymacji procesowej do zajmowania się problemem funkcjonowania TK, a taką osobą jest były już prezes TK” – komentował wtedy sprawę Trybunał.                                                teraz odtwarzaneMinister Ziobro: sądy cywilne nie mogą oceniać legalności wyboru szefa TK",,
"„Debaty nic Polakom nie dały”. „O wiele lepiej by było, gdyby to był cykl debat”","– Spotkanie było nieprzekonujące i nic Polakom nie dało. Nigdzie nie została przedstawiona wizja Polski. Te debaty i cała kampania wyborcza pokazały miałkość wielu polityków – tak krytycznie o wtorkowej debacie telewizyjnej liderów partii politycznych wypowiadał się Włodzimierz Czarzasty (Zjednoczona Lewica), gość „Po przecinku” w TVP Info. – O wiele lepiej by było, gdyby to był cykl debat na najważniejsze tematy, a nie na zasadzie minutowych wystąpień, co tworzyło swoisty spektakl. Ale nie można było odmówić debaty – mówił senator Łukasz Abgarowicz (PO).","We wtorek w TVP odbyła się „Debata Liderów”, czyli polityczna rozmowa o przyszłości Polski. Przedstawiciele ośmiu komitetów wyborczych zaprezentowali w studiu TVP swoje programy wyborcze. Już w najbliższą niedzielę ich ugrupowania powalczą o miejsca w parlamencie. Dzień wcześniej podczas rozmowy o Polsce dyskutowały Beata Szydło i Ewa Kopacz, przedstawicielki największych polskich partii. Zabrakło cyklu debatSenator Łukasz Abgarowicz przekonywał, że wtorkowa debata mogła nie dać wyborcom odpowiedzi na najważniejsze pytania, ponieważ takich możliwości nie dawała formuła spotkania. – O wiele lepiej by było, gdyby to był cykl debat na najważniejsze tematy, a nie spotkanie na zasadzie minutowych wystąpień, co tworzyło swoisty spektakl. Ale nie można było odmówić debaty – wyjaśniał. Włodzimierz Czarzasty krytykował podejście sztabów do przedwyborczych dyskusji. – Spotkanie było nieprzekonujące i nic Polakom nie dało. Nigdzie nie została przedstawiona wizja Polski. Te debaty i cała kampania wyborcza pokazały miałkość wielu polityków. Możliwe, że rzeczywiście trzeba było już cztery tygodnie temu rozpocząć cykl debat ze wszystkimi komitetami – stwierdził. Liderzy nie chcieli wtopy Komentując odkrycie debaty, czyli Adriana Zandberga z partii Razem, Czarzasty stwierdził, że „trzyma za niego kciuki”. Z kolei Abgarowicz nie zgodził się z opiniami wielu ekspertów, że to Zandberg był faktycznym zwycięzcą debaty. – Nie miał nic do stracenia i mógł mówić rzeczowo odpowiadając na pytania. Inni musieli się bardziej pilnować, aby nie dokonać fałszywego ruchu i nie dokonać wtopy – wyjaśniał.",,
Timmermans: Na tym etapie nie ma szans na wycofanie artykułu 7. wobec Polski,"Wiceszef KE Frans Timmermans oznajmił w poniedziałek przed rozpoczęciem spotkania unijnych ministrów ds. europejskich, że na tym etapie nie ma szans na wycofanie art. 7 uruchomionego przez KE w związku z obawami o stan praworządności w Polsce.","– Dokonaliśmy jakiegoś postępu, ale nie jesteśmy jeszcze w miejscu, żeby powiedzieć, że problemy zostały rozwiązane – powiedział PAP Timmermans, wchodząc na posiedzenie Rady UE. Pytany, czego więcej oczekuje od polskich władz, odparł, że jest to jasno opisane w rekomendacjach Komisji. – Na koniec chodzi o niezależność wymiaru sprawiedliwości. Jeśli mamy praworządność, jest jasny podział władzy, a sądownictwo jest niezależne. Wciąż mamy obawy w tej sprawie – zaznaczył. Słowa Timmermansa rozwiewają wątpliwości co do tego, czy w związku z ustępstwami ze strony władz w Warszawie w poniedziałek zostanie osiągnięte porozumienie na temat sporu dotyczącego praworządności. Wiceszef KE pytany, czy na tym etapie nie ma szans na wycofanie art. 7, odparł jednoznacznie: „nie”.  Zamknięty dialog  Takie stanowisko może być zaskoczeniem dla spodziewających się przełomu. W niedzielę europoseł PiS Karol Karski mówił, że kwestia dialogu pomiędzy Polską i KE w sprawie praworządności jest „praktycznie zamknięta”.",,
"Tusk w marcu: Pół roku temu mówiłem Grzegorzowi, by szukał innego kandydata","Donald Tusk już w 2018 r. mówił Grzegorzowi Schetynie, że „powinien szukać innego kandydata” na prezydenta, gdyż on sam „może okazać się kandydatem niewybieralnym” – wynika z jego książki, która ma niedługo trafić do sprzedaży. Fragmenty książki opublikowała na swojej stronie „Gazeta Wyborcza”.","„Szczerze” to pisany w latach 2014-19 dziennik Donalda Tuska. Jak pisze polityk, 28 marca br. spotkał się ze Schetyną w swoim biurze w Brukseli. Polityk opisuje, że ich rozmowa dotyczyła głównie wyborów. Schetyna miał mu wtedy powiedzieć, że szeroka koalicja partii opozycyjnych będzie trudna do utrzymania w jesiennych wyborach do Sejmu. Inaczej sprawa miała wyglądać w układaniu wspólnej listy do Senatu. Ze słów Tuska wynika, że tematu wyborów prezydenckich nie podejmowano, ale miał on już znacznie wcześniej komunikować liderowi PO, że nie zamierza kandydować. „O wyborach prezydenckich nie rozmawiamy. Ale już pół roku temu mówiłem Grzegorzowi, że powinien szukać innego kandydata, bo ja mogę okazać się kandydatem niewybieralnym. Nie naciska, ma podobne zdanie. Przecież widzi na co dzień, co się dzieje chociażby w telewizji publicznej” – pisze Tusk.",,
Korwin-Mikke: Unię gnębi socjalizm,"– Kryzys ekonomiczny – taki sam, jaki gnębi Grecję – wkrótce da znać o sobie również w pozostałych krajach unijnych – uważa Janusz Korwin-Mikke. Kandydat na prezydenta nazywa to symptomem klęski socjalizmu, bo – jak mówi – społeczeństwa unijne żyły ponad stan i były przez rządzących okłamywane.","Korwin-Mikke  uważa, że krach finansowy – chociaż nieco póżniej niż gdzie indziej – nastąpi również w Polsce. W jego ocenie ma się do tego przyczynić  duże zadłużenie kraju  i złe wyniki funduszy emerytalnych. Poprawę sytuacji mogłoby przynieść – mówi kandydat Wolności i Praworządności – zasilanie funduszy emerytalnych dużymi kwotami, pochodzącymi z prywatyzacji. Ta jednak powinna być prowadzona bardziej efektywnie niż dotąd – dodaje. ”Rząd gwarantuje emerytury po 75. roku życia i mniejsze o połowę” Kandydat na prezydenta ostrzega, że niepodjęcie  w porę proponowanych przez niego środków zaradczych spowoduje, że ratując się przed krachem finansowym,  rząd doprowadzi do zmniejszenia emerytur o jedną czwartą, a nawet o połowę, i do podniesienia wieku emerytalnego do 75 lat. –  Od 80 lat przekonuje się ludzi, że dobrobyt polega na tym, że państwo daje. I musimy ludzi z tego złudzenia wyprowadzić. Trzeba wreszcie wytłumaczyć ludziom, że dobrobyt nie pochodzi z dotacji Unii Europejskiej, tylko pochodzi z pracy – mówił Korwin-Mikke. I dodał, że  wszelkie działania rządu mogą tylko „przeszkodzić w pracy”. –  Dobrobyt pochodzi z tego, że my na dole pracujemy i robimy to, co my chcemy, a nie to, co rząd nam każe. I dopóki nie wywalimy rządu z gospodarki, dopóki politycy będą się wtrącali ustawami oraz przepisami w każde działanie, to nie będzie dobrej gospodarki. Bo kto rozsądny podejmie jakiekolwiek działanie, kiedy jutro może ono okazać się nielegalne – przekonuje kandydat na prezydenta.  Korwin-Mikke jest przeciwny wprowadzeniu w Polsce waluty wspólnotowej euro oraz podpisaniu przez nasz kraj Karty Praw Podstawowych. –  Tylko dzięki temu, że jej nie podpisaliśmy, nie dotknął nas tak jeszcze ten kryzys, który panuje w Grecji, gdzie rządzą socjaliści  – zaznaczył.",,
Papież na Madagaskarze: Chrześcijanin nie może być obojętny na zło i nędzę,"Około miliona osób wzięło udział w mszy, jaką papież Franciszek odprawił w stolicy Madagaskaru, Antananarywie. W jednym z najbiedniejszych krajów świata papież mówił, że cierpienie i ubóstwo „nie należą do Bożego planu”.","W homilii wygłoszonej na błoniach diecezjalnych Soamandrakizay papież przestrzegał przed usprawiedliwianiem „kultury przywilejów i wykluczenia”, czyli „nepotyzmu, protekcji, korupcji”. Dodał, że fascynacja ideologią „prowadzi do używania imienia Boga lub religii dla uzasadnienia aktów przemocy, dzielenia, a nawet zabójstwa, wygnania, terroryzmu i usuwania na margines”. Jezus wymaga tego, tłumaczył, „abyśmy nie manipulowali Ewangelią za pomocą ponurych redukcjonizmów, ale budowali dzieje w braterstwie i solidarności, w bezinteresownym poszanowaniu ziemi i jej darów przeciw wszelkim formom wyzysku, zachęcając siebie do prowadzenia dialogu”. Franciszek apelował o to, aby wzajemna współpraca była „kodeksem postępowania”, a porozumienie – „metodą i standardem”. Mówił, że należy wystrzegać się postaw, które pogłębiają egoizm i „stosowanie środków niemoralnych”. – Spójrzmy na otaczający nas świat – iluż mężczyzn i ile kobiet, ludzi młodych, dzieci cierpi i są całkowicie pozbawieni wszystkiego! To nie należy do Bożego planu – powiedział. Papież wskazywał: „W obliczu pogwałcenia ludzkiej godności często pozostajemy z założonymi ramionami lub nam opadają ręce, i jesteśmy bezsilni wobec mrocznej siły zła”. – Ale chrześcijanin nie może stać obojętnie z założonymi rękami, lub fatalistycznie z opadającymi rękoma – oświadczył papież w czasie mszy.",,
"Schetyna wyjaśnia, dlaczego klaskał Wałęsie. „Mikrofonu mu nie mogłem wyłączyć”","Mikrofonu mu wyłączyć nie mogłem. Jestem rozczarowany, że mógł pomóc, a nie pomógł – powiedział lider Platformy Obywatelskiej Grzegorz Schetyna, pytany o przemówienie byłego prezydenta Lecha Wałęsy w trakcie niedzielnej konwencji KO.","Wałęsa podczas konwencji Koalicji Obywatelskiej w Warszawie powiedział, że wybaczył szefowi Solidarności Walczącej, zmarłemu Kornelowi Morawieckiemu, bo „po chrześcijańsku należy to zrobić”. – A co oni z niego robią? – bohatera. A on w środku – stan wojenny, atakują nas ze wszystkich stron, a on kozak zakłada „Solidarność Walczącą”. Co to było? Zdrada, proszę panów. Zdrajca. Taka jest prawda – powiedział Wałęsa. Po przemowie zebrani na sali politycy KO oklaskiwali byłego prezydenta. Grzegorz Schetyna w magazynie „Polska Times” pytany o to, czy jest zły na Lecha Wałęsę przyznał, że jest „rozczarowany, że mógł pomóc, ale nie pomógł”. Na stwierdzenie, że wiele osób jest rozczarowanych tym, że Schetyna nie wyszedł, nie upomniał Wałęsy, polityk wskazał: „powiedziałem to”. – W świat poszły obrazki, jak pan i reszta PO klaszczecie po nazwaniu Kornela Morawickiego zdrajcą – mówił   dziennikarz prowadzący wywiad. – Klaskaliśmy po 20-minutowym wystąpieniu. Mikrofonu mu wyłączyć nie mogłem, a od słów o Kornelu zdystansowali się wszyscy, począwszy od jego syna Jarosława. Lech Wałęsa był naszym gościem. Takie życie – tłumaczył lider PO.",,
"Kaczyński o wecie Dudy: Bardzo poważny błąd. Trzeba myśleć, jak z tego wyjść","– To był bardzo poważny błąd. Ale sądzę, że na tym trzeba skończyć. Teraz trzeba myśleć, jak z tego wyjść, jak doprowadzić do tego, żeby to był tylko incydent, który zostanie szybko zapomniany, a my pójdziemy do przodu. Będzie radykalna reforma, bo tylko taka będzie rzeczywistą zmianą – tak prezes PiS Jarosław Kaczyński komentował w TV Trwam zawetowanie przez prezydenta dwóch ustaw o reformie sądownictwa.","Jarosław Kaczyński podkreślił, że „reforma wymiaru sprawiedliwości musi być radykalna, bo częściowa nic nie zmieni”. –  Dojdziemy do tego celu, z bardzo znaczącym udziałem pana prezydenta, którym jest zupełna przebudowa naszego kraju – przekonywał. Komentując zapowiedziane przez prezydenta Andrzeja Dudę weta do ustaw o Sądzie Najwyższym i KRS, Kaczyński stwierdził, że teraz trzeba myśleć o tym, jak z wyjść z tej sytuacji. „Bardzo poważnie traktuję pana prezydenta”– Nie mogę się zgodzić z tymi wspierającymi nas dziennikarzami, publicystami czy politykami, którzy mówią: niczego nie mówmy, wszyscy załatwiamy tylko w czterech ścianach. Ja, ponieważ poważnie traktuję obywateli i bardzo poważnie traktuję pana prezydenta, uważam, że moim obowiązkiem jest powiedzieć, że to był bardzo poważny błąd - powiedział prezes PiS. Zaraz też dodał: – Sądzę, że na tym trzeba skończyć. Teraz trzeba myśleć, jak z tego wyjść, jak doprowadzić do tego, żeby to był tylko incydent, który zostanie szybko zapomniany, a my pójdziemy do przodu. Będzie radykalna reforma, bo tylko taka będzie rzeczywistą zmianą – podkreślił Jarosław Kaczyński. Cel: zupełna przebudowa krajuJak dodał, częściowa reforma wymiaru sprawiedliwości nic nie zmieni. – Będziemy znów mieli taką pewność, że idziemy razem do przodu, oczywiście – z bardzo znaczącym udziałem pana prezydenta i że dojdziemy do tego celu, którym jest zupełna przebudowa naszego kraju. W tym sensie, aby odrzucić wszystko, co pozostało po komunizmie – mówił. Będą kolejne protesty?Zdaniem prezesa PiS trzeba odrzucić wszystko, co złe w naszym kraju od 28 lat. A, jak zaznaczył: „dorobek polskiego sądownictwa, jeśli chodzi o to zło jest ogromne, a Sądu Najwyższego – szczególnie wielkie”. – My robimy w tej chwili to, co powinno być zrobione w 1990, 91, 92 czy 93 roku. To zadanie niewykonane, przez cały czas niewykonane, bo nie było do tego warunków politycznych – wyjaśniał.Kaczyński zaapelował jednocześnie do wszystkich osób, które chcą „dobrej zmiany w Polsce, żeby byli w tej sprawie zjednoczeni”. – Żeby zdawali sobie sprawę, że błędy się popełnia, że błędy to jeszcze nie jest wina - my tutaj nie szukamy winnych - tylko że trzeba umieć je naprawić. – Można mieć różne zastrzeżenia, że ten ma za duże uprawnienia, ten ma za małe, ale to dałoby się załatwić inaczej – dodał.",,
"Sejm uznał, że Sąd Najwyższy nie może kontrolować aktu łaski prezydenta","Sąd Najwyższy nie może kontrolować aktu łaski prezydenta - głosi stanowisko Sejmu dla Trybunału Konstytucyjnego, który bada wniosek Prokuratora Generalnego Zbigniewa Ziobry. RPO chce umorzenia tej sprawy, dowodząc, że orzeczenie jest „zbędne lub niedopuszczalne”.","31 maja siedmioro sędziów SN – w odpowiedzi na pytanie prawne trójki sędziów SN, związane z ułaskawieniem w 2015 r. Mariusza Kamińskiego i innych członków kierownictwa CBA przez prezydenta Andrzeja Dudę – uznało w uchwale, że prawo łaski może być stosowane wyłącznie wobec prawomocnie skazanych. Tym samym – według nich – ułaskawienie takie jak z 2015 r. „nie wywołuje skutków procesowych”.Z takim stanowiskiem nie zgadza się minister sprawiedliwości, prokurator generalny, Zbigniew Ziobro. W 20-stronicowym wniosku do Trybunału Konstytucyjnego Ziobro napisał, że kluczowa jest norma z art. 139 konstytucji: „Prezydent Rzeczypospolitej stosuje prawo łaski. Prawa łaski nie stosuje się do osób skazanych przez Trybunał Stanu”. Dodał, że wykładnia art. 139 zobowiązuje sąd do zakończenia postępowania, gdy akt łaski wydano jeszcze przed prawomocnym skazaniem. Sejm popiera Prokuratora GeneralnegoStanowisko dla TK przekazał także marszałek Sejmu, Marek Kuchciński. „Dopuszczalność kasacji w sytuacji umorzenia postępowania z powodu aktu łaski prowadziłaby do niedopuszczalnej na gruncie prawa konstytucyjnego sytuacji kontroli kompetencji głowy państwa – unormowanej ustawą zasadniczą – wyłącznie na podstawie aktu niższego rzędu, jakim jest Kpk” –  napisał Kuchciński. Według niego, „ocenianie, kwestionowanie czy ograniczanie prezydenckiego prawa łaski przez władzę sądowniczą oznacza bowiem działanie wbrew normie konstytucyjnej”.TK nie wyznaczył jeszcze terminu rozpoznania wniosku Ziobry. Wniosek za wnioskiemNie jest to jedyny wniosek w TK w sprawie prawa łaski. 30 czerwca Ziobro napisał do TK, że zastosowanie prawa łaski zobowiązuje sąd do zakończenia postępowania, niezależnie od jego etapu. Wniósł by TK orzekł, że brak takiego jednoznacznego zapisu w ustawach o SN i NSA to „niedopuszczalne pominięcie prawodawcze wymagające uzupełnienia przez ustawodawcę”.Również w czerwcu br. marszałek Sejmu wystąpił do TK w sprawie sporu kompetencyjnego między SN a prezydentem ws. prawa łaski. Chce by TK stwierdził, czy akt łaski to uprawnienie, które głowa państwa wykonuje osobiście i bez ingerencji innych podmiotów, czy też jest to realizowane przy ich udziale, a jeśli tak, to których i czy jest to SN. Kuchciński chce też rozstrzygnięcia „czy SN może dokonywać wiążącej interpretacji przepisów Konstytucji w związku z wykonywaniem przez Prezydenta RP prerogatywy” o akcie łaski oraz decydować, czy akt ten został skutecznie wykonany.1 sierpnia SN zawiesił postępowanie kasacyjne ws. Kamińskiego i innych. Decyzja jest efektem wszczęcia przez TK sprawy sporu kompetencyjnego. Sprawa ta ma być rozpatrywana po wakacjach, w pełnym składzie TK.Także w czerwcu grupa posłów PiS zaskarżyła do TK instytucję zagadnień prawnych kierowanych przez sądy do SN. Chcą uznania jej za niekonstytucyjną, sprzeczną z zasadą niezawisłości sędziów.",,
Jacek Czaputowicz spotkał się z sekretarzem generalnym ONZ,"Minister spraw zagranicznych Jacek Czaputowicz rozmawiał w Nowym Jorku z sekretarzem generalnym ONZ Antonio Guterresem. Spotkanie było ostatnim punktem trzydniowej wizyty szefa polskiej dyplomacji w Stanach Zjednoczonych, podczas której prowadził dwie debaty w Radzie Bezpieczeństwa ONZ i odwiedził Chicago.","Po spotkaniu z Antonio Guterresem minister Czaputowicz poinformował, że sekretarz generalny ONZ wysoko ocenił aktywność Polski podczas przewodnictwa w Radzie Bezpieczeństwa. Obaj dyplomaci rozmawiali także o Ukrainie oraz o powrocie Polski do udziału w misjach pokojowych ONZ.   Wcześniej minister Czaputowicz poprowadził debatę na temat ochrony mniejszości religijnych w konfliktach zbrojnych io prześladowaniach z powodów religijnych. „Najwięcej represji dotyka dzisiaj chrześcijan, z czego nie wszyscy sobie zdają sprawę” – podkreślił minister. Ambasador USA do spraw wolności religijnej Samuel Brownback pochwalił Polskę za zorganizowanie debaty na temat represji z powodu wyznawanej wiary.   – Ten temat nie był dotychczas właściwie traktowany w ONZ. Polska inicjatywa podkreśla wagę tej kwestii. Mam nadzieję, że inne kraje zaczną poświęcać tej kwestii więcej uwagi – powiedział w wywiadzie dla Polskiego Radia.   Ambasador podkreślił, że wolność wyznawania religii jest fundamentem wszelkich innych wolności i przypomniał, że 80 proc. ludzi na świecie deklaruje przynależność do różnych kościołów.",,
Schetyna ogłosił decyzję ws. kandydowania na szefa PO,"Lider Platformy Obywatelskiej rezygnuje. Grzegorz Schetyna ogłosił, że nie wystartuje w wyborach na szefa partii. – Po czterech latach trudnej pracy zostawiam PO, zamykam ten etap. Najlepszym kandydatem dla PO w następnej kadencji przewodniczącego będzie Tomasz Siemoniak – poinformował.","Schetyna podsumowywał swoją kadencję jako przewodniczącego PO i dziękował wszystkim członkom partii za współpracę. Przypomniał, że 25 stycznia odbędą się wybory na przewodniczącego PO na kolejną kadencję.  – Koniec kadencji to też początek nowej kadencji i chciałem powiedzieć, że po tych czterech latach trudnej pracy, kiedy zostawiam PO, zamykam ten etap, w którym PO jest w dużo lepszym stanie niż ta z 2015 i 2016 roku. Przychodzi czas na nowe wyzwania, nowych ludzi, nowy początek, nowy rozdział – mówił lider PO.  – Najlepszym kandydatem, który będzie liderem wielkiego projektu, który dla nas jest najważniejszy, dla PO, w tej następnej kadencji 2020-2024 będzie Tomasz Siemoniak – dodał Schetyna i zapowiedział poparcie dla Siemoniaka w wewnętrznych wyborach w PO. – Moje doświadczenie, determinacja i energia przemawiają na korzyść tego, żeby kandydować – powiedział na konferencji Siemoniak. Szefem sztabu Siemoniaka będzie poseł Arkadiusz Myrcha. Współprowadzić będzie ją Joanna Kluzik-Rostkowska, szefowa Młodych Demokratów Milena Kowalska, europoseł Andrzej Halicki i poseł Sławomir Neumann. Dotąd zgłosili się szef klubu KO Borys Budka, senator Bogdan Zdrojewski, europoseł Bartosz Arłukowicz, w piątek ma zgłosić się posłanka Joanna Mucha.  Pod koniec stycznia upływa czteroletnia kadencja Schetyny jako szefa partii. Następny przewodniczący, tak jak dotychczasowy lider (i podobnie jak Donald Tusk w 2013 r.) wybrany zostanie w drodze głosowania korespondencyjnego, w którym prawo udziału będą mieli wszyscy członkowie Platformy Obywatelskiej.  Zgodnie z grudniową uchwałą Rady Krajowej PO, pierwsza tura wyborów szefa Platformy odbędzie się 25 stycznia, ewentualna druga, jeśli byłaby potrzebna – 8 lutego. Aby zarejestrować kandydaturę na przewodniczącego potrzeba zebrać minimum podpisy 10 członków Rady Krajowej PO.",,
Juncker: Nie jesteśmy na wojnie z Polską,"– Nie wszystkie mosty zostały zerwane – powiedział szef Komisji Europejskiej Jean-Claude Juncker, komentując ewentualne uruchomienie wobec naszego kraju art. 7 unijnego traktatu. Jak podkreślił, Bruksela „nie jest na wojnie z Polską”.","Juncker wziął udział w Brukseli we wspólnej konferencji z nowym kanclerzem Austrii Sebastianem Kurzem. Szef KE był pytany, jak zachowa się podczas środowego spotkania unijnych komisarzy w kontekście dyskusji o Polsce. Kurz był pytany z kolei, jaka będzie jego odpowiedź, jeśli wobec Polski zostanie uruchomiony art. 7 traktatu europejskiego.– Nie jesteśmy na wojnie z Polską. To trudna procedura. Z pewnością nie zerwaliśmy jak dotąd wszystkich mostów (między Polską i Komisją Europejską) – przekonywał Juncker.Austriacki kanclerz zaznaczył, że nie wie, jaką decyzję podejmie Komisja. – Szef KE nie powiedział mi, w jakim kierunku może pójść ta decyzja. Całkowicie ufam Komisji Europejskiej. Oczywiście, zobaczymy, jak na tę kwestię odpowiemy – zaznaczył Kurz.Komisja ma porównywać ustawy o Krajowej Radzie Sądownictwa oraz Sądzie Najwyższym z przyjętymi w lipcu przez KE rekomendacjami wobec Polski. Kolegium komisarzy wystosowało wówczas ostrzeżenie do polskich władz wskazując, że podjęcie kroków mających na celu przeniesienie lub wymuszenie przejścia w stan spoczynku sędziów Sądu Najwyższego może skutkować uruchomieniem art. 7 ust. 1 unijnego traktatu.",,
Były prezydent USA Jimmy Carter przeszedł operację,"Były prezydent USA Jimmy Carter przeszedł operację biodra, które złamał wychodząc ze swojego domu na polowanie na indyki. Organizacja nonprofit Carter Center poinformowała, że zabieg przebiegł pomyślnie. Życzenia pacjentowi złożył obecny prezydent Donald Trump.","94-letni Carter doznał złamania, gdy wychodził ze swojego domu w Plains w stanie Georgia. Natychmiast został przewieziony do oddalonej o 16 km kliniki w Americus, gdzie towarzyszyła mu jego żona, 91-letnia Rosalynn.  „Prezydent Carter powiedział, że jego głównym zmartwieniem jest to, iż sezon na indyki kończy się w tym tygodniu, a on nie osiągnął swojego limitu. Ma nadzieję, że władze Georgii pozwolą mu przełożyć niewykorzystany limit na przyszły rok” – wskazano w komunikacie. „Życzę byłemu prezydentowi Jimmy’emu Carterowi szybkiego powrotu do zdrowia po operacji biodra” – napisał na Twitterze prezydent Trump. „Kiedy rozmawialiśmy w ubiegłym miesiącu był w świetnej formie – będzie dobrze!” – zapewnił.",,
Wygrali fortunę i nie zgłosili się po nagrodę,"Dzięki kumulacji w europejskiej loterii Eurojackpot główna wygrana wyniosła 53 miliony 420 tysięcy euro, czyli prawie 228 mln zł. Co ciekawe, zwycięzca nie zgłosił się po odbiór nagrody. Posiadacza szczęśliwego losu udało się odnaleźć po trzech dniach.","Od piątku było wiadomo, że główna wygrana padła w Szwecji, jednak szwedzkiemu totalizatorowi dopiero w poniedziałek udało się skontaktować ze szczęśliwym graczem. Okazał się nim 65-letni mieszkaniec Örebro w środkowej części kraju, który kupił los wspólnie z żoną. Para nie wiedziała o wygranej, bo była na krótkich wakacjach. Telefon z totalizatora był dla nich ogromnym zaskoczeniem.Liczby, które dały im wygraną, to kombinacja dat urodzin, cyfr przynoszących im szczęście oraz wylosowanych przez komputer. Małżonkowie na razie nie wiedzą, na co przeznaczą pieniądze. Najpierw – jak tłumaczą – muszą oswoić się z myślą, że zostali milionerami.Eurojackpot to europejska gra liczbowa, utworzona 7 lat temu. Bierze w niej udział 18 państw: Chorwacja, Dania, Estonia, Finlandia, Hiszpania, Holandia, Islandia, Litwa, Łotwa, Niemcy, Norwegia, Słowenia, Szwecja, Włochy, Czechy, Słowacja, Węgry i Polska.Główna wygrana może osiągnąć maksymalnie 90 milionów euro. Celem każdego gracza jest trafienie pięciu z 50 liczb oraz dwóch z 10 dodatkowych. Prawdopodobieństwo trafienia wygranej pierwszego stopnia wynosi 1 do ponad 95 milionów.",,
"Minister gospodarki morskiej: Mamy swoje pięć minut, trzeba je w 100 proc. wykorzystać","– Przyjęliśmy zasadę, że trzeba w stu procentach wykorzystać te pięć minut, które pojawiło się w ramach gospodarki morskiej. Co roku notujemy rekordy w zakresie przeładunków – zadeklarował Marek Gróbarczyk. Minister gospodarki morskiej odniósł się m.in. do przekopu Mierzei Wiślanej. Inwestycję krytykuje pomorska Platforma Obywatelska i strona rosyjska.","– Przyjęliśmy zasadę, że trzeba w stu procentach wykorzystać te pięć minut, które pojawiło się w ramach gospodarki morskiej, przede wszystkim rozwoju portów. Co roku notujemy rekordy w zakresie przeładunków – mówił Marek Gróbarczyk. Minister gospodarki morskiej i żeglugi śródlądowej odniósł się w programie „Kwadrans Polityczny” do kwestii przekopu Mierzei Wiślanej i stworzenia portu morskiego w Elblągu.Szef resortu gospodarki morskiej podkreśla, że port ten jest niezbędnym elementem systemu polskiego transportu morskiego.– Rozwiązanie przez nas przyjęte to rozwiązanie komplementarne. Budowa Portu Centralnego w Gdańsku, portu zewnętrznego w Gdyni i terminala kontenerowego w Świnoujściu musi być dopełniona właśnie portami wspomagającymi – tłumaczył Gróbarczyk. Minister wyjaśnił, że „nie jest prawdą” twierdzenie głoszone niegdyś Donalda Tuska, jakoby Prawo i Sprawiedliwość chciało budować w Elblągu port kontenerowy.–  To port skierowany na wsparcie dla Trójmiasta, ale przede wszystkim na otwarcie się na nowych klientów, których nie stać na duży port, specyficzne składowanie i opłaty. W związku z tym tworzymy nowe rozwiązanie dla nowej grupy klientów – wskazywał minister.",,
„FT”: przed szczytem G20 Rosja podnosi stawkę ws. Ukrainy,"Kreml chce wymusić ustępstwa na państwach zachodnich, począwszy od złagodzenia sankcji – tak brytyjski „Financial Times” komentuje eskalowanie przez Rosję napięcia przy granicy z Ukrainą. Gazeta wyraża opinię, że chodzi o pokaz siły przed szczytem G20.","Dziennik zwraca uwagę, że zawieszenie broni między Kijowem a prorosyjskimi separatystami na wschodzie Ukrainy staje się coraz bardziej kruche. Walki nasiliły się w lipcu, a teraz władze Ukrainy i ich zachodni sojusznicy z niepokojem obserwują umacnianie przez Rosję sił konwencjonalnych na zaanektowanym w 2014 roku Krymie i wzdłuż ukraińskiej granicy.Gazeta przytacza opublikowaną przed tygodniem opinię amerykańskiego think tanku Institute for Study of War (ISW), który wskazywał na „przyspieszenie przygotowań do konwencjonalnego konfliktu między Rosją a Ukrainą” i podkreślał, iż „gwałtownie rośnie prawdopodobieństwo otwartej wojny”. Kathleen Weinberger, ekspertka ISW ds. Rosji i Ukrainy, dostrzega „bardzo wyraźne oznaki” gotowości Rosjan do eskalowania napięcia. Wskazuje na doniesienia o wielkich konwojach wojskowych wysyłanych na obszary Ukrainy kontrolowane przez prorosyjskich separatystów, o wysyłaniu przez Rosję wojsk na granicę z Ukrainą oraz na coraz większą obecność rosyjskiej marynarki wojennej na Morzu Czarnym. Putin chce ustępstw? Jednocześnie „FT” przytacza opinię byłego zastępcy szefa ukraińskiego sztabu generalnego generała Ihora Romanenki, który uważa, że rosyjska inwazja na pełną skalę nie jest obecnie prawdopodobna, ponieważ „straty po stronie Putina byłyby wielkie, a zwycięstwo wcale nie byłoby pewne”. Romanenko uważa, że prezydent Rosji Władimir Putin próbuje „zmusić przywódców międzynarodowych do ustępstw, począwszy od złagodzenia sankcji, a także zmusić Ukrainę do przyjęcia jego interpretacji porozumień mińskich”.„FT” wskazuje, że Rosji zależy na wyborach w Donbasie przed jakimkolwiek rozejmem, co prawdopodobnie osłabiłoby zdolność Kijowa do politycznego przeciwstawiania się Moskwie. Zdaniem Romanenki działania Rosji wiążą się ze szczytem G20 4 września, kiedy Putin będzie rozmawiał o Ukrainie z przywódcami Niemiec i Francji. Rosja „pobrzękuje szabelką” Gazeta przytacza opinię niewymienionego z nazwiska przedstawiciela „europejskiej służby wywiadowczej”, którego zdaniem Rosja manipuluje napięciem w regionie – podobnie jak w przeszłości – w przededniu kolejnej rundy negocjacji dyplomatycznych. Jego zdaniem obecne „pobrzękiwanie szabelką” ma na celu korzystną dla Rosji reinterpretację porozumień mińskich.",,
Merkel i Putin za rozmowami ws. incydentu w Cieśninie Kerczeńskiej,Kanclerz Niemiec Angela Merkel i prezydent Rosji Władimir Putin zgodzili się w sobotę na dalsze rozmowy na szczeblu doradców w tzw. formacie normandzkim w sprawie incydentu między Ukrainą i Rosją w Cieśninie Kerczeńskiej – poinformował rzecznik rządu Niemiec.,"W rozmowie, jaką Merkel i Putin odbyli na marginesie szczytu G20 w Buenos Aires, szefowa rządu Niemiec wyraziła zaniepokojenie eskalacją konfliktu między Ukrainą i Rosją oraz opowiedziała się za swobodą żeglugi w Cieśninie Kerczeńskiej – przekazał rzecznik Steffen Seibert.W skład tzw. czwórki normandzkiej wchodzą Ukraina, Rosja, Niemcy i Francja. Rozmowy prowadzone w tym formacie mają na celu uregulowanie konfliktu na wschodzie Ukrainy poprzez realizację porozumień pokojowych z Mińska.W niedzielę 25 listopada w Cieśninie Kerczeńskiej rosyjskie siły specjalne ostrzelały i zajęły trzy małe ukraińskie okręty płynące z Odessy do ukraińskiego portu w Mariupolu nad Morzem Azowskim. Według Rosji okręty wpłynęły na jej wody terytorialne, czyli 12-milowy pas wód przybrzeżnych, z kolei Ukraina uznała rosyjskie działania za akt agresji. W poniedziałek Ukraina ogłosiła 30-dniowy stan wojenny na części swych terytoriów: obszarach graniczących z Rosją i separatystycznym Naddniestrzem w Mołdawii oraz w obwodach leżących nad Morzem Czarnym i Azowskim.",,
"Joanna Mucha: awantura o sądy nie da zwycięstwa z PiS, bo ludzie mają zastrzeżenia do sądów","– Awantura o sądy nie da nam zwycięstwa z PiS, bo ludzie mają zastrzeżenia do funkcjonowania sądów. Musimy obiecać zmianę w wymiarze sprawiedliwości, po której każdy będzie mógł spodziewać się szybkiego i sprawiedliwego wyroku. Bo teraz tak nie jest – oceniła kandydatki na szefa PO, Joanna Mucha. Jej zdaniem Platforma cierpi na „trzy choroby”.","– Musimy powiedzieć, że wspieramy środowisko prawnicze, że będziemy bronić praworządności, ale w drugim zdaniu musimy dodać, że ze środowiskiem prawniczym przygotujemy zmianę w wymiarze sprawiedliwości. Taką, w której każdy człowiek będzie mógł spodziewać się szybkiego i sprawiedliwego wyroku. Bo teraz tak nie jest – oceniła Joanna Mucha w rozmowie z portalem interia.pl Podczas wywiadu kandydatka na przewodniczącego Platformy Obywatelskiej oceniła, że jej partia „cierpi na trzy choroby”. – Pierwsza to „totalioza”, czyli totalna opozycja. Podchwyciliśmy z radością to powiedzenie, a powinniśmy je zwalczać. Totalioza sprawia, że stajemy się reaktywni i boleśnie przewidywalni – mówiła. Nie dodała, że pojęcie „totalnej opozycji” wprowadził właśnie obecny szef PO, Grzegorz Schetyna.  – Drugą chorobę nazywam syndromem zamknięcia w 500 plus. Dla niektórych ludzi 500 plus jest odpowiedzią na każde polityczne pytanie. Trzecia choroba, nazywam ją syndromem wiślanym: posiedzimy sobie nad Wisłą i czekamy, aż PiS sam się wyłoży. Tylko mam pytanie do tych, którzy tak myślą: dlaczego ludzie mieliby oddać władzę osobom, które tylko czekają na porażkę PiS-u? – mówiła przedstawicielka opozycji.",,
Trump odwołał tajne spotkanie. „Rozmowy pokojowe z talibami są martwe”,"Prezydent USA Donald Trump oświadczył, że rozmowy pokojowe z afgańskimi talibami „są martwe”. Wskazał, że pomysł odwołania tajnego spotkania z talibami i przedstawicielami rządu Afganistanu w Camp David wyszedł wyłącznie od niego.","– Jeśli o mnie chodzi, te rozmowy są martwe – oświadczył Trump, wypowiadając się przed Białym Domem dla prasy przed wylotem na wiec wyborczy w Karolinie Północnej.Podkreślił też, że sam zdecydował o odwołaniu spotkania, zaplanowanego pierwotnie na minioną niedzielę z udziałem talibów i przedstawicieli afgańskiego rządu, gdy talibowie przyznali się do samobójczego zamachu bombowego w Kabulu. W ataku, do którego doszło w zeszłym tygodniu, zginęło kilkanaście osób, w tym żołnierz USA.– To był mój pomysł. Z nikim tego nie omawiałem. Kiedy dowiedziałem się, że zabili jednego z naszych żołnierzy i 12 innych niewinnych ludzi, uznałem, że nie mogę się z nimi spotkać – zaznaczył.O odwołaniu spotkania Trump poinformował w sobotę na Twitterze. Napisał wówczas, że odwołuje rokowania pokojowe z talibami, oskarżając ich o chęć „wzmocnienia własnej pozycji przetargowej w negocjacjach” za pomocą aktów terroru. Według jego słów prezydent Afganistanu Aszraf Ghani i delegacja talibów zdążyli już wówczas przybyć do USA.W niedzielę amerykański sekretarz stanu Mike Pompeo mówił, że rozmowy w sprawie przywrócenia pokoju w Afganistanie zawieszono, a USA będą wywierać nacisk na prowadzących działania zbrojne talibów, zapewniając militarne wsparcie afgańskim siłom rządowym. Zaznaczył, że będzie tak do czasu, aż Waszyngton dostrzeże istotne ustępstwa ze strony ekstremistów.",,
Mateusz Morawiecki przedstawił skład nowej Rady Ministrów [GRAFIKA],"Skład proponowanego nowego rządu jest już oficjalnie znany. Premier Mateusz Morawiecki dokonał zmian w kilku ministerstwach, zmieniła się także struktura rządu. Pojawił się jeden zupełnie nowy resort, zajmujący się nadzorem nad Spółkami Skarbu Państwa – którym pokieruje dotychczasowy wicepremier Jacek Sasin. Całkiem zlikwidowano Ministerstwo Energii, z kolei z kompetencji MSZ „wyjęto” tematykę europejską, którą zajmie się Konrad Szymański z ramienia KPRM.","Prezesem Rady Ministrów Mateusz MorawieckiOdpowiedzialni za poszczególne resorty:Ministerstwo CyfryzacjiMarek ZagórskiMinisterstwo Edukacji NarodowejDariusz PiontkowskiMinisterstwo FinansówTadeusz KościńskiMinisterstwo Gospodarki Morskiej i Żeglugi Śródlądowej Marek Gróbarczyk Ministerstwo obejmujące nadzór nad Spółkami Skarbu Państwa oraz kompetencjami dotychczasowego Ministerstwa EnergiiJacek Sasin                                                    (fot. portal tvp.info) Ministerstwo InfrastrukturyAndrzej AdamczykMinisterstwo Kultury i Dziedzictwa NarodowegoWiceprezes Rady Ministrów Piotr GlińskiMinisterstwo Nauki i Szkolnictwa WyższegoWiceprezes Rady Ministrów Jarosław GowinMinisterstwo Obrony NarodowejMariusz BłaszczakMinisterstwo Rodziny, Pracy i Polityki SpołecznejMarlena MalągMinisterstwo Rolnictwa i Rozwoju WsiJan Krzysztof ArdanowskiMinisterstwo Sportu i Turystykinazwisko szefa resortu ma być podane wkrótceMinisterstwo Spraw ZagranicznychJacek CzaputowiczMinisterstwo Rozwoju – w resorcie znajdą się też działy budownictwo i turystykaJadwiga Emilewicz Ministerstwo SprawiedliwościZbigniew ZiobroMinisterstwo ŚrodowiskaMichał Woś Ministerstwo Zarządzania FunduszamiMałgorzata Jarosińska-JedynakMinisterstwo ZdrowiaŁukasz SzumowskiMinisterstwo Spraw Wewnętrznych i Administracji oraz teka Ministra-Koordynatora Służb Specjalnych Mariusz KamińskiCzłonek Rady MinistrówMichał Dworczyk, szef Kancelarii Prezesa Rady MinistrówResort ds. klimatuMichał Kurtyka",,
Szef SLD odwiedzi gen. Jaruzelskiego,Przewodniczący Sojuszu Lewicy Demokratycznej Leszek Miller odwiedzi 13 grudnia w szpitalu generała Wojciecha Jaruzelskiego – dowiedziała się TVP Info.,"Leszek Miller ma pojawić się w warszawskim Wojskowym Instytucie Medycznym 13 grudnia w godzinach porannych. Towarzyszyć mu będą prawdopodobnie rzecznik klubu parlamentarnego SLD Dariusz Joński oraz liderka Federacji Młodych Socjaldemokratów Paulina Piechna-Więckiewicz.Politycy SLD - jak mówią - chcą odwiedzić gen. Jaruzelskiego nie z okazji 30. rocznicy wprowadzenia w Polsce stanu wojennego, ale by dodać otuchy choremu człowiekowi.Wojciech Jaruzelski trafił do szpitala w poniedziałek. Spędzi tam kilka najbliższych dni. Powodem hospitalizacji jest planowa chemioterapia – generał kontynuuje leczenie chłoniaka. Jego stan zdrowia jest określany jako średni, ale stabilny.",,
Krzysztof Piątek jednak w Bundeslidze? Hertha Berlin czeka na Polaka,"Niemieckie media podały, że to Hertha Berlin wygrała wyścig o Krzysztofa Piątka. Niemcy dogadali się z AC Milan oraz polskim snajperem. Według różnych źródeł, kwota transferu może wynieść między 22 a 27 mln euro.","O negocjacjach między włoskim klubem, a Herthą informowały stacja Sky i dziennik „Bild”. Ich informacje różnią się głównie kwotą odstępnego, jakiej ma oczekiwać Milan. Według Anglików to 27 mln euro, a zdaniem niemieckiej gazety – pięć milionów mniej (plus bonusy).24-letni Piątek gra w klubie ze Mediolanu od stycznia 2019 r., gdzie trafił po zaledwie półrocznym pobycie w Genoi. Po świetnym poprzednim sezonie, w którym strzelił w Serie A 22 gole, w tym wiedzie mu się znacznie gorzej. W barwach „Rossonerich” wystąpił w 18 spotkaniach ligowych, zdobywając cztery bramki. Od kilku tygodni, gdy do klubu trafił Szwed Zlatan Ibrahimovic, Polak jest głównie rezerwowym. W tej chwili jest czwartym napastnikiem w klubowej hierarchii.Hertha spisuje się w tym sezonie Bundesligi poniżej oczekiwań. Zimą jej trenerem został słynny przed laty piłkarz Juergen Klinsmann. Stołeczny zespół (z dorobkiem 22 punktów) zajmuje 13. pozycję w tabeli Bundesligi.",,
Rosja: Instytucje wznawiają pracę po fałszywych alarmach bombowych,"W miastach w azjatyckiej części Rosji obiekty użyteczności publicznej wznawiają pracę po ewakuacjach, wymuszonych fałszywymi alarmami o podłożonych bombach. Szpitale w Irkucku pracują już w zwykłym trybie – podały lokalne władze.","Służby pirotechniczne sprawdzają jeszcze budynki szkół w Irkucku, do których skierowano analogiczne alarmy.Do zwykłej pracy wracają instytucje w Czycie, głównym mieście Kraju Zabajkalskiego. Fałszywe alarmy o bombach dotyczyły tam m.in. obiektów administracji miejskiej. Lokalna Federalna Służba Bezpieczeństwa poinformowała, że zagrożenie nie potwierdziło się.W Ułan-Ude w Republice Buriacji, gdzie doszło do ewakuacji budynków lokalnego parlamentu, rządu i merostwa, ich pracownicy wracają do codziennej pracy. Blokada policyjna w centrum miasta została zakończona.W zwykłym trybie funkcjonują placówki edukacyjne w Błagowieszczeńsku w obwodzie amurskim, gdzie wcześniej ewakuowano budynki Uniwersytetu Pedagogicznego oraz okoliczne szkoły.Tego typu fałszywe ostrzeżenia są prawdziwą plagą w okresie poświątecznym w Rosji. Według szacunków agencji RIA Nowosti w 2017 roku fałszywe alarmy dotyczyły aż 75 spośród 85 rosyjskich regionów. W samej Moskwie koszt sprawdzenia ich wiarygodności wyniósł 150 mln rubli, czyli prawie 2 mln euro.",,
"Sasin o obronie praworządności: Lekko nie mamy, ale nie pękamy","– To kolejny krok w próbie anarchizowania państwa. Hanna Gronkiewicz-Waltz zachowuje się nie jak samorządowiec, nie jak prezydent Warszawy, tylko jak rasowy polityk totalnej opozycji. Jest to próba podważenia porządku prawnego w Polsce – powiedział Jacek Sasin przewodniczący Komitetu Stałego Rady Ministrów. W ten sposób skomentował wniosek prezydent Warszawy do Trybunału Sprawiedliwości Unii Europejskiej, którym chce zablokować prace komisji weryfikacyjnej.","Gronkiewicz-Waltz we wniosku do TSUE zwróciła się z pytaniami prejudycjalnymi o rozstrzygnięcie, czy komisja weryfikacyjna jako organ administracji państwowej działa zgodnie z prawem. Prezydent w oficjalnym piśmie wnosi o rozpatrzenie, czy komisja, która „przeprowadza postępowanie dowodowe, przesłuchuje świadków oraz nie podlega ani kontroli instancyjnej, ani sądowej”, nie narusza prawa.Jacek Sasin ocenił, że w ten sposób, na tym etapie nie da się sparaliżować prac komisji weryfikacyjnej, bo taki ruch ratusza nie powoduje, że komisja traci podstawy prawne i nie może działać. – Komisja jest powołana ustawą sejmową, która obowiązuje – przypomniał. Przewodniczący Komitetu Stałego Rady Ministrów uważa takie postępowanie za próbę pokazania, że polskie prawo nie ma być stanowione w Polsce, a jego twórcą według opozycji ma być Trybunał Sprawiedliwości UE. – To pokazuje jakąś szaloną drogę, którą opozycja wybrała – powiedział gość TVP Info.Sasin stwierdził, że opozycja wmawia Polakom od prawie trzech lat, że to ona jest obrońcą konstytucji i praworządności. – A tak naprawdę jest zupełnie odwrotnie – stwierdził. – Lekko nie mamy, ale jakoś też nie pękamy. To w konstytucji, którą tak bardzo na ustach mają nasi przeciwnicy polityczni, jest przecież napisane, kto w Polsce stanowi prawo i nie ma żadnych wątpliwości, że jest to Sejm RP wybrany w wolnych wyborach. Mamy Sejm, który wykonuje mandat od wyborców. Z drugiej strony są instytucje powołane do tego, żeby oceniać prawidłowość działań parlamentu, jak Trybunał Konstytucyjny – mówił Sasin. ",,
Minister środowiska: sadzimy pół miliarda drzew rocznie,"– Nie jest to najprzyjemniejsza rzecz, ale jestem politykiem, więc z tym trzeba się zgadzać, a opozycja ma prawo krytykować. Troszkę byłem zdziwiony tym, że ta krytyka była stosunkowo mało merytoryczna – stwierdził minister Jan Szyszko w programie „Gość poranka”, komentując wczorajsze głosowanie nad wnioskiem Platformy Obywatelskiej o wotum nieufności.","Minister będzie w najbliższym czasie jeszcze raz obiektem wotum nieufności, gdy PO złoży zapowiedziany wniosek wobec całego rządu Beaty Szydło. – Myślę, że to konstruktywne wotum zostanie złożone, bo to jest pewna szansa dla opozycji, by pokazać swój program, a skrytykować nasz. Myślę, że o ile będzie on poparty konstruktywną dyskusją, to wcale nie jestem przeciwny tego rodzaju zachowaniom – skomentował minister.W trakcie czwartkowej debaty nad wnioskiem PO o wotum nieufności dla ministra środowiska Jana Szyszko, Platforma krytykowała szefa MŚ m.in. za ustawę dotyczącą wycinki drzew oraz sytuację w Puszczy Białowieskiej. Podczas debaty, przed gmachem Sejmu, leśnicy z „Solidarności” demonstrowali poparcie dla szefa MŚ.Humanizacja zwierzątMinister nie obawia się konstruktywnej dyskusji nad swoimi działaniami, jest jednak zaniepokojony stylem argumentów, które wczoraj padły. – To taka filozofia, cała polegająca na tym, że człowiek jest największym wrogiem przyrody, a najwyższą formą ochrony „nie wycinaj, nie zabijaj”. To jest troszeczkę taka humanizacja zwierząt i animalizacja człowieka – stwierdził Szyszko. Zdaniem ministra, w ostaniach latach zmieniła się mentalność ludzi i tego typu argumenty padają na podatny grunt. – To jest o tyle niebezpieczne, że w ciągu tych ostatnich lat w ten sposób przygotowaliśmy część społeczeństwa, że ono to chwyta i mówi rzeczywiście „ten minister to jest ten, który tnie drzewa, rżnie te drzewa i zabija zwierzęta” – ubolewał minister. Szyszko wycina drzewa?Prawda dotycząca wycinki drzew, zdaniem ministra, jest jednak zupełnie inna. – Nie ulega najmniejszej wątpliwości, że gdybyśmy popatrzyli na skalę kraju, to zdecydowanie mniej drzew wycinamy niż sadzimy, bo same Polskie Lasy Państwowe sadzą (...) około pół miliarda drzew rocznie, a wycina się zdecydowanie mniej – stwierdził Szyszko, podkreślając, że sadzenie to nie jedyna forma w jakiej odnawia się lasy.Profesor Szyszko podkreślał wagę umiejętnego gospodarowania zasobami przyrody. Minister przytaczał przykłady np. regulacji drzewostanów stref zalewowych rzek, dzięki czemu wiosenne wylewy czy powodzie nie dają się nam tak we znaki.  – Przyroda sama sobie chroni własne prawa i bioróżnorodność, ale skoro my chronimy przed tymi katastrofami, które są dziełem przyrody, to musimy te katastrofy zastąpić użytkowaniem, to jest jasna sprawa – stwierdził minister.",,
Zmusili świnię do skoku na bungee. Wstrząsająca „akcja promocyjna” [WIDEO],W Chinach z 68-metrowej platformy zepchnięto świnię przywiązaną do elastycznej liny. Brutalna akcja dręczenia zwierzęcia miała uświetnić otwarcie nowej atrakcji w parku rozrywki Mexin Wine Town w pobliżu miasta Chongqing. Nagranie „promocyjnej akcji” udostępniono w sieci. W ostrych słowach potępili ją internauci.,"Na „reklamowym” filmie widać przerażone zwierzę wiszące na linie. Przez chwilę słychać jego przeraźliwy pisk oraz śmiech i okrzyki patrzącego na to  tłumu. Na koniec na wpół przytomna świnia jest ciągnięta przez kilku mężczyzn.  Lokalne media podają, że po pokazie zwierzę miało trafić do rzeźni.  Wielu użytkowników mediów społecznościowych sugerowało, że zamiast świni, z platformy powinien zostać zrzucony właściciel lunaparku.   „Zwiążcie swojego szefa i zrzućcie go, to byłoby zdecydowanie bardziej zabawne” - napisał jeden z internautów. „Obrzydliwym pomysłem marketingowym jest przyciąganie uwagi poprzez dręczenie świni!” – dodał inny.",,
Tanie zboże z Ukrainy zalewa wschodnią Polskę. Rolnicy liczą straty,"Rolnicy z Lubelszczyzny i Podkarpacia uważają, że import zbóż z Ukrainy zagraża ich interesom – pisze „Nasz Dziennik”. Podczas posiedzenia sejmowej Komisji Rolnictwa i Rozwoju Wsi producenci zbóż wskazali, że ceny skupu zboża są o około 15 proc. niższe niż w pozostałych częściach kraju.","Rolnicy przekonywali, że niższe ceny są spowodowane importem taniego zboża z Ukrainy, które trafia do kraju również przez Czechy i Słowację. Niskie ceny sprawiają, że już wkrótce uprawa zbóż przez polskich rolników może przestać być opłacalna.Z danych przedstawionych przez rolników wynika, że za tonę kukurydzy w województwach lubelskim i podkarpackim skupy płacą blisko 500 złotych, a średnia cena w kraju wynosi około 680 złotych.Podczas posiedzenia sejmowej komisji rolnicy zaapelowali o uruchomienie specjalnych dopłat dla gospodarzy z regionów, które graniczą z Ukrainą.Rolnicy domagają się też od Unii Europejskiej podniesienia cen interwencyjnych skupu pszenicy i kukurydzy ze 101 doi 150 euro. Dziennik zaznacza, że Bruksela nie godzi się na to.",,
Współzałożyciel Ubera pozbywa się akcji i odchodzi z firmy,"Przynosząca setki milionów dolarów strat firma Uber zmaga się z wieloma problemami. Sytuacji dość miał jeden z współzałożycieli Travis Kalanick, który najpierw pozbył się wszystkich akcji, a przed świętami wycofał się z rady dyrektorów.","Rzecznik Kalanicka przekazał, że biznesmen sprzedał już wszystkie swoje akcje warte około 3 mld dolarów, a do końca roku wycofa się z rady dyrektorów. Media przypominają, że w ubiegłym roku sprzedał wartą 2,4 mld dolarów pulę funduszowi inwestycyjnemu Softbank, żeby sfinansować swój nowy startup – CloudKitchens.Firma CloudKitchens wynajmuje restauratorom kuchnie na obrzeżach miast, co ma zmniejszyć ich koszty i zrekompensować straty spowodowane odpływem klientów, którzy coraz częściej zamawiają jedzenie online, między innymi poprzez aplikację Uber Eats.Odkąd w maju Uber wszedł na giełdę, przedsiębiorstwo gwałtownie traci na wartości. Cena akcji spadła z 43 do 30 dolarów. Straty przynoszą między innymi Uber Eats (316 mln dolarów w trzy miesiace), rozbudowana centrala (623 mln dolarów kwartalnie) oraz badania autonomicznymi samochodami (120 mln dolarów). Wciąż zyskowna jest usługa przewozowa (631 mln dolarów w ostatnim kwartale), ale perspektywy są nienajlepsze, gdyż kolejne miasta chcą zakazać działalnosci Ubera. Należy do nich między innymi Londyn, który jest jednym z głównych rynków przewoźnika.",,
"Organizator transportu tygrysów usłyszy zarzuty. Wszystkie żyją, ale są w fatalnym stanie","Zarzuty dotyczące znęcania się nad zwierzętami przedstawi prokuratura organizatorowi transportu 10 tygrysów z Włoch do Dagestanu. Zwierzęta utknęły na przejściu granicznym w Koroszczynie (Lubelskie). Poznańskie zoo, do którego trafiły, poinformowało w mediach społecznościowych, że wszystkie tygrysy żyją.","Rzeczniczka Prokuratury Okręgowej w Lublinie Agnieszka Kępka powiedziała, że organizator transportu, 32-letni  Rosjanin Vakhitov F., został zatrzymany. Ma być doprowadzony do prokuratury w charakterze podejrzanego. – Prokurator zdecydował o postawieniu zarzutów dotyczących znęcania się nad zwierzętami – podała Kępka. Według śledczych Vakhitov F. zorganizował transport zwierząt w nieodpowiednich dla nich warunkach, w klatkach ograniczających swobodę, nie zapewnił odpowiedniej ilości pokarmu i dostępu do wody. Śledztwo w tej sprawie prowadzi Prokuratura Rejonowa w Białej Podlaskiej. Transport 10 tygrysów dotarł na przejście graniczne w Koroszczynie w sobotę 26 października. Jak poinformował Główny Inspektorat Weterynarii, zwierzęta zostały wysłane z Włoch 22 października, zgodnie z informacją umieszczoną w dokumencie INTRA wygenerowanym przez jednostkę weterynaryjną we Włoszech. Białoruskie służby graniczne odmówiły wjazdu na teren Białorusi, bo brakowało wymaganych na Białorusi urzędowych certyfikatów weterynaryjnych wystawionych przez włoskie służby weterynaryjne, a dodatkowo kierowcy nie mieli aktualnych wiz. Ciężarówka z tygrysami została cofnięta, umieszczona na terminalu w Koroszczynie. Poznańskie zoo zaoferowało pomoc; zwierzęta spędzą tam kilka dni, a potem trafią do azylu w Hiszpanii. Zoo poinformowało w mediach społecznościowych, że wszystkie tygrysy żyją. Akcja rozładunku klatek z tygrysami, które po północy dotarły do Poznania, trwa od rana. Lekarzy weterynarii i pracowników zoo zabezpiecza policyjny zespół z pododdziału kontrterrorystycznego.",,
SLD stawia w wyborach na prawa kobiet i aborcję,"Z list Sojuszu Lewicy Demokratycznej w Warszawie wystartują znane z walki o prawo kobiet do aborcji Alicja Tysiąc i Wanda Nowicka – dowiedział się portal tvp.info. To element strategii SLD, który przed wyborami chce odróżnić się od sięgającej po lewicowe hasła Platformy Obywatelskiej.",,,
„Gospodarstwa domowe mogą hamowania w ogóle nie odczuć”,"„W nowym roku nasza gospodarka będzie nadal traciła impet, ale nawet pesymiści nie spodziewają się stagnacji. Gospodarstwa domowe mogą hamowania w ogóle nie odczuć” – pisze „Rzeczpospolita” i zaznacza, że wstrząsu nie będzie.","Gazeta zauważa, że polska gospodarka po ostatnich dwóch latach „spektakularnego rozwoju” zaczęła hamować w drugiej połowie tego roku.  „Nadchodzący rok tego trendu nie zmieni. Spowolnienie będzie jednak najprawdopodobniej łagodniejsze niż można się było obawiać jeszcze kilka miesięcy temu” – czytamy.  Autor publikacji uspokaja, że mimo takich trendów gospodarstwa domowe mogą w ogóle nie odczuć spowolnienia gospodarki.   „RP” przedstawia też wynik ankiety; jej uczestnicy prognozują, że przeciętnie „tempo wzrostu polskiej gospodarki zmaleje w 2020 r. do 3,4 proc. z około 4,2 proc. w 2019 i 5 proc. w poprzednich dwóch latach”.   „Przy tym największy pesymista spośród 25 uczestników ankiety oczekuje, że PKB Polski powiększy się w 2020 r. o 2,5 proc., największy optymista spodziewa się zaś wzrostu tego wskaźnika o 3,9 proc. Pierwsza z tych prognoz oznaczałaby, że polska gospodarka rozwijałaby się najwolniej od 2013 r., ale zarazem wyraźnie szybciej niż w owym roku (1,4 proc.)” – wynika z ankiety.",,
Tyrmand domaga się przeprosin od „Gazety Wyborczej”. Ruszył proces,"W listopadzie będzie kontynuowany proces, który Agorze – wydawcy „Gazety Wyborczej” – i jej dziennikarzowi wytoczył komentator polityczny i ekonomista Matthew Tyrmand. W środę warszawski sąd okręgowy zachęcał strony, by ten czas wykorzystały do próby ugody.","Tyrmand domaga się przeprosin i przekazania 50 tys. zł na cele charytatywne. W środę przesłuchanych było dwóch świadków, m.in. współpracujący z Tyrmandem dziennikarz śledczy James O'Keefe. Tyrmand podkreślił, że zdecydował się pozwać gazetę, bo dziennikarz „GW” pisząc, że „był człowiekiem Trumpa”  sugerował, „że był na jego liście płac”.– Łączyli te wypłaty z (prezydentem Rosji Władimirem) Putinem i (premierem Izraela Benjaminem) Netanjahu. W tym tekście znalazło się około tuzina kłamstw, wyraźnych oszczerstw, które były łatwe do zweryfikowania i postanowiłem, że nie pozostawię tego bez odpowiedzi. Chciałem pokazać, jaka jest różnica między wolnością słowa i prasy a oszczerstwem. W Stanach Zjednoczonych oszczerstwo jest dobrze zdefiniowane: to świadome zaprezentowanie nieprawdy lub złe wykonanie pracy dziennikarskiej w celu wyrządzenia szkody reputacji czy finansom. I tutaj  mieliśmy tego przykład – powiedział Tyrmand.Jego zdaniem istnieje też związek między tekstem w „Gazecie Wyborczej” a śledztwem, jakie prowadził wraz z amerykańskim dziennikarzem śledczym Jamesem O'Keefe w sprawie finansowania Komitetu Obrony Demokracji (KOD) przez fundację miliardera George'a Sorosa – Open Society Foundation (OSF), będącą według Tyrmanda „światową siecią think tanków, do której w Polsce należą Fundacja Stefana Batorego i Helsińska Fundacja Praw Człowieka”. Według Tyrmanda, KOD powstał właśnie dzięki dotacjom organizacji działających w ramach OSF i był mocno wspierany przez nie w początkowej fazie swojej działalności. Dodał, że tekst ""Gazety Wyborczej"" sugerował, że on i O'Keefe ""występowali przeciwko dobrej pracy, jaką wykonuje prawdziwy wojownik wolności - George Soros"". – My uważamy natomiast, że działania Sorosa podważają suwerenność państw i mandaty demokratycznie w kilku państwach, takich jak Albania, Macedonia, Węgry i Polska - powiedział Tyrmand.  Poinformował jednocześnie, że będzie się domagał od pozwanych m.in. przeprosin i przekazania pieniędzy na cele charytatywne W ubiegłorocznym tekście w „Gazecie Wyborczej” Piątek pisał, że Tyrmand „uparcie głosi, że protesty KOD są wynikiem manipulacji finansisty George'a Sorosa”. – Soros miałby chcieć obalić rząd PiS, bo ten walczy z machinacjami globalnych spekulantów. (...) „Działalność Tyrmanda ma tyle wspólnego z prawdą, że polega na programowym jej zwalczaniu” – podkreślał. Jednocześnie podkreślono, że Tyrmand i O'Keefe działali na rzecz Trumpa i przeciwko jego ówczesnej konkurentce Hillary Clinton.",,
Imigranckie dzielnice w Danii oficjalnie nazywane gettami,"W całej Danii jest 29 dzielnic określanych jako niebezpieczne. W oficjalnym duńskim języku nazywane są „gettami”, a ich mieszkańcy uważają, że jest to dyskryminacja.","Ponad połowa osób zamieszkujących „getta” to imigranci spoza krajów Europy Zachodniej. Bezrobocie i przestępczość w tych dzielnicach są wyższe niż w pozostałych częściach kraju, a zarobki – niższe. Edukacja również jest na słabszym poziomie. Jak opisuje „Deutsche Welle”, w dalszej perspektywie te dzielnice mają zostać zlikwidowane. – Oczywiście jest wielu przestępców, ale nie można wszystkich wrzucać do jednego worka – powiedział jeden z mieszkańców „getta”, student Youssuf Abdulkhalek. – Jeśli ktoś stanie się przestępcą, psuje opinię nam wszystkim – dodał. Zdaniem duńskiej politolog z think tanku „Europa” Cathariny Sörensen głównym tematem kampanii wyborczej wszystkich partii w kraju jest właśnie migracja.",,
Znacząca zmiana w służbie zdrowia w ciągu kilku lat. Prezes PiS zapowiada zmiany,"Sądzimy, że w ciągu najbliższych lat służba zdrowia się poprawi; do tego dążymy – podkreślił prezes PiS Jarosław Kaczyński. Jego zdaniem sytuacja się poprawia, chociaż – jak zastrzegł – w żadnym wypadku nie chce powiedzieć, że jest już dobra.","Prezes PiS w wywiadzie dla telewizji Trwam podkreślał, że jego ugrupowanie w dziedzinie polityki ochrony zdrowia idzie dobrą drogą. – Mamy bardzo sprawnego premiera, mamy też i bardzo sprawnego ministra zdrowia – podkreślił.Jak ocenił, perspektywa jest dobra i być może będzie się za kilka lat mówiło o Mateuszu Morawieckim i Łukaszu Szumowskim jako tych, którzy doprowadzili do zmian w polskiej służbie zdrowia. Wyraził przy tym nadzieję, że Mateusz Morawiecki będzie premierem przez bardzo wiele lat. – Może pobije nawet Cyrankiewicza (premier PRL w latach 1947-52 i 1954-70 – przyp. red.) – dodał.– Sądzimy, że w ciągu najbliższych lat ta służba zdrowia się rzeczywiście poprawi, poprawi się też opieka nad tą częścią naszych współobywateli, naszych rodaków, którzy są już w bardzo trudnej sytuacji – powiedział. – Do tego dążymy. Jest plan, on jest opisany w naszym programie dość szczegółowo – wskazał.Według Kaczyńskiego sytuacja w służbie zdrowia się poprawia. – Chociaż w żadnym wypadku nie chcę powiedzieć, że ona jest dobra. Ale poprawia się i sądzę, że będziemy mogli już przy końcu kolejnej kadencji – jeśli tylko społeczeństwo nam zaufa – już mówić o takiej poprawie, która będzie bardzo wyraźnie odczuwalna – powiedział prezes PiS. – Dążymy do tego, nie chcąc przy tym podnosić składek – podkreślił. Lider partii rządzącej zwrócił uwagę m.in. na zwiększanie przez państwo wydatków na służbę zdrowia oraz na poprawę sytuacji personelu. Wskazał, że rozbudowana i usprawniona technicznie będzie sieć pogotowia ratunkowego. – Przekazujemy coraz większą ilość nowych karetek pogotowia, a ta norma europejska, że karetka nie może mieć więcej niż pięć lat, już będzie niedługo u nas osiągnięta – zaznaczył.Kaczyński podkreślił, że skracane są także kolejki do lekarzy, choć w wielu przypadkach w dalszym ciągu są zbyt długie. W jego ocenie problemem jest brak specjalistów i pieniędzy. – Specjalistów jest mało, a z drugiej strony też i za mało jeszcze ciągle jest pieniędzy, żeby ich wszystkich opłacić – wytłumaczył. Podkreślił przy tym, że są pewne pomysły, dzięki którym np. sprawniej funkcjonować będą SOR-y. Wykluczył przy tym możliwość prywatyzacji służby zdrowia.Były premier zapewnił również, że PiS nie zamierza ograniczać prawa do demonstracji ani roli samorządów. W przypadku samorządów wskazał, ze są one „oczywistą częścią państwa demokratycznego”. Polityk podkreślił jednak, że należy „powstrzymywać tendencje, które poza samorząd wychodzą”.",,
"„Cudak” Korwin kupi bomby, Pawłowicz „do psychiatry”; nasze podsumowanie tygodnia","Za pensję europosła Janusz Korwin-Mikke chce kupować bomby, jednak nie to stwierdzenie, ale wysokie poparcie Kongresu Nowej Prawicy wywołało ostre reakcje na scenie politycznej. Zresztą w ostatnich dniach nikt nikogo nie oszczędzał. Marszałkini Sejmu Wanda Nowicka wysyłała Krystynę Pawłowicz z PiS do psychiatry, a premier Donald Tusk nazwał Jarosława Kaczyńskiego „szpiegiem  z krainy deszczowców, który  grasował na wałach”. Portal tvp.info podsumował tydzień kampanii do PE, sprawdzając kto kogo bronił, a kto i za co atakował.","Sondaż, według którego Korwin-Mikke i jego Kongres Nowej Prawicy cieszy się 7-procentowym poparciem wyborców w wyborach do PE, przeprowadził TNS Polska dla „Wiadomości” TVP1. „Mikke nie lubi ludzi”– Janusz Korwin-Mikke głosi hasła mówiące o tym, że silniejsi mają wygrać, a słabsi przegrać. On nie koncentruje się tylko na kobietach. Koncentruje się na ludziach słabszych, niepełnosprawnych, cudzoziemcach i mniejszościach seksualnych. On po prostu nie lubi ludzi – powiedział Paweł Zalewski z PO, który był gościem programu „Dziś wieczorem” w TVP Info.„Jest lepszy od tych wszystkich komuchów”Dobry wynik sondażowy Kongresu Nowej Prawicy Janusza Korwin-Mikkego skomentował również Wojciech Cejrowski w programie „Dziś wieczorem” w TVP Info: „Daj mu Boże zdrowie i tak jest lepszy od tych wszystkich komuchów, którzy cały czas siedzą w parlamencie”.„Ja bym nie chciał, żeby moja ojczyzna miała takich cudaków”– Bruksela przeżyje pana Korwin-Mikkego, ale image Polski na tym straci. Ja bym nie chciał żeby mój kraj, moja ojczyzna, obojętnie czy rządzona przez Platformę czy – mam nadzieję – przez Prawo i Sprawiedliwość, miała takich cudaków, którzy będą nam szkodzić – tak eurodeputowany PiS Ryszard Czarnecki, komentował w programie „Po przecinku” w TVP Info, spore poparcie dla Kongresu Nowej Prawicy Janusza Korwin-Mikkego. „To nie nowa prawica, to stary Korwin”– Janusz Korwin-Mikke nazywa się nową prawicą, a to jest stary Korwin. Nową prawicą jest Solidarna Polska – powiedział Jacek Kurski (SP) w programie „Gość poranka” w TVP Info. W ten sposób skomentował rosnącą popularność prezesa Nowej Prawicy. teraz odtwarzaneKorwin–Mikke: „Pensję europosła będę przyjmował, bo za co bym kupował te bomby do rozwalenia UE” „Za pensję europosła będę kupował bomby”Głos w sprawie zabrał również sprawca całego zamieszania. – Pensję europosła będę przyjmował, bo za co bym kupował te bomby do rozwalenia UE? – powiedział Janusz Korwin-Mikke w TVP Info i od razu zastrzegł, że to żart. – Ale uwaga. W PE wszystko jest tłumaczone i wtedy często dowcipy znikają. Trzeba być ostrożnym – przestrzegł go Adam Bielan z Polski Razem w programie „Po przecinku”. Nowicka: Pawłowicz powinna się udać do psychiatryW zeszłym tygodniu szerokim echem odbiła się wypowiedź posłanki Krystyny Pawłowicz, która prof. Władysława Bartoszewskiego nazwała „pastuchem słabej klasy”.– Posłanka Pawłowicz dość długo była na głodzie medialnym. Przez jakiś czas nikt się nią nie interesował. Myślę, że powinna się udać do psychiatry. Więc znowu zaistniała tak, jak potrafiła. Lepiej, żeby pani posłanka zamilkła przynajmniej na scenie politycznej – skomentowała sprawę na antenie TVP Info Wanda Nowicka, wicemarszałek Sejmu.M. Wróbel: nie pochwalam, ale rozumiem konwencję Pawłowicz– Prof. Bartoszewski sam przed laty zaproponował podobną konwencję, obrażając opozycję. Nie pochwalam wypowiedzi prof. Pawłowicz, ale rozumiem konwencję, w jakiej jest utrzymana – powiedziała w TVP Info Marzena Wróbel z Solidarnej Polski. – Może prof. Bartoszewski nie powinien był, ale są takie postaci życia publicznego, którym wolno więcej – ripostowała Kazimiera Szczuka, kandydatka do PE, popierana przez Twój Ruch.                                                    Krystyna Pawłowicz (fot. flickr/Lukas Plewnia)teraz odtwarzane„Nie pochwalam, ale rozumiem konwencję Pawłowicz” „Niektóry wolno więcej” Amerykanie: Kwaśniewski związany z firmą b. ukraińskiego ministraSyn wiceprezydenta USA Hunter Biden i były prezydent Polski Aleksander Kwaśniewski są członkami rady nadzorczej spółki Burisma Holdings – firmy gazowej powiązanej z ministrem energii z czasów prezydenta Janukowycza – podał amerykański serwis internetowy „Buzzfeed”. To kolejna przedwyborcza „bomba”, która wybuchła w minionym tygodniu.Kwaśniewski: to pożyteczna działalnośćByły prezydent w ramach obrony skupił się na przeszłości Mykoły Złoczewskiego, właściciela firmy i byłego ministra ds. ekologii i zasobów naturalnych z czasów Wiktora Janukowycza. Podkreślił, że Złoczewski odszedł z rządu, bo nie mógł się dogadać z prezydentem. Później, zdaniem Aleksandra Kwaśniewskiego, dystansował się od polityki obalonego ukraińskiego prezydenta. Kwaśniewski mówił też o działalności Burismy. – Wsparcie dla tej firmy jest ważne z punktu widzenia uniezależnienia gazowego Ukrainy od Rosji – stwierdził były prezydent. I dodał: – Nie dość, że nie widzę nic złego (we współpracy z Burismą – red.), to uważam, że jest to działalność ze wszech miar pożyteczna.                                                teraz odtwarzaneKwaśniewski związany z firmą byłego ministra Janukowycza: „Nie widzę nic złego” Ziobro: boją się, że wrócę do władzyKilka dni temu „Newsweek” poinformował, że odnalazły się nagrania czterech podsłuchanych rozmów Zbigniewa Ziobry z Jaromirem Netzlem. Prokuratura twierdziła wcześniej, że takich taśm nie ma.TVP Info ujawniła, że w związku z odnalezieniem taśm pismo ws. wznowienia śledztwa dotyczącego afery przeciekowej złożył w warszawskiej prokuraturze okręgowej pełnomocnik Jaromira Netzla, byłego prezesa PZU.  – Perspektywa, że wrócę do władzy, budzi popłoch i strach wśród tych, którzy nie mają czystego sumienia. Tak traktuję ten atak na mnie – komentował w TVP Info te doniesienia Zbigniew Ziobro.                                                    Zbigniew Ziobro (fot. flickr/DrabikPany)teraz odtwarzaneZiobro: odnalezienie taśm to atak polityczny Tusk o Kaczyńskim: szpieg z krainy deszczowców grasował na wałachPrezes PiS przerwał kampanię i zamiast pojechać do Łodzi, co było wcześniej zapowiedziane, zdecydował się odwiedzić Podkarpacie. Kaczyński skrytykował rząd za odłożenie realizacji programu zabezpieczenia Podkarpacia przed powodzią, przygotowanego przez minister w rządzie PiS Grażynę Gęsicką. – Słyszałem, że szpieg z krainy deszczowców grasował na wałach, szukał powodzi i nie znalazł. Przykro mi z tego powodu – ironizował premier Donald Tusk, odnosząc się do wizyty Jarosława Kaczyńskiego na Podkarpaciu. Przed nami ostatni tydzień kampanii przed wyborami do PE.Zapewne będzie jeszcze bardziej gorący. CZYTAJ TAKŻE PiS wyprzedza PO o 3 pkt. procentowe w wyścigu do PE   Donald Tusk i Jarosław Kaczyński(fot. flickr.com/ Piotr Drabik)teraz odtwarzane„Szpieg z krainy deszczowców grasował na wałach”",,
Gronkiewicz-Waltz wygrywa w stolicy,"Jak podała TVP, na podstawie danych TNS OBOP, w wyborach samorządowych w Warszawie wynikiem  51,6 proc. wygrała urzędująca prezydent miasta Hanna Gronkiewicz-Waltz, kandydatka PO. Drugie miejsce zajął popierany przez PiS Czesław Bielecki z wynikiem 24,8 proc., trzeci był Wojciech Olejniczak z SLD – 12,9 proc. Frekwencja w stolicy wyniosła 49,7 proc.","Ponadto według sondażu pozostali kandydaci uzyskali:  Janusz Korwin-Mikke (Ruch Wyborców Janusza Korwin-Mikkego) – 5,7 proc.,   Katarzyna Munio (”Wspólnota Samorządowa”) – 1,7 proc.,   Romuald Szeremietiew (niezależny) – 1,6 proc.,   Waldemar Fydrych (lider Pomarańczowej Alternatywy) – 0,7 proc.,    Danuta Bodzek (PSL) – 0,4 proc. głosów,   Piotr Strzembosz (wspólny kandydat Prawicy Rzeczypospolitej i Unii Polityki  Realnej) –  0,4 proc.,   Piotr Skulski (Polska Patriotyczna) – 0,1 proc.,    Cezary Stachoń (Lepsza Polska) – 0,1 proc. Mimo zwycięstwa swojej kandydatki w Warszawie PO minimalnie przegrała z PiS wybory do sejmiku woj. mazowieckiego. Według sondażu TNS OBOP, PiS otrzymał 30 proc., PO – 29,5 proc. Trzecie miejsce zajął PSL (18,8 proc.), czwarte - SLD (13,7 proc.).  W niedzielę wybieraliśmy 46 809 radnych wszystkich szczebli, oraz 2 479 wójtów, burmistrzów i prezydentów miast. PKW zarejestrowała 34 komitety wyborcze w tym 22 komitety partii politycznych, natomiast komisarze wyborczy przyjęli zawiadomienia o utworzeniu 12 478 komitetów wyborczych. Na własny wniosek do rejestru wyborców dopisało się 403 obywateli Unii Europejskiej, którzy nie są obywatelami polskimi. Utworzono 23 101 okręgów wyborczych a to oznacza, że tyle samo było kart do głosowania (w każdym okręgu są inne nazwiska kandydatów).W wypadku prezydentów miast, burmistrzów i wójtów, jeśli kandydaci nie otrzymają więcej niż połowę ważnych głosów, wówczas 5 grudnia odbędzie się druga tura wyborów.",,
Protesty lekarzy w Wenezueli. „Sytuacja jest krytyczna”,Lekarze i pielęgniarki w Wenezueli protestują na granicy z Kolumbią. Żądają od prezydenta Nicolasa Maduro wpuszczenia do kraju pomocy humanitarnej. W zeszłym tygodniu wenezuelskie wojsko zamknęło most na rzece Tachira na granicy. Przez to przejście do pogrążonego w kryzysie kraju miała trafić pomoc humanitarna – żywność i lekarstwa.,"Lekarze alarmują, że sytuacja jest krytyczna. Brakuje lekarstw i podstawowego wyposażenia medycznego. Tymczasem na wpuszczenie do kraju czeka amerykańska dostawa żywności, środków higienicznych i lekarstw służących ratowaniu życia. Według ambasady USA w Kolumbii zawartość dostawy pozwoli zaspokoić potrzeby 39 tys. osób przez 10 do 90 dni.Amerykański prezydent Donald Trump powiedział, że przywódca Wenezueli Nicolas Maduro popełnia „straszliwy błąd”, blokując dostawy amerykańskiej pomocy humanitarnej do swojego kraju.Socjalista Maduro został zaprzysiężony na prezydenta 10 stycznia. Wygrał wybory, w których nie wzięła udziału część opozycji, a społeczność międzynarodowa uznała głosowanie za sfałszowane.23 stycznia opozycjonista Juan Guaido ogłosił się tymczasowym prezydentem państwa i uznał rządy prezydenta Maduro za nielegalne. Poparły go i uznały m.in. Stany Zjednoczone, Kanada, Izrael, Australia oraz większość państw Ameryki Łacińskiej, a także wiele państw europejskich, w tym Polska. Maduro wciąż popierają m.in. Rosja i Chiny.",,
Rosyjskie media: USA mogą dobić gospodarkę FR. „W przypadku eskalacji konfliktu w Donbasie”,"Rosja musi się liczyć z nowymi amerykańskimi sankcjami – twierdzi portal Gazieta.ru. W opinii dziennikarzy, Stany Zjednoczone mają jeszcze wiele możliwości, żeby dobić rosyjską gospodarkę przy udziale Unii Europejskiej.","Według Gaziety.ru, zawarte niedawno porozumienie w sprawie irańskiego programu jądrowego umocniło pozycję Waszyngtonu w stosunku do jego geopolitycznych konkurentów.  „W przypadku eskalacji konfliktu w Donbasie, Biały Dom jest gotów nałożyć na Rosję nowe sankcje” – twierdzi portal. Przypomina przy tym, że niedawno odbyła się rozmowa telefoniczna Władimira Putina z Barackiem Obamą, w której obaj prezydenci uznali, że rozumieją się dobrze, choć nie we wszystkim się zgadzają.  „Zgodzili się w sprawie Iranu, ale już gorzej z porozumieniem w kwestii Syrii” – zauważa Gazieta.ru. Zaznacza jednocześnie, że kością niezgody jest Ukraina. W opinii portalu, oznacza to, że USA i Unia Europejska zawsze znajdą powód, żeby uderzyć w Rosję.   Dotkliwe sankcje   Powołując się na ekspertów Gazieta.ru stwierdza, że Waszyngton i Bruksela mają jeszcze cały arsenał sankcji, mało szkodliwych dla siebie, ale niezwykle bolesnych dla rosyjskiej gospodarki. Specjaliści wskazują na: odcięcie krajowego biznesu od zachodnich kredytów, odłączenie od światowego systemu bankowego SWIFT, embargo na eksport ropy i zamrożenie rosyjskich rachunków bankowych na całym świecie.",,
Mały ruch graniczny z Rosją wciąż stoi,"– Nie sposób przewidzieć, kiedy będzie możliwe przywrócenie przez Polskę małego ruchu granicznego z Rosją – ocenił w środę wiceszef MSWiA Jarosław Zieliński. Jak tłumaczył, nie ustały przyczyny związane z naszym bezpieczeństwem, dla których ten ruch zawieszono.","W związku ze szczytem NATO i ŚDM Polska podjęła decyzję o zawieszeniu od 4 lipca przepisów międzyrządowych umów o małym ruchu granicznym, w części dotyczącej wjazdu i pobytu na terytorium RP mieszkańców stref przygranicznej Ukrainy oraz Federacji Rosyjskiej. Od środy przywrócono mały ruch z Ukrainą, natomiast nie ma takiej decyzji co do Rosji. „Świat się zmienia i okoliczności także”Na pytanie dziennikarzy, „czy w czasie, gdy funkcjonował mały ruch z Rosją, takich zagrożeń nie było”, minister odpowiedział: „świat się zmienia i okoliczności także”. Zieliński przypomniał, że polsko-rosyjska umowa międzyrządowa o małym ruchu granicznym nie zawierała wymogu określenia terminu, na jaki któraś ze stron zawiesza jej stosowanie. W odpowiedzi na decyzję polskich władz również Rosja w lipcu zawiesiła mały ruch w obwodzie kaliningradzkim.Zdaniem wiceministra nie sposób przewidzieć, kiedy Polska mogłaby podjąć decyzję o przywróceniu ułatwień granicznych z Rosją. Jak mówił, będzie to możliwe dopiero wówczas, kiedy ustaną przyczyny zawieszenia umowy. – Jeżeli będziemy pewni, że jest bezpiecznie, to do tego tematu wrócimy – zapewnił. „Najważniejsze bezpieczeństwo”Jak dodał, ma nadzieję, że mały ruch z obwodem kaliningradzkim będzie można kiedyś wznowić, ale – jak zaznaczył – wymaga to bardzo dokładnej analizy i głębokiego monitoringu. – Dla nas najważniejszą wartością jest bezpieczeństwo – podkreślał.Do czasu zawieszenia umowy mały ruch graniczny między Polską i Rosją był możliwy od lipca 2012 r. i obejmował cały obwód kaliningradzki oraz część województw pomorskiego i warmińsko-mazurskiego. Ułatwiał mieszkańcom tych terenów regularne przekraczanie wspólnej granicy. Rosjanie przyjeżdżali do Polski na zakupy (spożywcze, po sprzęt AGD, RTV, czy odzież), a Polacy zaopatrywali się w Rosji w tańsze paliwo. „Cały czas nie mamy pełnego komfortu”– W sprawie małego ruchu granicznego z Rosją analizujemy potencjalne ryzyka związane z bezpieczeństwem – powiedział w czwartek w Zabrzu wicepremier Mateusz Morawiecki. Jak mówił, cały czas nie ma pełnego komfortu, co do parametrów bezpieczeństwa na granicy. Morawiecki zaznaczył, że mały ruch graniczny został ograniczony zarówno z Ukrainą, jak i Rosją, dla potrzeb bezpieczeństwa, „ale i w związku z pewnymi wymogami, regulacjami i sugestiami płynącymi do nas ze strony Komisji Europejskiej”.– Cały czas nie mamy jeszcze takiego pełnego komfortu, co do parametrów bezpieczeństwa utrzymanych na granicy. Przyglądamy się temu. Jesteśmy po bardzo udanych dwóch dużych wydarzeniach - po szczycie NATO i Światowych Dniach Młodzieży, które wymagały przede wszystkim bezpieczeństwa, bezpieczeństwa i jeszcze raz bezpieczeństwa. (...) Wszystko udało się znakomicie zabezpieczyć – podkreślił.",,
Wizyta w Pradze warta 4 mld dolarów. Chiny inwestują w Czechach,"Wizyta chińskiego prezydenta Xi Jinpinga w Pradze zakończyła się podpisaniem 30 porozumień gospodarczych, które zaowocują chińskimi inwestycjami w Czechach o wartości niemal 4 mld dolarów – podały agencje.","Dzień wcześniej prezydent Xi Jinping i goszczący go prezydent Milosz Zeman podnieśli rangę wzajemnych kontaktów do poziomu partnerstwa strategicznego. Czeskie władze liczą, że dzięki temu Czechy staną się dla Chin bramą do Unii Europejskiej i węzłem transportowym, logistycznym oraz finansowym. Xi Jinping wyraził nadzieję na „pragmatyczną współpracę” między Pekinem a Pragą, a także na zacieśnienie łączących je więzów. Jak pisze Xinhua, obie strony zgodziły się „wzmocnić synergię chińskich inicjatyw związanych z budową Nowego Jedwabnego Szlaku i czeskich strategii rozwoju”. Prezydenci zgodzili się promować rozwój strategicznego partnerstwa Chin z Unią Europejską. Od medycyny chińskiej po samolotyPorozumienia zawarte przez obu prezydentów dotyczą współpracy w przemyśle maszynowym, motoryzacyjnym i lotniczym, a także na polu finansów, energetyki jądrowej, tradycyjnej medycyny chińskiej, transportu lotniczego i parków przemysłowych. Mają też promować innowacyjną współpracę we wschodzących dziedzinach, jak e-handel, sztuczna inteligencja, nanotechnologia i ochrona środowiska.  Szef czeskiej dyplomacji Lubomir Zaoralek powiedział, że po sukcesie samochodów marki Skoda w Chinach, kolej na produkcję samolotów. Według kancelarii czeskiego prezydenta, znajdujące się w Czechach fabryki samolotów cywilnych Aircraft Industries chcą sprzedać 20 samolotów L-410 Turbolet za 111 mln euro i wybudować w Chinach fabrykę produkującą 18-30 samolotów rocznie z udziałem czeskich podwykonawców. Z kolei kontrakt z Evektor Asia Pacific i Gungdong Longhao Group dotyczy, według agencji CTK, sprzedaży 300 samolotów EV-55 i 50 maszyn SSA wartych 840 mln euro.  Połączenie lotnicze Szanghaj-PragaJednym z rezultatów wizyty chińskiego prezydenta będzie ustanowienie bezpośrednich rejsów lotniczych między Szanghajem a Pragą przez China Eastern Airlines. Xi Jinping jest pierwszym w historii prezydentem Chin odwiedzającym Czechy oraz Europę Środkowowschodnią. W podróży towarzyszyli mu m.in. szef dyplomacji Wang Yi, minister handlu Gao Hucheng i ok. 90 dziennikarzy. Z Czech Xi Jinping udaje się do Waszyngtonu na Szczyt Bezpieczeństwa Nuklearnego.",,
Sowa i (jego) przyjaciele z PO znowu razem. „Jedyna po stronie opozycji propozycja programowa”,"– Jestem przekonany, że ten projekt będzie poszerzany w kolejnych miesiącach.  To będzie tak naprawdę jedyna po stronie opozycji propozycja programowa – mówił w programie „Minęła 9” Marek Sowa (KO), komentując przejście kilku posłów z Nowoczesnej pod skrzydła Grzegorza Schetyny. Zapewnił, że nie spodziewał się, że zostanie wiceszefem nowego klubu parlamentarnego.","Klub PO zmienił w środę nazwę na Klub Parlamentarny Platforma Obywatelska – Koalicja Obywatelska. Następnie do tego klubu dołączyło osiem osób, w tym siedmioro dotychczasowych posłów Nowoczesnej, m.in. Kamila Gasiuk-Pihowicz i Marek Sowa.   Oznacza to, że klub Nowoczesnej w Sejmie przestał istnieć i stał się kołem.               Dla Marka Sowy to powrót do klubu Platformy. W 2016 roku, przenosząc się do klubu Nowoczesnej, mówił: „Dzisiaj inicjatywa, pasja, energia jest po stronie Nowoczesnej. Platforma od roku czasu pod nowym kierownictwem dryfuje i trudno ten statek uruchomić na właściwy rejs”.               W czwartek polityk bronił w TVP Info swojej decyzji. – Polacy oczekują, że będzie przygotowany duży blok  formacji opozycyjnych – mówił, odpierając zarzuty o „kanibalizm polityczny” i wrogie przejęcie Nowoczesnej przez PO.",,
Jacek Saryusz-Wolski: Opozycja totalna nie ma nic do powiedzenia w sprawie UE,"– Opozycja totalna nie ma nic do powiedzenia w sprawie UE – powiedział w programie „Kwadrans polityczny” w TVP1 kandydat PiS do Parlamentu Europejskiego Jacek Saryusz-Wolski. Podkreślił, że Koalicja Europejska szuka tematów zastępczych.","Jacek Saryusz-Wolski stwierdził, że rozmowa o kościele nie jest tematem kampanii do Parlamentu Europejskiego. Polityk dodał, że obecnie jest czas na rozmowę o tym, „czego Polska chce i jakie są jej interesy w UE”. Kandydat do PE zaznaczył, że mieliśmy już szereg „wrzutek”, żeby nie rozmawiać o Unii Europejskiej i rzeczywistych problemach.– Opozycja totalna nie ma nic do powiedzenia w sprawie UE, poza tym, że chce zagrodzić drogę PiS, w związku z czym, szuka tematów (zastępczych) – oznajmił. – Czy ktoś słyszał debatę na temat ich 10 punktów? Po Deklaracji Europejskiej PiS była rozmowa, bo ona była rzeczowa, a tam, poza tym, że UE jest ok, a Polska jest brzydka, to nic. Stąd poszukiwanie tematów zastępczych – powiedział. – Atak na kościół jest polityczny i ma swoje własne cele, tak samo jak grzanie tematu 447. To wszystko są tematy antypisowskie – powiedział Saryusz-Wolski i dodał, że mają one przykryć bezradność opozycji w sprawach UE.  Polityk zauważył, że Koalicja Europejska jest ewenementem. – Nie ma czegoś takiego w UE, żeby tak różne frakcje, nurty polityczne, wziąć w jedno. Tutaj nie ma w zasadzie nic wspólnego, poza niechęcią do PiS – stwierdził.Kandydat PiS do Koalicji Europejskiej jest zdania, że Donald Tusk – jako przewodniczący RE – nie powinien wkraczać w sprawy kraju członkowskiego.– Pan Donald Tusk na swoim stanowisku jest z nadania maltańsko-niemieckiego. Ważnych polskich interesów nie strzegł, a wręcz je gwałcił. Pozwolił, czy wręcz pomógł temu, żeby wobec Polski wytoczyć armaty sankcji z artykułu siódmego. To jest fiasko totalne – ocenił.Jacek Saryusza-Wolski został zapytany o ewentualny start Donalda Tuska w przyszłorocznych wyborach prezydenckich. – Jeżeli oceni, że są szanse, to wróci, a jeżeli nie, to nie wróci, bo on nie lubi ryzykować – powiedział i dodał, że – jego zdaniem – stchórzy. Polityk podkreślił, że Donald Tusk „wszystko wykonuje ustami i rękoma innych ludzi”.",,
"Koniec Wiosny w Świętokrzyskiem. Koordynatorka odchodzi, chce współpracy z SLD","Koordynatorka Wiosny Roberta Biedronia w województwie świętokrzyskim, działaczka feministyczna Małgorzata Marenin, zrezygnowała z funkcji. Z dotychczasowymi działaczami ugrupowania w regionie chce założyć stowarzyszenie, które będzie budowało koalicję z Sojuszem Lewicy Demokratycznej w jesiennych wyborach parlamentarnych.","Marenin oświadczyła na konferencji prasowej w Kielcach, że rezygnuje z koordynowania strukturami Wiosny w regionie. Zaznaczyła, że w poniedziałek wraz z sympatykami ugrupowania podjęli decyzję o utworzeniu stowarzyszenia, które będzie skupiało dotychczasowych świętokrzyskich działaczy Wiosny. – Moja decyzja jest spowodowana tym, iż uważam, że należy dojrzeć do pewnych rozwiązań, które będą dobre nie tylko dla poszczególnych jednostek, ale dla wszystkich Polek i Polaków. Przed nami chyba najważniejsze do tej pory wybory parlamentarne – uważam, że powinniśmy się jak najszerzej łączyć, szczególnie środowiska lewicowe. Warto rozpocząć od współpracy – tak jak my zaczynamy dzisiaj lokalnie współpracować – z lokalnymi strukturami SLD (...) – podkreśliła Marenin. Jak oceniła, potrzebna jest „jak najszersza koalicja”, by „nie oddać kraju PiS-owi, żeby nie mógł zmienić konstytucji, żeby nie miał większości parlamentarnej”. – Powinniśmy wszyscy dojrzeć do tej decyzji, wyciągnąć wnioski – mówię tutaj o ludziach szeroko pojętej lewicy – żeby nieco schować własne ambicje, a jednak dla dobra polskiej lewicy, sił prodemokratycznych, nawiązać współpracę i szerokie rozmowy – wskazała Marenin. Podkreśliła, że pozostaje osobą bezpartyjną. Ujawniła, że „o ile jej wiadomo”, odchodzą wszyscy działacze Wiosny w woj. świętokrzyskim – to ok. 150 dotychczasowych sympatyków zaangażowanych w działalność ugrupowania. Marenin zaznaczyła, że formalnie nie było wprowadzenia procedur naborów członków do Wiosny, dlatego nie są to członkowie tej partii. – Jeszcze miesiąc temu wydawało się, że Wiosna wystartuje (w wyborach parlamentarnych - red.) z dobrym wynikiem, wejdzie do Sejmu, a następnie zawiąże koalicję z innymi siłami prodemokratycznymi, które znajdą się w Sejmie. Obecna strategia, jaką prowadzi zarząd Wiosny przekonała mnie do tego, że głosy, które będą oddane na Wiosnę – przy założeniu, że wystartuje do wyborów – to mogą być głosy niestety stracone. Obserwujemy znaczne rozczarowanie dotychczasowych wyborców Wiosny (...) Czasami bywa tak, że mądre decyzje wychodzą od dołu. Myślę, że jest to wzięcie odpowiedzialności za wszystkich, którzy marzą o zmianach w Polsce – uzasadniała. Przyznała też, że jedną z przyczyn jej decyzji jest postawa lidera Wiosny Roberta Biedronia, który dotąd nie zrezygnował z mandatu eurodeputowanego, chociaż przed wyborami zapowiadał, że prawdopodobnie to zrobi i wystartuje do polskiego parlamentu. – Ta decyzja Roberta Biedronia jest dla mnie mało etyczna (...) Dziwmy się, że społeczeństwo nie ma zaufania do polityków. Myślę, że jeżeli obiecał wyborcom, że zrzeknie się mandatu, to powinien słowa dotrzymać (...)– podkreśliła Marenin. Przewodniczący świętokrzyskiego SLD, wiceprezes tej partii Andrzej Szejna, mówiąc o decyzji Marenin ocenił, że to „mądry powrót do współpracy” z osobą, którą w Sojuszu „świetnie znają i bardzo cenią”. Zaznaczył, że wynik ok. 10 tys. głosów, jakie Marenin uzyskała w majowych wyborach do Parlamentu Europejskiego (startując z listy Wiosny w okręgu małopolsko-świętokrzyskim), jest „godzien szacunku”. – Ta współpraca jest na zasadach równorzędnych, partnerskich i z pełnym poszanowaniem naszych wzajemnych poglądów, które praktycznie się w ogóle nie różnią, bo są poglądami lewicowymi. Tego, czego nam do dzisiaj brakowało, to właśnie tej jedności, współpracy i pewnej solidarności lewicowej w pokonaniu PiS-u w najbliższych wyborach – podkreślił Szejna. – Wzywam również koordynatorów (Wiosny) w innych regionach, okręgach wyborczych kraju, aby przyłączali się do tej inicjatywy budowania szerokiego frontu lewicy i poszli śladem Małgorzaty Marenin – dodał wiceprzewodniczący Sojuszu. Zaznaczył, że intencją SLD „nie jest rozbijanie jakiegokolwiek ugrupowania politycznego, ale zapraszanie wszystkich ugrupowań politycznych, stowarzyszeń, inicjatyw, do wspólnego bloku, który ma następnie pokonać Prawo i Sprawiedliwość w wyborach na jesieni”. – Bloku, który będzie jak najbardziej szeroki – podkreślił Szejna zapewniając, że przy współpracy z SLD, nie ma warunku wstępowania do tej partii. Polityk przypomniał, że 29 czerwca w SLD odbędzie się referendum, które zdecyduje o formule startu partii w jesiennych wyborach. – Będę nakłaniał członków w całym kraju – jako wiceprzewodniczący Rady Krajowej – do tego, aby głosowali za szerokim porozumieniem sił demokratycznych i progresywnych, ponieważ w takim bloku mamy szansę pokonać Prawo i Sprawiedliwość – zapowiedział Szejna. – Intencją Sojuszu Lewicy Demokratycznej jest łączenie lewicy, współdziałania i przygotowanie się do wyborów parlamentarnych wszystkich sił lewicowych, jakie dzisiaj istnieją. To był cel dla nas ważny w kolejnych wyborach, nie zawsze udawało nam się go osiągnąć. Dzisiaj jesteśmy bardzo blisko (...) Przyszedł czas naprawdę na poważne decyzje – podkreślił Szejna.",,
Superpuchar Hiszpanii w… Arabii Saudyjskiej. „Zwycięstwo pieniędzy nad sportem”,"Valencia zagra z Realem Madryt, a Barcelona ze stołecznym Atletico w półfinałach turnieju o piłkarski Superpuchar Hiszpanii, który w styczniu odbędzie się w Dżeddzie w Arabii Saudyjskiej. Hiszpańska federacja piłkarska ma zarobić na tym 120 mln euro.","Półfinały zaplanowano na 8 i 9 stycznia, a finał na 12 stycznia. Wszystkie trzy spotkania rozegrane zostaną na mogącym pomieścić 62 tys. widzów stadionie im. Króla Abdullaha – potwierdził szef Hiszpańskiej Federacji Piłkarskiej (RFEF) Luis Rubiales.Po raz pierwszy zdobywca Superpucharu zostanie wyłoniony w takiej formule, która już przed jej oficjalnym potwierdzeniem była krytykowana w Hiszpanii i poza jej granicami. Gdy we wrześniu ujawniono, że są takie plany, była reprezentantka Hiszpanii Veronica Boquete powiedziała o ewentualnej decyzji: „To byłoby zwycięstwo pieniędzy i biznesu nad sportem, a właściwie nad wszystkim”.Zgodnie z nieoficjalnymi informacjami, na konto hiszpańskiego związku ma trafić z racji organizacji turnieju w Arabii Saudyjskiej 120 mln euro.W konserwatywnym Królestwie Arabii Saudyjskiej dopiero w 2017 roku zniesiono zakaz uczestniczenia kobiet w imprezach masowych, w tym rozgrywkach sportowych, m.in. meczach piłkarskich. Według Reutersa, strona hiszpańska organizując turniej w tym kraju miała zagwarantować sobie nie tylko, że kobiety nie będą miały żadnych trudności z wejściem na stadion, ale również, iż nie będą potrzebować biletów.",,
"„Budowanie Polski, o jakiej marzyli powstańcy, naszym zadaniem”","„Na naszych oczach odbywa się sztafeta pokoleń. Tworzy się międzypokoleniowa więź oparta na powstańczych ideałach” – napisał premier Mateusz Morawiecki do uczestników Apelu Pamięci w Pęcicach koło Pruszkowa. 2 VIII 1944 r. jednostki AK z obwodu „Ochota” stoczyły w okolicach wsi walkę z wojskami niemieckimi. Niemcy wzięli do niewoli 60 powstańców. Torturowali ich, a potem rozstrzelali.","„Chyląc czoła przed postawą powstańców warszawskich, oddajemy hołd jego żołnierzom. Tym, którzy w sierpniu i wrześniu 1944 roku oddali życie i tym, którzy jako świadkowie historii są wciąż wśród nas. Wyrażamy wdzięczność i głęboki podziw wobec ludzi, którzy bez wahania położyli na szali swoją przyszłość na szali wolności ojczyzny” – napisał szef rządu w liście, który odczytał minister obrony narodowej, Mariusz Błaszczak.  Premier przypomniał, że „opowieść o powstaniu istnieje jedynie dzięki naszej pamięci”. „To budujące widzieć, jak w coraz większym stopniu staje się ona elementem polskiej tożsamości. Legenda powstania warszawskiego pozostaje wciąż żywa. Kolejne pokolenia porusza historia młodych ludzi, którzy chcieli być wolni i wolność sobie zawdzięczać” – napisał Morawiecki.  Prezes Rady Ministrów podkreślił, że „dziś naszym wspólnym zadaniem jest budowanie takiego świata, takiej Polski, o jakiej marzyli powstańcy” a „wartości, dla których przez 63 dni przelewali swą krew są nadal aktualne” Mariusz Błaszczak dodał, że postawą miłości ojczyzny i walki do końca o jej wolność cechują się żołnierze wszystkich rodzajów sił zbrojnych Wojska Polskiego, a pamięć o bohaterach powstania warszawskiego jest niezwykle istotna. – Nie zawsze tak było. Wszyscy pamiętamy jak umniejszano rolę powstania warszawskiego, jak atakowano powstańców. To się zmieniło jeżeli chodzi o zasadnicze sprawy od 15 lat, wtedy kiedy śp. prezydent, prof. Lech Kaczyński stworzył Muzeum Powstania Warszawskiego. To był ten ważny element przywrócenia pamięci i uhonorowania tego, z czym wiąże się postawa powstańców warszawskich – przypomniał szef resortu obrony. Minister wskazał, że jest to kwestia wiarygodności, jakże istotnego elementu  w demokracji. Lech Kaczyński kandydując na urząd prezydenta stolicy obiecał, że przywróci pamięć o Powstaniu i tak uczynił.  – Wiarygodność w demokracji ma zasadnicze znaczenie, jest podstawą, by demokracja była żywa. Bo cóż z demokracji, kiedy sprowadza się jedynie do rytuału, do aktu uczestniczenia w wyborach – podkreślił Błaszczak przypominając słowa św. Jana Pawła II o tym, że demokracja bez wartości przeradza się w jawny lub zakamuflowany totalitaryzm. – Powstańcy warszawscy oddawali życie za naszą wolność. Za wolność naszej ojczyzny. Dziś Polska jest oazą wolności. Ale wolność jest nam dana i zadana. Pamiętajmy o tym, by o wolność naszej ojczyzny dbać na co dzień – wezwał minister obrony.  Rankiem 2 sierpnia 1944 roku wycofujące się z Warszawy oddziały IV Obwodu Ochota Armii Krajowej w kierunku Lasów Sękocińskich i Lasów Chojnowskich natknęły się w Pęcicach na oddziały niemieckie. Doszło do starcia. Na odgłos walk do Pęcic przybyły stacjonujące w okolicy dodatkowe siły niemieckie, co doprowadziło do klęski powstańców. Łącznie poległo oraz zostało rozstrzelanych 91 żołnierzy IV Obwodu. Po zakończonej bitwie Niemcy dokonali mordu na okolicznej ludności, podejrzewając ją o wsparcie dla powstańców.",,
Nowa strategia Trumpa: reelekcja first!,"W swojej kampanii wyborczej trzy lata temu Donald Trump ostro krytykował interwencjonistyczną politykę USA, co wielu obserwatorów uznawało jako zapowiedź izolacjonizmu. W pierwszych dwóch latach kadencji 45. prezydenta nic takiego się nie stało. Ostatnio jednak Trump postanowił zrobić zwrot o 180 stopni, rozpoczynając w ten sposób batalię o reelekcję. Brak spójności między deklaracjami a działaniami nie służy jednak wiarygodności USA i wzmacnia pozycję Rosji.","Kampanijny atak na BushaW lutym 2016 roku, w czasie jednej z debat, Trump ostro zaatakował starającego się również o nominację republikańską Jeba Busha oraz jego młodszego brata, b. prezydenta George'a W. Busha. Trump stwierdził, że 43. prezydent USA powinien zostać poddany impeachmentowi za wojnę w Iraku, która, według Trumpa, „kosztowała 7 bilionów dolarów i miliony ofiar”, a także miała „zdestabilizować Bliski Wschód”, nie przynosząc Amerykanom żadnej korzyści. Trump uznał też potem, że był to „najgorszy błąd w historii USA”.Ta wypowiedź wpisywała się w totalną krytykę polityki zagranicznej prowadzonej przez poprzednich prezydentów: obu Bushów, Obamę, Clintona, a także demokratyczną konkurentkę Trumpa – Hillary. Mottem przewodnim był zarzut, że amerykańskie interwencje ostatniego ćwierćwiecza stanowiły tylko obciążenie dla amerykańskiego podatnika, a beneficjenci amerykańskiej pomocy militarnej pozostawali niewdzięczni, zwłaszcza w wymiarze czysto finansowym. Według Trumpa powinni płacić, płacić i jeszcze raz płacić. Trump krytykował jednak również decyzję Obamy o wycofaniu sił USA z Iraku w 2010 roku, uznając ją za przedwczesną, ale ta niespójność była charakterystyczną dla niego „kontrolowaną schizofrenią”. W oczach wyborców Trumpa nie miała znaczenia gdyż zasłaniała ją pozorna spójność czyli totalna krytyka poprzedników. W tym Trump był konsekwentny. Niechęć do Trumpa połączyła Bushów, Clintonów i ObamówGdy w 2008 roku George W. Bush żegnał się z Białym Domem wydawało się, że trudno sobie wyobrazić bardziej znienawidzonego przez amerykańskie i europejskie elity przywódcę USA. Liberalne media przedstawiały go jako głupka i kłamcę. Obama miał być jego totalnym przeciwieństwem i dlatego na „dzień dobry” dostał pokojowego Nobla. Dziś antybushowski hejt został zepchnięty na margines, a zastąpiły go zachwyty nad Bushem częstującym Michelle Obamę miętówkami. Trzy rodziny prezydenckie, Clintonów, Bushów i Obamów, łączy harmonijna przyjaźń i wspólna niechęć do obecnego lokatora Białego Domu.Clintonów i Bushów łączy zresztą znacznie więcej i to właśnie było przedmiotem ataków na nich ze strony Trumpa. Chodzi oczywiście o interwencjonizm. Bush senior najbardziej kojarzony jest z pierwszą wojną w Zatoce. Nawiasem mówiąc interwencję tą najlepiej podsumowuje angielski wierszyk dla dzieci, kończący się słowami „things done by half are never done right” (rzeczy zrobione w połowie nie są zrobione dobrze). Zmarły niedawno 41. prezydent USA nie wziął tych słów do serca, czym narobił wiele problemów ale nie był za to krytykowany (w przeciwieństwie do swego syna) bo nie naruszył wówczas „świętości” multilateralizmu. Bill Clinton został prezydentem już w zupełnie nowej erze, po zakończeniu Zimnej Wojny, a jego interwencje militarne miały inny charakter i znacznie większy zakres: Jugosławia, Sudan, Afganistan, Irak, Somalia. Clinton, korzystał z tego, że w pierwszych latach po rozpadzie ZSRR Rosja była zbyt pochłonięta problemami wewnętrznymi, a euroatlantycka wspólnota była wciąż zwarta. USA właśnie wtedy stało się globalnym policjantem, a interwencje uzasadniane były humanitaryzmem i interesem społeczności międzynarodowej. Część środowiska neokonserwatywnego, ściśle kojarzonego później z Bushem i Republikanami, widziała zresztą w Clintonie nadzieję na powrót Demokratów do korzeni tj. ideologii zimnowojennych, trumanowskich liberałów, wierzących w misję USA jako światowego obrońcy demokracji. Neokonserwatyści za BushaRóżnica między Bushem juniorem a Clintonem, wydająca się być drobnostką w obliczu prezydentury Trumpa, polegała na tym, że gdy „dabliju” wprowadzał się do Białego Domu to świat znów się zmienił. W Rosji zaczął swoje panowanie Putin, a w Niemczech rządził jego obecny wykidajło Schroeder. Bush miał jednak świadomość, że USA wciąż jest jedynym supermocarstwem  i nie miał zamiaru przejmować się krytyką, zwłaszcza że neokonserwatyści, którzy opanowali jego administrację, wierzyli w misję USA i w to, że jest to najlepszy moment by ją realizować. Bez względu na to jakie były podawane oficjalne powody interwencji w Iraku i jakie były późniejsze priorytety okupacji to faktem jest, że neokonserwatyści ze swoją wiarą w siłową demokratyzację, odegrali kluczową rolę w doprowadzeniu do wojny i obalenia Saddama. Założenie było takie, że demokratyczny Irak stanie się wzorem dla innych państwem regionu wywołując efekt domina, a cały zdemokratyzowany świat arabski będzie równie gorąco kochał za to USA jak wdzięczna za obalenie komunizmu Europa Wschodnia. Skorzystać miał też Izrael w imię liberalno-utopijnego paradygmatu, że demokracje ze sobą nie walczą. Inną nowością, budzącą sprzeciw, było obalenie reżimu i okupacja kraju. Clinton, poza nieudaną ale zatwierdzoną przez ONZ interwencją w Somalii, ograniczał się tylko do nalotów. Podobnie zresztą do tej sprawy podchodziła jego żona Hillary jako pierwsza Sekretarz Stanu u Obamy. Inna rzecz, że jakkolwiek by nie oceniać interwencji Busha w Afganistanie i Iraku to przy działaniach militarnych autorstwa Hillary (np. Libia) były one niewątpliwie przejawem polityczno-wojskowego geniuszu. Brak korzyści dla kukurydzianego Johna z DakotyTrump miał wiele racji krytykując taki interwencjonizm za to, że nie przynosi on korzyści Amerykanom. Nie chodzi przy tym o to, że USA nie wyciągają korzyści z prowadzonych lub wspieranych przez siebie wojen, bo zwykle wyciągają, ale o to że z punktu widzenia przeciętnego red-necka zbierającego kukurydzę w Dakocie Południowej clintonowsko-bushowskie wizje demokratyzacji świata nie mają dużego znaczenia, gdyż nie wie on/ona nawet gdzie te wszystkie kraje się znajdują. Ponadto interwencja w Iraku nie doprowadziła do zakładanej przez neokonsów powszechnej wdzięczności Irakijczyków wobec USA, a tym bardziej miłości do Izraela, choć demokratyzacja tego kraju stała się faktem. Co więcej, to Iran stał się największym beneficjentem obalenia Saddama. Z polityki wspierania Arabskiej Wiosny i Bractwa Muzułmańskiego przez Clinton i Obamę to już w ogóle wyszła jedna wielka katastrofa, co widać było zwłaszcza w Bengazi 11 września 2012 r. Polityka Obamy nie przyniosła narodom ani wolności ani demokracji, lecz jedynie pożogę, doprowadziła natomiast do nadwyrężenia zaufania ze strony takich autorytarnych sojuszników jak Egipt czy Arabia Saudyjska. Trump ma więc dużo racji gdy mówi, że zastał totalny bałagan. Ponadto w polityce zagranicznej jego administracji w pierwszej połowie jego kadencji było wiele pozytywnych działań (np. konsekwentne wsparcie Syryjskich Sił Demokratycznych w walce z Państwem Islamskim, zaprzestanie wspierania dżihadystów, odbudowa tradycyjnych sojuszy na Bliskim Wschodzie, bardziej asertywna polityka wobec Turcji czy Pakistanu itp.). Nagłe ogłoszenie wycofania wojsk amerykańskich z Syrii wszystko jednak zmieniło.Z perspektywy Trumpa może to nie wygląda najgorzej. Spełnia obietnice wyborcze, a przekaz o wycofaniu wojsk płynie do uszu zbierającego kukurydzę Johna i jego żony pracującej w lokalnej kawiarni wraz z informacją o 300 tys. nowych miejsc pracy tylko w grudniu 2018 roku oraz o złych Demokratach blokujących budowę muru, który ma chronić kukurydzę w Dakocie i harmonię piątkowej potańcówki w rytm muzyki country przed najazdem obcych. Ta strategia może zadziałać i Trump nie jest bez szans w wyborach w 2020 roku. Recydywa kontrolowanej schizofreniiTrump najwyraźniej szybko zrozumiał jednak, że ta strategia ma również swoje słabe strony i znów uruchomił swoją „kontrolowaną schizofrenię”, wysyłając Johna Boltona (nawiasem mówiąc neokonsa z ekipy Busha) i Mike'a Pompeo w tournée  na Bliski Wschód. Cel jest taki by co innego z tego wszystkiego zrozumiał biedny red-neck z Dakoty, a co innego sojusznicy USA w regionie. Problem w tym, że wobec sojuszników ta strategia może nie zadziałać, a kandydat na nowego „policjanta” już jest. Zgłosił się Putin i ma duże szanse na zdobycie akceptacji. Przekazy płynące od miesiąca z Waszyngtonu są przepełnione sprzecznościami. USA ma się wycofać z Syrii ale nie wiadomo kiedy i nie ma pośpiechu. Ma też zapewnić bezpieczeństwo Kurdom i jednocześnie zgodzić się na stworzenie „strefy buforowej” przez Turcję, choć to drugie oznacza de facto okupację, a więc wojnę. Nie dojdzie do niej zapewne bo Kurdowie dogadają się z Asadem (przy pośrednictwie Moskwy). Nie wiadomo co zatem USA mogą teraz zaoferować Turcji by ta nie wspierała Iranu przeciwko sankcyjnej polityce USA. Turcja już sugeruje, że przydałoby jej się wsparcie USA w postaci nalotów na SDF ale jest to kosmiczny absurd. Z drugiej strony powstrzymywanie ekspansji Iranu ma być dalej priorytetem. Taki przekaz ma przynajmniej płynąć do Izraela i Arabii Saudyjskiej, choć bez amerykańskiej obecności w Syrii trudno to zapewnić. Prezenty dla RosjiZ niektórych wypowiedzi Trumpa wynika, że zakłada on, że jak zniknie „globalny policjant” czyli USA to problem spadnie na innych, którzy ugrzęzną w tej wojnie tak jak ZSRR w Afganistanie, a USA, odpłatnie, będzie udzielać pomocy np. sprzedając broń. Problem w tym, że wcale tak nie musi się stać i znacznie bardziej prawdopodobne jest to, że Rosja rozda karty. Izraelowi i Saudom obieca powstrzymywanie Iranu, Turcji zapewni, że PKK nie zawrze antytureckiego sojuszu z Asadem i Iranem, Kurdom zagwarantuje, że nie zostaną zmasakrowani, od Saudów weźmie pieniądze na odbudowę Syrii i jeszcze wyciągnie pomocną dłoń do Libii i Egiptu w zamian za rozbudowę swoich baz na północnym wybrzeżu Afryki. Egipt i Arabia Saudyjska znajdują się obecnie pod presją Kongresu USA, który, podobnie jak wcześniej Obama, robi wszystko by kraje te nie miały wyjścia i związały się z Rosją (bo przecież nikt rozsądny nie wierzy w to że zmieni się tam władza).",,
Nieoficjalnie: PiS rozważa zmianę przewodniczącej komisji rodziny,"Politycy Prawa i Sprawiedliwości rozważają zmianę na stanowisku przewodniczącego sejmowej komisji ds. rodziny - ustalił nieoficjalnie portal tvp.info. – Zależy nam na tej komisji, dla nas temat rodziny jest wśród priorytetów – mówi polityk PiS. – To byłaby kradzież polityczna – mówi nam szef klubu Lewicy Krzysztof Gawkowski.","Posłanka partii Razem Magdalena Biejat została wybrana w czwartek na przewodniczącą sejmowej Komisji Polityki Społecznej i Rodziny. Jej kandydaturę poparło 25 posłów, przeciwko były trzy posłanki z Prawa i Sprawiedliwości: Anna Maria Siarkowska, Elżbieta Duda i Dominika Chorosińska, czterech posłów wstrzymało się od głosu. Obsadzenie szefów komisji sejmowych, w tym rodziny, było wynikiem ustaleń wszystkich klubów poselskich zasiadających w nowym Sejmie. Tymczasem, jak nieoficjalnie dowiedział się portal tvp.info, w PiS rozważana jest zmiana przewodniczącej komisji rodziny. Politycy partii rządzącej mówią nam, że będą obserwować działania i wypowiedzi przewodniczącej Biejat, bo temat rodziny jest dla tej partii wśród priorytetów. Posłanka Biejat już po wyborze na funkcję przewodniczącej komisji powiedziała, że podczas posiedzeń komisji liczy na współpracę z pozostałymi klubami, jednak jej wypowiedzi sprzed kilku tygodni odbierane są jako konfrontacyjne i istnieją obawy, że praca tej komisji na rzecz dobra polskich rodzin będzie utrudniona. Jak perspektywę zmiany przewodniczącej komisji odbiera przewodniczący klubu parlamentarnego Lewicy? – To oznaczałoby, że PiS nikogo nie szanuje, tylko chce walczyć. Uznałbym to za kradzież polityczną – stwierdził w rozmowie z portalem tvp.info Krzysztof Gawkowski. – Komisja polityki społecznej zajmuje się bardzo ważnymi sprawami, które są związane z codziennym życiem Polaków, z naszą jakością życia, z tym, jak funkcjonujemy na co dzień. Nie jest żadną tajemnicą, że Lewica, Prawo i Sprawiedliwość i Koalicja Obywatelska mają nieco inne poglądy na to, w jaki sposób te problemy rozwiązywać, i które problemy są najważniejsze. Jednak bardzo liczę na współpracę – powiedziała.Dodała, że wybór przedstawicielki Lewicy na przewodniczącą komisji to dobry prognostyk. – Bardzo mocno stawiamy na to, żeby być posłami i posłankami konstruktywnymi i będę starała się przenieść to podejście na sposób funkcjonowania komisji. Ważne jest to, żebyśmy, mimo różnic, nauczyli się ze sobą współpracować, żebyśmy traktowali poważnie nasze zobowiązania wobec Polek i Polaków i żebyśmy potrafili wypracowywać najlepsze rozwiązania – podkreśliła.– Zadaniem komisji powinno być dążenie do niwelowania nierówności. One nadal są bardzo głębokie i jeśli zależy nam na tym, żebyśmy współpracowali dobrze w tym kraju, to powinniśmy pracować nad tym, żeby te nierówności zasypywać – powiedziała.",,
Pełnotłuste albo chude. Jakie mleko chroni dzieci przed otyłością?,"Dzieci, które piją pełnotłuste mleko, są w mniejszym stopniu narażone na nadwagę lub otyłość niż dzieci pijące mleko odtłuszczone – potwierdzili kanadyjscy naukowcy, których wnioski publikuje „The American Journal of Clinical Nutrition”.","Zespół badaczy z St. Michael's Hospital of Unity Health Toronto przeprowadził metaanalizę 28 dotychczasowych badań z siedmiu krajów, w których wzięło udział łącznie blisko 21 tys. dzieci w wieku od 1 do 18 lat. Ani jedne z analizowanych badań nie wskazały, że mleko odtłuszczone (0,1-2 proc.) ma związek z mniejszym ryzykiem nadwagi i otyłości. Z 18 badań wynikało natomiast, że to dzieci pijące pełnotłuste mleko były o 40 proc. mniej narażone na nadwagę i otyłość. „Większość dzieci w Kanadzie i Stanach Zjednoczonych spożywa krowie mleko codziennie i jest to istotne źródło tłuszczu w ich jadłospisie. Zgodnie z zaleceniami Health Canada, od drugiego roku życia dzieci powinny spożywać mleko o obniżonej zawartości tłuszczu, aby zredukować prawdopodobieństwo nadwagi i otyłości. Nasze badania sugerują jednak, że zalecenia te nie są uzasadnione” – komentują autorzy.",,
W Niemczech w Wielki Piątek nie potańczysz. Wiele landów wprowadziło zakazy,"Niemcy, a właściwie niektóre landy okazują się bardziej restrykcyjne jeżeli chodzi o zabawę w Wielkim Tygodniu niż Polacy. W zdecydowanie tradycyjnej  Bawarii zakaz imprez tanecznych obowiązuje już od Wielkiego Czwartku. Nawet Berlin wprowadził pewne ograniczenia – na dyskotekę nie ma co się wybierać pomiędzy 4 rano o 21.","W Wielki Piątek, który otwiera czterodniowy weekend Wielkanocny, imprezy taneczne zakazane są w 12 z 16 niemieckich landów. W pozostałych wprowadzone zostały częściowe ograniczenia. I jak w przypadku wcześniejszych zakazów, ten nie wynika z obawy przed terroryzmem, a z szacunku dla przekonań religijnych znacznej części społeczeństwa. Niektóre stany religijne święto traktują poważniej niż inne. W Badenii-Wirtembergii czy Bawarii ograniczenia rozpoczynają się już w czwartek i trwają do soboty. W Bawarii zabronione są wszelkiego rodzaju imprezy muzyczne. Z szacunku dla wierzącychSięgający dekady wstecz zakaz tańca wynika z szacunku do chrześcijan, dla których piątek i sobota są dniami żałoby po śmierci Jezusa.  – W Wielki Piątek i Niedzielę Wielkanocną chodzi także o zatrzymanie się, chwilę przerwy i proces żałoby – mówi Heike Krohn, rzecznik kościoła protestanckiego w Berlinie. Pod względem religijności Niemcy są narodem bardzo zróżnicowanym. Tradycyjnie południe i zachód kraju są bardziej religijne, wschód i północ mniej. Według badań, średnio co trzeci Niemiec deklaruje ateizm. Odsetek ten jest znacznie większy we wschodnich landach, gdzie ateizm deklaruje nawet połowa badanych.  Tymczasem według ostatniego sondażu YouGov ponad połowa badanych uważa, że zakaz tańca w Wielki Piątek jest potrzebny. Tylko 38 procent chciałby jego zniesienia.",,
Borys Budka: Platforma potrzebuje zmian,"– Platforma potrzebuje zmian, potrzebuje tego, żeby z nową energią, z nowym pomysłem wejść w kampanię prezydencką – powiedział wiceprzewodniczący PO Borys Budka. Poseł nie wyklucza startu zarówno na szefa klubu KO, jak i przewodniczącego PO.","W rozmowie z „Gazetą Wyborczą” Budka został zapytany m.in., czy w jego ocenie kończy się epoka Grzegorza Schetyny jako lidera PO.  – Nie. Kończy się epoka przewodniczącego, który przez cztery lata nim był, bo takie mamy warunki statutowe. Teraz oczywiste jest, że takie wybory muszą się odbyć. Nikt nie ma takiego poważnego głosu w Platformie, który mówiłby, że nagle ktoś ma pomysł na zmianę statutu czy formułę wybierania przewodniczącego – mówi wiceszef PO.  Przyznaje jednak, że PO wymaga zmian. – Platforma potrzebuje tego, żeby z nową energią, z nowym pomysłem wejść w kampanię prezydencką. Bardzo dużo zrobiliśmy w tej kampanii, ale niewystarczająco, bo nie wygraliśmy wyborów – tłumaczy Budka.  Polityk nie wyklucza jednocześnie startu zarówno na przewodniczącego klubu parlamentarnego Koalicji Obywatelskiej, jak i lidera Platformy. – Będę rozmawiał z moimi kolegami i koleżankami. Teraz najważniejsze jest to, by dopilnować tego, co w Senacie, dobrze zorganizować pracę klubu, a wprowadzanie tych emocji w przestrzeni publicznej i przesuwanie teraz całego ciężaru na wybory wewnętrzne mogłoby się źle dla samej Platformy skończyć – przestrzega Budka. – Zakończmy pewien etap, ukonstytuujmy klub, wybierzmy marszałka Senatu, wicemarszałka Sejmu, a potem szybko przeprowadźmy proces wyborczy – apeluje wiceszef PO. Zapewnia też, że jeśli zdecyduje się na start na przewodniczącego PO, nie zmieni później swej decyzji, jak przed czterema laty, kiedy ostatecznie wycofał się z kandydowania i poparł Schetynę. – Jeżeli zgłoszę swój akces na przewodniczącego partii, to z pewnością będzie to decyzja ostateczna. Jestem bogatszy o cztery lata doświadczeń, bogatszy o dużo większe zaufanie społeczne, niż miałem wtedy. Jednak te blisko 100 tys. głosów to jest jakiś kapitał. Przede wszystkim też dużo się nauczyłem przez te cztery lata, jeśli chodzi o to, jak należy funkcjonować w partii – mówi polityk. .  Budka nie wyklucza też startu w wyborach na szefa klubu KO. – Nie wykluczam tego startu oczywiście, bo wiemy doskonale, że przed nami jest wiele wyzwań: i dobra organizacja klubu, i pokazanie, że ten klub będzie sprawnie działał jako największy klub opozycyjny, to jest duże wyzwanie – uzasadnia polityk. Budkę zapytano również jak ocenia wynik wyborczy Koalicji Obywatelskiej. Za sukces polityk uważa rezultat wyborów do Senatu. – Niewątpliwie ta formuła szerokiej współpracy opozycji się sprawdziła – ocenił wiceszef PO. Zaznacza jednocześnie, że wybory do Sejmu pozostawiają niedosyt. – Mamy, jeśli chodzi o liczbę nominalną, więcej głosów niż Platforma i Nowoczesna w 2015 r. – zauważył.  Zwrócił przy tym uwagę na wyniki niektórych kandydatów KO. – Myślę, że tutaj to wskazanie wyborców też w jakiś sposób powinno wyznaczać trendy w Platformie – dodał Budka. Przypomniał, że niektórzy z kandydatów walczyli, startując z dalszych miejsc i potrafili uzyskać po kilkadziesiąt tysięcy głosów. – Mówię o wynikach tych, którzy mają dużo trudniejsze okręgi niż np. Warszawa czy mój okręg śląski, gdzie dużo łatwiej się prowadzi kampanię niż np. w okręgach łódzkich czy na Podlasiu – zastrzegł Budka.",,
Fake news o rzekomym liście ws. restytucji mienia. Oświadczenie biura senatorów USA,"Biura amerykańskich senatorów Tammy Baldwin i Marco Rubio zaprzeczają, by wysłali oni list do premiera Morawieckiego w sprawie restytucji mienia ofiar Holokaustu. Marcin Makowski z „Wirtualnej Polski” – powołując się na anonimowe źródła  w Kongresie USA – podał informację, że list do szefa polskiego rządu w tej sprawie podpisało i wysłało około 60 amerykańskich senatorów, domagając się zdecydowanego działania w kontekście ustawy JUST Act 447. Autor tekstu już wycofał się z tego co napisał.","Marcin Makowski, autor artykułu WP, jako sygnatariuszy listu wskazał dwoje senatorów: Tammy Baldwin z Wisconsin i Marco Rubio z Florydy. Jednak pracownicy waszyngtońskiego biura senatora Rubio nie słyszeli o nowym liście do polskiego premiera w sprawie restytucji mienia ofiar Holokaustu. Zapytani o tą sprawę przez korespondenta Polskiego Radia byli przekonani, że chodzi o list z marca zeszłego roku, który podpisało wtedy 59 senatorów. Informacjom WP zaprzeczyli też współpracownicy senator Tammy Baldwin, która została wskazana jako inicjatorka listu. „Nasze biuro nie wysyłało kolejnego listu w tej sprawie” – brzmi krótkie oświadczenie biura prasowego senator Baldwin.Wirtualna Polska nie wskazała żadnych innych sygnatariuszy listu, co uniemożliwia pełne zweryfikowanie informacji. Jak podawał portal, list miał być elementem wewnętrznej walki między Kongresem a Departamentem Stanu USA. Do ujawnienia korespondencji miało ponoć dojść – jak przekonywał informator WP – przed wizytą prezydenta Andrzeja Dudy w Białym Domu, która jest zaplanowana na 12 czerwca.",,
„Historia sukcesu i pojednania”. Bundestag uczcił 25 lat traktatu z Polską,"Bundestag przyjął w czwartek uchwałę o pojednaniu i współpracy z Polską, opracowaną przez koalicję rządową CDU/CSU i SPD z okazji 25. rocznicy podpisania Traktatu o dobrym sąsiedztwie. W debacie, tak jak w uchwale, padło wiele ciepłych słów o Polsce; część posłów nawiązywała do obecnej sytuacji politycznej, komentując spór o Trybunał Konstytucyjny.","Za uchwałą „Pojednanie, partnerstwo, współpraca – 25-lecie niemiecko-polskiego Traktatu o dobrym sąsiedztwie i przyjaznej współpracy” głosowały kluby chadeków i socjaldemokratów. Partie opozycyjne Zieloni i Lewica wstrzymały się od głosu. Autorzy dokumentu uznali podpisany 17 czerwca 1991 roku traktat za „początek nowej epoki w niemiecko-polskich relacjach”. Razem z podpisanym 14 listopada 1990 roku traktatem granicznym stanowił on „historyczną cezurę”, która stworzyła „stabilny fundament dla rozpoczętego we wcześniejszych dekadach pojednania i normalizacji (stosunków) między Polakami a Niemcami” – głosi uchwała. Przedstawiciel chadeckiej partii CDU Franz-Josef Jung mówił podczas debaty, że minione 25 lat to historia sukcesu, pojednania, partnerstwa i przyjaźni naszych narodów. W wystąpieniach w Bundestagu podkreślano zasługi Polaków dla demokratycznych przemian w Europie i zjednoczenia Niemiec, zgodnie uznając minione ćwierćwiecze w polsko-niemieckich relacjach za sukces. – Naszymi najważniejszymi partnerami na świecie są Francja, USA i Polska. Bez Polski nasza europejska rodzina nie ma żadnej przyszłości – mówił poseł Zielonych Manuel Sarrazin.  O aktualnej sytuacji politycznej w Polsce Część mówców odniosła się do aktualnej sytuacji politycznej w Polsce. – Europa jako obszar pokoju, demokracji i prawa jest wspólnym domem obu narodów. Dlatego należy ubolewać nad tym, że z powodu sytuacji związanej z Trybunałem Konstytucyjnym wdrożone zostało postępowanie wynikające z mechanizmu ochrony praworządności; i chciałbym wyrazić nadzieję, że już wkrótce znalezione zostanie kompromisowe rozwiązanie – powiedział w imieniu klubu CDU/CSU Jung. – Uważam, że Polska powinna być zainteresowana tym, by przyczynić się do rozwiązania (sporu), tak by móc znów wzmocnić swoją zdolność do kształtowania polityki w Europie. Polska jest potrzebna w Europie jako kraj rozwiązujący problemy, a nie jako źródło problemów – mówił chadecki deputowany. Uchwała: od „mrocznych rozdziałów” do pojednania Przyjęta uchwała zawiera obszerny opis polsko-niemieckich relacji począwszy od „mrocznych rozdziałów” zapoczątkowanych podziałem Polski pomiędzy Niemcy i Związek Radziecki w wyniku Paktu Ribbentrop-Mołotow zawartego w sierpniu 1939 roku, poprzez forsowane przez Kościoły pierwsze inicjatywy pojednania w latach 60., aż po nawiązanie przyjaznych stosunków po zakończeniu zimnej wojny i zjednoczeniu Niemiec. W tekście dokumentu nie brak też odniesień do obecnej sytuacji. „Aktualne wyzwania wynikające z podejścia do ucieczek i migracji mogą być rozwiązane jedynie wspólnie w ramach UE. Polska i Niemcy muszą wnieść (w rozwiązanie tego problemu) odpowiedni wkład” – czytamy w dokumencie.  Autorzy uchwały przypomnieli o Konstytucji Trzeciego Maja z 1791 roku, podkreślając, że była ona pierwszą pisaną nowoczesną konstytucją w Europie i pozostaje do dziś punktem odniesienia dla narodu polskiego. „Niewiele europejskich narodów musiało walczyć o swoją wolność z taką determinacją i z takim poświęceniem jak Polacy. Dlatego ubolewamy, że zaistniała przyczyna, która zmusiła Komisję Wenecką Rady Europy do wyrażenia krytyki wobec sparaliżowania polskiego Trybunału Konstytucyjnego wskutek niedawno (przyjętego) ustawodawstwa sejmowej większości, a Komisja Europejska jako strażniczka traktatów musiała wdrożyć unijny mechanizm praworządności” – czytamy we fragmencie uchwały odnoszącego się do aktualnego sporu o TK.  Wspólna odpowiedzialność za wzmacnianie europejskiej wspólnotyObszerny fragment uchwały dotyczy współpracy Warszawy i Berlina w Unii Europejskiej. „UE, utworzona jako przestrzeń pokoju, demokracji, prawa, różnorodności, solidarności i otwartości, jest wspólnym domem obu narodów” – piszą autorzy. Podkreślają wspólną odpowiedzialność za wzmacnianie europejskiej wspólnoty wartości, prawa i interesów oraz jej zdolności do działania. „Silna i stabilna Polska, która jest odpowiedzialnym członkiem UE i wnosi (do Wspólnoty) swój punkt widzenia, odpowiada najżywotniejszym interesom Niemiec” – podkreślają kluby parlamentarne CDU/CSU i SPD.",,
"Fantastyczne skoki Polaków w Oberstdorfie. Zwycięstwo Stocha, Kubacki trzeci!","Kamil Stoch wygrał niedzielny, trzeci konkurs Pucharu Świata w na mamucim obiekcie w niemieckim Oberstdorfie. Trzecie miejsce zajął Dawid Kubacki. Polaków rozdzielił Rosjanin Jewgienij Klimow. Tuż za podium – na czwartym miejscu – uplasował się Piotr Żyła, a Jakub Wolny był szósty.","Tak udanego dla biało-czerwonych konkursu PŚ jeszcze nie było. Podopieczni trenera Stefana Horngachera od początku w Oberstdorfie prezentowali się bardzo dobrze, ale do spektakularnego sukcesu czegoś brakowało.W piątek Stoch był liderem na półmetku, jednak w finałowej serii trafił na niekorzystny wiatr i skończył rywalizację na piątym miejscu. W sobotę natomiast sklasyfikowano go na szóstej pozycji. Tym razem trzykrotny mistrz olimpijski musiał atakować, bo na półmetku był piąty. Przeprowadzenie pierwszej serii bardzo utrudniał wiatr. Sędziowie często zmieniali długość rozbiegu, a ostatecznie liderem po niej był Ryoyu Kobayashi, przed Klimowem i Wolnym. W czołówce było jednak bardzo ciasno. Prowadzący w klasyfikacji generalnej PŚ Japończyk miał tylko 2,3 pkt przewagi nad Stochem. Czwarty był Żyła, a siódmy Kubacki. W tym momencie było jasne, że na podium stanie co najmniej jeden Polak, bo w grze pozostawali tylko Klimow i Kobayashi. Rosyjski zwycięzca inauguracyjnych zawodów PŚ 2018/19 w Wiśle wytrzymał presję. Uzyskał 223,5 m i wbił się między Stocha i Kubackiego, a Żyłę zepchnął na czwartą pozycję. 32-latek tuż za podium znalazł się po raz czwarty z rzędu. Zawiódł natomiast Kobayashi. Tylko 206 m w finałowej próbie dało mu ostatecznie dziewiąte miejsce. Stoch cieszył się z pierwszego w sezonie i 32. w karierze pucharowego zwycięstwa. W „generalce” awansował na drugie miejsce, ale do Kobayashiego traci aż 451 pkt. Trzeci jest Austriak Stefan Kraft, czwarty Żyła, a piąty Kubacki. Stoch został za to liderem PŚ w lotach. Po tak rewelacyjnym konkursie biało-czerwoni umocnili się na prowadzeniu w Pucharze Narodów. Drugich Niemców wyprzedzają już o 414 pkt.Polskim skoczkom pogratulował na Twitterze premier Mateusz Morawiecki.",,
Transpłciowy superbohater od Marvela? Nie tak szybko,"Prezes Marvel Studios Kevin Feige podczas sesji pytań w New York Film Academy stwierdził, że już niedługo w jednym z powstających w jego studio filmów pojawi się transpłciowa postać. Jednak według źródeł, do których dotarł portal „Variety”, nic nie wskazuje na to, że wydarzy się to tak szybko.","Podczas sesji pytań, która odbyła się w grudniu zeszłego roku w Los Angeles, Kevin Feige został zapytany o to, czy jego studio planuje wprowadzenie do filmów większej ilości postaci LGBT+, a w szczególności postaci transpłciowych. – Tak, bezapelacyjnie tak! I to bardzo niedługo w filmie, który właśnie kręcimy – odpowiedział prezes Marvel Studios.   Jednak dwa źródła, na które powołuje się „Variety” podkreślają, że słowa Feige'a odnosiły się ogólnie do osób LGBT+. Według nich prezes Marvel Studios nie miał na myśli tego, że w uniwersum Marvela pojawi się postać transpłciowa. W tym czasie bowiem kręcona była tylko jedna produkcja wchodząca w skład tzw. MCU (Marvel Cinematic Universe).   To film „Eternals”, w którego obsadzie znaleźli się m.in. Richard Madden, Angelina Jolie, Salma Hayek, Kumail Nanjiani, Gemma Chan, Kit Harington, Barry Keoghan oraz Brian Tyree Henry. Od dawna wiadomo, że zobaczymy w nim pierwszą homoseksualną postać pierwszoplanową w filmach Marvela. Nie wiadomo jednak, kto wcieli się w tę rolę.   Pojawienie się homoseksualnego superbohatera w filmie Marvela będzie ważnym krokiem dla Hollywood, gdzie wciąż unika się pokazywania postaci ze środowiska LGBT+ w kinowych superprodukcjach. Niedawno szerokim echem – zarówno pozytywnym jak i negatywnym – odbiła się krótka scena homoseksualnego pocałunku, którą można było zobaczyć w filmie „Gwiezdne wojny: Skywalker. Odrodzenie”.",,
"Sondaż do PE: Zjednoczona Prawica na prowadzeniu, spada poparcie dla Koalicji Europejskiej","42 proc. ankietowanych chce głosować w wyborach do Europarlamentu na Zjednoczoną Prawicę – wynika z sondażu opublikowanego przez portal dorzeczy.pl. Koalicja Europejska uzyskała wynik o 4,3 proc. niższy (37,7 proc.) próg wyborczy przekroczyły jeszcze: Wiosna oraz Kukiz’15.","Jak wskazuje portal, zarówno Zjednoczona Prawica, jak i Koalicja Europejska odnotowały niższy wynik, niż przed miesiącem. Jednak o ile w przypadku obozu rządzącego spadek ten jest minimalny (0,2 pkt proc.), to już w przypadku opozycyjnej koalicji znacznie większy (1,6 pkt proc.). Z takimi wynikami Zjednoczona Prawica uzyskałaby 24 z 52 przypadających Polsce mandatów, zaś Koalicja Europejska 21. Spośród pozostałych 7 miejsc 4 przypadłyby partii Wiosna, na którą chce głosować 7,6 proc. respondentów, zaś 3 ruchowi Kukiz’15 (6,1 proc.). Portal zastrzega, że symulacja podziału mandatów została przeprowadzona z uwzględnieniem Brexitu. Jeśli wybory do PE odbędą się również w Wielkiej Brytanii, Polsce przypadnie do podziału 51 miejsc. Jeden mandat straciłaby wówczas Zjednoczona Prawica.  Poniżej progu wyborczego znalazły się: Konfederacja (3,8 proc.) Lewica Razem (1,6 proc.) oraz Polska Fair Play (1,2 proc.).",,
"Schetyna: nie pozwolimy, żeby Kaczyński i Szydło wyrzucili Polskę z Europy","– Mamy w Polsce do czynienia z ekipą podpalaczy, którzy chcą doprowadzić do wojny   domowej i rządów będących agresywnym atakiem na wolność – mówił w sobotę podczas Rady Krajowej Platformy Obywatelskiej jej przewodniczący Grzegorz Schetyna.","– Z niedowierzaniem w ostatnich miesiącach patrzymy na to, co można zrobić z Polską, wolnością, niezależnością, jak można prześladować i upokarzać ludzi, jak można czynić zło i jak można budować z Polski pośmiewisko w Europie, i na świecie – powiedział Schetyna.     – Dzisiaj mamy w Polsce do czynienia z ekipą podpalaczy, którzy chcą podpalić nasz kraj, doprowadzić do domowej wojny, którzy chcą konfliktu, niechęci, zła, zwycięstwa rządów, które są przeciw, które są agresywnym atakiem na wolność – podkreślił.  – Dlatego mówimy dzisiaj: nie będzie na to zgody – oświadczył lider PO.    Nawiązał też do kongresu PiS, który w sobotę odbywa się w Przysusze (woj. mazowieckie). – Patrzymy na to przez pryzmat ich dokonań jeśli chodzi o konstytucję i tworzenie wyjątkowej roli jednej partii. Znamy to, niektórzy z nas pamiętają te czasy lat 70. i 80. Dzisiaj jest tak samo, dzisiaj ten obraz, który będą widzieć telewidzowie, to obraz działaczy siedzących obok pierwszego sekretarze. Dzisiaj dziennikarze i komentatorzy będą analizować, kto siedzi bliżej prezesa, a kto dalej, kto ma większy wpływ na rzeczywistość, a kto ma mniejszy, kto został wysłany w delegację i będzie odsunięty –  mówił Schetyna. „Jesteśmy na marginesie Europy”   –  Nie pozwolimy, żeby prezes PiS Jarosław Kaczyński i premier Beata Szydło wyrzucili Polskę z Europy - powiedział szef PO.     – Trzecim zagrożeniem, które widzimy, to jest odsuwanie, odcinanie Polski od Europy, od wspólnoty europejskiej, to jest cały pomysł na aktywność (PiS) w ciągu ostatnich miesięcy –  powiedział Schetyna.  Jak ocenił, rząd PiS doprowadził do samoizolacji Polski w Europie. – Jesteśmy na marginesie Europy, jesteśmy w trzeciej, czy czwartej prędkości, jesteśmy obok – przekonywał lider Platformy.     Jego zdaniem, Kaczyński ze „swoimi asystentami” – prezydentem Andrzejem Dudą i premier Szydło, „buduje politykę strachu, nienawiści, odcinania od Europy”. „Potrzebny twardy opór”  –  Polacy – zdaniem Schetyny – mają do wyboru dwie wizje: „wizję Jarosława Kaczyńskiego, czyli państwa autorytarnego, budowanego na nienawiści, dryfującego po peryferiach Europy, i wizję PO – kraju wolnego, solidarnego, bezpiecznego i europejskiego”.    – Nie spodziewaliśmy się, że władza PiS może być tak zła dla Polski i Polaków i tak dobra dla siebie; mówiłem już, że musimy być twardą, najtwardszą opozycją – powiedział.      – Tym, którzy nie zgadzają się z PiS-owską rzeczywistością, należy się szacunek – ocenił lider PO. Bez waszego twardego oporu nie będzie Polski podmiotowej – mówił. Jak dodał PO będzie pamiętała o pokrzywdzonych przez rządy PiS oraz tych, którzy ich   krzywdzą i wyciągnie wnioski. Komisje śledcze i program w październiku Schetyna zapowiedział powołanie po wygranych dla PO wyborach dwóch komisji śledczych – ds. „powiązań” szefa MON Antoniego Macierewicza i ds. SKOK-ów. – Afera SKOK-owa – powiedział – kosztowała Polaków blisko 5 miliardów złotych. Nie wykluczył też utworzenia jeszcze w tej kadencji zespołu parlamentarnego, który zajmie się wyjaśnianiem sprawy Spółdzielczych Kas.  Także pozostali liderzy Platformy skupili się na krytyce rządów Prawa i Sprawiedliwości.Rada Krajowa powołała w sobotę zespół, który ma przygotować program na przyszłoroczne wybory samorządowe. Schetyna poinformował, że na październik zaplanowana jest konwencja PO, gdzie program ten zostanie przyjęty. W programie ma być mowa m.in. o dalszej decentralizacji państwa i zwiększaniu tym samym niezależności samorządu terytorialnego.",,
Kreml będzie mógł odcinać Rosję od światowego internetu. Putin podpisał ustawę,Prezydent Rosji Władimir Putin podpisał ustawę o działaniu rosyjskiego segmentu internetu (RuNetu) w warunkach odłączenia go od globalnych serwerów. Umożliwia ona Moskwie możliwość odcięcie RuNetu od reszty świata.,"Projekt był inicjatywą deputowanych niższej izby, Dumy Państwowej, reprezentujących rządzącą partię Jedna Rosja i populistyczno-nacjonalistyczną Liberalno-Demokratyczną Partię Rosji (LDPR), kierowaną przez Władimira Żyrinowskiego. Przewidywał stworzenie rozwiązań technicznych i organizacyjnych umożliwiających funkcjonowanie RuNetu w warunkach odłączenia go od globalnego internetu.Zgodnie z przepisami, w razie zagrożenia scentralizowane zarządzanie internetem przejmie urząd Roskomnadzor, który obecnie pełni funkcje regulatora internetu i mediów w Rosji. Roskomnadzor będzie filtrować ruch internetowy poprzez specjalne systemy, stosowny sprzęt wcześniej przekazany zostanie operatorom internetowym. Na razie nie jest jasne, jakie będą to zagrożenia i w jaki sposób operatorzy będą wykorzystywać przekazany im sprzęt, gdyż dokumenty na ten temat dopiero zostaną opracowane.Zadanie dla FSBUstawa przewiduje również stworzenie specjalnego centrum monitoringu, które będzie zarządzać internetem w sytuacjach krytycznych. Centrum to powstanie w podległej Roskomnadzorowi służbie częstotliwości radiowych. Ponadto w Rosji pojawi się wykaz punktów wymiany ruchu internetowego między sieciami rosyjskimi i globalnymi. Cały ruch internetowy będzie przechodził tylko przez punkty, które znajdą się w rejestrze, a żeby się w nim znaleźć, punkty będą musiały spełniać odpowiednie kryteria. Opracowaniem tych kryteriów zajmie się Federalna Służba Bezpieczeństwa.Na mocy ustawy Roskomnadzor zyskuje większe możliwości w zakresie blokowania niepożądanych stron i serwisów internetowych. Obecnie taka blokada odbywa się na podstawie adresów IP i dokonują jej, na polecenie Roskomnadzoru, operatorzy łączności. W przyszłości zaś operatorzy zainstalują sprzęt umożliwiający blokadę z pomocą technologii DPI (tzw. głębokiej inspekcji pakietów). Odpowiadać za ograniczenie dostępu do zakazanych stron będą nie oni, lecz Roskomnadzor.",,
Grecja: bunt w ośrodku imigrantów,"Grecka policja opanowała w nocy z soboty
na niedzielę bunt, który wybuchł w zamkniętym ośrodku dla nielegalnych
imigrantów na północ od Aten. Imigranci podpalili materace i mieszkalne
kontenery; rannych zostało co najmniej 10 strażników.","Bunt w ośrodku w Amygdalezie wybuchł w sobotę, w czasie wydawania kolacji.Bezpośrednim powodem była informacja o przedłużeniu okresu, w jakim imigrancimogą być przetrzymywani w zamkniętym ośrodku - z roku do 18 miesięcy. Ponadtow związku z prowadzonymi pracami nastąpiły przerwy w dostawie elektryczności,w wyniku czego nie działała klimatyzacja. Wcześniej w tym miesiącu niektórzyzatrzymani prowadzili strajk głodowy przeciwko złym warunkom. Akcja policjiKrótko po północy do obozu wkroczyła policja, która do tłumienia buntu użyłagazu i granatów hukowych. Nie wiadomo, czy ranni zostali jacyś imigranci.W ośrodku przebywa ok. 1,7 tys. ludzi. To jeden z kilku takich obiektówutworzonych od ubiegłego roku przez miejscowe władze w celu odesłania do krajutysięcy nielegalnych imigrantów przebywających w Grecji.Kraj ten z rozległą granicą morską jest jedną z głównych bram, którymi doEuropy przedostają się imigranci m.in. z Afryki czy Bliskiego Wschodu.Szacuje się, że w 11-milionowym kraju jest ok. miliona imigrantów.",,
Czarzasty nie wierzy w zmianę układu sił na lewicy,"Włodzimierz Czarzasty uważa, że odejście Marka Siwca z SLD nie zmieni układu sił na lewicy. W jego ocenie potencjalna współpraca byłego członka Sojuszu z Ruchem Palikota nie będzie miała większego znaczenia.","Szef mazowieckiego SLD powiedział na antenie radiowej Trójki, że odchodząc z partii Marek Siwiec podjął autonomiczną decyzję. Zaprzeczył tym samym doniesieniom, jakoby Siwiec został zmuszony do odejścia z Sojuszu. Jednocześnie dodał, że każde ugrupowanie ma prawo do prowadzenia swojej polityki, także kadrowej. Włodzimierz Czarzasty podkreślił, że nie zgadza się ze słowami Siwca, który potępił SLD za brak współpracy z innymi środowiskami lewicowymi – takimi jak Ruch Palikota. Przypomniał, że Janusz Palikot jest politycznym konkurentem, z którym i tak Sojusz od czasu do czasu współpracuje. Zapewnił jednocześnie, że nikt w SLD nie wyklucza dalszej kooperacji z Ruchem Palikota, jednak wymaga to czasu i platformy porozumienia. W ocenie Czarzastego dzisiejsze spotkanie Janusza Palikota z Markiem Siwcem nie ma większego znaczenia. Wyraził także opinię, że nie wierzy w potencjalne wstąpienie Siwca w szeregi Ruchu Palikota. – Nawet jeżeli miałoby do tego dojść, to i tak nie powinno to zmienić układu sił na lewicy – podsumował Czarzasty.Marek Siwiec ogłosił decyzję o odejściu z SLD w zeszłym tygodniu. Powodem takiej decyzji jest m.in. brak współpracy Sojuszu z Ruchem Palikota oraz nieumiejętne wykorzystywanie doświadczenia byłego prezydenta Aleksandra Kwaśniewskiego.",,
Parlamentarne śledztwo. Trump zarzuca demokratom „zamach stanu”,Zdaniem Donalda Trumpa mogące zakończyć się impeachmentem amerykańskiego prezydenta śledztwo Izby Reprezentantów to „zamach stanu”. Dochodzenie wszczęto w sprawie jego lipcowej rozmowy telefonicznej z prezydentem Ukrainy Wołodymyrem Zełenskim.,"„Doszedłem do wniosku, że to, co się dzieje, nie jest »impeachmentem«, to zamach stanu, którego celem jest odebranie narodowi jego władzy, jego głosu, wolności, drugiej poprawki do konstytucji, jego religii, armii, muru na granicy i praw nadanych przez Boga obywatelom Stanów Zjednoczonych Ameryki!” – oświadczył Trump na Twitterze.Izba Reprezentantów, w której większość mają Demokraci, tydzień temu wszczęła śledztwo, które może doprowadzić do impeachmentu prezydenta. Sprawa dotyczy podejrzeń, że wywierał on naciski na władze Ukrainy, by zaszkodzić swojemu potencjalnemu rywalowi Joe Bidenowi w następnych wyborach prezydenckich. Trump rzekomo wywierał presję na Zełenskiego, domagając się, by władze tego kraju wznowiły śledztwo w sprawie syna Bidena, który był zatrudniony w ukraińskiej firmie gazowej Burisma Holdings.W udostępnionym dwa dni później raporcie na ten temat autor napisał, że Trump, rozmawiając z Zełenskim, zabiegał o ingerencję obcego państwa w wybory w USA, a Biały Dom starał się ukryć zapis tej rozmowy. Prawo wyborcze w USA zabrania korzystania z pomocy obcych państw.",,
„Cymański premierem? To dziecinada”,"– Zgłoszenie Tadeusza Cymańskiego przez partię Zbigniewa Ziobry na premiera miało tylko taki cel, żeby zaistnieć w mediach, ten pomysł został zrealizowany. To jest dziecinada – powiedział na antenie TVP Info szef SLD Leszek Miller. Odniósł się też do przedstawionego w niedzielę programu gospodarczego swojej formacji. – W przeciwieństwie do innych partii pokazujemy, jak finansować nasze zamierzenia – powiedział.",,,
Horała: Sukces prezydenta Gdyni to również zasługa radnych opozycyjnych,– Sukces Wojciecha Szczurka to zasługa wielu radnych także opozycyjnych – ocenił w Radiu Gdańsk Marcin Horała. Urzędujący – od 2000 roku – prezydent Gdyni według wyników z ponad połowy komisji uzyskał około 70 procent głosów.,"Marcin Horała, który był kontrkandydatem Szczurka z ramienia Prawa i Sprawiedliwości, podkreśla, że sukcesem jest to, że opozycji udaje się wprowadzać w tym mieście swoje pomysły w życie. – Wiele działań, które są obecnie realizowane w Gdyni, to są takie, które jeszcze jako radny postulowałem dwie lub trzy kadencje temu. Mogę tak po ludzku mieć pretensje, że nie autor je wprowadza w życie. Ci, którzy wtedy mówili, że one są złe, teraz wprowadzają je w życie i na tym budują swoje poparcie – mówił Horała na antenie pomorskiej rozgłośni. – Ale najważniejsze jest, żeby wpływać na rzeczywistość z woli wyborców w sposób pośredni – dodał polityk, który według cząstkowych wyników zdobył 16 proc. głosów. Horała wyraził natomiast satysfakcję z wyniku wyborów do sejmików wojewódzkich. Według sondażowych danych wygrało Prawo i Sprawiedliwość uzyskując 33 procent głosów.",,
„Damy tamę bratobójczej wojnie”. Lider PSL znów krytykuje PO,"- Żądamy od wszystkich polityków normalności, spokoju i pokazania wokół jakiego tematu chcecie gromadzić całe społeczeństwo – mówił w sobotę szef Polskiego Stronnictwa Ludowego Władysław Kosiniak-Kamysz na konwencji PSL – Koalicja Polska w Przedborzu (Łódzkie).","Lider ludowców wezwał wszystkie ogólnopolskie komitety wyborcze do zaproponowania – podobnie jak zrobiło to PSL-KP w swoim Pakcie dla Zdrowia zawierającym postulaty dot. regulacji systemu ochrony zdrowia w kraju – do wytypowania „jednego wspólnego tematu, który będzie wyłączony ze sporu politycznego”. – Chcielibyśmy normalności, dyskusji – jak doprowadzić do zmiany w oświacie czy innych dziedzinach, ale musicie wykazać się dobrą wolą, także w realnym działaniu – zaznaczył Władysław Kosiniak-Kamysz. Jego zdaniem w panującą w przestrzeni publicznej nienawiść powinien zastąpić „normalny spór i dyskusja”. – Ci którzy dziś ubierają się w szaty pokojowe, przez ostatnie lata toczyli ze sobą bratobójczą, polityczną wojnę, która rozlała się na nasze rodziny, na Polskę lokalną. Damy temu tamę, wyłącznie gdy wybierzemy dobrych ludzi – dodał. PSL wspólnie z PO przez osiem lat tworzyło rząd koalicyjny. Przed niedawnymi wyborami do Parlamentu Europejskiego ludowcy wchodzili zaś z partią Grzegorza Schetyny w skład Koalicji Europejskiej.",,
AgroUnia domaga się embarga na rosyjski węgiel. Wcześniej jej lider chciał współpracy z Rosją,"Rolnicy z AgroUnii planowali wwieźć przed Pałac Prezydencki kilka ton jabłek, ale akcję przerwała policja. Jednym z postulatów przedstawionych podczas zgromadzenia było embargo na rosyjski węgiel, chociaż jeszcze miesiąc temu lider AgroUnii Michał Kołodziejczak apelował o współpracę z Rosją oraz zniesienie sankcji i embarga handlowego.","W czwartek w Warszawie zjawiło się kilkanaście osób zrzeszonych w AgroUnii.  Protestujący próbowali wwieźć kilka ton jabłek przed Pałac Prezydencki. Po interwencji policji przenieśli się przed siedzibę Ministerstwa Spraw Zagranicznych, gdzie z kolei funkcjonariusze zabronili im wyjąć jabłka z samochodu zaparkowanego przed budynkiem resortu.Kołodziejczak mówił portalowi Interia.pl, że „polscy rolnicy zostali dziś potraktowani chyba gorzej niż bandyci i przestępcy”. – Chcieliśmy pokazać, że jesteśmy zamknięci dziś w kraju z naszymi produktami, z naszymi surowcami od lat produkowaliśmy różne rzeczy, by wyjechały w świat. Pan prezydent zapowiadał, że będzie nam pomagał, a od trzech lat tego nie robi – stwierdził. Zapowiedział też kolejne działania, choć nie chciał zdradzić ich skali. Protestujący podczas zgromadzenia domagali się spełnienia siedmiu postulatów. Chcą m.in., żeby w sklepach co najmniej 50 proc. produktów było polskiego pochodzenia i produkcji. Poza tym pojawił się postulat embarga na węgiel kamienny z Rosji. Miesiąc temu rosyjska agencja TASS w korespondencji z Warszawy, powołując się na wywiad udzielony jej przez Kołodziejczaka, napisała, że polscy rolnicy opowiedzieli się za uregulowaniem kontaktów z Rosją oraz zniesieniem sankcji i embarga handlowego.",,
Unia Europejska za zaostrzeniem sankcji wobec Rosji?,"Z nieoficjalnych informacji wynika, że taką możliwość rozważają Niemcy, Francja i Wielka Brytania. To pokłosie rosyjskich bombardowań w Syrii. Unijne kraje mają konsultować decyzję ze Stanami Zjednoczonymi. Na razie jednak brak jednomyślności.","Planowane zaostrzenia mają polegać na m.in. rozszerzeniu „czarnej listy” osób z zakazem wjazdu do Unii i zablokowanymi aktywami finansowymi w Europie. Jest też propozycja zaostrzenia zakazu eksportu do Rosji technologii, które mogą służyć do konstrukcji uzbrojenia. Pod koniec stycznia wygasają unijne sankcje gospodarcze nałożone na Rosję po jej agresji na Ukrainę w 2014 r. Do niedawna część krajów w tym Włochy, Węgry i Cypr rozpatrywały możliwość złagodzenia restrykcji. Przyszłość relacji między Unią a Rosją będzie jednym z głównych tematów szczytu UE, który odbędzie się w przyszłym tygodniu w Brukseli.",,
Imigranci z Ługańska i Doniecka uciekają na Białoruś,"Białoruskie MSW zaobserwowało wzrost liczby imigrantów z Ukrainy. Większość z nich pochodzi z okolic, gdzie toczą się walki między prorosyjskimi separatystami i ukraińską armią. Ukraińcy zwracają się nie tylko o uzyskanie statusu uciekiniera, ale również interesują się możliwością podjęcia pracy i uzyskania prawa na pobyt. Codziennie robi to około 200 obywateli Ukrainy.","– Obecnie rozpatrywanych jest ponad 100 wniosków od obywateli Ukrainy o przyznanie im dodatkowej pomocy – powiedział Uładzimir Margiewicz z Departamentu do Spraw Obywatelstwa i Migracji MSW Białorusi. Osoby te mogą liczyć na przykład na comiesięczne wsparcie finansowe w wysokości półtora miliona rubli, czyli niespełna pół tysiąca złotych. Więcej Ukraińców podjęło pracę na Białorusi Nie ma jednak oficjalnych danych, ilu Ukraińców znalazło dotychczas schronienie na Białorusi w związku z trwającym konfliktem. Wiadomo jedynie, że w porównaniu z rokiem ubiegłym na Białorusi o 13 procent wzrosła liczba zameldowanych obywateli Ukrainy. 40 procent więcej Ukraińców otrzymało zgodę na pobyt czasowy i o 28 procent wzrosła liczba tych, którzy uzyskali zgodę na podjęcie pracy. CZYTAJ RÓWNIEŻ: Ukraińcy uciekają do Polski; wzrasta liczba wydawanych wiz",,
Burmistrz Rotterdamu do muzułmanów: „możecie spakować walizki i wyp…”,"Muzułmańscy imigranci, którzy nie doceniają  wartości zachodnich cywilizacji mogą spakować walizki i „wyp…” – powiedział urodzony w Maroku i sam będący muzułmaninem burmistrz Rotterdamu. Znany z kontrowersyjnych słów, włodarz tego miasta, wystąpił na antenie zaledwie kilka godzin w zamachu na redakcję „Charlie Hebdo” w Paryżu.","Ahmed Aboutaleb do Holandii przyjechał z Maroka w wieku 15 lat. Polityk od zawsze podkreślał potrzebę budowy wielokulturowego społeczeństwa i integrację holenderskich muzułmanów. Na tym budował swoją karierę  polityczną.  Burmistrzem Rotterdamu został w 2008 r. Aboutaleb jest znany z ostrych wypowiedzi. W 2004 r., gdy brutalnie zamordowany został reżyser  Theo van Gogh, jako jeden z pierwszych potępił tę zbrodnię i zaapelował do muzułmanów o porzucenie ekstremizmu. Teraz, po ataku na „Charlie Hedbo”, zareagował jeszcze ostrzej, a na antenie wystąpił kilka godzin po masakrze. – To zupełnie niepojęte. Jeśli komuś nie podoba się wolność to, na miłość boską, niech spakuje walizki i wyjeżdża – powiedział na antenie. – Na świecie istnieją miejsca, w których możecie być sobą, żyć tak jak chcecie i nie zabijać niewinnych dziennikarzy. Jeśli tu się wam nie podoba, bo nielubiani przez was satyrycy wydają gazetę, to powiem wam, że możecie wyp… Jeśli tu nie możecie się odnaleźć, to uciekajcie z Holandii – podkreślił. Ataki w Paryżu W ubiegłotygodniowych atakach terrorystycznych, których sprawcy deklarowaliprzynależność do organizacji dżihadystycznych, zginęło w Paryżu 17 osób. Wzeszłą środę w zamachu na redakcję „Charlie Hebdo” bracia Said i CherifKouachi zastrzelili 12 osób, w tym głównych rysowników pisma.Dzień później powiązany z napastnikami Amedy Coulibaly zabił w Paryżu policjantkę, a w piątek wziął zakładników w sklepie z żywnością koszerną, zabijając cztery osoby. Terroryści zginęli w piątek podczas operacji sił specjalnych francuskiej policji.Były to najtragiczniejsze w skutkach ataki we Francji od kilkudziesięciu lat.",,
„Łączę lewicę z liberalizmem”,"- Prosta sztampa lewica, liberalizm czy prawica jest myląca. Nie wypieramy się niektórych rozwiązań liberalnych. Uważam, że bardzo dużą część pomocy społecznej powinny nieść organizacje pozarządowe i firmy komercyjne, a nie administracja – mówi w rozmowie z portalem tvp.info Janusz Palikot.","Palikot mówi, że jego ruch łączy idee lewicowe i liberalne. W rozmowie opowiada się za wprowadzeniem podatku liniowego i znacznym zwiększeniem kwoty wolnej od podatku. W ten sposób mają zyskać wszyscy podatnicy. - W naszych propozycjach jest jedna stawka podatku dochodowego 18 proc. dla wszystkich płatników PIT. Oczywiście ta propozycja napawa strachem wielu lewicowców, ale my uzupełniamy ją postulatem, aby dochody miesięczne do 2,5 tys. zł były zwolnione z podatku dochodowego. W ten sposób większość osób, która dzisiaj płaci podatek dochodowy, byłaby w ogóle zwolniona z jego płacenia.Palikot opowiada się też za znacznym zwiększeniem płacy minimalnej, ale dopiero po wprowadzeniu znacznych zmian w administracji i na rynku pracy. - Dopiero przestawienie gospodarki na eksport, wykreowanie nowych miejsc pracy, likwidacja pseudo miejsc pracy w biurokracji oraz uwolnienie energii Polaków pozwoliłoby na istotną podwyżkę płacy minimalnej.Szef Ruchu Palikota bardzo krytycznie ocenia zmiany w systemie emerytalnym - To, co zostało zrobione, było najgorszym możliwym pomysłem. Zrobiliśmy krok do przodu, a potem zniszczyliśmy system kapitałowy i nie zbudowaliśmy nic w zamian. Po ograniczeniu OFE jego zdaniem można byłoby - ustalić dla wszystkich jedną stawkę emerytury gwarantowanej, a cała reszta byłaby zależna od prywatnego ubezpieczenia.Palikot postuluję rewolucję w szkolnictwie wyższym. Chce wprowadzić bezpłatne studia tak na uczelniach prywatnych, jak i publicznych, ale tylko na wybranych przez państwo kierunkach. - Moim zdaniem państwo powinno wyznaczać takie kierunki studiów, dzięki którym można zdobyć pracę w Polsce czy w Europie. I te kierunki studiów powinny być bezpłatne. Przykładowo, kto wybiera informatykę, cybernetykę, fizykę, medycynę, matematykę, ten, bez względu na to, czy studiuje na państwowej czy prywatnej uczelni, nie powinien płacić z tego tytułu.Pytany o konkordat, Palikot odpowiada, że nie ma potrzeby jego wypowiadania. - Wydaje mi się, że wiele rzeczy z tych, które postulujemy, można zrobić bez wypowiadania konkordatu – tłumaczy. PRZECZYTAJ CAŁY WYWIAD Z JANUSZEM PALIKOTEM",,
PO szantażuje TVP. Żąda odwołania zarządu telewizji,"„Zarząd Krajowy Platformy Obywatelskiej RP zwraca się do członków PO o całkowite powstrzymanie się od udziału w programach TVP zarówno na szczeblu krajowym, jak i regionalnym - do czasu odwołania obecnego zarządu TVP” – napisano w uchwale władz partii. Odmiennego zdania jest inna partia opozycyjna - PSL, które nie zamierza przyłączać się do akcji PO inspirowanej wcześniejszym apelem Ryszarda Petru.","W dokumencie czytamy, że „pod rządami PiS telewizja publiczna stała się narzędziem politycznej nagonki oraz partyjnej propagandy. Polityka obecnego zarządu TVP prowadzi do groźnych podziałów społecznych i godzi w poczucie bezpieczeństwa Polaków”. Zdaniem władz partii sytuacja wymaga „stanowczej reakcji”. W związku z tym kierownictwo PO ogłasza bojkot telewizji publicznej – aż do czasu odwołania zarządu TVP i „ustanowienia społecznej kontroli nad telewizją publiczną”.",,
Liberałowie nie poprą kandydatów z PiS i Fideszu w Europarlamencie,"Frakcja Odnowić Europę – zrzeszająca w Parlamencie Europejskim liberalnych europosłów m.in. z Francji, Holandii i Belgii – zapowiedziała, że w głosowaniach nie poprze kandydatów na szefów i wiceszefów komisji PE z PiS i Fideszu.","W środę komisje PE zamierzają wybrać swoich przewodniczących i wiceprzewodniczących. Kandydatką na szefową komisji zatrudnienia jest była premier Beata Szydło.„Odnowić Europę opiera się na wartościach, wspiera demokrację i rządy prawa. Nie będziemy głosować na kandydatów na przewodniczących komisji ani na wiceprzewodniczących, którzy pochodzą z partii rządzących z krajów podlegających procedurze art. 7” – napisała grupa na Twitterze. „Odnowić Europę rekomenduje, aby EPL (frakcja, do której należy Fidesz – przyp. red.) i EKR (frakcja, do której należy PiS) przedstawiły bardziej odpowiednich kandydatów, którzy szanują nasze wspólne europejskie wartości” – dodano.Odnowić Europę (dawniej ALDE) to frakcja zrzeszająca m.in. europosłów z koalicji Renaissance utworzonej przez partię prezydenta Francji Emmanuela Macrona, holenderskiej Partii Ludowej na rzecz Wolności i Demokracji premiera Marka Ruttego czy grupy Belga Guya Verhofstadta, który do niedawna był liderem liberałów w PE.",,
Szczyt USA – Korea Północna. Trump wymusi na Kimie denuklearyzację?,"Dziś na Wietnamie, tak jak w czerwcu zeszłego roku na Singapurze, skupiają się oczy całego świata. Oczekuje się, że drugi szczyt przywódców USA i Korei Północnej przyniesie konkretne rezultaty w kwestii denuklearyzacji Półwyspu Koreańskiego. Obaj liderzy będą mieli okazję dokładnie omówić szczegóły sporu, gdyż podczas szczytu będą rozmawiać aż pięciokrotnie.","Swoją wizytę w stolicy Wietnamu – Hanoi – amerykański prezydent Donald Trump rozpoczął w środę od spotkania z prezydentem Nguyenem Phu Trongiem i premierem tego kraju Nguyenem Xuanem Phuc, którym podziękował za organizację rozpoczynającego się wieczorem szczytu. Następnie miało miejsce spotkanie Donalda Trumpa i Kim Dzong Una, podczas którego liderzy uścisnęli sobie dłonie, a następnie pozowali do zdjęć na tle flag swoich krajów.Podczas spotkania amerykański prezydent podkreślił, że chciałby ujrzeć, jak Korea Północna wykorzystuje swój „ogromny potencjał” gospodarczy, oraz jej w tym pomóc. – Sprawimy, że to się stanie – zapowiedział. Trump pozytywnie wypowiedział się na temat swojego pierwszego szczytu z Kimem i wyraził nadzieję, że rozpoczęty w środę drugi szczyt będzie równie, a nawet bardziej produktywny. Na czwartek zaplanowano dalsze rozmowy.   Po szczycie w Singapurze, w czerwcu zeszłego roku, amerykański prezydent mógł mieć powody do zadowolenia. Po tym, jak udało się doprowadzić do przełomowego spotkania z Kim Dzong Unem i ten zadeklarował chęć całkowitej denuklearyzacji Półwyspu Koreańskiego, mogło się wydawać, że wszystko idzie w dobrym kierunku i uda się w tym rejonie dokonać rzeczy, która do niedawna wydawała się niemożliwa. Z dzisiejszej perspektywy widać, że chociaż doszło do deeskalacji konfliktu, to do osiągnięcia głównego celu – czyli przeprowadzenia procesu rozbrojenia nuklearnego – jest tak samo daleko, jak było.    Amerykańskie agencje i ONZ-owscy eksperci informują, że na razie Korea Północna zaprzestała testów nuklearnych, jednak nie rozpoczęła procesu rozbrojenia. Problemem jest to, że obie strony inaczej wyobrażają sobie proces denuklearyzacji – Waszyngton chce likwidacji programu zbrojeń jądrowych Pjongjangu, ten zaś uzależnia to od stopniowego zmniejszania sankcji. Pjongjang  domaga się też wycofania ponad 28 tysięcy żołnierzy Stanów Zjednoczonych z Korei Południowej. Od czerwca zeszłego roku trwa przeciąganie liny. Nie udało się ogłosić wiążących uzgodnień w kwestii  procesu denuklearyzacji. Co więcej, w tym okresie co jakiś czas reżim północnokoreański groził palcem, że może zrezygnować ze zrealizowania deklaracji, jeśli USA nie wykażą się „dobrymi chęciami”. Waszyngton zaś wciąż surowo domaga się respektowania, przede wszystkim przez wspierające KRLD Chiny czy Rosję, narzuconych na Północ sankcji.    Przed wylotem do Wietnamu Donald Trump był optymistą. – Chcemy denuklearyzacji. Myślę, że to może być bardzo dobre spotkanie. Myślę, że będziemy mieli naprawdę wspaniały szczyt – mówił amerykański przywódca, przed wejściem do Air Force One w bazie wojskowej Andrews pod Waszyngtonem. Wcześniej Trump pisał na Twitterze, że jeśliby Korea Północna zrezygnowała z broni jądrowej, to mogłaby stać się jedną z „wielkich potęg gospodarczych”.    Wybór Wietnamu nie jest w przypadku rozmów z KRLD kwestią przypadku – jest to zachęta dla Kima, by rządzona przez niego Korea przeszła podobną transformację co ten kraj i stała się kolejnym „azjatyckim tygrysem”. Pomimo optymistycznych zapowiedzi głoszonych przed szczytem, należy pamiętać, że w ostatnim czasie amerykański przywódca oświadczył, że będzie zadowolony, jeśli Północ będzie w dalszym ciągu powstrzymywać się od testów broni jądrowej i rakiet.    Oczekiwania wydaje się też studzić amerykański sekretarz stanu Mike Pompeo, który powiedział w wywiadzie dla telewizji Fox News, że liczy na to, że podczas rozmów w Hanoi uda się dokonać „znaczącego kroku”, i zaznaczył przy tym, że „może nie wszystko uda się w tym tygodniu”. Nie wiadomo jednak, czy obniżanie oczekiwań nie jest celowym działaniem Donalda Trumpa, tak żeby w przypadku osiągnięcia konkretnych zapewnień i deklaracji na szczycie obwieścić je jako swój wielki sukces. Jeśli zaś do nich nie dojdzie – nie dać kolejnego argumentu swoim politycznym przeciwnikom. Nie zmienia to jednak faktu, że oczekiwania wobec szczytu – czyli osiągnięcie konkretnego harmonogramu procesu denuklearyzacji Półwyspu Koreańskiego – są bardzo duże.    Przypuszcza się również, że USA i Korea Północna mogą podpisać deklarację zakończenia wojny koreańskiej z lat 1950-1953, na czym od lat zależy północnokoreańskiemu reżimowi. Nie byłby to co prawda formalny układ pokojowy, ale mógłby być uważany za kolejny krok w stronę normalizacji relacji pomiędzy Waszyngtonem a Pjongjangiem.    O czym nie będzie mowy podczas szczytu w Hanoi? Zapewne nie ma co liczyć na pojawienie  się na nim tematu łamania praw człowieka w KRLD. Reżim w Pjongjangu jest jednym z najbardziej zbrodniczych na świecie, sprawuje totalitarną kontrolę nad społeczeństwem, a duża jego część znajduje się w obozach pracy. Na porządku dziennym są gwałty, tortury i bicie, a także publiczne egzekucje. Międzynarodowe organizacje alarmują, że pomimo ocieplenia relacji z Północą kwestia praw człowieka nie uległa w tym kraju poprawie. Autor jest dziennikarzem Polskiego Radia.",,
"Szubartowicz: Poprawność polityczna kwitnie. „Nie świruj, idź na wybory” to świetna akcja","Sympatyzujący z opozycją dziennikarz i publicysta Przemysław Szubartowicz uważa spoty parodiujące osoby chore psychicznie za „świetną akcję”. Jego zdaniem trwa „lewicowo-symetryczno-pięknoduchowsko-pisowskie oburzenie” na kampanię „Nie świruj, idź na wybory”. W tweecie stwierdził, że krytycy całej akcji chorują na poprawność polityczną. Dla podparcia tej tezy przypomniał wpis Krzysztofa Śmiszka, partnera Roberta Biedronia, który rok wcześniej zarzucił publicyście rasizm.","We wrześniu 2018 r. Szubartowicz napisał: „lewica odkrywa Amerykę, że PO popiera tzw. kompromis aborcyjny”. W odpowiedzi na to jeden z liderów Wiosny Krzysztof Śmiszek stwierdził, że zwrot „odkrywanie Ameryki” jest już „powszechnie uznane za rasistowski neokolonializm”.",,
Łukaszenka o wspólnej walucie z Rosją: Nie jesteśmy przeciw,"– Nie jesteśmy przeciwni wspólnej walucie, ale to powinna być waluta wspólna, a nie pieniądz rosyjskiego Banku Centralnego – powiedział w piątek prezydent Białorusi Alaksandr Łukaszenka o scenariuszu większej integracji jego kraju z Rosją.","– Powinno być centrum emisyjne, utworzone na równych warunkach. Jeśli przytaczany jest przykład UE, to dobrze – na zasadach UE. Żeby były równe warunki i jednakowe podejście – mówił Łukaszenka na spotkaniu z obecnym i poprzednimi ministrami spraw zagranicznych Białorusi. Spotkanie, relacjonowane przez agencję BiełTA, odbyło się z okazji 100-lecia białoruskiej dyplomacji. Łukaszenka odniósł się do możliwych scenariuszy pogłębienia integracji z Rosją w ramach państwa związkowego, na którą nalega Moskwa. – Związek – proszę bardzo. Zjednoczenie – proszę, tylko o tym powinni decydować ludzie, a nie my. My nie odrzucamy żadnej z tez. Jeśli ktoś zaczyna mówić o zjednoczeniu, to od razu prosto z mostu: wprowadźmy wspólną walutę – mówił Łukaszenka. Zapewniał, że jego rodaków nie da się skłócić z Rosjanami, a reakcja Białorusi powinna być „spokojna i ukierunkowana”. – Powinniśmy bronić swojej suwerenności i niepodległości – podkreślał prezydent. – Nie jesteśmy przeciw Rosjanom, Polakom czy Litwinom. Chcemy być w każdym sojuszu, ale mieszkać w swoim własnym mieszkaniu. My to mieszkanie mamy – oświadczył. Według Łukaszenki obecna sytuacja w relacjach z Rosją nie jest „krytyczna”, jednak pewne kręgi próbują im zaszkodzić. – Ludzie we władzach (w Rosji) zajęli określone stanowisko i naciskają nawet na własnego prezydenta Putina – ocenił. Zdaniem Łukaszenki nie ma podstaw, by zmieniać kierunki polityki zagranicznej prowadzonej przez Białoruś. Na konferencji prasowej w środę szef rosyjskiej dyplomacji Siergiej Ławrow powiedział, że „na razie” nie da się stworzyć wspólnej konstytucji, sądów i parlamentu Rosji i Białorusi, co przewiduje umowa o powstaniu państwa związkowego z 1999 r. W ostatnich tygodniach Rosjanie bardziej zdecydowanie niż wcześniej domagają się od Mińska realizacji postanowień tej umowy, która zakłada bardzo daleko posuniętą integrację, jednak nie została nigdy w pełni zrealizowana. Od kontynuowania procesów integracyjnych Moskwa uzależnia dalszą pomoc gospodarczą dla Mińska, co na Białorusi jest odbierane jako „ultimatum”. Część ekspertów mówi o groźbie „wchłonięcia” zachodniego sąsiada przez Rosję. Ławrow doprecyzował, że w czasie ostatnich rozmów prezydentów obu krajów Rosja mówiła o tych zapisach umowy związkowej, które „dotyczą bardzo konkretnych i praktycznych spraw w sferze gospodarki i handlu”. – Chodzi o przewidziane przez tę umowę działania na rzecz utworzenia wspólnej jednostki pieniężnej, wspólnej polityki kredytowo-pieniężnej, polityki podatkowej. Te sprawy są bezpośrednio związane z relacjami gospodarczymi w ramach państwa związkowego – powiedział Ławrow.",,
Friedman o rosnącym znaczeniu Polski: Ten proces właśnie trwa,"– Rumuni i Polacy mają swoje interesy narodowe, by doprowadzić do tego, aby Europa nie została zdominowana militarnie przez żadną pojedynczą siłę – powiedział w programie „Minęła 20” George Friedman, politolog.","George Friedman już przed laty pisał, że znaczenie Polski dla regionu wzrośnie w nadchodzącym czasie. W TVP Info stwierdził, że ten proces właśnie trwa. – Rosja nie może sobie poradzić z upadkiem, do którego została doprowadzona w 1992 r. Rosjanie chcą zachować swoje strefy buforowe – powiedział. W jego opinii, gdyby rosyjska strefa wpływu posuwała się na zachód, Polacy i Węgrzy byliby tym zaniepokojeni. – Istnieje naturalna potrzeba tych państw, żeby się temu oprzeć – mówił politolog.  Politolog podkreślił, że Rumuni i Polacy mają interes narodowy w doprowadzeniu do tego, aby Europa nie została zdominowana militarnie przez żadną pojedynczą siłę. ",,
Borusewicz: Stajemy się bogatsi. Polska idzie do góry,"– Stajemy się bogatsi, bo i u was i u nas idziemy do góry. Kiedyś byliśmy poniżej 50 proc. średniej unijnej, w tej chwili Polska to przynajmniej 74 proc. średniej unijnej i tak wygląda dochód narodowy na osobę. To jest wzrost, znaczący wzrost. To dzięki naszej pracy, ale też dzięki dobremu zagospodarowaniu funduszy unijnych – powiedział wicemarszałek Senatu Bogdan Borusewicz podczas wystąpienia w litewskim Sejmie w 15. rocznicę wstąpienia Litwy do Unii Europejskiej.","Zwracając się do litewskich parlamentarzystów Bogdan Borusewicz podkreślił, że łączy nas nie tylka Unia Europejska, „ale także łączy nas też kawał drogi historycznej”.– Jesteśmy w Unii Europejskiej od 15 lat nasze życie nasze losy są związane z Unią Europejską – powiedział marszałek i zaznaczył, że nie możemy sobie wyobrazić „takiej sytuacji, kiedy nie jesteśmy w Unii Europejskiej”.  – Unia stała się dla nas naturalnym miejscem – podkreślił. Zaznaczył, że Unia Europejska „to nie proste zsumowanie narodowych egoizmów”, bo „jeżeli było by to proste zsumowanie, to nie byłoby Unii Europejskiej”.– Unia Europejska to także wartości. To także demokracja i przestrzeganie praworządności. I nie należy traktować oceny tej sytuacji w naszych krajach jako ingerencji z zewnątrz – podkreślił marszałek. Według niego, jeżeli ktoś tak to odbiera, to znaczy, że traktuje swój kraj, jakby był on poza Unią Europejską. „Przyjdzie czas, kiedy będziemy musieli dawać więcej, niż otrzymujemyMarszałek wspomniał, że Unia wielu ludziom kojarzy się z dobrobytem. I według marszałka tak jest, że „Unia jest kręgiem państw, gdzie ten dobrobyt jest większy niż gdzie indziej”. Jak zaznaczył, zarówno Litwa, jak i Polska, w tej chwili w sposób bardzo znaczący  korzystają finansowo z uczestnictwa w Unii, co bardzo zmieniło obydwa kraje. Ale według marszałka, przyjdzie czas, kiedy „my będziemy musieli dawać więcej, niż otrzymujemy, wtedy kiedy staniemy się bogatsi”.   Zdaniem marszałka, Unia Europejska to także zwiększenie naszego bezpieczeństwa.   – Wejście do Unii Europejskiej, oprócz NATO, to jest wyjście z szarej strefy, w której przez pewien czas byliśmy, do strefy znacznie bezpieczniejszej”.Bogdan Borusewicz podczas wystąpienia w litewskim parlamencie przypomniał, że wsparcie polskiego społeczeństwa dla Unii Europejskiej w ciągu ostatnich lat wzrosło o 20 proc. Jak zaznaczył wynosi ono obecnie 91 procent. Marszałek na zakończenie zaznaczył, że „bycie w Unii Europejskiej, to nie tylko kwestia pieniędzy, tylko kwestia ekonomii, gospodarki, to jest kwestia bezpieczeństwa naszych państw i naszych obywateli”.  Na koniec wyraził radość z okazji wspólnego świętowania 15. rocznicy wejścia Polski i Litwy do Wspólnoty. Wcześniej w litewskim parlamencie przemawiał marszałek Sejmu Marek Kuchciński. Polską delegację na Litwie reprezentują marszałek Sejmu Marek Kuchciński,  wicemarszałek Senatu Bogdan Borusewicz oraz Ambasador Rzeczypospolitej Polskiej w Republice Litewskiej Urszula Doroszewska. W południe polska delegacja weźmie udział w ceremonii wciągnięcia flag na maszt na Placu Niepodległości przed gmachem litewskiego parlamentu. Później polska delegacja złoży wieniec przy Mauzoleum Matki i Serca Syna na cmentarzu na Rossie.",,
Min. Błaszczak o gen. Różańskim: On się wpisuje w politykę rosyjską,"– Generał Mirosław Różański kwestionuje zasadność (utworzenia stałej wojskowej bazy USA w Polsce), strasząc Rosją. On się wpisuje w politykę rosyjską – powiedział w Programie 3 Polskiego Radia minister obrony narodowej Mariusz Błaszczak. Polityk odniósł się w ten sposób do krytyki zabiegów wykonywanych w celu utworzenia na terenie państwa stałej bazy wojsk amerykańskich.","Były wojskowy gen. Mirosław Rózański krytykuje próby polskiego rządu, zmierzające na uzyskanie porozumienia ze stroną amerykańską o utworzeniu w Polsce stałej bazy wojskowej. Jak wskazywał generał takie działanie może „zwolnić Rosję z przestrzegania dokumentu o porozumieniu NATO-Rosja z Paryża 1997 r. „To już spotęguje zagrożenie naszego bezpieczeństwa” – napisał Różański. – To były dowódca Rodzajów Sił Zbrojnych RP, który kwestionuje zasadność, strasząc Rosją. On się wpisuje w politykę rosyjską – ocenił minister Błaszczak. Jego zdaniem „sprawa polski musi być stawiana ponad podziałami politycznymi”, a słowa Różańskiego wpisują się w nurt polityczny Kremla i stawiają generała go „wyraźnie po stronie Putina”.",,
Romney zabiega o głosy Latynosów,"Kandydat Republikanów do Białego Domu – Mitt Romney – stara się zjednać sobie sympatię hiszpańskojęzycznych wyborców, rosnącej w siłę mniejszości etnicznej, która w zdecydowanej większości popiera prezydenta Baracka Obamę.","Romney wygłosił przemówienie na dorocznej konferencji U.S. Hispanic Chamber of Commerce, organizacji reprezentującej interesy latynoskiego biznesu. W wystąpieniu w latynoskiej Izbie Handlowej Romney podkreślił, że powolny wzrost gospodarki i bezrobocie uderzają szczególnie w Latynosów, i obiecywał, że jeśli zostanie prezydentem, poprawi ich sytuację materialną.– Wszyscy są narażeni na dolegliwości związane z problemami tej gospodarki, ale hiszpańskojęzyczna społeczność ucierpiała z ich powodu szczególnie. W biedzie żyje dziś ponad 2 miliony więcej Latynosów niż wtedy, gdy prezydent Obama obejmował rządy – powiedział kandydat GOP.Romney zraził sobie Latynosów zapowiedziami twardej polityki przeciw nielegalnej imigracji. W czasie republikańskich prawyborów wezwał obcokrajowców bez prawa pobytu w USA, aby się „sami deportowali”.Zapowiedział też, że jeśli zostanie prezydentem, zawetuje ustawę „DREAM” (skrót od jej angielskiej nazwy, ale też „marzenie”), która – według projektu czekającego na uchwalenie w Kongresie – ma otworzyć młodym nielegalnym imigrantom drogę do legalizacji pobytu i pracy w USA, a z czasem nawet  obywatelstwa amerykańskiego.Ustawa utknęła w Kongresie, zablokowana przez Republikanów. W lipcu jednak Obama, w drodze rozporządzenia prezydenckiego, wstrzymał deportacje młodych nielegalnych imigrantów i stworzył im możliwość starań o legalizację.W praktyce korzystają na tym głównie imigranci z Meksyku i innych krajów Ameryki Łacińskiej, skąd przez zieloną granicę przybywa najwięcej cudzoziemców.Według sondaży ponad 63 procent Latynosów popiera Obamę i tylko ok. 35 procent Romneya. Republikanie liczą jednak, że choćby niewielkie zmniejszenie tej przewagi w kluczowych „swing states”, czyli stanach, gdzie szanse obu kandydatów są wyrównane, jak Ohio czy Floryda, może przechylić szalę na korzyść Romneya.Obama tymczasem prowadził w poniedziałek kampanię wyborczą w Ohio. Odwiedził tam Cincinnati, miasto położone w regionie, którego mieszkańcy tradycyjnie popierają raczej kandydatów republikańskich.",,
Prezes PiS odpisał na list Emilii Sz. Pomógł jej w sprawie kontaktów z dziećmi,"Emilia Sz., kobieta która miała uczestniczyć w akcji dyskredytowania niektórych sędziów, dwukrotnie napisała list do prezesa PiS Jarosława Kaczyńskiego. Pierwsza korespondencja, na którą zareagował Kaczyński, dotyczyła córek Tomasza Szmydta i kontaktów z ojcem. W drugim piśmie Emilia napisała, że czuje się pokrzywdzona przez wymiar sprawiedliwości i byłego już wiceministra Łukasza Piebiaka.","„Gazeta Wyborcza” ujawniła w środę list, podpisany przez Jarosława Kaczyńskiego. Pismo jest odpowiedzią na pismo od Emilii Sz., która miała brać udział w akcji oczerniania sędziów w sieci.„Z treści listu wynika, że czuje się Pani pokrzywdzona działaniami wymiaru sprawiedliwości, ale także Pana Łukasza Piebiaka, Podsekretarza stanu w Ministerstwie Sprawiedliwości” – napisał prezes PiS i poprosił „o sprecyzowanie problemu”.W dalszej części napisał, że „jeśli będzie Pani oczekiwała ode mnie wsparcia, którego mógłbym udzielić, działając w ramach uprawnień przysługujących parlamentarzystom, proszę o informację o zajętym stanowisku oraz sprecyzowanie problemu”.Dalej Kaczyński przypomniał, że to drugi list, jaki dostał od Emilii Sz. Jak czytamy, wiosną 2017 r. pomógł jej w sprawie postępowania dotyczącego ustalenia kontaktów małżonka, Tomasza Szmydta, z małoletnimi córkami.",,
"Szef związku pracodawców: Nie ma już biednych dzieci, teraz kurs na rozwój",Zmiana premiera oznacza przesunięcie akcentów ze spraw społecznych – które w dużej mierze zostały załatwione – na sprawy gospodarcze i rozwojowe – ocenił prezes Związku Przedsiębiorców i Pracodawców Cezary Kaźmierczak.,"– Wydaje mi się, że PiS uznał, iż pewne cele bardziej społeczne zostały osiągnięte, a w tej chwili nasza pozycja musi się budować na wzroście gospodarczym. I pewnie PiS uznał, że Mateusz Morawiecki jest najlepszą gwarancją, żeby taki wzrost osiągnąć – powiedział Kaźmierczak. Jego zdaniem rząd Beaty Szydło spowodował, że „pewne sprawy społeczne zostały załatwione”. Jak mówił, z jego perspektywy wygląda to tak, że pewne drastyczne rzeczy w Polsce się skończyły, jak np. „że przestaliśmy zbierać na biedne dzieci, bo nie ma biednych dzieci, przynajmniej w mojej gminie”. – PiS uznał, że misja premier w tym zakresie została wyczerpana i kurs teraz będzie mocno skierowany na rozwój – dodał.Jednocześnie Kaźmierczak ocenił, że przed serią wyborów PiS być może chce sięgnąć po wyborców środka, a „Mateusz Morawiecki jest chyba do tego dobrą osobą”. Zauważył też, że przyspieszenia mogą doznać pewne inicjatywy Morawieckiego jako ministra, jak choćby „konstytucja dla biznesu”, o których wiadomo, że dotychczas były blokowane i opóźniane.",,
Spotkanie Trump – Orban. Prezydent USA pochwalił sojusznika. „Jest trochę jak ja”,"Premier Węgier Viktor Orban złożył wizytę w Białym Domu. Prezydent USA Donald Trump pochwalił gościa za jego zaangażowanie w ochronę bezpieczeństwa swojego kraju. Orban oświadczył zaś, że celem jego wizyty w USA jest rozwinięcie strategicznego sojuszu między Waszyngtonem a Budapesztem.","– Robi pan dobrą robotę i zagwarantował pan bezpieczeństwo swojemu krajowi – oznajmił Trump na konferencji prasowej po spotkaniu z węgierskim premierem w Białym Domu. – Jest twardy, ale szanowany – dodał o Orbanie.Amerykański prezydent z uznaniem wypowiedział się też o wysiłkach węgierskiego rządu w sferze zapobiegania nielegalnej migracji. Ocenił, że zjawisko to stwarza ogromne problemy i poszczególne kraje na różne sposoby próbują mu zapobiegać – napisała węgierska agencja MTI.– Orban jest, jak się wydaje, trochę kontrowersyjny, jak ja, ale to nie szkodzi – dodał Trump. Według MTI prezydent USA powiedział też, że Węgry są dobrym członkiem NATO.Orban zaznaczył zaś, że oba kraje podejmują podobne wysiłki w wielu ważnych sferach, a wśród wspólnych tematów wymienił nielegalną migrację, walkę z terroryzmem oraz kroki na rzecz obrony społeczności chrześcijańskich.Pytany o demokratyczne reformy Orban podkreślił, że rząd Węgier działa na podstawie wypracowanej w 2011 r. konstytucji. Przypomniał, że naród kilkakrotnie wybrał obecny rząd i zapewnił, że z radością wykonuje powierzone mu zadanie.",,
Nielegalni imigranci zatrzymani,"13 Afgańczyków, którzy nielegalnie przedostali się do Polski ze wschodu, zatrzymała w nocy z piątku na sobotę w Podlaskiem Straż Graniczna. To kolejna taka grupa ujęta w tym roku przez pograniczników w tym regionie.","Nielegalni imigranci zostali zatrzymani w Lubinowie (gmina Lipsk, powiat augustowski), około półtora kilometra od granicy z Białorusią – poinformował mjr Józef Puczyński z Podlaskiego Oddziału Straży Granicznej w Białymstoku.Zatrzymani to siedmiu mężczyzn, dwie kobiety i czworo dzieci w wieku od 3 do 14 lat. – Oświadczyli, że są obywatelami Afganistanu, a granicę przekroczyli pieszo. Ich słowa potwierdziły znalezione w rejonie Nowych Bohater ślady przejścia przez linię granicy – poinformował Puczyński.Straż Graniczna wyjaśnia jak grupa dostała się do Polski. Cudzoziemcy najprawdopodobniej trafią do jednego ze strzeżonych ośrodków Straży Granicznej dla cudzoziemców, gdzie będą czekać na powrót do swojego kraju. W 2012 roku Straż Graniczna notuje wzrost liczby imigrantów, którzy próbują przedostać się do Polski. Tylko do połowy maja zatrzymano 6 grup imigrantów. W ostatnich latach zatrzymywano 1-3 grupy w ciągu roku.W ostatnich dniach pogranicznicy z placówki w Białowieży zatrzymali w Puszczy Białowieskiej grupę pięciu obywateli Gruzji w wieku od 18 do 27 lat, którzy nielegalnie przekroczyli zieloną granicę polsko-białoruską. zatrzymano ich na leśnej drodze w wyniku akcji z udziałem policji, psa tropiącego, a nawet śmigłowca.",,
CBOS: Napieralski i Kaczyński zyskują,"Bronisław Komorowski (PO) może obecnie liczyć na glosy 42 proc. badanych, natomiast chęć głosowania na Jarosława Kaczyńskiego (PiS) deklaruje 28 proc. ankietowanych – wynika z sondażu CBOS. Najwięcej ze wszystkich kandydatów – jak pokazują wyniki – zyskał Grzegorz Napieralski (SLD).","W porównaniu z badaniem tego samego ośrodka z maja, Komorowski stracił 8 punktów procentowych poparcia, a Kaczyński zyskał jeden punkt procentowy.Kandydat SLD Grzegorz Napieralski plasuje się na trzecim miejscu z 10-proc. poparciem (o 5 punktów procentowych więcej niż w maju). Janusz Korwin-Mikke (Wolność i Praworządność) może liczyć na 3 proc. głosów (o dwa punkty proc. więcej niż w maju).Dwuprocentowym poparciem cieszą się kandydat niezależny Andrzej Olechowski oraz kandydat PSL Waldemar Pawlak (obaj stracili po jednym punkcie procentowym w porównaniu w sondażem z maja). Andrzeja Leppera (Samoobrona) chce poprzeć 1 proc. badanych (spadek o 1 proc.).Zeroprocentowy wynik uzyskali Kornel Morawiecki i Bogusław Ziętek. 8 proc. badanych –pytanych, na kogo najchętniej oddaliby głos w wyborach prezydenckich – odpowiedziało: „trudno powiedzieć”. 3 proc. badanych odmówiło odpowiedzi na tak postawione pytanie.Sondaż przeprowadzono w dniach 10-16 czerwca na grupie 759 osób deklarujących, że wezmą udział w wyborach prezydenckich.",,
Bezpieka zastrasza walczących o odkłamanie historii Rosji,"Rosyjska Federalna Służba Bezpieczeństwa nakłania uczniów do zerwania współpracy ze stowarzyszeniem Memoriał – podało radio Echo Moskwy. Organizacja zajmuje się odkłamywaniem historii Rosji, walczy m.in. o prawdę o zbrodni katyńskiej.","Rozgłośnia – powołując się na oświadczenie kierownictwa stowarzyszenia – poinformowała, że przesłuchania i rozmowy dyscyplinujące są prowadzone w pierwszej kolejności z młodzieżą, która uczestniczyła w konkursie historycznym organizowanym przez Memoriał.Stowarzyszenie badające zbrodnie stalinowskie od kilku lat organizuje konkurs pod hasłem „Człowiek w historii. Rosja XX wieku”. W oświadczeniu działacze Memoriału napisali, że rozmowy dyscyplinujące przeprowadzone zostały w ponad 24 regionach Rosji, głównie w tych miejscach, z których pochodzą zwycięzcy konkursu.– Żadna presja, żadne zastraszanie nie zmuszą uczniów i nauczycieli do rezygnacji z udziału w konkursie – powiedział szef stowarzyszenia Jan Raczyński, który zwrócił uwagę, że tego typu metody przypominają „stare czasy, gdy służby bezpieczeństwa szukały antyradzieckich spiskowców”.",,
Sąd w Goeteborgu nie zgodził się na wydanie Stefana Michnika,Sąd Rejonowy w Goeteborgu nie zgodził się w czwartek na wydanie polskim władzom byłego stalinowskiego sędziego Stefana Michnika – wynika z uzyskanego przez PAP protokołu.,"Sędzia Robert Eneljung przychylił się do wcześniejszej oceny szwedzkiej prokurator Ulriki Bentelius Egelrud, która we wniosku do sądu napisała, że „nie ma możliwości wydania Polsce Stefana Michnika”. Jako powód wymieniła jego szwedzkie obywatelstwo oraz przedawnienie zarzucanych mu czynów, jakie mają być podstawą zastosowania europejskiego nakazu aresztowania. Sąd wydał postanowienie bez udziału stron.W zeszłym tygodniu szwedzka prokuratura zwróciła się do Sądu Rejonowego w Goeteborgu z wnioskiem o wydanie polskim władzom Michnika. Michnik podejrzany jest o popełnienie w 1952 i 1953 roku w Warszawie trzydziestu przestępstw stanowiących zbrodnie komunistyczne, wyczerpujących znamiona zbrodni przeciwko ludzkości. W ocenie prokuratury IPN w Warszawie przestępstwa te polegały m.in. na wydaniu bezprawnych wyroków orzekających kary śmierci wobec osób działających na rzecz niepodległego bytu Państwa Polskiego, m.in. wobec kuriera 2. Korpusu Polskiego dowodzonego przez generała Władysława Andersa oraz jednego z żołnierzy ZWZ, Armii Krajowej i Zrzeszenia „Wolność i Niezawisłość”. Prokuratura IPN podkreśla, że zarzuty wobec Michnika w tych sprawach jeszcze nie były mu stawiane.",,
"Szefernaker: Na przykładzie „Czajki” widzimy, jak skończyłaby się decentralizacja państwa","– Program przygotowany przez samorządowców PO prowadzi do osłabienia państwa. I w sytuacjach kryzysowych, takich jak dziś w Warszawie, widać, że samorząd sobie nie radzi. Jest potrzebne wsparcie państwa – powiedział w środę w TVP Info wiceszef MSWiA Paweł Szefernaker.","Wiceminister MSWiA komentował w TVP Info awarię w warszawskiej oczyszczalni „Czajka”.  Zwrócił uwagę, że dwa miesiące temu Platforma Obywatelska zaproponowała program decentralizacji państwa, przekazania wielu kompetencji w ręce samorządów, likwidację urzędów wojewódzkich, zabranie kompetencji administracji zespolonej. – I na tym przykładzie warszawskim widzimy, jak takie zarządzanie skończyłoby się po rządach PO – ocenił.  Podkreślił, że PiS wzmacnia państwo, a przykład „Czajki” pokazuje, że administracja państwa jest potrzebna. – Najlepszym przykładem jest wsparcie państwa dla samorządu warszawskiego – dodał Szefernaker.",,
Drożeje wieprzowina. Sieci handlowe nie chcą płacić wyższych cen,"Ceny żywca wieprzowego idą w górę. W połowie listopada za kilogram tucznika płacono przeciętnie 5,65 zł/kg, tj. o ponad 35 proc. więcej niż rok wcześniej. Przetwórcy mają jednak problem ze sprzedażą mięsa do sieci handlowych po wyższych cenach.","Duży popyt na wieprzowinę ze strony Chin przekłada się na wzrost cen m.in. na rynku niemieckim; w ciągu ostatnich dwóch tygodni mięso podrożało o 10 eurocentów na kg, co odbiło się również na polskim rynku. Żywiec wieprzowy podrożał o kilkanaście groszy na kg. Według danych resortu rolnictwa, średnia ceny skupu półtusz w klasie E osiągnęła w połowie listopada 7,57 zł za kilogram, podczas gdy rok wcześniej cena była na poziomie 5,50 zł/kg. Jak wyjaśnił prezes Związku „Polskie Mięso” Witold Choiński, tuczniki drożeją nie tylko w Polsce, ale w całej Europie. Powodem jest wystąpienie afrykańskiego pomoru świń (ASF) w Chinach. W tej chwili w Państwie Środka jest ogromne zapotrzebowanie na mięso, bo straty spowodowane przez ASF są olbrzymie. Oficjalnie mówi się o ponad 20 proc. spadku produkcji wieprzowiny w tym kraju, ale może to być nawet 30 proc., czyli tyle ile produkuje cała Europa – zaznaczył.  Chiny choć są największym na świecie producentem wieprzowiny, są również największym importerem tego mięsa. Obecnie przedstawiciele Chin organizują import mięsa z różnych krajów, co powoduje, że ceny m.in. wieprzowiny rosną i osiągają bardzo wysoki poziom. Dodatkowym elementem wzmacniającym popyt jest przedświąteczne zapotrzebowanie. Zwykle tuż przed świętami i w styczniu cena tuczników spada - zaznaczył. Zdaniem prezesa „Polskiego Mięsa”, szybko rosnąca cena tuczników nie jest korzystana dla rolników, bo – jak tłumaczył – „kiedyś przychodzi załamanie i problemy”. – Najlepiej gdy cena jest stabilna, opłacalna dla hodowców i dla przetwórców – argumentował. Zaznaczył, że prognozy wskazują, iż do połowy 2020 r. może utrzymać się wysoka cena wieprzowiny. – Obecnie jest jednak tak, że mimo znacznego wzrostu ceny surowca, sieci handlowe nie chcą brać pod uwagę kosztów i egzekwują ceny wynegocjowane wcześniej. W rezultacie tę „śmietankę” zbierają pośrednicy handlowi i sieci handlowe, które chcą utrzymać jak największe marże dla siebie nie patrząc na ceny surowców – mówił.Według Instytutu Ekonomiki Rolnictwa i Gospodarki Żywnościowej, we wrześniu 2019 r. przeciętna cena detaliczna mięsa wieprzowego była o 14,8 proc. wyższa niż w grudniu 2018 r. i o 12,9 proc. wyższa niż we wrześniu 2018 r. Zdaniem wiceprezesa Stowarzyszenia Rzeźników i Wędliniarzy RP Piotra Ziemanna, „to co się dzieje na rynku wieprzowiny przypomina prawdziwy Armageddon”. – Od czasu wykrycia ASF w Chinach ceny wieprzowiny w Europie i Polsce wzrosły o 100 proc. a wiele elementów nawet o 200 proc. Wiedząc na jakich marżach pracują przetwórcy w branży mięsnej widzimy ogromne zagrożenie w najbliższym czasie, w tym tak ważnym dla wszystkich Polaków okresie świątecznym – zaznaczył Ziemann. Wiceprezes zwrócił uwagę, że dla branży mięsnej problemem są obecnie „permanentne braki surowca” oraz „najwyższe w historii ceny wieprzowiny”. Wskazał również na „brak zrozumienia w sieciach handlowych, co do konieczności zmian cen w tak trudnym okresie dla firm przetwórczych”.– Na dzisiaj sklepy, hurtownie oraz wszystkie sieci handlowe nie akceptują wzrostu cen, co spowoduje brak towarów na przedświątecznych półkach lub - co przewidujemy - zalanie Polski produktami zagranicznymi – tłumaczył. – Apelujemy w imieniu całej branży mięsnej do wszystkich uczestników rynku o szybkie porozumienie handlowców z przetwórcami do czasu znormalizowania się rynku chińskiego. Jeżeli pilnie tego nie uczynimy, dramatyczna sytuacja na rynku wieprzowiny zamieni się w długotrwały kryzys a może nawet w upadek branży mięsnej w Polsce – stwierdził Ziemann.",,
Koronawirus będzie miał wpływ na polską gospodarkę,"Rozprzestrzenianie się nowego koronawirusa 2019-nCoV może mieć wpływ na gospodarkę. Zamknięte fabryki i biura, pracownicy na kwarantannie lub w domach. Może to oddziaływać także na polski biznes w Chinach – wskazuje dziennik „Puls Biznesu”.","– Gospodarka Chin jest obecnie bardzo ważna w globalnej gospodarce, a kiedy gospodarka Chin zwalnia, odczuwamy to – nie tak bardzo, jak kraje sąsiadujące z Chinami lub te, które aktywniej handlują z Chinami oraz niektóre kraje Europy Zachodniej – powiedział Jerome Powell, przewodniczący Systemu Rezerwy Federalnej USA, banku centralnego.  W związku ze wzrostem liczby przypadków zakażeń koronawirusem Chiny nałożyły ograniczenia i restrykcje dotyczące podróżowania do i z tego kraju. Zamknięto biura i szkoły, aby powstrzymać wybuch epidemii. Działania zapobiegawcze podejmują też rządy i firmy na całym świecie.  Biura podróży odwołują wyjazdy do Chin. A w ramach nadal odbywających się lotów do i z tego kraju podejmowane są wszelkie środki ostrożności i kontroli.   „Nasze programy omijają miasto Wuhan i prowincję Hubei, gdzie pojawił się wirus, to w związku z sytuacją w Chinach i dodatkowo wzmożonym ruchem, jaki zawsze towarzyszy obchodom chińskiego Nowego Roku (w tym roku przedłużonym), odwołaliśmy wyjazdy zaplanowane na ubiegły tydzień” – cytuje „Puls Biznesu” Łukasza Bukowskiego, dyrektor marketingu Ecco Holiday.  Niektóre zakłady wstrzymały czasowo produkcję w Chinach. Taką decyzję podjęła m.in. polska firma produkująca chemię budowlaną. „Selena postanowiła, biorąc pod uwagę różne okoliczności i czynniki, w tym wytyczne chińskich władz oraz dostawy materiałów, wstrzymać produkcję w zakładach w Nantong oraz Foshan Chinuri do 9 lutego” – powiedział prezes firmy Krzysztof Domarecki.  Niektórzy jednak uspokajają, że koronawirus nie będzie mieć znaczniejszego wpływu na pewne sektory gospodarki.  „Krótkookresowo pojawienie się nowego wirusa w Chinach nie będzie miało istotnego wpływu na polski przemysł motoryzacyjny. Wynika to przede wszystkim ze skali współpracy między Chinami a Polską” – powiedział dla dziennika dyrektor zarządzający Polskiej Grupy Motoryzacyjnej, Bartosz Mielecki.  Dodał, że „niewielu polskich producentów części i komponentów jest dostawcami fabryk samochodów w Chinach i niewielu z nich eksportuje na tamtejszy rynek części zamiennych. Więcej polskich firm korzysta z chińskich dostaw surowców, półproduktów lub komponentów”.",,
"Płynęli do Europy, mało nie utonęli. Włosi uratowali 1,5 tysiąca imigrantów","Było o włos od tragedii. Około 1,5 tys. imigrantów płynących z Libii zostało
uratowanych na Morzu Śródziemnym w sobotę, podczas ratowania pięciu różnych
jednostek – poinformowała  włoska straż przybrzeżna.","Cztery statki straży przybrzeżnej i jeden marynarki wojennej interweniowałypo licznych wezwaniach z telefonów satelitarnych, przechwyconych przezcentralę straży przybrzeżnej w Rzymie. Wezwania pochodziły z trzech dużychłodzi, dryfujących na wodach u wybrzeży Libii. Włoski ratunek Włoska straż uratowała setki ludzi z tych trzech łodzi. Następniezlokalizowała w tym rejonie dwie inne, które również znalazły się w opałach.Uratowano także ludzi z tych dwóch łodzi, jednak by poradzić sobie z ichprzewiezieniem do portu, wezwano jednostkę marynarki wojennej.Imigranci zostali zabrani do portów: Lampedusa, Augusta i Porto Empedocle. W ostatnich miesiącach nasiliła się fala masowej nielegalnej imigracji zwybrzeży Libii do Włoch. Łodzie i pontony z uciekinierami, w większości zAfryki Subsaharyjskiej, wysyłają z Libii handlarze ludźmi. Ich gangikontrolują wybrzeże w kraju, ogarniętym przez wewnętrzne walki i ofensywędżihadystów.  Setki ofiarW połowie marca Urząd Wysokiego Komisarza ONZ ds. Uchodźców (UNHCR)poinformował, że od początku roku na Morzu Śródziemnym podczas próbyprzedostania się do Włoch zginęło już 470 imigrantów.",,
„Gospodarka centralnie planowana” w Berlinie. Stolica Niemiec zamraża czynsze na pięć lat,"Rządząca Berlinem koalicja socjaldemokratów, Zielonych i Lewicy uzgodniła projekt ustawy, zgodnie z którym w stolicy Niemiec zostanie wprowadzony zakaz podnoszenia czynszów za wynajmowanie mieszkania. Nowe przepisy mają wejść w życie na początku 2020 r. i obowiązywać przez pięć lat. Od 2008 r. średni czynsz w Berlinie wzrósł ponad dwukrotnie. Opozycja zarzuca jednak rządzącym, że tworzą „gospodarkę centralnie planowaną”.","Projekt zakłada zamrożenie stawek na poziomie z 18 czerwca 2019 r. – od 5,95 do 9,80 euro za metr kwadratowy. Po dwóch latach będzie możliwość podwyżki uwzględniającej inflację – o 1,3 proc. Dopuszczono także podwyżki związane z modernizacją budynku, ale nie większe niż o 1 euro za metr kwadratowy.„Przez kolejne pięć lat już żaden najemca w Berlinie nie będzie musiał obawiać się, że straci dach nad głową z powodu kosmicznego czynszu albo wysokich kosztów modernizacji” – napisała na Twitterze berlińska senator ds. budownictwa i rozwoju miasta Katrin Lompscher z Lewicy.Rządzący stolicą Niemiec liczą, że nowe przepisy pozwolą „odetchnąć” rynkowi nieruchomości w mieście. Projekt ostro skrytykowały jednak opozycyjne w Berlinie CDU i FDP. Poseł pierwszego z ugrupowań Jan-Mario Luczak oświadczył, że narzucane przez państwo wysokości czynszy, a nawet „urzędowo obniżane”, to „gospodarka centralnie planowana”. Także Berlińska Izba Przemysłowo-Handlowa ostrzega, że w następstwie nowych przepisów może spaść liczba prywatnych inwestycji w modernizację nieruchomości.",,
Demontaż pomp tłoczących ścieki do zapasowego rurociągu „Czajki”,"W poniedziałek rozpoczął się demontaż pomp, które tłoczyły ścieki do zapasowego rurociągu zbudowanego po awarii kolektorów odprowadzających nieczystości z lewobrzeżnej Warszawy do oczyszczalni „Czajka” znajdującej się po prawej stronie Wisły – poinformował rzecznik Państwowego Gospodarstwa Wodnego Wody Polskie Sergiusz Kieruzel.","Pod koniec sierpnia doszło do awarii dwóch kolektorów odprowadzających ścieki do oczyszczalni „Czajka”. Miejskie Przedsiębiorstwo Wodociągów i Kanalizacji zdecydowało, by zrzucać nieczystości do Wisły. W reakcji na to premier Mateusz Morawiecki podjął decyzję o budowie tymczasowego rurociągu, którym ścieki były przepompowywane do oczyszczalni. Na zlecenie MPWiK naprawiono kolektory. W sobotę popłynęły nimi ścieki. Bypass tworzyły dwie nitki rurociągu o długości ponad 1 km każda i średnicy 1 m. Przerzut zanieczyszczeń do obu rur zapewniał układ pomp. W jego skład wchodziło 12 tego typu urządzeń. Obecnie są one wymontowywane. – Zgodnie z harmonogramem, demontaż rurociągu rozpocznie się w czwartek – powiedział Kieruzel. Wyjaśnił, że pierwszy zostanie rozebrany odcinek, który został ułożony na moście pontonowym przez Wisłę. – To umożliwi wojskom inżynieryjnym demontaż przeprawy i spławianie jej części – dodał rzecznik Wód Polskich. Całość instalacji awaryjnego bypassu wybudowanego w 10 dni kosztowała 35 mln zł netto.",,
Jacek Sasin: Narracja Nowoczesnej okazała się kłamstwem,"– Nowoczesna powstała po to, by pokazać, że są środowiska liberalne przeciwne polityce PO. W momencie powstania Koalicji Obywatelskiej w jednym worku znalazła się .N i PO i ta cała narracja okazała się kłamstwem, okazało się że nie ma różnic – powiedział w „Woronicza 17” szef Komitetu Stałego Rady Ministrów Jacek Sasin. Politycy w TVP Info skomentowali rozłam w Nowoczesnej i utratę z jej szeregów kilku posłów na rzecz nowego klubu PO KO.","W środę z klubu Nowoczesnej odeszło siedmioro posłów – szefowa klubu Kamila Gasiuk-Pihowicz, Kornelia Wróblewska, Elżbieta Stępień, Krzysztof Truskolaski, Paweł Kobyliński, Michał Jaros, Marek Sowa. Przeszli oni do nowo powstałego klubu parlamentarnego Platforma Obywatelska – Koalicja Obywatelska. Szeregi nowego klubu zasilił także Piotr Misiło, który został w ostatni piątek wyrzucony z Nowoczesnej. Środowe odejścia posłów sprawiły, że klub Nowoczesnej w Sejmie przestał istnieć i stał się kołem.Wydarzenia z Sejmu skomentowali w programie „Woronicza 17” w TVP Info politycy. Minister Jacek Sasin wskazywał, że Nowoczesna wchodząc najpierw w koalicję z PO w wyborach samorządowych, a następnie będąc częściowo przez Platformę wchłonięta, zaprzeczyła własnym pierwotnym założeniom, którymi miały być m.in. sprzeciw wobec rządów PO i alternatywa dla wyborców liberalnych.  – Jedynym wspólnym programem tej koalicji jest „anty-PiS”, zbudowanie przekazu nienawiści do partii rządzącej. Wszystko inne zeszło na dalszy plan. Nie wiem jak miałby wyglądać rząd Koalicji Obywatelskiej – zastanawiał się Sasin.Odnosząc się do długów Nowoczesnej minister wskazywał, że ma nadzieję, iż „Nowoczesna będzie spłacać swoje zobowiązania”. – Trudno się pogodzić z tym, żeby te długi spłacali obywatele, którzy nie zgadzają się z celami tej partii – mówił.Zdaniem Joanny Schmidt z partii Teraz! „Nowoczesna jako partia istnieje, ale zadano jej śmiertelny cios”. – Likwidacja klubu parlamentarnego to bardzo duża strata dla tego ugrupowania. Nie rozumiem retoryki PO, która nie zauważyła, że zabiła KO. Nie trzeba robić KO samej ze sobą. Mamy dwóch liderów Schetynę i Lubnauer. Zostało absolutnie zaprzepaszczone zaufanie, które było budowane – mówiła Schmidt, była posłanka Nowoczesnej.– Zawsze były tarcia w .N, jak blisko być KO. Schetyna tak przytulił Nowoczesną, że połamał jej kości. Ja uważam, że Koalicja Obywatelska nie pokona Prawa i Sprawiedliwości – mówiła. – KO pokazała, że musi powstać szerszy blok, ale musi zostać zachowana tożsamość partii – stwierdziła Schmidt. Kolejnym politykiem, komentującym sejmowe roszady w klubach był były senator PO, a obecnie członek PSL Jan Filip Libicki. – To, co się stało z Nowoczesną, to zwolennikom tej jednej listy wyborczej opozycji utrudnia przekonywanie tych, którzy są sceptyczni do takiej wspólnej listy – mówił Libicki. – Zamiast uporczywej terapii w stosunku do Nowoczesnej dokonano eutanazji – stwierdził senator.Zdaniem Pawła Sałka z kancelarii prezydenta wydarzenia minionego tygodnia w Sejmie pokazały, że lewica w przeciwieństwie do prawicy coraz bardziej się dzieli. – Dzisiaj mamy na scenie politycznej Zjednoczoną Prawicę i ona się dobrze trzyma. Natomiast w układzie liberalno-lewicowym mamy kilkanaście partii i tam jest ogromny podział, tam nie ma zgody – ocenił Sałek. – Ja jestem po pięciu latach współpracy z PO w województwie śląskim  i jestem odporny na tego typu działania. Nie są mi obce tego typu praktyki. Szukamy dziś koalicji lewicowej – powiedział Marek Balt z SLD, pytany o wchłonięcie posłów .N do KO PO.",,
SLD pyta Sikorskiego o tablice,"Nie milkną kontrowersje związane z zamianą tablic na kamieniu upamiętniającym katastrofę pod Smoleńskiem. Klub SLD domaga się zwołania posiedzenia sejmowej
Komisji Spraw Zagranicznych z udziałem szefa resortu Radosława Sikorskiego. Lewica chce, by minister Sikorski wyjaśnił, dlaczego przez pół roku MSZ nie zrobiło nic w sprawie spornej tablicy. Radosław Sikorski zapytany o postulat SLD odpowiedział krótko: –  MSZ ani tej tablicy nie zawieszało, ani nie usuwało. Więc myślę, że ci, którzy swoimi jednostronnymi działaniami prowadzą do konfliktu, mają sobie sporo do zarzucenia .","Jak powiedział na konferencji prasowej szef sejmowej KomisjiObrony Narodowej Stanisław Wziątek z SLD, incydent ten „powinien jaknajszybciej przejść do historii”. Wziątek podkreślił jednak, że powinniśmy wyciągać zniego wnioski. – Żądamy, by minister spraw zagranicznych wyjaśnił tę sytuację .Szef komisji zwrócił uwagę, że tablica w miejscu ubiegłorocznej katastrofy zostałazamontowana przez rodziny ofiar i „był to wielki akt serca”. –  Ale przez półroku nasz MSZ nie robiło nic, by znaleźć porozumienie z Rosjanami. To skandali dlatego żądamy, by minister spraw zagranicznych wyjaśnił tę sytuację iprzedstawił jak doszło do tego, że postawiono prezydenta i rodziny ofiar wbardzo trudnej sytuacji – zaznaczył poseł SLDRzecznik SLD Tomasz Kalita poinformował, że w związku z tym klub Sojuszuzwrócił się do szefa Komisji Spraw Zagranicznych Sejmu, Andrzeja Halickiego ozwołanie posiedzenia komisji w tej sprawie.Szef resortu spraw zagranicznych, który przebywa w Luksemburgu odniósł się do postulatu SLD. –  MSZ ani tej tablicy nie zawieszało, ani nie usuwało. Więc myślę, że ci, którzy swoimi jednostronnymi działaniami prowadzą do konfliktu, mają sobie sporo do zarzucenia  – powiedział minister.O zmianie tablicy opinia publiczna dowiedziała się w sobotę rano, wprzeddzień pierwszej rocznicy katastrofy smoleńskiej. Na nowej dwujęzycznejtablicy znajduje się teraz napis: „Pamięci 96 Polaków na czele z prezydentemRzeczypospolitej Polskiej Lechem Kaczyńskim, którzy zginęli w katastrofielotniczej pod Smoleńskiem 10 kwietnia 2010 roku”.Poprzednia tablica informowała, że ofiary katastrofy zginęły „w drodze nauroczystości upamiętnienia 70. rocznicy sowieckiej zbrodni ludobójstwa wLesie Katyńskim dokonanej na jeńcach wojennych, na oficerach Wojska Polskiegow 1940 r.”. Przed kamieniem z nową już tablicą kwiaty składała w sobotępierwsza dama Anna Komorowska, która przyjechała do Smoleńska z pielgrzymkąbliskich ofiar katastrofy. Z kolei w poniedziałek prezydent Polski BronisławKomorowski złożył – z prezydentem Rosji – wieniec nie przy tablicy, a przybrzozie, w której utkwił odłamek Tu-154M, który rozbił się tam 10 kwietnia2010 r.",,
Rozsyłał do urzędów substancję radioaktywną. Dostał dożywocie,"Wyrok dożywocia za terroryzm zapadł na Słowacji. Usłyszał go mężczyzna, który wysyłał do instytucji publicznych, w tym siedziby ministerstwa i sądów, koperty z substancją radioaktywną – amerykiem.","Stefan K. wysłał w 2016 r. ameryk do kilku sądów krajowych, ministerstwa sprawiedliwości i do komendy powiatowej policji. Do listów dołączał groźby pod adresem sędziów, prokuratorów i policjantów.  Mężczyzna został skazany za terroryzm oraz produkcję i posiadanie materiałów jądrowych i substancji radioaktywnych. Na szczęście w wyniku jego działań nikomu nic się nie stało – zaznacza agencja Associated Press.  Rzeczniczka sądu poinformowała, że skazany utrzymuje, że jest niewinny i już złożył odwołanie od wyroku. Rozpatrzy je słowacki Sąd Najwyższy.",,
USA zamknięte dla uchodźców. Dekret imigracyjny Trumpa wchodzi w życie,"Od dziś Stany Zjednoczone ograniczają przyjmowanie uchodźców oraz wpuszczanie na swoje terytorium obywateli sześciu krajów muzułmańskich. To efekt niedawnej decyzji Sądu Najwyższego, który pozwolił na wejście w życie głównych zapisów dekretu imigracyjnego prezydenta Donalda Trumpa.","Ograniczenie imigracji dotyczy sześciu krajów Afryki Północnej i Bliskiego Wschodu - Iranu, Syrii, Sudanu, Libii, Somalii oraz Jemenu. Obywatele tych państw przez 3 miesiące nie będą mogli uzyskać wizy do Stanów Zjednoczonych. Wyjątek zrobiono dla osób mających bliskie związki rodzinne lub biznesowe z USA.  Dziś zostaje również zawieszony na cztery miesiące program przyjmowania przez Stany Zjednoczone uchodźców z całego świata. Również w tym przypadku wyjątkiem objęte są osoby posiadające bliskie związki z osobami lub podmiotami znajdującymi się na terytorium USA.",,
"Suski o Grabcu: Znamy PO z różnych zapowiedzi, które później nie są realizowane","Rzecznik PO Jan Grabiec w sprawie Romana Smogorzewskiego „zachował się nie tak jak trzeba, bo nie zareagował, tylko się śmiał” – ocenił w „Kwadransie politycznym” Marek Suski, szef gabinetu politycznego premiera, odnosząc się do seksistowskiego wystąpienia prezydenta Legionowa.  Według Suskiego większym problemem jest jednak to, że „nie słyszymy, aby Platforma podejmowała jakieś kroki odcinające się” w sytuacji, gdy reakcja partii powinna być ostra.","Marek Suski komentował w TVP1 doniesienia, że Grzegorz Schetyna rozważa zmianę na stanowisku rzecznika Platformy Obywatelskiej. Jana Grabca miałaby zastąpić posłanka Joanna Mucha. To efekt braku reakcji Grabca na skandaliczne słowa Romana Smogorzewskiego, prezydenta Legionowa.Szef gabinetu politycznego premiera zauważył, że zmiana jeszcze nie nastąpiła. – Znamy Platformę  z różnych ciekawych zapowiedzi, które później nie są realizowane – dodał. – Tu raczej nie chodzi o pana Grabca, choć zachował się nie tak jak trzeba, bo nie zareagował, tylko się z tego  śmiał. Co pokazuje jego wewnętrzną akceptację dla takich zachowań. Tutaj powinna być ostra reakcja w stosunku do tego pana, który się tak zachowywał. Nie słyszymy, aby Platforma podejmowała jakieś kroki odcinające się – zauważył gość TVP1. Zapowiedź zmiany na stanowisku rzecznika ocenił jaką reakcję wizerunkową. – Jeżeli podejmą decyzję, że zmienią rzecznika, to będzie oznaczało, że rzeczywiście to im szkodzi. Chcą od tego uciec. Ale tak naprawdę nie zmieniają poglądów – ocenił Suski.",,
Gazprom przygotowuje się do obejścia unijnej dyrektywy gazowej,"Rosyjski państwowy koncern gazowy Gazprom, który kontroluje Nord Stream 2 przygotowuje się do obejścia znowelizowanej unijnej dyrektywy gazowej. W tym celu założył spółkę, która może zarządzać niemieckim odcinkiem gazociągu.","Według informacji ekonomicznego dziennika „Handelsblatt” Gazprom chce wydzielić z całego projektu odcinek o długości 12 mil morskich przebiegający przez niemieckie wody terytorialne i w razie konieczności oddać go pod zarząd powołanej spółki. Wówczas reszta rurociągu – o długości 1200 kilometrów – nie byłaby objęta unijną dyrektywą, która zakłada, że operator gazociągu musi być niezależny od dostawcy gazu. Regulacja obejmuje też firmy spoza Wspólnoty, czyli m.in. rosyjski Gazprom i operatora budowanego gazociągu Nord Stream 2 z Rosji do Niemiec przez Morze Bałtyckie. Jak jednak podkreśla „Handelsblatt” Komisja Europejska dokładnie obserwuje to, co się dzieje wokół NS 2 w Niemczech. – Ostrzegłem już KE przed takimi manewrami ze strony operatora gazociągu – powiedział dziennikowi europoseł niemieckich Zielonych Reinhard Buetikofer. – Komisja zapewniła mnie, że byłoby to niezgodne z dyrektywą – dodał. Gdyby zatem Gazprom zaczął realizować swój pomysł, mogłoby to doprowadzić do sporu prawnego z KE – wnioskuje „Handelsblatt”.",,
CIA wywiozła ważnego szpiega z Rosji. Działał w otoczeniu Putina,"W 2017 r. CIA wywiozła z Rosji ważnego szpiega, działającego w otoczeniu Putina. Według rosyjskiej gazety amerykańskim agentem miał być Oleg Smolenkow. Kreml potwierdza, że we wskazanym okresie pracował on w administracji prezydenta.","O sprawie jako pierwsza poinformowała CNN. Telewizja ta oraz dziennik „New York Times” powołały się na anonimowe źródła bliskie sprawy - obecnych i byłych urzędników oraz dawnych pracowników wywiadu. Jak pisze „NYT”, CIA tego „urzędnika średniego szczebla” zwerbowała i starannie wyszkoliła „dekady temu”. Następnie „szybko zaczął się on piąć po szczeblach kariery” w rosyjskich władzach. Ostatecznie „wieloletnie źródło znalazło się na wpływowym stanowisku z dostępem do najwyższych szczebli Kremla”.Gdy Amerykanie – pisze gazeta – zaczęli orientować się, że Rosjanie usiłowali sabotować wybory prezydenckie w 2016 r., „informator stał się jednym z najważniejszych i ściśle chronionych aktywów CIA”. Ewakuacja agenta z Rosji         Według dziennika CIA z obawy o bezpieczeństwo swojego agenta pod koniec 2016 r. – jeszcze za administracji Baracka Obamy – zaoferowała mu ewakuację z Rosji, jednak początkowo informator odmówił wyjazdu ze względów rodzinnych. Miało to  wywołać zakłopotanie w siedzibie CIA i wątpliwości co do wiarygodności agenta. Gazeta zaznacza, że jego rozmówcy nie ujawnili tożsamości agenta ani nowego miejsca jego pobytu, podkreślając, że jego życiu zagraża niebezpieczeństwo. Tajne są również szczegóły samej akcji jego wycofywania. Podejrzenia rosyjskich mediów  Według rosyjskiego dziennika „Kommiersant” agentem tym mógł być Oleg Smolenkow, współpracownik obecnego doradcy Władimira Putina ds. polityki zagranicznej Jurija Uszakowa z czasów, gdy ten ostatni był ambasadorem Rosji w Waszyngtonie. Rzecznik Kremla Dmitrij Pieskow potwierdził, że Smoleniow pracował do 2017 r. w administracji Władimira Putina.  Rzecznik zastrzegł, że nie może powiedzieć, czy Smolenkow był agentem, czy też nie. Potwierdził natomiast, że „był taki pracownik administracji i ostatecznie został zwolniony”. Decyzja zapadła na mocy wewnętrznego rozporządzenia. Pytany o to, czy Kreml zna aktualne miejsce pobytu Smolenkowa, Pieskow odparł: „Nie zajmujemy się poszukiwaniem obywateli”. Rzecznik podkreślił również, że stanowisko, które zajmował Smolenkow, „nie odnosi się do kategorii wyższych osób urzędowych"" i ""w ogóle nie przewiduje kontaktów z prezydentem”. Zapewnił ponadto, że Kreml nie ma zastrzeżeń do pracy rosyjskiego kontrwywiadu. Minister spraw zagranicznych Rosji Siergiej Ławrow powiedział, że nigdy się nie spotykał ze Smolenkowem. - Nigdy go nie widziałem, nie rozmawiałem z nim, nie śledziłem jego kariery ani gdzie on jest - zapewnił minister.",,
Chiny testują okręt z działem elektromagnetycznym,"Marynarka Wojenna Chińskiej Republiki Ludowej rozpoczęła serię prób z użyciem okrętu desantowego Haiyang Shan należącego do typu 072III. Eksperymentalna jednostka jest wyposażona w działo elektromagnetyczne, broń przyszłości, nad którą pracują m.in. USA.","Portal Defence24.pl przypomina, że po raz pierwszy o okręcie świat usłyszał w styczniu ubiegłego roku. Sieć obiegły zdjęcia wieży na dziobie z czymś, co przypominało działo elektromagnetyczne. Jednostka miała numer 936, co pozwoliło zidentyfikować jednostkę jako desantowiec Haiyang Shan.Media zwróciły uwagę, że statek o wyporności 7 tys. ton ma  dużą przestrzeń ładowną, która pozwala na pomieszczenie sprzętu niezbędnego do zapewnienia prototypowi odpowiedniej energii.Niedawno ponownie pojawiły się zdjęcia okrętu, wykonane na morzu. Teraz – jak wynika z doniesień – mają się odbywać próby u ujścia rzeki Jangcy.Obecnie jedynie pięć krajów testuje broń elektromagnetyczną. Oprócz Chin to Stany Zjednoczone Wielka Brytania, Federacja Rosyjska i Turcja. Szacuje się, że ChRL pracuje nad programem co najmniej od 2011 roku.",,
Ile pieniędzy utopiono przy budowie okrętu?,"Śledczy sprawdzają finansowanie projektu budowy
korwety Gawron, która miała być jedną z najważniejszych jednostek polskiej
Marynarki Wojennej. Projekt powstał w latach 90., a do dziś zbudowano jedynie
kadłub statku – stwierdza „Rzeczpospolita”.","Jak mówi jeden ze śledczych, „mogły się do tego przyczynić operacjefinansowe, których legalność cały czas jest badana”. Gazeta ustaliła, że w latach2002-04 pieniądze na korwetę zostały przekazane na inną inwestycję – budowęokrętów Orkan. Chodzi o blisko 60 mln zł. Prokuratura sprawdza, kto odpowiadaza przekazanie pieniędzy i czy było to zgodne z prawem.Początkowo koszt budowy każdej z siedmiu wielozadaniowych korwet szacowano na250-300 mln zł. Ostatnie informacje z MON wskazywały już na kwotę 1,46 mld zł.Inwestycję powierzono Stoczni Marynarki Wojennej w Gdyni. W 2001 rokuówczesny premier Leszek Miller uroczyście zainaugurował budowę pierwszego zGawronów. Brak pieniędzy sprawił, że Marynarka Wojenna jeszcze w 2002 r.zmuszona była zrezygnować z budowy pięciu korwet, potem program skurczył siędo budowy jednej. A i ta inwestycja w niedługim czasie została wyhamowana.Prokuratorzy badają też tryb i zasady, na jakich wybrano gdyńską stocznię,która przeżywała wówczas spore problemy finansowe– Śledztwo prowadzone jest w sprawie, a nie przeciwko komukolwiek. Więcej natym etapie powiedzieć nie mogę – ucina płk Mikołaj Przybył, wiceszefWojskowej Prokuratury Okręgowej w Poznaniu.",,
Andrzej Duda: Nie miałem ochoty swoją osobą autoryzować zakłamanej historii,"Wiadomo, że pan Wiaczesław Mosze Kantor jest bliskim współpracownikiem pana prezydenta Władimira Putina (…). Trudno mi uważać, że to, co się stało  oraz to, w jaki sposób pokazano tam historię, jest przypadkowe. Po prostu zakłamano fakty historyczne, pominięto całkowicie udział Polaków w walce przeciwko hitlerowskim Niemcom – powiedział prezydent Andrzej Duda w rozmowie z TVP Info. Dodał, że nie miał zamiaru autoryzować swoją osobą zakłamanej wersji historii, jaką przedstawiono w czwartek w  Jerozolimie.","– W samym Holokauście zginęło 3 mln Żydów polskich, polskich obywateli – powiedział w Davos prezydent Andrzej Duda podkreślając, że liczba ta stanowiła połowę wszystkich  ofiar Zagłady.  Zaznaczył także, że polscy żołnierze od pierwszych ostatnich  dni wojny walczyli w obozie aliantów przeciwko hitlerowskim Niemcom.  – Najpierw bronili Rzeczypospolitej, potem cześć z nich była partyzantami i w okupowanej Polsce walczyła przeciwko Niemcom. Część polskich żołnierzy udała się razem z tymi, którzy przez Rumunię i Węgry uciekli na zachód Europy, i stworzyła polską armię na Zachodzie. Walczyli na froncie zachodnim, walczyli na południu we Włoszech – wyliczał prezydent. – Fundacja pana Kantora odmawia nam tej możliwości zabrania głosu w trakcie tej uroczystości, która miała miejsce w dniu dzisiejszym w instytucie Jad Waszem. Kiedy zobaczyłem filmy, które tam były prezentowane przez organizatorów, to zrozumiałem, że po prostu oni nas wyeliminowali z  grona aliantów – powiedział Andrzej Duda. Prezydent ocenił, że na Światowym Forum Holokaustu w Jerozolimie doszło do zafałszowania historii.  W jego opinii „jest to obraza pamięci naszych (polskich –  red.) żołnierzy i ich bohaterstwa”. – My musimy walczyć o prawdę historyczną. To jest mój obowiązek jako prezydenta i ja będę walczył. Tam, gdzie trzeba, będę walczył moją obecnością i właśnie sposobem tej walki o prawdę historyczną jest jej przedstawianie w trakcie takich uroczystości, jak 80. rocznica wybuchu II wojny światowej – zadeklarował prezydent.",,
Ryanair odwołuje rejsy do i z Polski,"Irlandzkie linie lotnicze Ryanair, w związku z zapowiedzianym na piątek strajkiem pilotów, odwołały rejsy m.in. z Brukseli, Kolonii, Sztokholmu do Modlina, z Hamburga do Katowic, Düsseldorfu do Bydgoszczy czy z Berlina do Krakowa. Przewoźnik zapewnia, że powiadomił pasażerów o odwołanych lotach.","Zgodnie z zapowiedziami w piątek mają strajkować piloci Ryanaira w Niemczech, Belgii, Irlandii i Szwecji. W związku z tym tego dnia nie dojdzie do skutku blisko 400, czyli około 17 proc. z łącznie ponad 2400 rozkładowych europejskich lotów Ryanaira. Z informacji zebranych przez PAP wynika, że w piątek z lotniska w Modlinie odwołano: dwa rejsy z Brukseli-Charleroi (Belgia) o 06.55 oraz 18.20 i dwa powroty o godz. 9.15 i o 20.40; lot ze Sztokholmu (Szwecja) o 07.00 i powrotny o 08.55; rejs z Memmingem (Niemcy) o 18.00 i powrotny o godz. 20.10; a także lot z Kolonii (Niemcy) o 18.05 i wylot o godz. 20.15. Z Krakowa w piątek nie odbędą się przyloty i wyloty do Sztokholmu, Brukseli oraz do dwóch niemieckich miast: Berlina i Norymbergi. W środę niemiecki związek zawodowy pilotów VC (Vereinigung Cockpit) poinformował, że wezwał wszystkich pilotów z niemieckich baz Ryanaira do przeprowadzenia w piątek 24-godzinnego strajku. Strajk ma się rozpocząć o godzinie 3.01 i potrwać do godziny 2.59 w sobotę. Z tego powodu Ryanair odwołał wszystkie 250 lotów, które miały tego dnia wykonać bazujące u naszych zachodnich sąsiadów samoloty tego przewoźnika. Niemiecki związek zawodowy pilotów VC przyłączył się do zapowiedzianego już, piątkowego strajku pilotów Ryanaira w Irlandii, Szwecji i Belgii.  Negocjacje zamiast strajków   Jak poinformował przewoźnik, pasażerowie zostali poinformowani drogą mailową lub SMS-em, że przewoźnik zaoferuje im alternatywne loty lub zostaną im zwrócone pieniądze za bilet. Jednocześnie przedstawiciele Ryanaira zaprosili także związek zawodowy VC do rozmów, aby „kontynuować negocjacje, zamiast organizować strajki”. Przeprowadzone przed dwoma tygodniami strajki personelu kabinowego w Hiszpanii, Portugalii i Belgii zmusiły Ryanaira do odwołania w ciągu dwóch dni około 600 lotów, z których miało skorzystać około 100 tys. pasażerów.  Przyczyny strajku  Obie kategorie pracowników domagają się od irlandzkiego towarzystwa – które przez lata broniło się przed uznaniem związków zawodowych za swego partnera – podwyżek płac i poprawy warunków pracy. Ewentualne układy zbiorowe byłyby zawierane dla każdego kraju oddzielnie, ale związki zawodowe zapewniły tutaj ogólnoeuropejską koordynację. Ryanair twierdzi, że warunki, jakie zapewnia swoim pracownikom, są konkurencyjne i często lepsze od tych, które oferują jego rywale, a żądania związków są nieuzasadnione. Irlandzka linia lata w 37 krajach z 86 baz. W zeszłym roku przewiozła 130 mln pasażerów. W Polsce Ryanair w ub.r. przewiózł o 1 mln 677 tys. pasażerów więcej niż w 2016 roku. W 2017 r. linia przewiozła prawie 11 mln pasażerów, uzyskując 30,65-proc. udział w naszym rynku.",,
Kolejna rosyjska brygada jedzie na zachód. Baza przy granicy z Ukrainą,"Rosja przerzuca brygadę zmechanizowaną na granicę z Ukrainą. Jak informuje agencja Interfax, nowa baza powstanie w miejscowości Wałujki w obwodzie biełgorodzkim.","W czwartek agencja RBK informowała o przerzuceniu innej brygady zmechanizowanej do miejscowości Klińce – w tym samym obwodzie, ale w pobliżu granicy z Białorusią.  Wałujki leżą 15 kilometrów od ukraińskiej granicy. Według agencji Interfax wkrótce będzie tam stacjonowała 23. gwardyjska brygada zmechanizowana. Klińce znajdują się zaledwie 5 kilometrów od granic Białorusi, już przerzucono tam część sprzętu oraz żołnierzy 28. jekaterynburskiej brygady zmotoryzowanej. Źródła zbliżone do rosyjskiego Sztabu Generalnego twierdzą, że do grudnia w rejonie zachodnich granic Rosji mają zostać utworzone trzy nowe dywizje. Agencja Interfax przekonuje, powołując się na anonimowych informatorów, że dyslokację rosyjskich oddziałów należy traktować jako odpowiedź Moskwy na wzmożoną aktywność NATO w pobliżu granic Federacji.",,
„Treść projektu nowelizacji ustawy o SN eliminuje najpoważniejsze zastrzeżenia”,"Można wstępnie powiedzieć, że treść projektu nowelizacji ustawy o SN eliminuje najpoważniejsze zastrzeżenia formułowane m.in. przez Sąd Najwyższy pod adresem ustawy – powiedział rzecznik prasowy Sądu Najwyższego sędzia Michał Laskowski. W środę po południu Sejm uchwalił nowelizację ustawy.","Złożony przez Prawo i Sprawiedliwość projekt nowelizacji ustawy o Sądzie Najwyższym zakłada umożliwienie sędziom SN i Naczelnego Sądu Administracyjnego, którzy przeszli w stan spoczynku po osiągnięciu 65. roku życia, powrotu do pełnienia urzędu. Dotyczy to także I prezes SN Małgorzaty Gersdorf. Jeśli bowiem na podstawie noweli do pełnienia urzędu w SN powróci sędzia, który zajmował stanowisko I prezesa SN lub prezesa SN, jego kadencję uważa się za nieprzerwaną.W środę po południu projekt nowelizacji ustawy został uchwalony przez Sejm. Za ustawą głosowało 215 posłów, 161 było przeciw, 24 wstrzymało się od głosu. Teraz ustawa trafi do Senatu.– W stosunku do wszystkich tzw. starszych sędziów, a będzie ich 71, stosowane będą stare przepisy, a więc będą przechodzić oni w stan spoczynku w wieku lat 70. Obniżenie wieku przechodzenia w stan spoczynku do 65 lat dotyczyć będzie tzw. nowych sędziów, na dzisiaj 39 – powiedział dziennikarzom sędzia Laskowski.",,
Kreml łagodzi przekaz i tłumaczy słowa Putina,"Rzecznik Kremla Dmitrij Pieskow oświadczył w piątek, że wypowiedzi prezydenta Władimira Putina, który w orędziu do parlamentu zademonstrował nowe rodzaje broni, nie należy uważać za militarystyczne. Zaprzeczył też, by Rosja chciała zacząć nowy wyścig zbrojeń.","Pieskow zapewnił, że przedstawione w trakcie orędzia Putina nowe rodzaje broni nie naruszają obecnego parytetu strategicznego. Wyraził opinię, że „druga strona również ma broń, przed którą Rosja nie jest w stanie się obronić” i że jest to gwarancją, że broń nie zostanie użyta.– To, o czym wczoraj mówił prezydent, jest właśnie podtrzymaniem parytetu strategicznego, co jest niezbędne w interesie pokoju i stabilności na świecie – oznajmił Pieskow. Zapewnił następnie, że Rosja „nie zamierza angażować się w żaden wyścig zbrojeń”.„Rosja nie ma zamiaru na nikogo napadać""Jak zauważył, przemówienie Putina dotyczyło odpowiedzi Rosji na plany USA, w tym na trwające prace nad rozmieszczaniem elementów tarczy antyrakietowej. – Chodzi o odpowiedź asymetryczną, o opracowanie systemów ofensywnych, które są zdolne do przezwyciężenia wszelkich systemów obrony przeciwrakietowej – wyjaśnił. Te systemy – dodał – będą „niewspółmiernie tańsze w opracowaniu i w produkcji seryjnej”.Pieskow zapewnił, że „Rosja nie ma zamiaru na nikogo napadać"" i że broń, która pojawiła się na przedstawionych przez Putina prezentacjach ""nie stanowi zagrożenia dla nikogo, kto nie nosi się z celem zaatakowania naszego kraju”. Odniósł się do obaw, że w prezentacji pojawiały się niektóre z amerykańskich stanów jako cel użycia nowej broni. – Nie wykorzystano tam żadnych map, były tam absolutnie umowne zarysy, nie ma tam związku z żadnym konkretnym krajem – oświadczył.",,
Pentagon przekaże Ukrainie śmiercionośną broń?,"Plan, który przewiduje przekazanie Ukrainie broni pola walki, w tym przeciwpancernej, opracowali eksperci Pentagonu i Departamentu Stanu – poinformował w poniedziałek dziennik „Wall Street Journal” na swoim portalu. Plan musi być zaaprobowany przez Biały Dom.","Broń, którą na podstawie planu ma otrzymać Ukraina do walki z prorosyjskimi separatystami, jest określana przez autorów planu jako „defensywna”, jednak, w przeciwieństwie do dotychczasowej pomocy amerykańskiej dla władz w Kijowie, która nie obejmowała broni pola walki, jest śmiercionośna.Przeciwstawić się Moskwie Zdaniem anonimowo cytowanego przez gazetę wysokiej rangi przedstawiciela władz amerykańskich broń, której przekazanie Ukrainie przewiduje amerykański plan w przypadku zaakceptowania tego projektu przez Biały Dom, pozwoli na skuteczne przeciwdziałanie agresywnym poczynaniom Moskwy na wschodzie Ukrainy.Rosja nie tylko dostarcza separatystom czołgi i inny ciężki sprzęt wojskowy, ale także nowoczesne systemy rakietowe. Separatystom pomagają rosyjscy doradcy wojskowi. Co zrobi Trump?Przedstawiciel władz amerykańskich, cytowany anonimowo na portalu „Wall Street Journal”, poinformował, że koncepcja ta nie była jeszcze dyskutowana z prezydentem Trumpem i nie jest znane jego stanowisko wobec tej koncepcji.      Ewentualna decyzja – czytamy na łamach gazety – będzie także uwarunkowana obecnym stanem stosunków amerykańsko-rosyjskich, które po przyjęciu przez Kongres ustawy o wprowadzanie dodatkowych sankcji wobec Rosji i odwetowych poczynaniach władz na Kremlu (ograniczenie personelu amerykańskich misji dyplomatycznych w Rosji) znajdują się w najgorszym stanie od zakończenia zimnej wojny.Plan, zdaniem źródeł cytowanych przez „WSJ”, został zaakceptowany przez ministra obrony Jamesa Mattisa. „Prawdopodobne, jednak nie jest przesądzone”     Kurt Volker, specjalny przedstawiciel USA ds. Ukrainy, powiedział w ubiegłym tygodniu po spotkaniu z europejskimi sojusznikami, że dostarczenie na Ukrainę broni, w tym broni przeciwpancernej, jest „prawdopodobne, jednak nie jest przesądzone”.Rzeczniczka Pentagonu Michelle Baldanza, cytowana przez „WSJ”, podkreśliła, że „Stany Zjednoczone nie wykluczyły dostaw śmiercionośnej broni defensywnej dla Ukrainy”.Do tej pory plany takie spotykały się z oporem europejskich sojuszników Waszyngtonu, przede wszystkim Niemiec i Francji. Plany takie - czytamy na stronach internetowych „WSJ” - „prawdopodobnie mogą spotkać się z poparciem Wielkiej Brytanii, Kanady, Litwy i Polski”.",,
"Macierewicz za wzmocnieniem wschodniej flanki NATO. „Ukraina, Mołdowa, Gruzja potrzebują tej obecności”","– NATO musi się koncentrować na obu swoich flankach, wschodniej i południowej – powiedział po czwartkowym spotkaniu ministrów obrony państw UE w Amsterdamie Antoni Macierewicz, szef polskiego resortu obrony. Dodał, że przekonywał swoich rozmówców do zwiększenia obecności wojskowej na wschodnich granicach UE i NATO.","– Państwa takie jak Ukraina, Mołdowa, Gruzja potrzebują tej obecności, ona jest dla nich ważnym symbolem solidarności – tłumaczył Macierewicz. Dodał, że to właśnie te kraje są „najbardziej wystawione na presję i agresję rosyjską”. Minister był także pytany na konferencji prasowej po spotkaniu o sprawę powołanej w czwartek nowej podkomisji, która ma się zająć zbadaniem okoliczności katastrofy smoleńskiej. Zapowiedział, że będzie ona chciała m.in. wyjaśniać, dlaczego zniszczone zostały meldunki, przekazane 10 kwietnia 2010 roku do Sztabu Generalnego. – Było to ponad 400 stron – sprecyzował Macierewicz. Zapowiedział także skierowanie sprawy do prokuratury. – Dokument, mówiący o zniszczeniu meldunków, został przeze mnie odtajniony i będzie przekazany do opinii publicznej – dodał.",,
Rosja: Nie ma szans na uratowanie uwięzionych górników,Nie ma szans na uratowanie 9 górników uwięzionych po wybuchu pożaru – oznajmił w niedzielę na Instagramie gubernator Kraju Permskiego Maksym Reszetnikow. Walka z ogniem w kopalni soli potasowej „Uralkalia” w Solikamsku na Uralu jest kontynuowana.,,,
Wojna stalowa z USA coraz bardziej zacięta,"Po miesiącu od wdrożenia ochrony dostawców stali przez Komisję Europejską ceny wyrobów szybują – informuje „Puls Biznesu”. Dostawcy oceniają, że prędko nie spadną.","Dziennik przypomina, że w odpowiedzi na cła nałożone przez Stany Zjednoczone Komisja Europejska nałożyła kontyngenty i cła na wyroby hutnicze. Mają obowiązywać 200 dni. Właśnie minął miesiąc od ich wprowadzenia.– Na razie nie obserwujemy gwałtownego wzrostu importu, dostawy są realizowane w ramach kontyngentów. Wprowadzenie środków ochrony rynku wpłynęło natomiast na wzrost cen wyrobów – tłumaczy Krzysztof Zoła, wiceprezes Cognoru, producenta półwyrobów i wyrobów hutniczych ze stali.Jeszcze niedawno tonę prętów zbrojeniowych sprzedawano za 2,1 tys. zł, a teraz stawki wzrosły nawet do 2,3 tys. zł za tonę. Zoła zakłada, że w trzecim kwartale ceny będą stabilne, a być może nawet nieco jeszcze wzrosną.",,
Prezydent USA zawetował rezolucję Kongresu ws. zaangażowania w Jemenie,"Prezydent Donald Trump zawetował rezolucję Kongresu USA, nakazującą wstrzymanie amerykańskiego wsparcia dla Arabii Saudyjskiej w konflikcie w Jemenie – poinformował Biały Dom.  Już wcześniej administracja waszyngtońska zapowiadała, że prezydent zawetuje rezolucję.","„Ta rezolucja jest niepotrzebną i niebezpieczną próbą osłabienia moich konstytucyjnych uprawnień, zagrażającą życiu amerykańskich obywateli i żołnierzy” – napisał w oświadczeniu Donald Trump.Izba Reprezentantów, którą kontrolują Demokraci, zatwierdziła rezolucję na początku kwietnia. Wcześniej uczynił to Senat, w którym większość mają Republikanie.Część republikańskich senatorów poparła rezolucję na fali krytyki władz saudyjskich w związku z zabójstwem dziennikarza Dżamala Chaszodżdżiego w konsulacie Arabii Saudyjskiej w Stambule. Wielu amerykańskich prawodawców odpowiedzialnością za to zabójstwo obciążało saudyjskiego księcia Muhammada ibn Salmana i postanowiło, że USA powinny przestać wspierać militarnie Arabię Saudyjską w jemeńskim konflikcie.Rezolucja obliguje prezydenta do „wycofania siły USA z działań wojennych w Republice Jemeńskiej z wyjątkiem operacji wymierzonych w Al-Kaidę i jej współpracowników w ciągu 30 dni od jej podpisania”. W tekście rezolucji znalazł się także zapis, że prezydent może zażądać odroczenia tego terminu, ale Kongres powinien zatwierdzić tę propozycję.Po głosowaniu w Izbie Reprezentantów agencje podkreślały, że rezolucja ma wymiar historyczny. Kongres po raz pierwszy wykorzystał zapisaną w uchwalonej w 1973 roku ustawie o uprawnieniach wojennych (War Powers Resolution) możliwość ograniczenia prezydenckich decyzji o angażowaniu amerykańskich sił w konflikty zbrojne poza granicami USA. Parlamentarna arytmetykaSprzeciw Donalda Trumpa wobec rezolucji oznacza, że obydwie izby będą potrzebowały większości dwóch trzecich głosów, aby obalić prezydenckie weto, co – jak piszą agencje – jest mało prawdopodobne.To drugie weto obecnego prezydenta USA. W połowie marca Donald Trump zawetował decyzję Kongresu w sprawie stanu wyjątkowego, który wprowadził, aby uzyskać fundusze na budowę muru na granicy z Meksykiem.Niezależny senator Bernie Sanders, jeden ze sponsorów rezolucji ws. wstrzymania wsparcia USA dla Arabii Saudyjskiej w konflikcie w Jemenie, powiedział, że jest rozczarowany prezydenckim wetem, ale nie jest nim zaskoczony. – Ludzie w Jemenie pilnie potrzebują pomocy humanitarnej, a nie jeszcze więcej bomb – podkreślił Sanders, który walczył o nominację Demokratów w ostatnich wyborach prezydenckich.Decyzję o wsparciu USA dla Arabii Saudyjskiej ogłosiła w 2015 roku administracja ówczesnego prezydenta USA Baracka Obamy. Podano wtedy, że interweniujące wojska w Jemenie otrzymają wsparcie logistyczne i wywiadowcze ze strony Stanów Zjednoczonych. Amerykanie zaznaczyli wówczas, że bezpośrednia akcja militarna sił USA w Jemenie nie jest planowana. Utworzono jedynie komórkę koordynującą współpracę z Arabią Saudyjską.",,
Cztery lata od kanonizacji Jana Pawła II. „Jego lekcja patriotyzmu ważnym dziedzictwem”,Bardzo ważnym dla Polaków dziedzictwem świętego Jana Pawła II jest jego lekcja patriotyzmu – powiedział postulator procesu beatyfikacyjnego i kanonizacyjnego papieża ksiądz Sławomir Oder. W piątek mijają cztery lata od kanonizacji Jana Pawła II.,"– Dla nas szczególnie ważne i aktualne znaczenie, w związku ze stuleciem niepodległości, powinno mieć to czym był patriotyzm według Jana Pawła II – powiedział ksiądz Oder, który pełni teraz funkcję wikariusza sądowego Trybunału Zwyczajnego diecezji rzymskiej.Mówiąc o podejściu papieża do patriotyzmu stwierdził, że rozumiał on to jako „umiłowanie ojczyzny, narodu, tradycji, ale nie w sensie nacjonalistycznym lecz świadomości bogactwa, jakie niesie ze sobą dziedzictwo całej Europy”.– U Jana Pawła II bardzo istotną kwestią , jeśli chodzi o przeżywanie patriotyzmu, jest zawsze szacunek dla drugiego człowieka, poszanowanie jego godności – dodał ks. Oder.Ksiądz Oder zwrócił także uwagę na kontynuację między pontyfikatem Jana Pawła II i Franciszka.– Gdy dzisiaj przyjmujemy z pewną naturalnością pontyfikat Franciszka, który nam się podoba, który nas zachwyca, to należy zauważyć, że pontyfikat ten został niejako przygotowany przez wybory dokonywane przez Jana Pawła II oraz jego styl – zaznaczył.",,
Prezydent do ratowników górniczych: Dziękuję za waszą służbę,"– Dziękuję za waszą służbę, za wasz trud ponad podziw – powiedział we wtorek prezydent Andrzej Duda, wręczając w Pałacu Prezydenckim ratownikom górniczym Medale za Ofiarność i Odwagę.","– Służba i praca górników jest w Polsce szanowana; dziękuję za wasz trud – powiedział podczas uroczystości prezydent Duda.  Za zasługi w ratowaniu życia ludzkiego odznaczeni zostali ratownicy górniczy, biorący udział w maju w akcji ratowniczej w Jastrzębskiej Spółce Węglowej KWK „Borynia-Zofiówka-Jastrzębie”. – Powiedziałem każdemu z panów, że z całego sera mu dziękuję. Dziękuję za służbę, bo trud górniczy, służba górnicza stanowi jeden z fundamentów Rzeczypospolitej, jej gospodarki. Sektor wydobywczy odgrywa w Polsce niezwykle ważną rolę, stanowi jeden z fundamentów naszej suwerenności energetycznej. To właśnie dlatego górnicy, ich służba i praca jest tak niezwykle w Polsce szanowana – powiedział prezydent. Akcentował, że wręczenie medali to dla niego wielki zaszczyt. – Dziękuję przede wszystkim za tę dodatkową służbę, którą panowie wykonujecie, za służbę ratowników – mówił. Medal za Ofiarność i Odwagę Medal za Ofiarność i Odwagę to cywilne odznaczenie państwowe ustanowione ustawą z dnia 17 lutego 1960 r. o orderach i odznaczeniach. Nadawane w latach 1960–1989 przez Radę Państwa, a od 1990 r. przez prezydenta RP osobom, które niosły pomoc innym ludziom, narażając przy tym swoje życie.",,
Wałęsa deklaruje gotowość „fizycznego odsunięcia sprawcy wszystkich nieszczęść”,"„Jeśli obecna ekipa zaatakuje Sąd Najwyższy, 4 lipca pojadę do Warszawy” – napisał w sobotę w mediach społecznościowych b. prezydent Lech Wałęsa. Zapowiedział, że jeśli w stolicy zbierze się 100 tys. chętnych, stanie na czele „fizycznego odsunięcia głównego sprawcy wszystkich nieszczęść”.","Były prezydent RP Lech Wałęsa napisał w sobotę na swoim koncie na Facebooku: „Jeśli w jakikolwiek sposób obecna ekipa zaatakuje Sąd Najwyższy, 4 lipca to ja po godzinie 15:00 udaję się z Gdańska do Warszawy”. „Dość niszczenia Polski. Staję na czele fizycznego odsunięcia głównego sprawcy wszystkich nieszczęść. By tego dokonać musi być w Warszawie zgromadzone ponad 100 000 zdecydowanych i zdyscyplinowanych chętnych. Przy otwartej kurtynie, pokojowo i zdecydowanie musimy tego dokonać na oczach świata. Jestem w gotowości i wiem jak do tego doprowadzić LW”. – napisał Wałęsa. Część sędziów SN, którzy ukończyli 65. rok życia nie złożyło oświadczeń lub nie przedstawiło zaświadczeń lekarskich.  I prezes SN Małgorzata Gersdorf, która już ukończyła 65. rok życia, powiedziała, że „nie złożyła i nie złoży” wniosku do prezydenta ws. dalszego zajmowania stanowiska sędziowskiego i funkcji prezesa SN. – Konstytucja gwarantuje mi to stanowisko, bardzo zaszczytne, na sześć lat i nie widzę powodu, żebym miała zgłaszać się do władzy wykonawczej z prośbą, to w ogóle nie wchodzi w grę – podkreśliła Gersdorf. W czwartek Zgromadzenie Ogólne Sędziów SN jednogłośnie przyjęło uchwałę mówiącą, że sędzia Gersdorf pozostaje zgodnie z Konstytucją RP I prezesem SN do 30 kwietnia 2020 r. Zgodnie z nowelizacją nowej ustawy o SN, która weszła w życie w połowie czerwca, prezydent ma obowiązek zasięgnięcia opinii Krajowej Rady Sądownictwa przed wyrażeniem zgody na dalsze zajmowanie stanowiska przez sędziego SN, który osiągnął wiek przejścia w stan spoczynku – 65 lat. „KRS przekazuje Prezydentowi RP opinię w terminie 30 dni od dnia wystąpienia przez Prezydenta RP o przedstawienie tej opinii. W przypadku nieprzekazania opinii w terminie, o którym mowa (...), uznaje się, że KRS wydała opinię pozytywną” – głosi przepis.",,
Steven Spielberg: W Polsce pewnie mnie aresztują,"Podczas panelowej dyskusji odbywającej się z okazji 25. rocznicy powstania filmu „Lista Schindlera” Steven Spielberg zaapelował o obowiązkową edukację o Holokauście. Reżyser wspominał również czas kręcenia filmu w Polsce. – Za to, co powiedziałem, prawdopodobnie w Polsce zostanę aresztowany – stwierdził po opowiedzeniu jednej z historii.","Dyskusja odbyła się po pokazie filmu „Lista Schindlera” w czasie Tribeca Film Festival. Steven Spielberg oświadczył, że w każdym publicznym liceum w USA należy wymagać uczenia o Holokauście.    – Dziś to nie jest wymagane do ukończenia szkoły średniej w stopniu, w jakim powinno być – ocenił Spielberg. – Nauka o Holokauście powinna być częścią nauk społecznych w każdej publicznej szkole średniej w tym kraju – dodał.     Reżyser wspominał też kręcenie w Polsce filmu „Lista Schindlera”. Powiedział, że w pewnym momencie jedna z Polek krzyknęła do aktora Ralpha Fiennesa, który był ubrany w mundur SS, że bardzo podoba jej się ten mundur i że życzyłaby sobie, żeby Niemcy „tu wrócili i znów nas chronili"".",,
Rosyjski narciarz zaatakował norweskiego biegacza. Poszło o blok [WIDEO],"Do skandalu doszło podczas jednego z biegów w ramach trwających mistrzostw świata w narciarstwie klasycznym w austriackim Seefeld. Po ukończonym półfinałowym biegu Rosjanin Siergiej Ustiugow dwukrotnie odepchnął swojego przeciwnika, Norwega Johannesa Klaebo. Decyzją sędziów został zdyskwalifikowany.","Mistrzostwa Świata w Narciarstwie Klasycznym dopiero się rozpoczęły, a już doszło do skandalu. W trakcie półfinałowego biegu, między Rosjaninem a Norwegiem doszło do spięcia. Zawodnicy walczyli na zakręcie przed metą o jak najlepszą pozycję wyjściową przed decydującą częścią trasy. Norweg był minimalnie szybszy i przyblokował atakującego go Rosjanina.Zaraz po przekroczeniu linii mety Ustiugow podjechał do swojego przeciwnika, odepchnął go i poklepał po twarzy. Norweg nie dał się jednak sprowokować, zachował spokój.Rosyjski zawodnik był zdania, że rywal przyblokował go na trasie niezgodnie z przepisami. Innego zdania byli sędziowie, którzy uznali, że podczas biegu wszystko odbyło się w duchu sportowej rywalizacji. Jury podjęło decyzję o zdyskwalifikowaniu Rosjanina w związku z sytuacją, która miała miejsce na mecie wyścigu.Z taką decyzją nie zgodził się prezes Rosyjskiej Federacji Biegów Narciarskich; oznajmił, że sędziowie boją się ukarać Norwegów. Trener Siergieja Ustiugowa również nie potrafił zrozumieć decyzji sędziów.Norweg w biegu finałowym okazał się najlepszy i został mistrzem świata.",,
Hiszpanie nie chcą przyznawać statusu uchodźcy,"Władze Hiszpanii przyznały w ubiegłym roku status uchodźcy zaledwie 2,2 proc. osób z łącznej grupy ponad 15,7 tys. wnioskujących. Zdecydowaną większość wśród 355 uznanych przez Madryt za uchodźców stanowili Syryjczycy.","Według danych pozarządowej Hiszpańskiej Komisji Pomocy Uchodźcom (CEAR) w ubiegłym roku padł rekord, jeśli chodzi o liczbę wniosków złożonych przez imigrantów ubiegających się o status uchodźcy - było tych wniosków 15 755. Jednak ponad 5500 nie zostało nawet rozpatrzonych przez Madryt.– Wśród 355 osób uznanych przez władze Hiszpanii za uchodźców aż 93 proc. to obywatele Syrii – ujawniła Paloma Favieres, koordynatorka CEAR.Hiszpańska ekspertka odnotowała, że rząd w Madrycie nie tylko wolno i wybiórczo rozpatruje podania imigrantów o status uchodźcy, ale również nie stosuje jednolitych zasad przy analizowaniu dokumentów. Lewica protestujeZgodnie z protokołem Komisji Europejskiej z 2015 r. o przejęciu przez członków Unii Europejskiej uchodźców w ramach tzw. systemu kwotowego, Hiszpania miała przyjąć ponad 17,3 tys. osób, pochodzących głównie z obozów w Grecji i Włoszech. W 2015 r. Madryt przyjął 949 uchodźców.W sobotę w Madrycie odbyła się manifestacja z udziałem kilku tysięcy osób domagających się od prawicowego rządu Mariano Rajoya wypełnienia zobowiązań wynikających z porozumienia w sprawie relokacji uchodźców.Sobotni protest, odbywający się pod hasłem „Chcemy ich przyjąć teraz! Dość wykrętów! Nigdy więcej barier!”, zorganizowały ugrupowania lewicowe.",,
"„Prezydent Wrocławia przyznaje rację tym, którzy mówią, że Polacy mają krew na rękach”","– Skoro sam prezydent Wrocławia mówi o tym, że powinniśmy się wstydzić pewnych wydarzeń sprzed kilkudziesięciu lat – oczywiście nie wymienia nazwy, ale wiemy że to była rocznica Nocy Kryształowej – to wtedy przyznaje racje tym, którzy mówią, że Polacy są współwinni i mają krew na rękach, co jest nieprawdą i wielkim uderzeniem w polski honor – powiedział w programie „#Jedziemy” wiceminister cyfryzacji Adam Andruszkiewicz.","Ulicami Wrocławia przeszedł w sobotę wieczorem Marsz Wzajemnego Szacunku, który co roku organizowany jest 9 listopada, w rocznicę Nocy Kryształowej. – Są takie noce, w rocznice których chcielibyśmy milczeć. Ale znowu na przekór temu musimy zabrać głos. Są wreszcie takie wydarzenia, za które nie chcemy brać odpowiedzialności. A jednak musimy wyraźnie powiedzieć: wyciągnięcie lekcji z tamtych dni to dzisiaj nasza wielka i wspólna odpowiedzialność – powiedział prezydent Wrocławia Jacek Sutryk.Jak mówił, 81 lat temu „mieszkańcy Breslau wystąpili przeciwko mieszkańcom Breslau”. – Ta straszna noc była w ówczesnych Niemczech preludium gigantycznego szaleństwa. Dziś w miejscu wydarzeń sprzed ponad 80 lat, w sercu dzielnicy wzajemnego szacunku, składam państwu przyrzeczenie jako prezydent Wrocławia, że Wrocław będzie reagował na złe słowa i przerywał niegodne manifestacje. Będzie stawał w obronie obrażanych i prześladowanych, także słowem. Wrocław nie da się nikomu zastraszyć. Wrocław wyciągnął lekcję z historii Breslau – podkreślił. Dalej stwierdził, że teraz przyjdzie „czekać, aż te słowa prezydenta Sutryka będą tłumaczone na język angielski i niemiecki i będą pokazywane jako dowód na to, że to Polacy byli współwinni zbrodni nazistowskich”.",,
„Miasto jest w żałobie i w bólu”. Pożegnanie ofiar katastrofy domu w Szczyrku,"Osiem ofiar, które zginęły pod gruzami domu w Szczyrku, wśród nich czworo dzieci, spoczęło w czwartek na miejscowym cmentarzu parafialnym. Urny z prochami złożono w dwóch sąsiadujących grobach.","W ostatniej drodze tragicznie zmarłym członkom jednej rodziny – Kaimów, lubianej i szanowanej w Szczyrku, towarzyszyli najbliżsi, przyjaciele i znajomi, przedstawiciel prezydenta, reprezentanci różnych środowisk beskidzkiego kurortu, samorządowcy, poczty sztandarowe, koleżanki i koledzy ze szkół, a także setki mieszkańców miasta.  Prezydent Andrzej Duda w odczytanym podczas uroczystości pogrzebowych liście napisał, że tragedii, która się wydarzyła w Szczyrku, nie sposób wyrazić słowami. „W jednej krótkiej chwili zginęły dwa małżeństwa i czworo dzieci, z których żadne nie miało jeszcze 10 lat. Chcę wyrazić głęboki smutek z powodu ich tragicznego, niespodziewanego odejścia” – napisał prezydent, składając najszczersze kondolencje bliskim ofiar.  „Jestem przekonany, że zmarli pozostaną na zawsze w pamięci społeczności jako dobrzy, pracowici, uczynni i serdeczni gazdowie. Takimi zapamiętają ich liczne osoby, które przez kilkadziesiąt lat gościły u nich, na »Kaimówce«, aby tutaj, u stóp Skrzycznego wypoczywać, uczyć się podstaw narciarstwa, czerpiąc z ogromnej wiedzy i doświadczenia zawodniczego i trenerskiego Józefa i Wojciecha Kaimów. Będzie nam ich brakowało. Pozostaje żal, pamięć i modlitwa” – napisał prezydent.  Kondukt pogrzebowy przeszedł główną ulicą miasta. – Znaliśmy ich tu wszyscy. Czułam potrzebę przyjścia, żeby ich pożegnać – powiedziała jedna z mieszkanek miasteczka. – Cóż innego możemy dziś zrobić? Ja też jestem matką. Wiem, co przeżywają ci, którzy żyją. Mieszkamy blisko. Byliśmy w bliskim kontakcie. Moi synowie są narciarzami. Bardzo się lubili. To bardzo smutny dzień – powiedziała inna mieszkanka Szczyrku, nie kryjąc łez wzruszenia.  Wśród żałobników był burmistrz Antoni Byrdy, który powiedział, że „miasto jest w żałobie, w bólu”. – Myślę, że także i dziś wielu wciąż zadaje sobie pytanie: dlaczego? A może nawet dramatycznie: gdzie byłeś Boże? – mówił w rozmowie z dziennikarzami.  Ceremonię na cmentarzu parafii św. Jakuba poprzedziła msza św. w kościele św. Apostołów Piotra i Pawła, którą odprawił bielsko-żywiecki biskup pomocniczy Piotr Greger.  Duchowny w homilii powiedział, że dla małżonków Józefa i Jolanty, ich wnuka Szymona, dla rodziców Wojciecha i Anny oraz ich dzieci Michaliny, Marceliny i Stanisława kres „ziemskiego życia nastąpił w okolicznościach niespodziewanych i niezwykle tragicznych”. Jak dodał, to dramatyczne wydarzenie dowodzi, że „ludzkie życie na ziemi jest niesamowicie kruche”.  – Nasza codzienność jest kroczeniem na krawędzi pomiędzy doczesnością i wiecznością. Oni przekroczyli próg życia i śmierci w chwili, której nikt z nas się nie spodziewał. Byli w domu, a więc tam, gdzie człowiek (...) ma prawo czuć się bezpiecznym. Pośród prozaicznych działań wykonywanych każdego dnia nadeszła godzina śmierci – mówił biskup. Dodał, że w obliczu tragedii ludzie zadają pytanie: dlaczego? – Emocjonalnie nie potrafimy sobie z tym poradzić. Jest to ból trudny do uniesienia, ale nam trzeba się wzbić ponad emocje. Dopuśćmy do głosu tego, który nie jest Bogiem umarłych, lecz żywych. Nie (...) czujmy się przez niego odrzuconymi. Nasz udział w pogrzebie i pamięć modlitewna (...) jest najlepszą formą podziękowania złożoną dla nich: że żyli wśród nas, że było nam dane doświadczyć od nich wiele dobra i szczęścia – chociaż po ludzku sądząc, było to wszystko zbyt krótkie i zakończyło się zdecydowanie za szybko – powiedział bp Greger.  Burmistrz Byrdy, zwracając się do bliskich ofiar, wskazał, że wszystko, co chciałby powiedzieć, będzie blade w stosunku do tego, co czują serca rodziny zmarłych, a także wszystkich przyjaciół i szczyrkowian. – To, co przeżywamy od dwóch tygodni, to nie koszmarny sen, ale dramatyczna rzeczywistość. W obliczu tej ogromnej tragedii żadne słowa nie są w stanie wyrazić i ukoić bólu oraz cierpienia – powiedział.  Do tragedii w Szczyrku doszło 4 grudnia wieczorem. Wybuch gazu zniszczył całkowicie trzykondygnacyjny dom. Ratownicy znaleźli w gruzach osiem ciał ofiar.  Sprawę katastrofy wyjaśnia bielska prokuratura okręgowa. Według śledczych, jest ścisły związek między wybuchem, który doprowadził do zawalenia się domu, a pracami wiertniczymi prowadzonymi przez prywatną firmę na zlecenie innej. Uszkodzony został wówczas gazociąg.  W środę prokuratura zleciła policji zatrzymanie trzech osób: Romana D., prezesa firmy budowlanej, która zleciła przewiert, Marcina S. i Józefa D., którzy wykonywali zlecenie. Wszyscy usłyszeli zarzuty sprowadzenia katastrofy. Grozi za to nawet 12 lat więzienia. Śledczy wnioskują o tymczasowe aresztowanie zatrzymanych.",,
Rosja: Dowódca Gwardii Narodowej wyzywa Nawalnego „na pojedynek”,"Wyzwanie jednego z liderów rosyjskiej opozycji Aleksieja Nawalnego „na pojedynek” przez dowódcę Gwardii Narodowej Wiktora Zołotowa to otwarta groźba użycia siły – piszą w komentarzu redakcyjnym „Wiedomosti”. Generał zagroził, że zrobi z polityka „kotleta schabowego”.","Dowódca Rosgwardii i były szef ochrony prezydenta Władimira Putina Zołotow wyzwał Nawalnego „na pojedynek” w nagraniu wideo opublikowanym na stronie internetowej tej formacji. To odpowiedź na publikację utworzonej przez Nawalnego Fundacji Walki z Korupcją (FBK) o domniemanych nieprawidłowościach przy zakupie towarów dla funkcjonariuszy Gwardii Narodowej. Na nagraniu Zołotow nazwał Nawalnego „tworem z amerykańskiej probówki”, a jego zarzuty – „obraźliwymi, oszczerczymi zmyśleniami”. Puszczanie takich oświadczeń w niepamięć „w środowisku oficerskim nie jest przyjęte” – oznajmił. Generał zapewnił też, że Rosgwardia walczy z wykrytymi w formacji przypadkami korupcji. Powoływanie się przez Zołotowa na „oficerski honor” i tradycję „pojedynków” nie powinno wprowadzać w błąd – alarmują „Wiedomosti”. Gazeta zauważa, że bliski przyjaciel Putina w końcu porzucił konwenanse i przemówił „prostym i zrozumiałym dla wszystkich mieszkających w Rosji językiem”. Rzecznik prasowy Kremla, komentując wypowiedź Zołotowa, podkreślił, że „czasami z bezwstydnymi pomówieniami można walczyć w dowolny sposób”.Zołotowa poparł przywódca Czeczenii Ramzan Kadyrow, uważany za bliskiego znajomego dowódcy rosyjskiej Gwardii Narodowej. Na swoim koncie na komunikatorze Telegram Kadyrow napisał, że Zołotow broni honoru munduru i kraju, a Nawalny i „cała jego szajka” nie mają sumienia. – Dawno trzeba było tak zrobić – dodał. Źródło w Rosgwardii cytowane przez RBK zapewnia, że opublikowane nagranie to własna inicjatywa Zołotowa. Politolog Aleksiej Makarkin przypuszcza, że na udzielenie odpowiedzi Nawalnemu dał zgodę sam prezydent. „Faza negowania (istnienia – red.) Nawalnego kończy się – zaczęto już nazywać go po imieniu i uznali go jeśli nie za równego (sobie), to godnego odpowiedzi” – pisze Aleksandr Pluszczew na portalu rosyjskiej redakcji „Deutsche Welle”. Generał wybrał taki sposób zwrócenia się do Nawalnego, by trafić do młodszych odbiorców – spekuluje politolog Dmitrij Fetisow, cytowany przez RBK. Ekspert Grigorij Kazankow wskazuje z kolei, że adresatem nagrania jest przede wszystkim prezydent. Szef Rosgwardii pokazał zwierzchnikowi, że jest gotowy do rzucenia się do walki – wyjaśnia. Natomiast według Makarkina nagranie adresowane było do elity „siłowików”, tj. resortów siłowych i służb specjalnych, która często odnosi się do tradycji carskiej Rosji, stąd też wyzwanie na pojedynek. Eksperci, z którymi rozmawiała gazeta RBK, uważają, że taki sposób zwrócenia się generała do Nawalnego nie był zbyt udany i może zaszkodzić zarówno Zołotowowi, jak i wizerunkowi służb bezpieczeństwa. Fundacja Walki z Korupcją zapewnia, że jest gotowa do stawienia się w sądzie, by dowieść, że zamieszczone przez nią w publikacji informacje dotyczące nieprawidłowości w Rosgwardii są prawdziwe.Nawalny odbywa karę 30 dni aresztu i nie jest w stanie osobiście odpowiedzieć mu na wyzwanie na pojedynek – przypomina FBK.",,
"Co to był za rok! Powrót Kubicy, „cud” Kubackiego i rekordowy maraton","Kolejny rok dobiegł końca. Z perspektywy polskiego sportu: bardzo udany. Piłkarze awansowali na Euro, siatkarze zagrają na igrzyskach olimpijskich, a sporo radości – jak zwykle – przynieśli nam skoczkowie i lekkoatleci. Co jeszcze wydarzyło się w trakcie ostatnich 365 dni? Jest co opowiadać.","Czekaliśmy, czekaliśmy i... doczekaliśmy się. Najpierw jednym ze sponsorów Williamsa został PKN Orlen, a kilka dni później brytyjski zespół ogłosił podpisanie kontraktu z Robertem Kubicą. Polak wrócił do Formuły 1 po tragicznym wypadku i kilku latach przerwy, a kibice i eksperci na całym świecie nie mieli wątpliwości: to sportowa historia dekady!– Pokazał, że jako sportowiec jest w stanie dokonać czegoś, co wydaje się niemożliwe, używając determinacji jako swojej broni, podążając wbrew logice. Nikt nie zachęcał go do tego, co wydawało się zakazane i zrobił wszystko samemu, tak jak wielokrotnie podczas swojej kariery. Uczył się, jak zaadaptować się do prowadzenia samochodu ze swoimi ograniczeniami – pisał na Twitterze włoski ekspert Roberto Chinchero, dołączając do chóru zszokowanych postępami Polaka. Przypomnijmy: 6 lutego 2011 na trasie rajdu Ronde di Andora prowadzone przez Kubicę auto wbiło się w przydrożną bandę. Lekarze godzinami walczyli o jego życie. Choć po kilku operacjach stan był stabilny, deformacji uległa prawa ręka, w której pełnej sprawności Polak nie odzyska już nigdy. Wszystko wskazywało na to, że to koniec pięknej kariery. Kto mógł wówczas przypuszczać, że osiem lat później Kubica raz jeszcze dostanie szansę walki w najbardziej wymagających wyścigach świata? Cud w SeefeldNiespotykany przebieg miał konkurs skoków na normalnej skoczni w Seefeld. Dawid Kubacki został mistrzem świata, choć po pierwszej serii zajmował dopiero... 27. miejsce. Srebro wywalczył Kamil Stoch, będący wcześniej na 18. pozycji. Prowadzący po pierwszej serii Japończyk Ryoyu Kobayashi zakończył konkurs dopiero na 14. miejscu.– Wciąż nie dowierzam. Wszystko wskazywało na to, że jest już po zawodach, że nie ma szansy na medal. Raczej ciężko z takiego miejsca walczyć o dobrą lokatę, a okazało się, że można – przyznał Kubacki na antenie TVP Info.Loterii, jaka miała miejsce na skoczni im. Antona Seloosa, nikt się nie spodziewał. Opady deszczu i śniegu okazały się zabójcze dla torów najazdowych, niewyposażonych w system mrożenia. Karty rozdawał także wiatr. To sprawiło, że po pierwszej serii szósty był Czech Filip Sakala, który wcześniej nigdy nie przebrnął kwalifikacji do zawodów Pucharu Świata. Rekordowy maraton„Cudu” dokonał też Kenijczyk Eliud Kipchoge, który jako pierwszy człowiek w historii przebiegł maraton (42,195 km) w mniej niż dwie godziny. Dokładny czas – 1:59:40 – nie został jednak uznany za rekord, bo został uzyskany w specjalnych warunkach.34-letni Kipchoge to rekordzista świata w maratonie, w 2018 roku w Berlinie uzyskał 2:01.39. Jest również trzykrotnym medalistą olimpijskim. W Rio de Janeiro triumfował właśnie na dystansie 42 km 195 m, a podczas wcześniejszych igrzysk – w Pekinie i Atenach – rywalizował na 5000 metrów. Wywalczył wówczas srebro i brąz.Próba przełamania bariery dwóch godzin w biegu maratońskim przygotowywana była niezwykle starannie przez ponad trzy miesiące. Sponsor przedsięwzięcia, brytyjska firma petrochemiczna, sfinansował między inny pokrycie całej trasy (pętli długości 9,9 km) nowym asfaltem, aby nie było na niej żadnych nierówności.Przeprowadzono liczne próby i symulacje, zbadano nawet, jaki wpływ na wynik mogą mieć... liście spadające z rosnących przy drodze drzew. Również godzinę startu ustalono właściwie w ostatniej chwili, opierając się o najnowsze i bardzo precyzyjne prognozy warunków atmosferycznych. Ostatecznie Kenijczyk ruszył na trasę w Wiedniu o 8:15 czasu lokalnego.W samym biegu Eliudowi Kipchoge towarzyszyło 41 dyktujących tempo biegaczy, a przed maratończykami jechał elektryczny samochód podający aktualne międzyczasy. Na asfalcie wyświetlana była też laserowa linia, by Kenijczyk „nadążał” za upragnioną barierą dwóch godzin. W tej sytuacji stało się oczywiste, że World Athletics (dawniej IAAF) nie uzna tego wyniku za rekord świata. Nie umniejsza to wagi wyczynu kenijskiego biegacza, który od kilku lat dominuje na trasach maratonów. Sam biegacz porównał swoje dokonanie do „pierwszych kroków człowieka na Księżycu”. Nie mamy pewności, czy warto uciekać tak daleko. Nawet jeśli Kipchoge nie stąpa po ziemi twardo, to na pewno szybko. Złote dziecko pływaniaZostajemy w temacie wyczynów nieprawdopodobnych. W lipcu, podczas pływackich mistrzostw świata w Gwangju,  karty rozdawał Amerykanin Caeleb Dressel, który wywalczył aż sześć złotych krążków. Imponujący wyczyn przyćmił jednak 19-letni Węgier Kristof Milak, który o blisko sekundę pobił dziesięcioletni rekord Michaela Phelpsa na 200 metrów stylem motylkowym. Sensacja w ringuŚniadań – i to sporo! – zjadł w swoim życiu Andy Ruiz.  Gdy ogłoszono, że 1 czerwca stanie do walki z Anthonym Joshuą, wielu kibiców pukało się w czoło. Brytyjczykowi zarzucano brak ambicji, śmiejąc się z postury ważącego ponad 120 kilogramów Meksykanina. Rzeczywiście: zdecydowanie niższy, grubszy, przy „wyrzeźbionym” mistrzu świata wyglądał wręcz karykaturalnie. Co ciekawe: do tej walki wcale nie musiało dojść. Pierwotnie rywalem Brytyjczyka miał być Jarrel Miller, ale w połowie kwietnia okazało się, że w jego organizmie wykryto niedozwolone substancje. Wielka gala w Madison Square Garden stanęła pod znakiem zapytania, a Eddie Hearn – promotor Joshuy, jedno z największych nazwisk w świecie boksu – w ciągu doby rozmawiał z kilkunastoma pięściarzami. Trzeba było ratować sytuację.Walki o pas chciał Ivan Dychko, pragnął jej Manuel Charr, a faworytem zdawał się być Luis Ortiz. Nie godzili się jednak na walkę tak szybko (mieliby nieco ponad miesiąc na przygotowanie), nie dogadali się też w sprawie warunków finansowych. Padło więc na Ruiza.Meksykanin zarobił 7 milionów dolarów, a do walki przygotowywał się podglądając... Mike’a Tysona. „Bestia” przez lata bił wyższych od siebie rywali, tak jak Ruiz chciał pobić Anthony’ego Joshuę. I... udało mu się. Po szalonej konfrontacji, w trakcie której obaj kilkukrotnie leżeli na deskach, Andy Ruiz Jr. dokonał niemożliwego i przerwał dominację niepokonanego wcześniej Brytyjczyka. Najlepszy klub na świecieHistorii pięknych zwycięstw było więcej: mistrzostwo NHL zdobył nieoczekiwanie zespół St. Louis Blues, a w NBA triumfował – po ponad 70 latach oczekiwania – zespół z Kanady. Toronto Raptors, prowadzone do boju przez Kawhiego Leonarda, pokonało w finale gwiazdozbiór z Golden State Warriors. Żeby nie było tak pięknie: w trakcie decydującej serii kontuzji doznały dwie z trzech największych postaci zespołu, znacząco ułatwiając „Dinozaurom” drogę po tytuł. Tak czy siak: czapki z głów.Czapki z głów również przed Liverpoolem, który po raz drugi w historii triumfował w Lidze Mistrzów. Do złotych czasów Rafy Beniteza w wielkim stylu nawiązał Juergen Klopp. Drugiego „cudu w Stambule” może nie było, ale odrobić trzybramkową stratę w dwumeczu z Barceloną to też nie lada sztuka. Kobieta też możeTo nie koniec pięknych historii. W grudniu, podczas transmitowanych przez Telewizję Polską mistrzostw świata w rzutkach, Fallon Sherrock została pierwszą kobietą, która wygrała mecz na imprezie tej rangi. W lutym Walentynki. Pewna młoda fanka z Toronto wymarzyła sobie, by spędzić je z jedną z gwiazd ukochanego zespołu – Mitchem Marnerem... Skoro już jesteśmy na tafli... Niezwykle sympatyczny obrazek z mistrzostw świata w łyżwiarstwie figurowym. Zwycięska para na pierwszym stopniu podium nie prezentowała się zbyt okazale na tle konkurencji, więc ci postanowili nieco „poprawić” mistrzowskie zdjęcie. Wyszło wspaniale.",,
"Komorowski lubi chwalić się tym,  kto na niego głosuje","Moim zdaniem poparcie, którego Włodzimierz Cimoszewicz udzielił Bronisławowi Komorowskiemu nie odbije się na wyniku wyborczym, a jeżeli nawet, będzie to kwestia promili.",,,
Imigranci szturmowali dworzec w Calais. Chcieli dostać się do Anglii,"Chaosu w Calais ciąg dalszy. W nocy grupa około 150 imigrantów próbowała sforsować peron na dworcu. Zamierzali wsiąść do pociągu do Wielkiej Brytanii. Służby musiały interweniować odpowiednie służby, które i tak mają niemało roboty w związku ze strajkiem pracowników Eurotunelu.","Imigranci spowodowali poważne zakłócenia w ruchu pociągów kursujących pod kanałem La Manche. W nocy około 150 osób próbowało dostać się na peron dla wsiadających. Niektórzy usiłowali wręcz wskakiwać do poruszających się pociągów.Wielogodzinne poszukiwaniaUciekinierzy – głównie z Etiopii, Sudanu, Erytrei i Afganistanu – zostali przepędzeni z dworca przez służby, ale wiele osób ukryło się w różnych miejscach, między innymi w ładowniach ciężarówek, które czekały na załadunek do pociągów.Doszło do wielogodzinnych opóźnień, ponieważ służby musiały sprawdzać każdy wagon oraz każdą platformę w poszukiwaniu imigrantów. Władze Eurotunelu zapewniły, że ze względu na konieczność przeszukiwania składów, do Wielkiej Brytanii będą odjeżdżały tylko cztery pociągi na godzinę.Chowają się w ciężarówkachW rejonie Calais przebywa obecnie około 3 tysiące uchodźców, którzy koczują nad morzem. Uciekinierzy przybywają do Europy przez Morze Śródziemne, głównie do Włoch. Stamtąd wiele osób próbuje dostać się do Wielkiej Brytanii, gdzie liczą na wysokie zasiłki. Imigranci chowają się w pociągach, ciężarówkach i samochodach.W Calais trwa obecnie strajk pracowników Eurotunelu. Odprawianie ciężarówek przeciąga się, przez co kierowcy stoją w wielokilometrowych korkach. Dzienne straty wynoszą około 250 mln funtów.",,
"„Czas na nowych ludzi, czas na zmiany”","– Mieliśmy dokonać zmian w ramach Ruchu Palikota. Profesor Hartman w ubiegłym tygodniu zaproponował szersze porozumienie, by stworzyć nową partię. Odpowiedziałem na to pozytywnie, zwróciłem się do Europy Plus i innych partnerów, byśmy rozważyli propozycję profesora Hartmana – mówił o planach na przebudowę sceny politycznej lider Ruchu Palikota. – Aleksander Kwaśniewski wspiera nasze dążenia do zbudowania nowej formacji centrolewicowej – podkreślał gość TVP Info.","Kilka dni temu media obiegły informacje o tym, że podczas nadzwyczajnego kongresu Ruchu Palikota, który ma się rozpocząć 5 października w Warszawie, zmieniona zostanie nazwa partii. Rzecznik Ruchu Palikota Andrzej Rozenek, w wywiadzie dla tvp.info zapowiadał, że w czasie kongresu przedstawiony zostanie nowy program społeczno-gospodarczy partii, a także nowe oblicze Janusza Palikota, męża stanu, który „będzie rządził Polską”. Na razie żaden z działaczy Ruchu Palikota nie ujawnił jednak, jak nowy twór na scenie politycznej ma się nazywać. – W zależności od tego, jaka się ukształtuje większość, zostanie podjęta decyzja o nazwie. Nie wykluczam tego, że część osób, które podpisały porozumienie Europa Plus, stworzy centrolewicową partię i będzie dalej funkcjonowało w ramach koalicji Europa Plus w wyborach do Parlamentu Europejskiego – mówił w TVP Info Janusz Palikot. – Będzie zbudowana nowa, szeroka formacja centrolewicowa, która w koalicji wystawi kandydatów do Parlamentu Europejskiego, ale po wyborach do PE będzie formacją, która wystawi kandydatów w wyborach samorządowych, będzie namawiała do pewnego projektu krajowego – to ma być formacja, która powstanie w wyniku połączenia partii – tłumaczył polityk.Janusz Palikot przyznał, że to odpowiedni moment na wprowadzanie zmian, m.in. „z powodu kłopotów Platformy”.Pytany o wsparcie Aleksandra Kwaśniewskiego, odpowiedział: – Aleksander Kwaśniewski wspiera nasze dążenia do zbudowania nowej formacji centrolewicowej.  Palikot stwierdził też, że nie ma nic przeciwko temu, by Kwaśniewski wspierał także Ryszarda Kalisza. – Kwaśniewski nie wróci na pozycję szefa partii, kandydata na premiera, operacyjnego polityka. Będzie wspierał nas, Ryszarda Kalisza, może jeszcze kogoś – taka jest rola byłego prezydenta. To nie Kwaśniewski zdecyduje, czy ten projekt się uda, czy nie, ale albo my to zrobimy – Hartman, ja, Siwiec, albo to się nie uda.",,
"Prezes PiS: Nie wprowadzamy społeczeństwa w błąd, tylko uczciwie rozmawiamy z Polakami","– Nie wprowadzamy społeczeństwa w błąd, nie manipulujemy, tylko uczciwie rozmawiamy z Polakami - mówił prezes PiS Jarosław Kaczyński podczas konwencji wyborczej swojej formacji w Bielsku-Białej. Ocenił, że po czterech latach rządów PiS uzyskało wiarygodność polityczną.","Jarosław Kaczyński na początku spotkania w Bielsku-Białej poprosił o minutę ciszy, by uczcić pamięć zmarłego w poniedziałek Marszałka Seniora Kornela Morawieckiego. Mówiąc o zmarłym podkreślił, że trafił on do polskiego panteonu tych, którzy zasłużyli się ojczyźnie. Odnosząc się do zbliżających się wyborów Kaczyński stwierdził, że są one porównaniem formacji politycznych i zrealizowanych programów.  – Jeżeli spojrzeć na te wybory, to wychodzimy z dobrych pozycji. Cztery lata temu zapowiedzieliśmy, że zrobimy wiele rzeczy nowych w naszym kraju, że będziemy zmieniali bieg wydarzeń, który trwał z krótkimi przerwami przez 25 lat. Zrobiliśmy to, co żeśmy zapowiadali. Co więcej, zapowiedzieliśmy, już w trakcie kampanii, wiele innych posunięć i te posunięcia także zostały wykonane – mówił prezes Prawa i Sprawiedliwości. Dlatego, w jego ocenie, partia rządząca uzyskała coś, co jest w polityce bezcenne, czyli wiarygodność. – Nie wprowadzamy społeczeństwa w błąd, nie manipulujemy tylko uczciwie rozmawiamy z Polakami. To jest w naszej polityce po 89 r. coś zupełnie nowego – podkreślił. – Polska mogła być dzisiaj w swoim rozwoju i społecznym, i gospodarczym, i duchowym, kulturowym znacznie dalej niż jest, a tylko ze względu na ten system, który został nazwany postkomunizmem. Chociaż w ciągu ostatnich czterech lat mocno posunęliśmy się do przodu - zaznaczył. Według Kaczyńskiego teraz pytanie brzmi: „czy będziemy posuwać się dalej, czy znów się cofniemy. Nie do tego, co było, tylko do tego »żeby było, jak było«, jak powiedziała pewna pani reżyser. tylko cofniemy się do czegoś znacznie gorszego”. W jego ocenie to, co dzisiaj zapowiada opozycja, „to jest w istocie likwidacja demokracji” – Skoro już nigdy Prawo i Sprawiedliwość nie będzie mogło dojść do władzy, to wobec partii, która ma olbrzymie poparcie można to osiągnąć tylko metodami niedemokratycznymi – wyjaśnił. Powiedział, że plan na kolejne lata, na kolejne kadencje, to polski model społecznej gospodarki dobrobytu, pozwalający na doścignięcie przeciętnej europejskiej, a nawet najlepiej rozwijających się Niemiec. – Takie wyliczenia podali naukowcy z Szkoły Głównej Handlowej - przypomniał Kaczyński. – W ciągu 14 lat możemy osiągnąć przeciętną Unii Europejskiej, czyli mniej więcej poziom Hiszpanii, Włoch, a w ciągu 21 lat możemy dogonić Niemcy – ocenił prezes PiS. Zaznaczył przy tym, że premier Mateusz Morawiecki uważa, iż te cele można osiągnąć jeszcze szybciej. – Jeśli takie możliwości są, to trzeba je wykorzystać. Trzeba je koniecznie wykorzystać i nasza polityka, zarówno w sferze społecznej, jaki i sferze ekonomicznej i kulturowej, do tego właśnie zmierza – tłumaczył uczestnikom konwencji lider PiS. Kaczyński dodał, że jego przeciwnicy polityczni uważają za warunek konieczny tego rozwoju przeprowadzenie rewolucji kulturowej, która „wściekle walczy z chrześcijaństwem”.  – Oni twierdzą, że jeżeli my chcemy, za bardzo długi czas, oni uważają, że to musi być bardzo długi czas, osiągnąć poziom zachodniej Europy, to musimy się pod każdym względem, także pod tym względem do zachodniej Europy przystosować, imitować to, co jest w zachodniej Europie, musimy stać się tacy sami – stwierdził prezes PiS. – Otóż nie musimy. Można zbudować zamożną, opartą o najwyższe standardy Polskę. Można utrzymywać prawdziwą demokrację, taką, w której jest rzeczywista konkurencja, zachowując jednocześnie polską, europejska i chrześcijańską tradycję. To jest nasz plan – przekonywał.  Przestrzegał przy tym, że wspomniana rewolucja uderza w podstawy życia słonecznego, a przede wszystkim w „podstawę podstaw”, czyli w rodzinę.  – Uderza w rzeczy rzeczywiste i naturalne. Twierdzi się na przykład w ramach tej rewolucji, że jest więcej niż dwie płcie, że mamy nie tylko kobiety i mężczyzn, ale mamy także, niektórzy mówią, że już nawet osiemdziesiąt kilka płci. Inni, że pięćdziesiąt kilka. Ja się zgubiłem – przyznał.",,
Komisja rodziny w rękach Lewicy. PiS: Żadna decyzja nie jest ostateczna,"Magdalena Biejat z Lewicy została przewodniczącą sejmowej Komisji Rodziny i Polityki Społecznej. Poparli ją m.in. posłowie PiS. – Jeśli okaże się, że nasza dobra wola przynosi złe owoce, będziemy na to reagować – komentuje w rozmowie z portalem tvp.info Janusz Śniadek.","Komisja, w której większość miejsc przypada Prawu i Sprawiedliwości, kierowana będzie przez przedstawicielkę Lewicy - debiutującą w Sejmie Magdalenę Biejat. W sieci pojawiło się wiele komentarzy niezrozumienia dla tej decyzji.Zasiadający w komisji Janusz Śniadek z Prawa i Sprawiedliwości ocenia, że „żadne decyzje nie są nieodwracalne ani ostateczne”. Podkreśla jednak, że mimo większości w Sejmie jego partia nie może przejąć każdej z komisji”. W podobnym tonie wypowiada się inny z posłów PiS, Leszek Dobrzyński – również członek Komisji Rodziny i Polityki Społecznej. - Sejm jest organem kolegialnym. Operujemy na prawach ustalonych z góry. Tak to zostało ustalone na prezydium. Będziemy się przyglądać pani Biejat. Jeśli doszłoby do jakiegoś nieprawidłowego kierowania komisją, wtedy będziemy się zastanawiać nad dalszymi konsekwencjami – podkreśla w rozmowie z portalem tvp.info.",,
Giertych zapomniał o swoim pomyśle „listy stu pedałów”? Zamieszanie po tekście o „pedalskiej międzynarodówce” [WIDEO],"Tekst „Myśli Polskiej” pt. „Policja broniła pedałów” to „artykuł p. K. Bosaka sprzed kilkunastu lat” – pisze na Twitterze Roman Giertych i atakuje portal tvp.info, posługując się przy tym nieprawdziwymi informacjami. Ten sam Giertych kilka lat po publikacji artykułu w prywatnej rozmowie mówił o swoim pomyśle stworzenia „listy stu pedałów”, na której znaleźliby się Jarosław Kaczyński, Jan Kulczyk i Zbigniew Ziobro.","„W sobotę 11 czerwca w Warszawie mogliśmy zaobserwować najbardziej jak dotychczas jaskrawy przejaw homorewolucji, której próbuje dokonać pedalska międzynarodówka” – tak zaczyna się tekst z 2005 r. z gazety „Myśl Polska”, zatytułowany „Policja broniła pedałów”. Były wicepremier i prezes Ligii Polskich Rodzin dziś chce uchodzić za liberalnego komentatora w debacie publicznej, jednak jeszcze w 2011 r., czyli sześć lat po wspomnianej publikacji „Myśli Polskiej” w prywatnej rozmowie z zaprzyjaźnionym dziennikarzem Janem Pińskim przedstawił swój pomysł na „listę stu pedałów” w polskiej polityce. Nagranie z Giertychem w lipcu 2014 r. w tygodniku „Wprost” ujawnił dziennikarz Piotr Nisztor.                                                teraz odtwarzaneGiertych zapomniał o swoim pomyśle „listy stu pedałów”? Zamieszanie po tekście o „pedalskiej międzynarodówce” Treść rozmowy:ROMAN GIERTYCH: „Lista stu homoseksualistów. (…) stu pedałów! (…) i to byłby bardzo ciekawy proces. Bo lista stu homoseksualistów polskiej polityki, tak? Na pierwszym dałbym: Jarek, drugie Kulczyk, trzeci Ziobro, po kolei. I teraz dojdzie do procesu”.JAN PIŃSKI: „No i jak udowodnić, że to obraźliwe?”. ROMAN GIERTYCH: „No właśnie. I to jest, k***a, problem. Bo co powiedzą, że to obraża? Może i nie, prawda? […] Więc zrobiłbyś listę stu i dałbyś przypis tam na dole, że to są typy anonimowych aktywistów. […] Ale co by ci zrobili? Musiałbyś powiedzieć, że w następnym numerze zrobiłbyś listę stu najbardziej wpływowych hetero […] więc pierwszy Donald Tusk, tak? Drugi Komorowski, trzeci Sikorski, czwarty Marek Suski”. W dalszej części rozmowy Giertych parodiuje też ostatnią rozmowę braci Kaczyńskich. Tę, którą prezydent prowadził z prezesem PiS już z pokładu rządowego tupolewa na 20 minut przed katastrofą 10 kwietnia 2010 r. ROMAN GIERTYCH: „I piszesz: Jarosław K. albo tak jak ten Sakowicz, piszesz: K. do K.: – Cześć L. Jak mamusia, zdrowa? – Mamusia zdrowa. – W szpitalu? – No, jeszcze w szpitalu. – Co u ciebie słychać, drogi L.? – No u mnie […] prowokację zrobić. Na pewno Tusk prosił Putina, żebyśmy […]. No więc chce, żebyśmy byli zablokowani. – Ląduj i tyle. No. No to pogadamy później. Wyślij Błasika, nie rób tego sam”.",,
Lewica chwali Jaśkowiaka: Związki partnerskie i eutanazja to postulaty cywilizacyjne,"Lewica chwali kandydata w prawyborach prezydenckich Platformy Obywatelskiej Jacka Jaśkowiaka, który popiera legalizację małżeństw homoseksualnych i eutanazji. Czy takimi wypowiedziami prezydent Poznania odbierze głosy Lewicy? – Nie wiem, czy eutanazja i związki partnerskie to lewicowe postulaty. To są postulaty cywilizacyjne. Dobrze, że ci, którzy uważają, że są demokratami i działają na rzecz praw człowieka, podnoszą takie tematy – powiedział portalowi tvp.info poseł Krzysztof Śmiszek.","– My jesteśmy ugrupowaniem prowolnościowym albo ultrawolnościowym. Jeśli zachodzą ku temu przesłanki i osoba decyduje się na podjęcie takiego kroku, trzeba jej to prawnie umożliwić. Tak, aby to było w sposób humanitarny, zgodny ze standardami medycznymi i wartościami prawno-człowieczymi przeprowadzone – mówił na temat eutanazji Śmiszek.  – Nie konsultowaliśmy ani w środowiskach naukowych, ani w społecznych tematu, który dotyczy najcięższej decyzji, czyli śmierci człowieka i jego chęci pozbawienia siebie życia, czyli eutanazji. Jeżeli o tym nie będziemy rozmawiali, to wcześniej czy później do agendy politycznej ten temat wejdzie, bo ktoś go wniesie. Nie chodzi o to, żebyśmy wywołali polityczną burzę, tylko żebyśmy o tym rozmawiali – stwierdził szef klubu parlamentarnego Lewicy Krzysztof Gawkowski. Gawkowski wykluczył pochopne złożenie projektu ustawy w sprawie eutanazji. Opowiedział się jednak za spokojną i merytoryczną dyskusją z udziałem medyków i etyków na ten temat. Jakie zdanie na temat eutanazji mają politycy Koalicji Obywatelskiej? – Nie ma tego w programie KO. Ten pogląd jest,  jak rozumiem, poglądem Jacka Jaśkowiaka, ja tego poglądu nie podzielam – mówił poseł KO Zbigniew Konwiński. – Uważam, że życie ludzkie jest wielką wartością i zawsze, kiedy jest szansa walki o życie ludzkie, należy tę walkę prowadzić do ostatnich chwil – stwierdził z kolei poseł KO Marcin Kierwiński.  Po co prezydent Poznania uruchamia dyskusję o eutanazji? – Nie mam wrażenia, że prezydent Jaśkowiak uruchamia ten temat. Po prostu dzieli się swoimi przemyśleniami. Ma do tego prawo, a ja będę bardzo konsekwentnie mówił, że nie chcę oceniać w tak bardzo ważnych i wrażliwych tematach, czyjegoś zdania – odpowiedział Kierwiński. – Odbieram słowa prezydenta Poznania jako wyraz poparcia dla eutanazji. To jest temat bardzo kontrowersyjny i wzbudzający emocje – mówił senator Prawa i Sprawiedliwości Jan Maria Jackowski. – Eutanazja jest bardzo wyraźnie w niektórych krajach promowana jako sposób na rozwiązanie różnych problemów. Nie tylko osobistych danego człowieka, ale także innych – uważa Jackowski. Parlamentarzysta przypuszcza, że skrajne poglądy Jaśkowiaka mają uwiarygodnić KO w lewicowym elektoracie. – Widać wyraźnie, że prezydent Jaśkowiak chce narzucić agendę dyskusji. Licytuje się na hasła i program z Lewicą – stwierdził Jackowski. – Na razie nie znamy żadnego merytorycznego programu kandydata na kandydata. Wiemy, że przedstawia szokujące propozycje obyczajowe. Udowadniają one, że jest kandydatem wyciągniętym z kapelusza. Był przymuszony do tego startu, żeby na siłę udowodnić, że w PO jest wybór między kandydatami – powiedział poseł PiS Maciej Małecki. Zdaniem Małeckiego kandydat w prawyborach powinien zaproponować swoje propozycje w zakresie polityki międzynarodowej, bezpieczeństwa Polski i dotyczące spraw gospodarczych, a nie szokować opinię publiczną kontrowersyjnymi propozycjami.",,
"Politycy PO dostali polecenie zamieszczania filmu, który oskarża prezesa PiS","Platforma Obywatelska swoim politykom i działaczom przesyła film, który oskarża Jarosława Kaczyńskiego o pożyczanie pieniędzy – dowiedział się portal tvp.info. W mailu do członków partii polecono zamieszczenie go w mediach społecznościowych. W filmie nie pada uwaga, że Jarosław Kaczyński pożyczył przed kilkoma laty te pieniądze na leczenie mamy Jadwigi Kaczyńskiej.",,,
Budapeszt: Relikwia św. Jana Pawła II trafiła do bazyliki św. Stefana,"Uroczyste wprowadzenie relikwii świętego Jana Pawła II do bazyliki św. Stefana w Budapeszcie odbyło się w niedzielę w obecności licznie zgromadzonych wiernych, w tym przedstawicieli Polonii węgierskiej.","Relikwia w postaci włosa, przywieziona przez bp. Mieczysława Mokrzyckiego, byłego sekretarza Jana Pawła II w latach 1996-2007, została wniesiona do bazyliki podczas procesji i stała przy ołtarzu w trakcie mszy świętej z udziałem polskiego i węgierskiego duchowieństwa. – Zawsze szanowałem i kochałem Ojca Świętego św. Jana Pawła II. Był naprawdę wielkim papieżem. Miałem okazję spotkać się z nim, gdy jeszcze był biskupem. Wywarł na mnie takie wrażenie, że zostałem jego admiratorem na całe życie. Od kiedy go kanonizowano, bardzo pragnąłem zdobyć dla bazyliki jakąś jego relikwię – powiedział PAP biskup pomocniczy archidiecezji ostrzyhomsko-budapeszteńskiej i proboszcz bazyliki św. Stefana Gyoergy Snell. Jak zaznaczył, oddawanie czci relikwiom jest w Kościele bardzo starą tradycją, gdyż uobecniają one świętych, którzy dowiedli swej wiary własnym życiem. – Tego samo doświadczamy także dziś w przypadku osób, które całe życie poświęciły Bogu, takich jak Ojciec Święty – powiedział. Tymczasowo relikwia stanie w kaplicy Matki Boskiej Częstochowskiej, a jej docelowe miejsce zostanie ustalone później. – Ale z całą pewnością umożliwimy wszystkim, by w dowolnym momencie mogli oddać jej cześć – zastrzegł biskup.",,
„Zielone ludziki” na Bałtyku? Spektakularna akcja fińskich służb,"Domki jednorodzinne niczym bazy dla dywersantów, tajemnicze loty śmigłowców, a w pobliżu strategiczny szlak morski. Od dawna niepokoiło to fińskie służby. W końcu uderzyły – podczas operacji wprowadzono nawet strefę zakazu lotów. Nieruchomości, do których wkroczyli funkcjonariusze, należą do małej firmy. Jej właściciel, Rosjanin z maltańskim paszportem, interesy prowadzi także w innych krajach UE. W tym w Polsce.","Południowo-zachodnie krańce Finlandii. Setki wysp i wysepek. Finowie kupują tu sobie działki i budują letniskowe domki. Nie jeden z nich zdziwił się, gdy w sobotni poranek 22 września nagle nad jego głową zaczęły przelatywać rządowe śmigłowce, a morzem mknęły szybkie łodzie pełne umundurowanych mężczyzn. Na Twitterze pojawił się wpis policyjnego Narodowego Biura Śledczego (Keskusrikospoliisi – KRP), że właśnie w rejonie portowego miasta Turku rozpoczęła się szeroko zakrojona operacja.W operacji brało udział stu funkcjonariuszy KRP plus trzystu (!) przedstawicieli innych państwowych instytucji: policji podatkowej, straży granicznej, kontrwywiadu (SUPO) i wojska, które udostępniło szybkie łodzie patrolowe i desantowe. Operacja miała spektakularny charakter nie tylko ze względu na liczbę zaangażowanych ludzi, środków i instytucji. Wprowadzono podczas niej również nadzwyczajne środki w okolicach archipelagu, ograniczając ruch powietrzny i morski: nad archipelagiem koło Turku wprowadzono strefę zakazu lotów. Strategiczne inwestycje, spółka pod kontrolą RosjanWydawać by się mogło, że Airiston Helmi to typowy pośrednik w handlu nieruchomościami. Niespecjalnie się wyróżniała, jeśli chodzi o obroty, nie mówiąc już o zysku. Spółka działa w Finlandii od 2007 roku na rynku nieruchomości – i to w tym najdroższym segmencie. A mimo to nie wykazuje zysków. A w ostatnim roku nawet zanotowało 300 000 euro straty. Z ustaleń największego dziennika fińskiego „Helsingin Sanomat” wynika, że dane rejestrowe pokazują, że spółka nie jest duża, jest zadłużona, a mimo to posiada środki na regularne zakupy i sprzedaż nieruchomości w południowo-zachodniej Finlandii za miliony euro. W efekcie stała się właścicielem kilku wysp i szeregu działek na innych wyspach. I to właśnie lokalizacja tych wysp zwróciła uwagę fińskich służb: otóż większość nieruchomości, którymi obracała Airiston Helmi, znajdowała się na wysepkach rozsypanych wokół Turku (szóste pod względem wielkości miasto Finlandii, leżące około 180 km na zachód od Helsinek), w rejonie, gdzie biegną strategicznie ważne szlaki wodne.Główne nieruchomości należące do spółki to Ybbersnäs (gmina Pargas, na południe od Turku) oraz mała wysepka Säckilot, leżąca na południe od Turku. Zaledwie cztery kilometry na południe od wyspy biegnie – w gąszczu wysp i wysepek – główny szlak morski do Turku i Naantali. To dwa porty ważne nie tylko w czasie pokoju, ale jeszcze bardziej w razie wojny – leżą najdalej od granicy z Rosją i najbliżej stąd do Szwecji. Naantali to trzeci port pod względem wielkości obrotów towarowych w Finlandii. Działają tam też elektrownia i dwie rafinerie. Gazeta „Ilta Sanomat” ustaliła, że do 2014 roku zarząd Airiston Helmi składał się niemal wyłącznie z obywateli Rosji. Ale potem, jak wiadomo, wybuchła wojna na Ukrainie i nastąpił kryzys w relacjach Zachodu z Rosją. W 2016 roku do zarządu dołączyli obywatel Włoch i obywatel Finlandii. Chodziło o to, żeby spółka nie zwracała na siebie uwagi. Teraz właścicielem Airiston Helmi ma być obywatel Malty pochodzenia rosyjskiego (niedawno bardzo głośno było w europejskich mediach o procederze sprzedawania przez Maltę swojego obywatelstwa Rosjanom – bez odpowiednich procedur sprawdzających). Fińskie media, które nie podają jednak tożsamości właściciela Airiston Helmi, twierdzą, że prowadzi on również działalność gospodarczą w Polsce, Estonii i Włoszech.Narzędzie hybrydowej wojny?Oficjalnie dochodzenie i cała operacja dotyczą jedynie kwestii przestępstw finansowych. KRP poinformowało, że przesłuchano siedem osób, a trzy z nich zostały zatrzymane. Postawiono im zarzuty oszustw podatkowych i prania pieniędzy. Jedną zwolniono. Dwie pozostałe zostały przesłuchane 25 września w sądzie okręgu Vantaa, po czym trafiły do aresztu tymczasowego. Rosjanin ma 36 lat i jest byłym członkiem zarządu  Airiston Helmi. 51-letni obywatel Estonii ma zaś własnościowe powiązania z firmą. Przede wszystkim jednak zajęto mnóstwo dokumentów spółki. Kierujący śledztwem Tomi Taskili powiedział, że analiza dokumentacji zajmie czas co najmniej do końca wiosny przyszłego roku. Przebywający w Nowym Jorku na Zgromadzeniu Ogólnym ONZ prezydent Sauli Niinisto powiedział dziennikarzom, że spółka już od dłuższego czasu była przedmiotem zainteresowania odpowiednich służb. Armia i SUPO miały obserwować spółkę już od lat. Cytowani w gazecie „Italehti” dwaj anonimowi generałowie fińskiego wojska mówią, że sprawa ma tak naprawdę związek z bezpieczeństwem narodowym, a nadano jej charakter walki z przestępstwami finansowymi, aby otwarcie nie prowokować Rosji.Firma mogła być przykrywką dla rosyjskich służb. Posiadane nieruchomości, rozrzucone na archipelagu, mogły służyć jako zaplecze dla wrogiej działalności. Gdyby doszło do konfliktu, Rosjanie mogliby wykorzystać te pozycje do przerwania komunikacji południowo-zachodniej Finlandii z chociażby pobliską Szwecją. Okazuje się też, że nieruchomości należące do spółki leżą w pobliżu nie tylko ważnych morskich szlaków, ale też podmorskich kabli komunikacyjnych. Warto przypomnieć w tym kontekście, że w lipcu rosyjski specnaz ćwiczył desant powietrzny na wyspę Gogland w kontrolowanej przez Rosję części Zatoki Fińskiej. Gogland leży niecałe 40 km od fińskiego miasta Kotka. Goście ze WschoduSkupowanie przez Rosjan w Finlandii nieruchomości w pobliżu strategicznie ważnych obiektów (lotniska, obiekty wojskowe, centra mobilizacyjne armii, kluczowa infrastruktura transportowa) od dawna nie jest żadną tajemnicą. SUPO informowało o tym już kilka lat temu. Sprawa Airiston Helmi odgrzeje dyskusję na temat przyjęcia nowych przepisów – część deputowanych parlamentu oczekuje tego już tej jesieni – nakładających ograniczenia na obcokrajowców posiadających w Finlandii ziemie, nieruchomości i majątek.Największą grupą takich posiadaczy są Rosjanie. W latach 2000-2015 nieruchomości w Finlandii nabyło w sumie 6865 obcokrajowców. W tym 4424 Rosjan. Ta dominacja rosyjska jest widoczna od 2009 roku. Ale co ważniejsze, nie chodzi tylko o liczbę właścicieli, czy wartość i ilość kupowanych przez Rosjan nieruchomości. Najważniejsze jest, jakie są to nieruchomości. Jak napisał na swoim blogu Tom Packalen, członek parlamentu, były oficer policji w Helsinkach, „następna wojna, jeśli kiedyś nadejdzie, nie będzie przekraczała granicy, ale pojawi się w strategicznie ważnych miejscach wewnątrz kraju. Wojnę rozpoczną małe grupki ludzi, których już się tu przemyca”. Dlatego, jak podkreśla Packalen, przyjęcie prawa ograniczającego możliwość zakupu nieruchomości w Finlandii przez obcokrajowców jest równie ważne jak obrona narodowa.Sprawa Airiston Helmi pokazuje też, jak Rosja może wykorzystywać swych ludzi z kupionym unijnym paszportem, działających pod różnymi rodzajami biznesowego przykrycia, do działań hybrydowych w różnych krajach Europy.",,
Erdogan: Turcja w każdym momencie może rozpocząć operację w Syrii,"Turecki prezydent Tayyip Recep Erdogan poinformował, że jego kraj może w każdym momencie rozpocząć nową operację militarną w Syrii. Według niego prezydent USA Donald Trump pozytywnie odniósł się do planów operacji na wschód od rzeki Eufrat.",W zeszłym tygodniu Erdogan zapowiedział przeprowadzenie ataku na bojowników kurdyjskich z YPG (Ludowych Jednostek Samoobrony) w Syrii. Ankara uważa ich za terrorystów. Kurdyjscy bojownicy są jednak wspierani przez Amerykanów i z sukcesami zwalczają tzw. Państwo Islamskie.,,
Prezydent RPA ma 48 godzin na rezygnację z urzędu,"Afrykański Kongres Narodowy (ANC), partia rządząca RPA, dała prezydentowi Jacobowi Zumie 48 godzin na rezygnację z urzędu - poinformowała w poniedziałek wieczorem południowoafrykańska telewizja państwowa SABC.","Przewodniczący ANC Cyril Ramaphosa udał się do rezydencji prezydenta Zumy, aby osobiście poinformować go o decyzji Krajowego Komitetu Wykonawczego ANC –  podała telewizja SABC, powołując się na własne źródła informacji.Zuma jest bohaterem niezliczonych afer i skandali, ale zarzuca mu się też korupcję oraz podejmowanie decyzji politycznych, które pogłębiają recesję i prowadzą RPA na skraj bankructwa. Stawiane mu zarzuty korupcyjne są związane z wpływową rodziną Guptów, której biznesowe imperium obejmuje wielkie firmy z różnych branż, od mass mediów i transportu lotniczego po przemysł wydobywczy, energetykę i IT.Liczne zarzuty wobec Zumy zostały wycofane przez prokuraturę w kwietniu 2009 roku, co utorowało mu drogę do prezydentury w maju tego samego roku. W kwietniu 2016 roku Sąd Najwyższy RPA orzekł, że zarzuty wobec Zumy zostały niesłusznie uchylone i powinny zostać podtrzymane.",,
"Europoseł PiS o temacie LGBT: Opozycja jest jak ćma, która leci do światła","Politycy Prawa i Sprawiedliwość są zaskoczeni działaniami opozycji, która wspiera środowiska LGBT. –  Opozycja przejechała się na tematach obyczajowych, moralnych, LGBT również w wyborach europejskich. Przypomina ćmę, która leci do światła. Choć to oznacza śmierć polityczną, to uparcie leci – powiedział portalowi tvp.info eurodeputowany PiS Ryszard Czarnecki. Wcześniej „Rzeczpospolita” opublikowała sondaż, z którego wynika, że Polacy nie popierają postulatów gejów i lesbijek.","Z sondażu IBRiS wynika, że Polacy nie chcą związków partnerskich (46 proc.), małżeństw par jednopłciowych (56 proc.) i przede wszystkim adopcji dzieci przez pary homoseksualne (76 proc.). – Polacy nie akceptują idei związków partnerskich. Z całą pewnością są przeciwni możliwości zawierania małżeństw homoseksualnych i skrajnie przeciwni adopcji dzieci przez pary homoseksualne. To jest niedopuszczalne w Polsce, niedopuszczalne w naszej tradycji, w naszej tożsamości – ocenił w rozmowie z portalem tvp.info poseł PiS Zbigniew Gryglas.",,
Policja rozbiła arabski gang rodzinny. Handlował narkotykami i organizował rozboje,"W poniedziałek rano policja przeprowadziła w Berlinie wielką akcję przeciwko groźnemu rodzinnemu gangowi arabskiemu. Gang ten jest podejrzany o handel środkami odurzającymi, rozboje oraz kradzież na szeroką skalę. Zatrzymano dwóch mężczyzn - Ibrahima i Alego R., którzy najprawdopodobniej są przywódcami gangu.","O 6 rano na wniosek prokuratora specjalnie wyszkoleni policjanci z psami tropiącymi wspierani przez jednostki specjalne SEK dokonali przeszukań kilku mieszkań, barów, restauracji oraz inny obiektów powiązanych z wielkim arabskim gangiem rodzinnym. Członkowie gangu są podejrzani o handel kokainą, napady na banki i rozboje z użyciem broni palnej. Z pierwszych informacji policji wynika, że podczas akcji zabezpieczono wiele dowodów różnych przestępstw, a sama akcja przebiegła spokojnie. Niemieckie media twierdzą, że obecnie tylko na terenie Berlina działa nawet 20 arabskich rodzinnych gangów przestępczych, które specjalizują się w ciężkich przestępstwach.",,
Rosjanie hakowali systemy wyborcze we wszystkich stanach USA,W trakcie kampanii wyborczej w 2016 roku Rosjanie hakowali systemy wyborcze we wszystkich 50 stanach USA – podała w raporcie Komisja do spraw Wywiadu Senatu Stanów Zjednoczonych. Wcześniejsze ustalenia w tej sprawie nie wskazywały na tak szeroką operację Kremla.,"Komisja opisała „bezprecedensowy poziom aktywności przeciwko państwowej infrastrukturze wyborczej”. Miała ona na celu poszukiwanie słabych stron w zabezpieczaniu wyborczego systemu informatycznego. Raport stwierdza, że nie ma dowodów, że bezpośrednio wpłynięto na rozkład głosów. Przyznaje jednocześnie, że Rosjanie mieli możliwości, by „wykasować lub zmienić wyborcze dane” w Illinois. Ustalenia Komisji nie podejmują bezpośredniej krytyki amerykańskich agencji wywiadowczych czy poszczególnych stanów. Wykazują jednak, że rosyjskie działania były w 2016 roku niedoceniane, a ostrzeżenia przed nimi „zbyt ciche”. Federalne Biuro Śledcze ostrzegało stany przed rosyjską ingerencją w wyborczy proces pod koniec lata i jesienią 2016 roku. Nie dostarczono jednak urzędnikom „wyraźnego powodu”, by potraktowali te komunikaty poważniej od poprzednich. W dwa i pół roku po wyborach prezydenckich w USA komisja przyznaje też, że „rosyjskie zamiary dotyczące amerykańskiej infrastruktury wyborczej pozostają niejasne”. Rekomenduje również prowadzenie dyskusji z sojusznikami o nowych cybernormach, nie precyzując jednak o jakie normy dokładnie chodzi. To pierwsza część ustaleń komisji dotycząca ingerencji Rosji w amerykańskie wybory. Kolejne dotyczyć mają m.in. mediów społecznościowych. Raport opublikowano w czwartek – dzień po przesłuchaniu w Kongresie byłego prokuratora specjalnego Roberta Muellera. Ostrzegł on przed ponownym ingerowaniem przez Kreml w proces wyborczy, podkreślając zarazem, że więcej „państw rozwija zdolności, by powtórzyć to co zrobili Rosjanie”. Mimo dwupartyjnego raportu przewodniczący Republikanów w Senacie Mitch McConnell nie widzi powodów, by przekazać więcej środków stanom na ochronę przed cyberakatami. Krok taki proponują Demokraci. Jego zdaniem Kongres podjął wystarczające działania przekazując stanom 380 mln USD na ulepszenie ich systemów wyborczych. – To jest zdecydowanie partyjna ustawa, tych samych ludzi, którzy spędzili dwa lata rozdmuchując teorie spiskowe o prezydencie (Donaldzie) Trumpie i Rosji (...) – argumentuje McConnell. „New York Times” pisze, że według niektórych urzędników kwestia ta nie wzbudza szczególnego zainteresowania na wyskokach szczeblach administracji, gdyż Trump uznaje, iż każda publiczna dyskusja o rosyjskiej działalności podważa jego wyborczy sukces.– To nie jest sprawa Demokratów czy Republikanów – podkreśla natomiast Chuck Schumer, lider Demokratów w izbie wyższej. – To nie jest sprawa liberalna, umiarkowana czy konserwatywna. To jest sprawa patriotyzmu, narodowego bezpieczeństwa, ochrony spójności amerykańskiej demokracji, czegoś za co wielu naszych przodków zginęło – zauważa.",,
Poranny przegląd prasy w TVP Info,"Agnieszka Radwańska kończy karierę, Rosjan oskarżono o zakłócanie sygnałów GPS, w niektórych polskich szkołach wprowadza się wczesną edukację seksualną, polska gospodarka rozwija się w bardzo dobrym tempie – to tylko niektóre z informacji prasowych, które dziś z samego rana red. Antoni Trzmiel przedstawiał w przeglądzie prasy w TVP Info. Najświeższe informacje; doniesienia z Polski i świata codziennie na antenie i portalu tvp.info.",,,
Sejm zajmie się wnioskiem PO o wotum nieufności dla rządu w czwartek rano,Sejm zajmie się wnioskiem PO o konstruktywne wotum nieufności wobec rządu Beaty Szydło w czwartek o godz. 9.00 – wynika ze wstępnego harmonogramu posiedzenia. Wniosek ma już numer druku sejmowego. Kandydatem na premiera jest lider PO Grzegorz Schetyna.,"PO złożyła w Sejmie wniosek o wotum nieufności wobec rządu 24 listopada. Grzegorz Schetyna, który został wskazany we wniosku jako kandydat na premiera zarzucił rządowi m.in. brak reakcji na ksenofobiczne i rasistowskie hasła w czasie Marszu Niepodległości 11 listopada.Podkreślił, że nie może być tak, że wchodzimy w obchody 100. rocznicy odzyskania niepodległości z ƒ„bagażem kompromitacji i wstydu, jaki widzieliśmy 11 listopada”.– Ministrowie tego rządu w konkretny sposób pochwalali wielki marsz, także organizatorów tego marszu, którzy przyzwolili na antysemickie, ksenofobiczne i rasistowskie napisy i hasła – mówił Schetyna. Dodał, że to jest także kwestia „promocji, czy wręcz podziękowań dla organizatorów”.– To przecież organizatorzy Marszu Niepodległości zostali zaproszeni przez prezydenta Andrzeja Dudę do komitetu obchodów 100. rocznicy niepodległości –  stwierdził szef PO. W jego ocenie zaniechań dopuściła się także policja, która nie reagowała na rasistowskie okrzyki i hasła. „Refleksja przyszła zbyt późno” Schetyna dodał, że w rządzie „refleksja przyszła zbyt późno i ona nie jest całościowa”. – Wydaje się, że ona jest tylko na użytek bieżącej polityki, a także na to, żeby jak najszybciej o tej sytuacji zapomnieć, ale o niej nie można zapomnieć, ponieważ te hańbiące obrazy dla Polski, polskiego rządu i parlamentu, widział cały świat – powiedział.Szef PO poinformował także, że w uzasadnieniu wniosku w sprawie wotum nieufności wskazano również na bieżącą politykę rządu. – To kwestia wyprowadzania Polski z Unii Europejskiej, to niszczenie niezawisłości Trybunału Konstytucyjnego czy sądów, wszystko to, co robi Macierewicz tak naprawdę od pierwszego dnia na urzędzie, to, co dzieje się w Puszczy Białowieskiej, to, jak niszczy środowisko i drzewostan minister Szyszko – wymieniał. „Prawdziwe podsumowanie dwóch lat rządów” Według Schetyny debata w parlamencie nad wnioskiem w sprawie wotum nieufności dla obecnej Rady Ministrów będzie „prawdziwym podsumowaniem dwóch lat rządów”.„Obowiązujące w Polsce prawo nakazuje zwalczać rasizm faszyzm i antysemityzm oraz delegalizować każdą organizację, która publicznie wzywa do rasistowskiej przemocy. Powszechnie uznanym obowiązkiem władzy jest zagwarantowanie przestrzegania prawa. Rząd premier Beaty Szydło, a w rzeczywistości cały obóz polityczny kierowany przez prezesa partii Prawo i Sprawiedliwość Jarosława Kaczyńskiego, narażając bezpieczeństwo Polek i Polaków, a także niszcząc wizerunek naszej ojczyzny w oczach świata, nie wykonał tego zadania, zawiódł” –  czytamy w uzasadnieniu do wniosku, które liczy 10 stron.„Z żalem należy zauważyć, że tegoroczna rocznica największego polskiego święta została zhańbiona przez publiczne wystąpienia osób, które manifestowały przy wtórze rasistowskich i antysemickich okrzyków prezentując symbole i hasła mające znamiona nacjonalistyczne i neofaszystowskie. Na całym świecie ludzie dowiadywali się z mediów, że na ulicach Warszawy i Wrocławia, dwóch polskich miast, które pół wieku temu zostały zniszczone w konsekwencji najbardziej brutalnej wojny światowej rozpętanej przez nazizm, pojawili się ludzie bezkarnie propagujący faszyzm” – podkreślono.„Nadzorowane przez podległych premier Beacie Szydło ministrów Mariusza Kamińskiego i Mariusza Błaszczaka Policja i służby specjalne polskiego państwa nie zrobiły nic, żeby temu przeciwdziałać” – napisano we wniosku. Zgodnie z konstytucją Sejm wyraża Radzie Ministrów wotum nieufności większością ustawowej liczby posłów (co najmniej 231) na wniosek zgłoszony przez co najmniej 46 posłów i wskazujący imiennie kandydata na premiera. Głosowanie nad wnioskiem odbywa się nie wcześniej niż po upływie 7 dni od jego złożenia.",,
"Robert Biedroń: PO ma szczęście, że ma PSL","– W Polsce dwie wielkie partie zdominowały dyskusję, a Platforma Obywatelska ma szczęście, że ma Polskie Stronnictwo Ludowe – powiedział w TOK FM ustępujący prezydent Słupska Robert Biedroń, komentując wybory samorządowe.","Robert Biedroń w wyborach prezydenckich w Słupsku nie ubiegał się o reelekcję. Jednak pozostał w strukturach samorządowych regionu, będąc wybranym do rady miejskiej w Słupsku. Na antenie TOK FM były poseł Twojego Ruchu Janusza Palikota komentował wyniki wyborów samorządowych. Mówił też o tym, jak Platforma wprowadza podziały wśród Polaków na „wielkomiejskich” oraz na „głupich barbarzyńców”. – Obserwuję ze zdziwieniem próbę podziału Polski na tę, która jest wielkomiejska i obroniła się przed atakiem barbarzyńców, tych głupich Polaków, którzy nie zrozumieli, że trzeba bronić Polski. To jest fałszywa diagnoza. Znam wielu burmistrzów i wójtów, którzy są proeuropejscy. Ten podział jest niesprawiedliwy i pogłębiający wojnę polsko-polską – mówił Biedroń.Zdaniem ustępującego z urzędu włodarza Słupska w strukturach koalicji PO i Nowoczesnej jest „szklany sufit”.  – Mierzi mnie mówienie, że obroniliśmy Polskę w wielkich miastach. Dwie wielkie partie zdominowały dyskusję, a PO ma szczęście, że ma PSL. Naciski, żeby tworzyć jakąś Koalicję Obywatelską, pod którą wszyscy się podpiszą, jest fałszywa. Potrzebne jest coś nowego, co uzupełni tę ofertę – ocenił Biedroń.",,
Syria: Al-Asad spotkał się z szefem MON Rosji. Uzgadniali współpracę militarną,Prezydent Syrii Baszszar al-Asad spotkał się w Damaszku z ministrem obrony Rosji Siergiejem Szojgu. Podczas spotkania omówiono kwestię syryjsko-rosyjskiej współpracy militarnej oraz wspólne działania mające na celu zwalczenie Państwa Islamskiego.,"Szojgu, jak zaznaczają agencje informacyjne, udał się do Syrii na polecenie prezydenta Władimira Putina. Ministerstwo obrony Rosji podało, że „podczas spotkania poruszono aktualne kwestie współpracy militarnej i militarno-technicznej w kontekście skutecznych działań syryjskich wojsk rządowych wspieranych przez siły powietrzne Rosji w ramach (...) unicestwienia terrorystycznego ugrupowania IS w Syrii”. Podjęto też temat ustabilizowania sytuacji w Syrii, funkcjonowania stref deeskalacji i pomocy humanitarnej dla syryjskiej ludności.",,
Pracownik wypożyczalni samochodów zaciągał kredyty na klientów,"Nawet osiem lat więzienia grozi 24-letniemu mieszkańcowi Konina (Wielkopolskie), który przez kilka miesięcy zaciągał kredyty na inne osoby. W ten sposób mężczyzna wyłudził ponad 125 tys. zł.","Jak przekazał podkom. Marcin Jankowski z KMP w Koninie, „na pierwszy ślad przestępczej działalności młodego mężczyzny policjanci wpadli klika miesięcy temu i natychmiast rozpoczęli pracę operacyjną”. Akcja policji pozwoliła na ustalenie pokrzywdzonych oraz postawienie zarzutów oszustwa i poświadczenia nieprawdy w celu uzyskania kredytu. Jankowski tłumaczył, że „24-latek był pracownikiem wypożyczalni samochodów. Dzięki temu miał dostęp do bazy danych klientów. Wykorzystując te dane zakładał firmy, następnie występował do banku o przyznanie debetu lub kredytu. Pożyczki brał też w instytucjach para bankowych”. Dodał, że dotychczas policja ustaliła 10 pokrzywdzonych, ale ich liczba może być większa. 24-latek wyłudził łącznie ponad 125 tys. zł. Mężczyzna przyznał się do przedstawionych mu zarzutów. Prokurator zastosował wobec niego dozór policyjny i 5 tys. zł poręczenia. Policjanci zabezpieczyli również na koncie mężczyzny kilkadziesiąt tysięcy złotych. 24-latkowi grozi do 8 lat więzienia.",,
"„Uchodźcy szukają miejsca z rozbudowaną opieką socjalną”, „Ich problem musi być rozwiązany w Syrii”","– Trzeba podjąć szybkie i zdecydowane kroki polityczne na poziomie NATO i porozumień międzynarodowych, po to by zapewnić pokój na Bliskim Wschodzie – mówiła w „Polityce przy kawie” w TVP1 Barbara Nowacka ze Zjednoczonej Lewicy. – Obowiązkiem rządu jest zapewnienie bezpieczeństwa własnym obywatelom – przekonywała Małgorzata Wassermann, kandydatka PiS do Sejmu.","Małgorzata Wassermann oraz Barbara Nowacka zgodne były co tego, że w tej chwili najważniejsze jest deklaracja rządu, ilu uchodźców jesteśmy w stanie przyjąć oraz jaką kwotę zadeklarowaliśmy podczas negocjacji unijnych. Wcześniej bowiem premier mówiła o 2 tysiącach uchodźców, natomiast w poniedziałek pojawiła się informacja, że Komisja Europejska może chcieć zwiększyć tę liczbę do ok. 11 tysięcy osób. Szukają wsparcia socjalnegoWassermann podkreśliła, że obowiązkiem rządu jest zapewnienie bezpieczeństwa własnym obywatelom. – Służby już sygnalizują, że wśród uchodźców mogą znaleźć się bojownicy – mówiła. Jej zdaniem musimy pomagać, ale uchodźcom, którzy powinni się osiedlić w krajach bliskich ich kulturze. – Powinniśmy dążyć w tym kierunku, aby tam ich ulokować i ewentualnie wesprzeć humanitarnie – dodała. Przyznała też, że imigranci mają sprecyzowane kierunki swoich podróży. – Oni nie poszukują miejsca, w który będą mogli bezpiecznie żyć, tylko miejsca gdzie jest rozbudowana opieka socjalna – powiedziała i podkreśliła, ze ta liczba może wzrastać. – I co zrobimy kiedy będziemy mieli do przyjęcia milion osób? – pytała. Potrzebny  pokój w Syrii– Trzeba podjąć szybkie i zdecydowane kroki polityczne, nie  na poziomie Polski, tylko na poziomie NATO i porozumień międzynarodowych – mówiła Nowacka. Jej zdaniem najważniejsze teraz jest podjęcie prób zapewnienia pokoju, tak aby ci ludzie mieli dokąd wrócić. Przekonywała, że nie może mówić o kwotach bez informacji rządu o tym, na co nas stać i na ile jesteśmy w stanie zapewnić uchodźcom godne życie. Jej zdaniem sytuacja na Węgrzech jest odhumanizowanym pokazem pogardy wobec ludzi.- A my chcemy uchodźcom wojennym pomóc i móc przywitać ich, tak jak Niemcy - dodała. Według Nowackiej, cały czas trzeba pamiętać,  że problem uchodźców nie będzie rozwiązany tutaj w Polsce i Europie. Tylko tam w Syrii, na Bliskim Wschodzie.",,
"Już wiadomo, kto wszedł do nowej Rady Warszawy. Są znane nazwiska",Z największym poparciem wyborców do Rady m.st. Warszawy wejdzie Aleksandra Gajewska (Koalicja Obywatelska). Z listy Prawa i Sprawiedliwości najwyższy wynik uzyskał Cezary Jurkiewicz. Jedyną radną Sojuszu Lewicy Demokratycznej Lewicy Razem zostanie Monika Jaruzelska; mandatu nie zdobył z kolei kandydat na prezydenta stolicy Jan Śpiewak.,"Zgodnie z opublikowanymi przez PKW danymi w stołecznym ratuszu Koalicja Obywatelska Platformy i Nowoczesnej obejmie 40 mandatów, Prawo i Sprawiedliwość – 19, a jeden mandat przypadnie koalicji SLD Lewica Razem. W 60-osobowej radzie KO będzie miała samodzielną większość.Z zarejestrowanych 22 komitetów wyborczych w Radzie Miasta swoją reprezentację w radzie będą miały tylko trzy. Oznacza to, że wśród radnych nie znajdą się m.in. kandydaci na prezydenta Warszawy: aktywista i dotychczasowy radny Jan Śpiewak (KWW Wygra Warszawa), b. wiceprezydent Warszawy Jacek Wojciechowicz (Akcja Warszawa) czy Justyna Glusman (Miasto Jest Nasze – Ruchy Miejskie).Z list Koalicji Obywatelskiej do Rady Miasta największą ilość głosów otrzymali: Aleksandra Gajewska (32 568 głosów), Mariusz Frankowski (19 123 głosów), Magdalena Roguska (19 054 głosów), szef warszawskiego sztabu KO Jarosław Szostakowski (17 849 głosów) oraz lider stołecznych struktur Nowoczesnej Sławomir Potapowicz (ponad 16 tys. głosów). Do Rady dostała się też m.in. dotychczasowa przewodnicząca Rady Miasta Ewa Malinowska-Grupińska, aktywistka „Krytyki Politycznej” Agata Diduszko-Zyglewska i Joanna Staniszkis (Nowoczesna).",,
"Pisała o rozlewie krwi po wyborach, politykowi PiS życzyła choroby. Teraz startuje z list KO","Powieściopisarka i nowelistka Maria Nurowska wystartuje do senatu z list Koalicji Obywatelskiej. O mandat będzie się ubiegała w Nowym Targu. Nurowska znana jest m.in. ze swoich kontrowersyjnych wpisów, w których poniżała wyborców PiS. Zapowiedziała też, że jeśli opozycja przegra wybory, „poleje się krew”.","Pod koniec lipca Lewica zaproponowała tzw. pakt senacki, który zakłada, że opozycyjne partie nie będą wystawiały przeciwko sobie kandydatów w wyborach do Senatu. Wśród kandydatów Koalicji Obywatelskiej - zatwierdzonych przez Radę Krajową PO – znalazła się Maria Nurowska. Pisarka, która znana jest z tego, że atakuje partię rządzącą będzie ubiegała się o mandat senatora z Nowego Targu.Kobieta, która będzie chciała w Senacie reprezentować interesy Platformy Obywatelskiej tak pisała o wyborcach PiS i politykach tej partii: „PiS rozdaje nierobom i pijakom nasze pieniądze”, „skuPiSko chorych, dzikich świń"". Kobieta pisała, że gdy opozycja przegra wybory w Polsce może dojść do rozlewu krwi.„Kaczyński tak napiął strunę, że jeśli nasza strona nie wygra wyborów, może dojść do rozlewu krwi! On nie ma nic do stracenia, to człowiek obłąkany, pozostała mu tylko władza, ale my mamy rodziny, dzieci i wnuki!” – pisała na Facebooku.",,
Tusk książką rozpocznie kampanię? „Być może liczy na Nobla”,"W grudniu w księgarniach zadebiutuje książka „Szczerze” Donalda Tuska. Głos na temat publikacji, która może być początkiem kampanii prezydenckiej obecnego szefa Rady Europejskiej zabrali politycy Prawa i Sprawiedliwości. – Donald Tusk chyba żyje rewelacją, że Polka dostała literacką Nagrodę Nobla. Być może liczy na to, że też dostanie taką nagrodę. Ta książka nie wniesie nic nowego, poza próbą wewnętrznego rozegrania Platformy Obywatelskiej – powiedział portalowi tvp.info poseł elekt Jacek Ozdoba (PiS).","Parlamentarzysta podejrzewa, że były premier chce książką zasugerować, że bez niego PO nigdy nie wygra wyborów. – Sądzę, że specjalnie miesza po to, żeby pokazać słabość Grzegorza Schetyny i raz na zawsze przeciąć dyskusję, kto jest według niego liderem Platformy – mówił nam Ozdoba.  Z książki odchodzącego ze stanowiska szefa Rady Europejskiej drwił też poseł Jan Mosiński. – Kto mu tę książkę napisał? Tytuł „Szczerze”; szczerość to raczej coś obcego dla Donalda Tuska. Jego haniebne wystąpienia na sesjach Parlamentu Europejskiego, działania wobec Polski pokazują, po której stronie stoi i czyją politykę realizuje – stwierdził parlamentarzysta PiS. Poseł PO Michał Szczerba zapewnił nas, że przeczyta książkę z zainteresowaniem. – Niewątpliwie Donald Tusk jest najpoważniejszym kandydatem na urząd prezydenta. Oczekujemy wszyscy jego jasnego stanowiska w tej sprawie – powiedział portalowi tvp.info.  Mimo takich głosów kandydatką PO na prezydenta może wciąż zostać wicemarszałek Sejmu Małgorzata Kidawa-Błońska.  W rozmowie z Gazeta.pl zdradziła, że jest gotowa do startu w wyborach i „ma pomysł, jak pokonać Andrzeja Dudę”.  – Pomysły można mieć, ale to Donald Tusk ma za sobą sukcesy i zwycięskie wybory w przeszłości. Nie ma bardziej doświadczonego polskiego polityka, aniżeli Donald Tusk – mówił nam Szczerba.Także wyborcy Koalicji Obywatelskiej woleliby byłego premiera w roli kandydata na prezydenta. W sondażu Ipsos dla Oko.press Donalda Tuska wskazało 54 proc. sympatyków PO, Małgorzatę Kidawę-Błońską 27 proc., a Rafała Trzaskowskiego 9 proc. „Uczciwi nie mają się czego obawiać” – napisał o książce na Twitterze sam Donald Tusk.",,
Mea culpa w imieniu biskupów. Gest papieża wobec ofiar pedofilii,"Podczas liturgii pokutnej w sobotę w Watykanie papież Franciszek w imieniu biskupów uczynił gest mea culpa – za skandal pedofilii w Kościele. Mówił, że potrzebne jest uznanie własnych win, skrucha i podjęcie konkretnych działań.","We wprowadzeniu do liturgii, odprawionej w Sala Regia Pałacu Apostolskiego, Franciszek powiedział: „Boże miłosierdzia, Ty nie pragniesz śmierci grzesznika, ale tego, by się nawrócił i żył. Zawierzamy się Twojej miłości i Twemu dobru i prosimy: daj nam odwagę powiedzieć prawdę i mądrość, by uznać, gdzie zgrzeszyliśmy i gdzie potrzebujemy miłosierdzia; napełnij nas prawdziwą skruchą i obdarz nas przebaczeniem i pokojem”. Podczas rachunku sumienia papież nawiązał do kończącego się w niedzielę szczytu w Watykanie na temat ochrony nieletnich. Powiedział: „Przez trzy dni rozmawialiśmy i słuchaliśmy głosów ofiar przestępstw, z powodu których nieletni i młodzi cierpieli w naszym Kościele. Pytaliśmy się nawzajem: jak możemy działać odpowiedzialnie, jakie musimy podjąć kroki”. – By móc wejść w przyszłość z odnowioną odwagą, musimy powiedzieć jak syn marnotrawny: „Ojcze, zgrzeszyłem”. Musimy ustalić, gdzie konieczne są konkretne działania dla lokalnych Kościołów, dla członków konferencji episkopatów, dla nas samych – podkreślił Franciszek. Rachunek sumienia biskupów i episkopatów  W czasie nabożeństwa odczytano słowa wzywające wszystkich biskupów z episkopatów z całego świata do rachunku sumienia: „Jakie nadużycia popełnione zostały wobec dzieci i młodzieży przez duchowieństwo i innych członków Kościoła w moim kraju? Co wiem o osobach, które w mojej diecezji zostały wykorzystane i zgwałcone przez księży, diakonów i zakonników?”.",,
Miller: nie zgadzam się z opinią Seremeta,"Szef SLD Leszek Miller oświadczył, że nie zgadza się z opinią prokuratora generalnego Andrzeja Seremeta, który uznał, że okoliczności śmierci Barbary Blidy badane były rzetelnie. Według Millera, jest szereg dowodów świadczących o mataczeniu w śledztwie. Zdania polityków w tej sprawie są podzielone.","– Wystarczy zapoznać się z ustaleniami komisji śledczej, która badała okoliczności śmierci Barbary Blidy – powiedział Miller. Dodał, że jest szereg przykładów świadczących „o mataczeniu, ukrywaniu dowodów i zacieraniu śladów”.  – Bardzo mi przykro, że pan prokurator Seremet stoi po stronie swoich kolegów, a nie stoi po stronie prawdy – mówił szef SLD.  Podkreślił, że chętnie zapozna się z tzw. białą księgą ws. wyjaśniania okoliczności śmierci Blidy, którą zamierza opublikować prokuratura. – Ufamy, że prokuratura zapoznała się z raportem komisji śledczej – dodał Miller. Seremet uznał, że okoliczności śmierci b. posłanki SLD Barbary Blidy badane były rzetelnie, wszechstronnie, wielowątkowo i wielokierunkowo; ocena śledztw prowadzonych w tej sprawie nie doprowadziła do zakwestionowania wydanych w nich decyzji. Szef sejmowej komisji śledczej Ryszard Kalisz (b. poseł SLD, obecnie niezrzeszony) uważa, że do postępowań dotyczących śmierci Blidy prokuratura podchodziła tak, by zakończyły się one umorzeniem. –  Nie dokonywano logicznegopołączenia różnych okoliczności, w sytuacjach, gdzie ten ciąg był niepodważalny. (...) Jest mi przykro, że prokurator Seremet podpisał taki dokument, przygotowany przez swoich współpracowników, bo nie wierzę, że jakowyśmienity prawnik mógł to zrobić  – powiedział Kalisz.Poseł PO Marek Wójcik, który również zasiadał w komisji śledczej, zwrócił z kolei uwagę, że „od samego początku te same fakty  są inaczej oceniane przez prokuratorów, a inaczej przez członków komisji śledczej i opinię publiczną”. –  W sprawie śmierci Barbary Blidy wciąż zbyt wiele kwestii pozostajeniewyjaśnionych  – ocenił poseł Platformy. –  Odnoszęwrażenie, że prokuraturze brakuje determinacji w ich wyjaśnieniu i wyciągnięciu konsekwencji  – dodał Wójcik.Z kolei Anna Zalewska (PiS) podkreśliła, że jako członekkomisji śledczej nie poczyniła „żadnych ustaleń, które byłyby sprzeczne z tym, co mówi prokurator Seremet”. –  Ustalenia komisji śledczej żyły własnym publicystycznym życiem. RPO nadwyrężyła swój autorytet, sugerując jakoby byłby jakiekolwieknieprawidłowości  – oceniła posłanka PiS.Inny z członków komisji Tadeusz Sławecki (PSL) zwrócił uwagę, że w swoim sprawozdaniu komisja, „wskazała na pewne rozbieżności, zaczynając od tego, co działo się w domu pani Blidy, czy grupa operacyjna dopełniła obowiązków czynie”. –  Zwracaliśmy prokuraturze uwagę, że naruszane było prawo  – podkreślił Sławecki.",,
"W klubie go-go wydał 30 tys. zł, ale nie był świadomy. Sąd: Ma dostać zwrot","30 tys zł – tyle decyzją sądu właściciele klubu go-go mają zwrócić mężczyźnie, który w 2015 r. wydał w lokalu zawrotną sumę na drinki. Pan Bartłomiej udowodnił, że nie był w pełni świadomy, kiedy dokonywał płatności. Wyrok Sądu Rejonowego we Wrocławiu jest prawomocny.","Sprawa dotyczy wieczoru z października 2015 r., kiedy mężczyzna poszedł do klubu go-go za namową hostessy, która na wrocławskim rynku zapraszała na striptiz przechodzących mężczyzn.  – Byłem singlem, dlaczego miałbym nie skorzystać – wspomina pan Bartłomiej, cytowany przez „Gazetę Wyborczą”.  Mężczyzna twierdzi, że był wówczas trzeźwy, a przed wejściem do lokalu wypłacił z bankomatu 500 zł. Na miejscu zamówił whiskey za 50 zł i dwa drinki dla pań, które się do niego dosiadły. Następnie skorzystał z propozycji prywatnego tańca w zamkniętym pokoju, gdzie – jak mówi – stracił przytomność.  Pan Bartłomiej niewiele pamięta z reszty wieczoru – m.in. tyle, że musiał uregulować rachunek na 6 tys. zł. W tym celu udał się do bankomatu, ale był w takim stanie, że nie mógł wpisać kodu PIN. Ponieważ stał nad nim ochroniarz klubu i groził mu pobiciem, mężczyzna postanowił oddać kelnerce swój sygnet.  Największa niespodzianka czekała go jednak następnego dnia. Gdy się obudził, okazało się, że jego konto walutowe uszczupliło się o 5 tys. funtów. Na paragonach – którymi miał wypchane kieszenie – zauważył, że ceny drinków rosły z każdą godziną, a najwyższa kwota sięgała ok. 10 tys. zł.",,
PO planuje rewolucję przed wyborami europejskimi,"Wiele wskazuje na to, że wybory do Parlamentu Europejskiego w 2014 roku odbędą się na zupełnie nowych zasadach. Obecną, skomplikowaną ordynację wyborczą ma zastąpić nowa. Kierownictwo Platformy Obywatelskiej zastanawia się nad podziałem kraju na cztery albo sześć dużych okręgów – ustalił portal tvp.info. Dla polskiej polityki, również tej krajowej, oznaczałoby to rewolucję.",,,
„Będziemy jeszcze więcej inwestować w infrastrukturę sportową” [WIDEO],"Przez ostatnie cztery lata rząd przeznaczył 2,3 mld zł na rozwój infrastruktury sportowej, chcę obiecać, że będziemy inwestować jeszcze więcej w kolejnych latach, bo to jest wielka szansa dla polskiego sportu i zdrowe społeczeństwo – oświadczył w Bydgoszczy premier Mateusz Morawiecki.","Morawiecki w sobotę odwiedza województwo kujawsko-pomorskie. W Bydgoszczy w hali Klubu Sportowego „Gwiazda”, wziął udział w treningu tenisa stołowego dzieci z klubów sportowych z regionu. Szef rządu rozegrał także dwa pojedynki – z drugą „rakietą” w Polsce w kategorii młodziczek Karolina Hołdą oraz z jednym z najwybitniejszych tenisistów stołowych historii naszego kraju Leszkiem Kucharskim – multimedalistą mistrzostw świata i Europy.Premier powiedział, że przez ostatnie cztery lata rząd przeznaczył z budżetu państwa 2,3 mld zł na rozwój infrastruktury sportowej. – Wcześniej nigdy nie było takiego okresu inwestycji w infrastrukturę sportową. I chcę obiecać, że będziemy inwestować jeszcze więcej w kolejnych czterech latach, bo to jest wielka szansa i nadzieja dla polskiego sportu, ale również zdrowe społeczeństwo. Tak na to patrzymy – podkreślił.Zwrócił uwagę, że Klub Sportowy „Gwiazda” obchodzi właśnie stulecie i jest bardzo dumny, że dzieci trenują sport i rosną nasi przyszli olimpijczycy. – Nie mam co do tego żadnych wątpliwości, a my chcemy w tym dopomóc, bo zwycięstwa Polaków, ale już nawet występy Polaków, to wielka radość dla wszystkich nas i duma – powiedział szef rządu.Wspominał czasy, kiedy sam trenował i podzielił się radą dla dzieci i młodzieży, aby zawsze doceniać swoich przeciwników. – Ja kiedyś w 1983 r. za mało doceniłem mojego przeciwnika i nie wszedłem do pierwszej czwórki w kraju i tak się moja kariera sportowa wtedy zakończyła. Ciężka praca, regularność i dyscyplina spowodują, że będziemy mieli wiele radości i zdrowsze społeczeństwo – mówił premier. Pojedynek z mistrzemPrzypomniał, że ostatni raz mógł zmierzyć się z Leszkiem Kucharskim 38 lat temu we Wrocławiu, gdy był jeszcze nastolatkiem. Dziękował wszystkim, którzy „wyciągają” dzieci z domów, sprawiają, że te trenują różne dyscypliny, a nie siedzą przed telewizorami.Minister sportu Danuta Dmowska-Andrzejuk podkreśliła, że cieszy się z faktu reprezentowania rządu w tych pojedynkach przez premiera, gdyż ona sama – jak przyznała – w tej dyscyplinie poradziłaby sobie dużo gorzej w starciu z tak znakomitymi zawodnikami.– 100 lat klubu Gwiazdy Bydgoszcz – to zobowiązuje. Nas zobowiązuje do tego, żebyśmy dbali o sport powszechny, aby mieć osiągnięcia w sporcie zawodowym. Jako ministerstwo i rząd musimy na sport powszechny kłaść ogromny nacisk. Chcemy zabezpieczyć środki potrzebne na rozwój infrastruktury i szerzenie kultury fizycznej – podkreśliła.Dmowska-Andrzejuk przypomniała, że kierowany przez nią resort już realizuje szereg programów skierowanych do dzieci i młodzieży oraz lokalnych klubów. – Moim marzeniem jest, żeby sport uprawiało jak najwięcej dzieci i młodzieży. Musimy zmierzyć się z problemem otyłości i wad postawy. Dziś wspólnie z Magłosią Glinką (dwukrotną mistrzynią Europy w siatkówce – przyp. red.) przyjechałyśmy tutaj, żeby pokazać jak bliski jest nam sport. Gdy widzę jak gra Karolina (Hołda – przyp. red.), to nie martwię się o jej sukcesy w kolejnych latach – dodała.",,
44 ofiary niszczycielskiego tajfunu w Wietnamie,"Ponad 116 tysięcy zniszczonych i uszkodzonych domów. Co najmniej 19 zaginionych osób. To tragiczne żniwo tajfunu Damfrey, który uderzył w Wietnam.","Tajfun Damfrey uderzył w Wietnam w sobotę i od tego czasu siła wiatru osłabła, ale synoptycy przewidują ulewne deszcze, które zapewne pogorszą sytuację powodziową regionu.  Wśród obszarów, które ucierpiały w wyniku żywiołu, jest miasto Danang, gdzie w tym tygodniu ma odbyć się szczyt przywódców państw Wspólnoty Gospodarczej Azji i Pacyfiku (APEC). Udział w spotkaniu planowali m.in. prezydenci USA Donald Trump, Rosji Władimir Putin i Chin Xi Jinping.",,
Mateusz Morawiecki zaprasza internautów na spotkanie na Facebooku,"„Jak Państwo wiecie, jestem ogromnym fanem nowych technologii, więc już dziś o 20.30 sesja pytań i odpowiedzi na Facebooku. Media społecznościowe pozwalają nam dziś rozmawiać bezpośrednio bez wychodzenia z domu” – napisał na Twiterze i Fecebooku premier.","„Wiem, że macie do mnie mnóstwo pytań. Bezpośredni kontakt z Polakami, to coś, na czym zależy mi najbardziej. Jako wielki fan nowoczesnych technologii cieszę się, że mam możliwość bezpośredniej rozmowy z każdym z Państwa” – napisał Mateusz Morawiecki. „Już teraz zapraszam na kolejną sesję pytań i odpowiedzi na żywo. Postaram się kontaktować z Państwem w ten sposób jak najczęściej!” – zapewnił premier. Pytania do można zamieszczać w komentarzach na koncie premiera na Facebooku.",,
Ropa i złoto. Rosja zainwestuje w Wenezueli 6 mld dolarów,"Prezydent Wenezueli Nicolas Maduro ogłosił w Moskwie, że podpisał z Rosją umowy inwestycyjne na ponad 6 mld dolarów. Przewidują realizację wspólnych projektów w dziedzinie przemysłu (5 mld dolarów) i górniczego (1 mld dolarów).","Maduro, który spotkał się poprzedniego dnia z prezydentem Władimirem Putinem, wyjaśnił, że podpisane umowy gwarantują „dokonanie inwestycji na ponad 5 mld dolarów w celu zwiększenia w przedsiębiorstwach joint venture, z udziałem naszych rosyjskich wspólników, produkcji przemysłu naftowego do prawie miliona baryłek”.Do tego dochodzi przewidziana w podpisanej umowie kwota „ponad 1 mld dolarów na produkcję górniczą” – powiedział Maduro, zaznaczając, że „chodzi głównie o złoto”. Wkrótce do Wenezueli – jak poinformował jej prezydent – przybędzie grupa ekspertów i przedsiębiorców rosyjskich, aby zbadać możliwości inwestowania w tym kraju w wydobycie diamentów. Dotkliwym brakom w zaopatrzeniu wenezuelskiego rynku w podstawowe artykuły żywnościowe ma częściowo zaradzić dostawa 600 tys. ton zboża z Rosji, która – jak oświadczył Maduro – pokryje potrzeby rynku w 2019 r. – Jest to niezmiernie ważna sprawa – powiedział, dodając: „pamiętają państwo wojnę chlebową, którą wydali nam przed dwoma laty, jak to już czynili wobec innych krajów ogarniętych procesami rewolucyjnymi, aby je zdestabilizować”. Media rosyjskie poinformowały o spotkaniu wenezuelskiego ministra obrony generała Vladimira Padrino Lopeza z jego rosyjskim kolegą Sergiejem Szojgu. Gość z Wenezueli oświadczył, że Caracas jest zainteresowane modernizacją swego sprzętu wojskowego. Rosja, jak z kolei oświadczył Szojgu, jest zainteresowana dalszym korzystaniem przez jej lotnictwo wojskowe i okręty wojenne z wenezuelskich lotnisk i portów w tej części Karaibów. Maduro, który określił sojusz z Rosja jako „integralny, energetyczny, obejmujący sferę zaopatrzenia w żywność, handlowy, dotyczący telekomunikacji i zbrojeniowy”, przekazał, że w marcu ponownie zbierze się w Moskwie komisja mieszana wenezuelsko-rosyjska. Agencja AFP w swej relacji z rozmów Maduro w Moskwie, które odbyły się w rezydencji prezydenta Rosji w Nowo-Ogariewie pod Moskwą, podkreślała, że Putin rozpoczynając w środę spotkanie z prezydentem Wenezueli, wyraził poparcie dla „wysiłków mających na celu harmonizację jego stosunków z opozycją”.",,
Dziennikarz zadał pytanie o praworządność w Polsce. Mike Pence odpowiedział bez wahania,"Podczas konferencji prasowej, która odbyła się po rozmowach delegacji polskiej i amerykańskiej dziennikarz „Washington Post” zapytał o praworządność w Polsce. – Powiedziałem prezydentowi Dudzie, że jesteśmy wdzięczni za jego zaangażowanie we wzmacnianiu podstaw praworządności w Polsce. Jest to właściwe, sprawiedliwe, ale jest to również najszybsza droga, aby zachęcić zagranicznych inwestorów, aby zainwestowali właśnie w Polsce – odpowiedział Pence.","– Czy zadawał pan niewygodne pytania prezydentowi Dudzie związane z sądownictwem, prawami mniejszości narodowych? – zapytał dziennikarz.– Rozmawialiśmy na szereg tematów. Zarówno w cztery oczy, jak i w szerszym formacie z całą delegacją. Rozmawialiśmy o niezależności sądownictwa, ale też o praworządności. Powiedziałem prezydentowi Dudzie, że jesteśmy wdzięczni za jego zaangażowanie we wzmacnianiu podstaw praworządności w Polsce. Jest to właściwe, sprawiedliwe, ale jest to również najszybsza droga, aby zachęcić zagranicznych inwestorów, aby zainwestowali właśnie w Polsce – odpowiedział Pence. Jak dodał, „cieszy się ze prezydent wykazał się przywództwem i będą podejmowane dalsze kroki, by wzmocnić niezawisłość sądów”. – Uważamy, że leży to w interesie polskiego narodu, ale również w interesie relacji między USA i Polską – mówił amerykański wiceprezydent.",,
Ruch na lewicy. Szefowie regionów SLD nie chcą koalicji z Palikotem,"Zjednoczenie lewicy nie jest takie proste. W SLD dojrzewa bunt
wymierzony w ludzi Janusza Palikota. Szefowie regionów nie chcą
koalicji z Twoim Ruchem. Powód? Zbyt duży tłok na listach.
Partyjne doły nie chcą oddawać miejsca kandydatom z Twojego
Ruchu. Janusz Palikot liczy, że Leszek Miller opór stłamsi . Ale
ujawnia „Wiadomościom”, że szykuje się do samodzielnego startu w
jesiennych wyborach samorządowych.","Jakkolwiek Janusz Palikot by się nie ustawiał, to w rozmowach z Sojuszem zdaje się doszedł do ściany. SLD chce jednoczyć lewicę pod swoim sztandarem.– Jest gotowy na taki szeroki komitet, ale taki w którym nikt nie będzie merdał tym głównym ogonem. To pies będzie decydował, kiedy ma merdać – powiedział Krzysztof Gawkowski, sekretarz generalny SLD. Co z koalicją Porównanie własnego ugrupowania do psa to dość ryzykownyzabieg, ale oznacza jedno: nie ma mowy o koalicji o nazwie SLD–Twój Ruch. – Warunek, który stawia Sojusz Lewicy Demokratycznej jest taki, że to muszą być listy Sojuszu – mówił Grzegorz Napieralski, przewodniczący SLD na Pomorzu Zachodnim.– Liczę na to, że Miller ten wewnętrzny opór przełamie – powiedział Janusz Palikot, przewodniczący Twojego Ruchu. Ten wycofany komentarz pokazuje jak zdeterminowany jest JanuszPalikot. Ale to nie zmienia faktu, że przeciwko porozumieniu z nim jak „równy z równym” opowiedzieli się wszyscy szefowie regionów Sojuszu.– SLD to nie jest zbieranina dzieci, które można rozstawiać po kątach – powiedział Marek Balt, przewodniczący SLD na Śląsku. Tego buntu partyjnych baronów nie może zlekceważyć Leszek Miller. Choć jeszcze w środę był otwarty na każdą opcję. – Czy wyobraża pan sobie, żeby było SLD - Twój Ruch czy raczej pod sztandarem Sojuszu taka koalicja powstała? Naturalnie SLD musi tam być SLD, ale moja wyobraźnia nie jest ograniczona – mówił w zeszła środę Leszek Miller, przewodniczący SLD. Ale partyjnych dołów już tak. Dopuszczają porozumienie „a la” prawica. „Gowinowcy” i „ziobryści” będą startować z list PiS-u. Każda partia ma swoją tożsamość Według nieoficjalnych informacji Leszek Miller miał zasugerowaćszefom regionów, że w tej sytuacji biorą odpowiedzialność za wynik w wyborach samorządowych. – Nie wiem, na czym by miała polegać koalicja SLD i przyjaciele, ale każda partia ma swoją tożsamość – mówiła Barbara Nowacka z Twojego Ruchu.  Plan B? Janusz Palikot nie zrywa rozmów. Ale uruchamia plan B.Przygotowuje ugrupowanie do samodzielnego startu. To będziepotężne wyzwanie. W całej Polsce musi mieć mniej więcej 34 tys. kandydatów. – My jesteśmy półtora metra pod ziemią, SLD – pół. My prawdopodobnie jesteśmy w lepszej sytuacji, bo nie jesteśmy w strefie przemarzania – powiedział Janusz Palikot. – Jeżeli Palikot chce być pięć metrów pod ziemią, to ich wybór – skomentował Krzysztof Gawkowskisekretarz generalny SLD.  Powiało chłodem w procesie ocieplenia na lewicy. Choć nie zewszystkich stron. Według nieoficjalnych informacji „Wiadomości”, współpracownicyRyszarda Kalisza mają startować z list SLD w wyborachsamorządowych. Oficjalnie rozmowy trwają. Takie podchody mogą potrwać do końca sierpnia. CZYTAJ TAKŻE  Palikot: jesteśmy gotowi na porozumienia z SLD, ale szykujemy się do samodzielnego startu",,
Opozycja oburzona kandydaturami byłych posłów do TK. Wcześniej w takich sytuacjach milczała,"Kręgi opozycyjne z oburzeniem podnoszą, że niedawni posłowie Krystyna Pawłowicz i Stanisław Piotrowicz są zgłoszonymi przez PiS kandydatami na sędziów Trybunału Konstytucyjnego. Jak się okazuje, w przeszłości sędziami TK wielokrotnie zostawali czynni wcześniej politycy. Dotyczy to m.in. polityków UW i PO.","– Trybunał Konstytucyjny i jego sędziowie nie byli, nie są i nie będą uwikłani w spory polityczne – mówił w 2015 r. Leon Kieres uzasadniając wyrok TK. Nie wspomniał o tym, że sam na chwilę przed wyborem do TK był czynnym politykiem. W 1998 r. Kieres został wybrany na radnego sejmiku dolnośląskiego z listy Unii Wolności. W 2006 r. ponownie wybrano go na radnego sejmiku, tym razem z listy PO. W 2007 r. został senatorem z PO. Sędzią TK jest od 2012 r. Jak przypomniała na Twitterze dziennikarka Dorota Kania, podobnie sytuacja wygląda z wieloma byłymi sędziami TK, którzy wcześniej byli aktywnymi politykami. Wybrany w 2001 r. do TK Janusz Niemcewicz był w latach komunizmu członkiem PZPR, a od 1993 do 1997 r. sprawował mandat posła z ramienia Unii Demokratycznej, a później UW. W latach 1997–2001 Niemcewicz sprawował urząd podsekretarza stanu w Ministerstwie Sprawiedliwości. Jerzy Ciemieniewski, zanim w 1998 r. został sędzią TK, musiał złożyć sprawowany przez trzy kadencje jako przedstawiciel UD i UW mandat poselski.",,
Wybuchły nowe protesty w Bagdadzie. Rząd zamyka granicę z Iranem,"Demonstranci w Bagdadzie w sobotę okupują część mostu, z którego zostali usunięci tydzień wcześniej – informuje agencja Reutera. Jest to główny most prowadzący do Zielonej Strefy. W związku z protestami zamknięto przejście graniczne z Iranem.","Jak podaje AP, powołując się na anonimowe źródła w irackich służbach bezpieczeństwa i medycznych, protestujący zbliżyli się do Zielonej Strefy – pilnie strzeżonej dzielnicy rządowo-dyplomatycznej, w której znajdują się m.in. parlament i ambasady. W sobotę demonstranci przejęli kontrolę nad strategicznym placem Chilani i mostem Sinak. Zajęli też wysoki budynek, z którego widać most. Siły bezpieczeństwa próbują utrzymać fragment konstrukcji, żeby uniemożliwić protestującym wejście do Zielonej Strefy. Policja poinformowała, że w nocy w piątku na sobotę wybuch bomby na pobliskim placu zabił co najmniej trzy osoby. Nie jest jeszcze jasne, kto jest odpowiedzialny za eksplozję oraz czy miała ona związek z demonstracjami. W związku z trwającymi w Iraku i Iranie protestami Bagdad w sobotę do odwołania zamknął dla podróżujących w obie strony przejście graniczne w mieście Szalamczeh. Źródło w irackich siłach bezpieczeństwa, na które powołuje się agencja Reutera, twierdzi, że zamknięcia granicy domagał się Teheran.",,
Gorący polityczny tydzień 2019,Najbliższy tydzień w Polsce będzie z pewnością najbardziej fascynującym okresem od blisko trzech dekad. Być może jednocześnie najbardziej przełomowym od pamiętnych czerwcowych wyborów w 1989 r.,"Ten tydzień może zapisać się w naszej najnowszej historii jako kolejny po 2015 roku krok w kierunku prawdziwej demokracji. Albo, niestety, może być powrotem do demokracji pozorowanej – istniejącej w hasłach, obietnicach i pogadankach na poziomie odpowiadającym naiwności gimnazjalnej młodzieży. Rzeczywistości wygodnej dla środowisk, korzystających pełnymi garściami na takim zdeformowanym kształcie państwa. A nawet im to gwarantującej.Jakim środowiskom? Elitom wywodzącym się jeszcze z czasów PRL, pozostającym od lat 30 w sojuszu z lewicowymi środowiskami dawnej opozycji politycznej. Zabetonowaniem na długie lata nadziei na własną tożsamość narodową, na zachowanie samodzielności i odrębności kulturowej w ramach silnej integracji z Unią Europejską. Wreszcie z pogodzeniem się odgrywania państwa drugorzędnej kategorii w kreowaniu polityki europejskiej, a praktycznie braku wpływu na istotne rozwiązania dla wszystkich członków Unii. Pisząc te uwagi, jak wszyscy, nie znam ostatecznych wyników wyborów. W rękach Polaków – zarówno mieszkających w kraju, jak i tych, żyjących w innych państwach, którzy mają możliwość oddania swojego głosu – leży kluczowa decyzja, o której dowiemy się na początku tego tygodnia. Biorąc pod uwagę sondaże w ostatnich miesiącach przed wyborami,  powinienem być raczej spokojny, jaka rzeczywistość z nich się wyłoni. Trzeba jednak pamiętać, że zawsze istnieje ok. 10 procentowa grupa Polaków, z których część „deklaruje się” w sposób najbardziej konkretny w ostatnim momencie – wrzucając swój głos do urny. Nie wszystko co pewne jest dobre Z tego wynika moje dramatyczne pytanie. Czy Polacy pozwolą powrócić do rządzenia, środowisku, będącym mieszanką konformistycznych elit solidarnościowych i przebiegłych postkomunistów, niekiedy już w drugim i trzecim pokoleniu od czasów przełomu? Ludzi posiadających ciągle wilcze apetyty, przebranych w owcze skóry, wyróżniających się umiejętnościami kameleonów, którzy kiedyś opowiadali się za tłumieniem i karaniem wszystkich odruchów wolnościowych  polskiego społeczeństwa, a dziś stojących na pierwszej linii frontu w walce o demokrację. Demokrację rachityczną, a niekiedy wręcz fikcyjną.  To takiej demokracji – i własnemu sprytowi, a nawet przebiegłości – zawdzięczają swoją pozycję – właścicieli banków, towarzystw asekuracyjnych, spółek consultingowych, PR i innych różnych firm, w tym głównie handlowych, pasożytujących na polskiej gospodarce i polskim społeczeństwie. Najnowsza nomenklatura ta poprzez koneksje rodzinne, towarzyskie, biznesowe i polityczne, praktycznie ma pełną kontrolę nad głównymi, prywatnymi mediami elektronicznymi i drukowanymi.  Siatka ich wspólnych powiązań i interesów jest ściśle skrywana przed opinią publiczną. W mediach tych atakowani, wyszydzani, określani mianem siepaczy i niebezpiecznych oszołomów są ci, którzy próbują owe powiązania i interesy demaskować lub domagać się ich ujawnienia. Kadry związane z epoką „demokracji III RP”, niektórzy sami nazywający się „kastą” mają obok swoich wielbicieli także sporo „rezydentów” rozsianych w mediach publicznych, obecnie w dużej mierze „uśpionych”. Przy korzystnych dla nich wynikach wyborów wszyscy oni uaktywnią się błyskawicznie. Tego można być pewnym.  Nie byłby to jednak powód do radości.",,
Politycy: taki patron jak Jan Paweł II to dar dla rodzin,"Polscy politycy, którzy uczestniczyli w niedzielnej mszy kanonizacyjnej Jana Pawła II i Jana XXIII na Placu Świętego Piotra w Rzymie, są zgodni, że ogłoszenie papieża Polaka patronem rodziny to najpiękniejszy dar dla rodzin.","W ceremonii wzięli udział m.in. prezydent Bronisław Komorowski z żoną Anną Komorowską, premier Donald Tusk z małżonką Małgorzatą Tusk, b. prezydenci Lech Wałęsa i Aleksander Kwaśniewski razem z żonami, marszałkowie Sejmu i Senatu Ewa Kopacz i Bogdan Borusewicz, Karolina Kaczorowska - wdowa po ostatnim prezydencie RP na uchodźstwie Ryszardzie Kaczorowskim, a także delegacje partii politycznych, m.in. prezes PiS Jarosław Kaczyński.Ewa Kopacz: papież Polak kochał ludziMarszałek Kopacz odnosząc się do faktu, że Jan Paweł II jako święty będzie patronem rodzin, oceniła, że ""rodziny będę miały swojego dobrego, ważnego patrona"". Zwróciła uwagę, że papież Polak „kochał ludzi"". – Tych najmłodszych, do których często się zwracał, a także stawiał na więzi rodzinne, na miłość, na solidarność - to wszystko, co jest potrzebne w rodzinie - zaznaczyła. Barbara Czaplicka: ludzie byli bardzo wzruszeniTakże posłanka PO Barbara Czaplicka uznała za ""bardzo trafione"" to, że Jan Paweł II będzie patronem rodzin. Posłanka tak relacjonowała swoje wrażenia z ceremonii kanonizacyjnej: – To coś niesamowitego, wielka ilość ludzi, właściwie słyszy się tylko język polski, a czasami włoski. Niesamowite wrażenie – powiedziała Czaplicka. Jak dodała, ludzie uczestniczący we mszy kanonizacyjnej byli bardzo wzruszeni.Andrzej Dera: Jan Paweł II zrobił wiele dla rodziny– Nie ma piękniejszego daru dla rodzin niż tak silny patron"" - mówił Andrzej Dera z SP. Według posła Solidarnej Polski, „to będzie duże wzmocnienie dla rodziny"". – Na pewno jako święty Jan Paweł II zrobi wiele dobrego dla Polski, a szczególnie dla rodzin - wskazał. Kanonizację Dera nazwał wielkim świętem Polski i Kościoła.Jan Dziedziczak: To wielkie religijne i patriotyczne przeżycieRównież Jan Dziedziczak (PiS) podkreślił, że msza kanonizacyjna Jana Pawła II to wielkie wydarzenie dla Polski. – Znowu na Placu Świętego Piotra jest morze polskich flag. Przypomniała mi się msza pogrzebowa i msza beatyfikacyjna, kiedy było podobnie - powiedział. – To wielkie religijne i patriotyczne przeżycie - dodał. Franciszek Stefaniuk: Mamy nowego patrona Polski. To jest wielka radośćZ kolei poseł PSL Franciszek Stefaniuk wspominał, że najbardziej wzruszył się, gdy papież Franciszek odmówił modlitwę kanonizacyjną. – Mamy nowego świętego, mamy nowego patrona Polski. To jest wielka radość - podkreślił.",,
Polska stara się odkupić od Austrii tereny po obozie Mauthausen-Gusen,"Premier Mateusz Morawiecki powiedział, że Polska stara się odkupić od Austrii tereny po dawnym obozie śmierci Mauthausen-Gusen. – W Mauthausen-Gusen zginął co drugi więzień, część polskiej inteligencji, kilkadziesiąt tysięcy osób – przypomniał premier.","Premier podkreślił, że współcześnie nie można być biernym wobec przekłamań historycznych. Zapewnił, że państwo polskie zobowiązuje się do dbania o pamięć o II wojnie światowej i o zbrodniach nazistowskich Niemiec. – Nie możemy dopuścić do tego, żeby tereny po dawnych obozach zagłady zamieniały się w jakieś miejsca niegodne upamiętnienia. Miejsca, które służą do innych celów (niż upamiętnianie zbrodni – red.) – stwierdził premier Morawiecki.Przypomnijmy, że na terenach dawnego obozu koncentracyjnego Mauthausen-Gusen, gdzie zginęło 30 tysięcy Polaków, wybudowano osiedle mieszkaniowe; ma tam siedzibę wiele austriackich firm.",,
Tusk zarzuca premierowi Morawieckiemu kłamstwo. „To nie jest żaden sukces”,"Informacje po szczycie klimatycznym UE, na którym Polska dostała pół roku, by zastanowić się, czy na pewno chcemy wypaść z Unii Europejskiej w sprawach ochrony środowiska i klimatu, to „kolejne kłamstwo brukselskie premiera Mateusza Morawieckiego” – ocenił Donald Tusk.","Przewodniczący Europejskiej Partii Ludowej, b. szef Rady Europejskiej i b. premier w niedzielę w Radiu Zet powiedział, że chciałby, aby mówić o tych sprawach poważnie. – O tym kolejnym kłamstwie brukselskim premiera Morawieckiego, bo to nie jest dzisiaj żaden sukces – że dostaliśmy sześć miesięcy, by zastanowić się, czy na pewno chcemy wypaść z Unii Europejskiej w tej kwestii – a więc w kwestii ochrony środowiska i klimatu, i także wielkich pieniędzy, które będą inwestowane w tę ochronę – powiedział.  Tłumaczył, że jeśli będziemy mówić tylko o tym, że Morawiecki kłamie, nie tłumacząc na czym polega istota sprawy – „dlaczego jest to ważne dla nas wszystkich, czy też dla naszych dzieci, prawdopodobnie to nie będzie robiło na nikim wrażenia”.  W jego ocenie sprawy klimatu były zaniedbane, również podczas jego rządów i musi nastąpić przełom. – Najwyższy czas, żeby umieć powiedzieć, że były zaniedbania przez kilkadziesiąt lat (...), a później żaden rząd, łącznie z moimi dwoma rządami, nie był wystarczająco wrażliwy w tej kwestii i wystarczająco przygotowany, żeby do takiego przełomu doprowadzić – mówił w radiu Zet Tusk. Dzisiaj – jak wskazał – sytuacja jest o tyle inna, że Europa oferuje gigantyczne pieniądze.  – Kiedy ja broniłem czasami Polski przed tymi decyzjami klimatycznymi, to dlatego, że wówczas mówiono głównie, jak ukarać Polskę – tłumaczył swoje decyzje. – Dzisiaj po raz pierwszy pojawiła się bardzo poważna oferta: kto idzie z nami – czyli z całą Europą – po czyste powietrze, po małą emisję CO2, po ratowanie planety – ten będzie nagrodzony – powiedział Tusk. Jego zdaniem Polska powinna się „bić nie o spowolnienie tego procesu, tylko wręcz przeciwnie”. – Skoro my mamy najtrudniejszą sytuację także z naszym powietrzem, to my powinniśmy wywalczyć maksimum środków, pomocy – nie tylko pieniędzy, żeby zrobić to szybciej, a nie wolniej – przekonywał.  – Dania nie musi się już tak spieszyć, Estonia nie musi się już tak spieszyć – argumentował. – Skoro my jesteśmy tak uzależnieni od węgla, czyli tak „brudni” jeżeli chodzi o powietrze czy wodę, to przecież w naszym interesie jest, żeby nadgonić, a nie spowalniać – wskazał.  Tusk powiedział, że nie rozumie tej „infantylnej radości premiera, że dostał dla Polski ten status – tego, który nie potrafi – i się tym chwali”. – Ja bym się tym nie chwalił – stwierdził Tusk.  Podkreślił, że ekologia jest dla niego i dla wszystkich Polaków jedną z najważniejszych spraw. Według niego chodzi nie tylko o to, co człowiek dostał i jest za to odpowiedzialny – jak środowisko, powietrze, wodę, ale też, to co odziedziczyliśmy – ład przestrzenny, zabytki architektury, kulturę, tradycję – w tym tradycję chrześcijańską.  Według Tuska powinniśmy o to nasze wspólne dobro i wspólne dziedzictwo umieć zadbać. – Czy przetrwamy jako ludzie, jako Polacy i jako planeta, zależy od tego, czy jesteśmy w stanie mądrze myśleć o tych dużo poważniejszych sprawach – podkreślił.",,
Włochy: wicepremier skrytykowany za religijne gesty,Przywódca prawicowej włoskiej Ligi wicepremier Matteo Salvini został skrytykowany za religijne gesty w czasie sobotniego wiecu swego ugrupowania i jego europejskich sojuszników w Mediolanie. Watykan przestrzegł przed „wzywaniem Boga dla siebie samego”.,"Podczas wiecu przed wyborami do Parlamentu Europejskiego na placu przed mediolańska katedrą Salvini trzymał w ręku różaniec i poprosił Matkę Bożą o „opiekę z góry”. Kiedy wymienił imię papieża Franciszka, wśród słuchaczy rozległy się gwizdy.Zachowanie polityka ostro skrytykował prestiżowy katolicki tygodnik „Famiglia Cristiana”, który na swojej stronie internetowej podkreślił w tytule komentarza: „Różaniec, którym wymachiwał Salvini i gwizdy tłumu pod adresem papieża Franciszka; oto fetyszystyczny suwerenizm”.Redakcja pisma dodała: „W Mediolanie miał miejsce kolejny przykład instrumentalnego wykorzystania religii do usprawiedliwienia systematycznego łamania praw człowieka w naszym kraju”.",,
"Estońska Partia Reform wygrywa wybory, ale będzie potrzebować koalicjanta","Liberalna Estońska Partia Reform wygrała niedzielne wybory parlamentarne, uzyskując 28,8 proc. oddanych głosów – podało Państwowe Biuro Wyborcze. Na drugim miejscu uplasowała się rządząca socjaldemokratyczna Estońska Partia Centrum, która otrzymała 23 proc. głosów.","Trzecie miejsce zajęła natomiast skrajnie prawicowa Konserwatywna Partia Ludowa Estonii (EKRE), powstała w 2012 r. z połączenia Estońskiego Związku Ludowego i Estońskiego Ruchu Patriotycznego. Partia ta otrzymała łącznie 17,8 proc., co zapewni jej 19 mandatów, aż o 12 więcej niż w wyborach, jakie odbyły się w 2015 r.W komentarzach powyborczych często jest wyrażana opinia, że to właśnie skrajna prawica odniosła sukces w niedzielnych wyborach w Estonii, mimo że w świetle wyborczej arytmetyki za zwyciężczynię uznaje się Estońską Partię Reform (ER). W świetle danych opublikowanych późnym wieczorem w niedzielę przez Państwowe Biuro Wyborcze ER zapewniła sobie 33 mandaty w 101-osobowym parlamencie, a liderce ugrupowania, 41-letniej prawniczce Kai Kallas przypadnie teraz rola sformowania gabinetu ministrów. Kallas, córka założyciela ugrupowania – Siima Kallasa, prezesa estońskiego Banku Centralnego w latach 1995-96 i komisarza w KE – będzie pierwszą w historii Estonii kobietą sprawującą funkcję szefowej rządu. Będzie to gabinet koalicyjny – pisze AFP. – Mamy na stole przed sobą wszystkie opcje, gdy chodzi o stworzenie koalicji – powiedziała Kallas w wywiadzie dla stacji telewizyjnej ETV. Z góry wykluczyła jednak jakąkolwiek współpracę z nacjonalistyczną EKRE. – To nie jest dla nas opcja – podkreśliła polityczka, w przeszłości deputowana do Parlamentu Europejskiego. Rządząca aktualnie socjaldemokratyczna Estońska Partia Centrum (EKK), która uzyskała 23 proc. głosów straci jeden mandat w stosunku do 2015 r. i będzie mieć 26 przedstawicieli w zgromadzeniu ustawodawczym – wynika z danych Biura Wyborczego. Jeśli chodzi o perspektywę zawiązania koalicji z popieraną przez rosyjskojęzycznych obywateli Estońską Partią centrum, agencja AFP cytuje słowa Kai Kallas wypowiedziane w niedzielę po ogłoszeniu wyników: „różnimy się od EKK na trzech płaszczyznach: w tym, co dotyczy polityki podatkowej, w tym, co dotyczy polityki wobec nieobywateli oraz podejściem do polityki edukacyjnej”. Niedzielny wynik liberalnej ER, stawiającej w centrum swego programu postulat swobodnej, nieskrępowanej działalności gospodarczej, nie jest zaskoczeniem. W wyborach 2007 r. partia ta uzyskała 27,8 proc., co przełożyło się na 31 mandatów, w 2011 r. – 28,6 proc. głosów, które przyniosły jej 33 miejsca w parlamencie, a w 2015 r. odnotowała niewielki spadek popularności, bowiem otrzymała wówczas 27,7 proc. i miała w parlamencie „jedynie” 30 deputowanych. Tegoroczny sukces Estońskiej Partii reform należy raczej wiązać z porażką rządzącej partii premiera Ratasa i znacznym wzrostem poparcia dla nacjonalistów – wskazują eksperci. Spośród mniejszych ugrupowań 5-procentowy próg wyborczy przekroczą prawdopodobnie jeszcze obecni partnerzy koalicyjni EKK: konserwatywno-liberalna partia Pro Patria (Isamaa), która uzyskała 12 mandatów (spadek o 2 mandaty) w parlamencie oraz Partia Socjaldemokratyczna (SDE), która będzie mieć 10 przedstawicieli (o 5 mniej niż uprzednio). Sondaże dawały tym ugrupowaniom po 7-11 proc. głosów. Eksperci, jak np. Tarmo Juristoz z ośrodka Praxis, wskazują, że zarówno Pro Patria, jak i SDE są potencjalnymi partnerami centrowej Estońskiej Partii Reform, jeśli chodzi o koalicję rządową. Wszystkie partie w estońskich wyborach zgadzają się, że UE i NATO to „kamienie węgielne bezpieczeństwa i polityki zagranicznej Estonii” – pisze Associated Press. AFP przypomina zaś, że Estońska Partia Reform obiecywała w trakcie kampanii wyborczej zwiększenie emerytur i rent o ok. 8,4 proc., reformę systemu podatkowego, polegającą na wprowadzeniu progów do obecnego systemu 20-proc. opodatkowania i podniesienia miesięcznej kwoty wolnej od podatku oraz zmniejszeniu obowiązkowej kwoty wpłat, jakie przedsiębiorstwa muszą wpłacać na fundusz osłony dla bezrobotnych. Zgodnie z estońską konstytucją w ciągu najbliższych dni prezydent kraju wyznaczy kandydata na stanowisko prezesa Rady Ministrów i powierzy mu misję utworzenia rządu. – Zwycięzca wyborów musi zbudować koalicję. W obecnej sytuacji będzie to równie interesujące co wymagające – skomentował w wypowiedzi dla telewizji obecny premier, Juri Ratas.",,
Olszewski odchodzi… [OPINIA],"„Olszewski odchodzi, agenci zostają” – pisał w 1992 r. na pierwszej stronie prawicowy dziennik „Nowy Świat”. „Nowy Świat” sam wkrótce zniknął z rynku, by stać się w jakimś stopniu zaczątkiem późniejszej „Gazety Polskiej”. Czy za kilka lat będziemy mogli powiedzieć „Agenci odchodzą, Olszewski zostaje”? Zostaje z nami jak ikona polskiej polityki, wzorzec bezkompromisowości, uczciwości i odwagi? Polityki wreszcie uwolnionej od całego bagażu patologii, przeniesionej w ledwie naruszonej formie z PRL do III RP.","Dziś Jana Olszewskiego najpiękniejszymi słowami żegnają prawie wszyscy uczestnicy polskiego życia politycznego. Czasem budzi to sprzeciw, jak wtedy, gdy do żałobnego chóru dołączają jego najwięksi polityczni przeciwnicy.  Pamiętajmy o tym, że czasy rządów Jana Olszewskiego to jedna z pierwszych, a właściwie druga po atakach na Lecha Wałęsę ze strony jego późniejszych sojuszników, odsłona zjawiska, które potem nazwano „przemysłem pogardy”. Brały w nim udział również osoby, które później przyznały rację, jeśli nie samemu Olszewskiemu, to jego szeroko pojętemu politycznemu obozowi. Warto przypominać o tym również dlatego, że obrazuje to skalę medialnej niechęci, jej masowość, która niejako wymuszała przyłączenie się do grona krytyków. Całkiem słusznie Zofia Romaszewska porównuje zachowanie przeciwników byłego premiera do obecnego podejścia opozycji do Jarosława Kaczyńskiego. Czy słowa Tuska z maja 1992 r.  – „zniszczyć ten rząd, najgorsze wyjście, nawet niedemokratyczne, nawet niekonstytucyjne, jest lepsze niż rząd Olszewskiego” – czegoś nam nie przypominają? Cieszy oczywiście ta prawie powszechna zgoda w obliczu śmierci człowieka zarazem wielkiego i skromnego, konsekwentnego i przyzwoitego, choć trudno zapomnieć, że dla wielu dzisiejszych żałobników bywał on wrogiem numer jeden i to z przyczyn, które jeszcze wiele lat determinować będą polską politykę. Wiele kontrowersji wzbudziło nazwanie Olszewskiego „pierwszym niekomunistycznym premierem”, lecz na pewno był on pierwszym antykomunistycznym premierem. Tym, który chciał urzeczywistnić tę zmianę, która w 1989 r. w dużym stopniu okazała się fasadą.  Nadanie polskiej polityce kierunku europejskiego (tak!) i atlantyckiego, lustracja, dekomunizacja, ukrócenie afer – to program rządu, który musiał tym samym narobić sobie potężnych wrogów i działając w warunkach gabinetu mniejszościowego przedstawiany był jako niebezpieczny i nieudolny. Słusznie przypomina się dziś film „Nocna zmiana”, pokazujący kulisy obalenia Jana Olszewskiego. Przed filmem była jeszcze książka Jacka Kurskiego i Piotra Semki „Lewy czerwcowy”, zaś po nim piosenka Kultu pod tym samym tytułem, znana też jako „Panie Waldku, pan się nie boi”, funkcjonująca dziś w popkulturze zapewne w oderwaniu od opisywanych wydarzeń, przynajmniej w świadomości części słuchaczy. A szkoda. Ta noc i pamiętne wystąpienie Olszewskiego, wielokrotnie w ostatnich dniach przypominane, to jednak ani koniec, ani tym bardziej przecież początek jego drogi, choć młodszym na zawsze głownie z tym wydarzeniem będzie się już zapewne kojarzyć. Uczestnik Powstania, żołnierz Szarych Szeregów, obrońca w procesach politycznych, oskarżyciel posiłkowy w procesie morderców księdza Jerzego Popiełuszki, podczas którego wygłosił kolejną historyczną mowę; po 1989 r. nie poszedł śladem wielu swoich znamienitych kolegów, którzy obronę więźniów politycznych zamienili na równie oddaną pomoc prawniczą rozpoczynającej swoją ekspansję polskiej mafii. Jan Olszewski został przy skrzywdzonych, wypchniętych na margines, łącząc antykomunizm z wywodzącą się z PPS wrażliwością. W jakimś stopniu wyprzedził w tym połączeniu tendencje, które po latach pozwoliły wygrać wybory Andrzejowi Dudzie i prawu Sprawiedliwości. Po okresie premierostwa dalej obecny w polityce, poseł, założyciel liczącej się przez dłuższy czas partii (Ruch Odbudowy Polski), zdobywca ponad miliona głosów i czwartego miejsca w wyborach prezydenckich w 1995 r., później jeszcze współpracownik braci Kaczyńskich, coraz bardziej jednak gnębiony chorobą i znikający z polskiej polityki, choć wciąż jej potrzebny. Trudno się jednak dziwić, że mówiąc o Janie Olszewskim, skupiamy się na dramatycznym końcu jego rządu. To wydarzenie, które dla osób urodzonych w drugiej połowie lat 70. często było momentem zerwania klapek z oczu, utraty złudzeń wobec polskiej polityki i obozu posierpniowego, który przecież jeszcze kilka lat po zmianie ustroju przejechał na swoim micie – ba, i później próbował do niego wracać, choć Sierpień miał być legitymacją dla wielu sprzecznych ze sobą nawzajem, a na ogół i samą ideą tamtego protestu i porozumień działań. Dzieje się tak do dzisiaj, wystarczy spojrzeć na to, co dzieje się w Europejskim Centrum Solidarności.  Dziś nie wszystkim wypada wracać do tamtych wydarzeń. Skutkuje to czasami wyjątkowo ohydnymi próbami manipulacji, takimi jak sugerowanie za pomocą błędnie opisanego zdjęcia, że za odwołaniem rządu Olszewskiego był Jarosław Kaczyński, bronił go zaś… Donald Tusk. Takie treści pojawiły się w mediach społecznościowych między innymi za sprawą profesora Jana Hartmana, który później tłumaczył się, że „dał się nabrać”. Czy historię aż tak można naginać do własnych celów? Chyba nie, dlatego stopniowo u dawnych krytyków premiera wraca już stary ton.  Do pogrzebu Jana Olszewskiego zostało jeszcze kilka dni, wydarzeniu temu towarzyszyć będzie również żałoba narodowa. Dobrze, jeśli ten czas zostanie wykorzystany na przypomnienie i utrwalenie w powszechnej świadomości wyjątkowości tej postaci. Bogdan Borusewicz ostrzega już przed tworzeniem mitów wokół Olszewskiego i jego rządu. Nie trzeba jednak mitów, wystarczy prawda, dla wielu środowisk politycznych niewygodna, tym bardziej jednak potrzebna. Po prawie 30 latach wypadałoby dokończyć tamten wysiłek.",,
Czarzasty: Nie mieszać morderstwa ks. Popiełuszki z komunizmem,"– Nie należy łączyć sprawy śmierci ks. Jerzego Popiełuszki z komunizmem w Polsce – uważa Włodzimierz Czarzasty, przewodniczący Sojuszu Lewicy Demokratycznej. W porannej rozmowie na antenie RMF FM nie zgodził się także z wyborem obywateli, zgodnie z którym do Sejmu dostało się wiele osób, których poglądy, jak mówił, „nie powinny być reprezentowane”.","Zdaniem Czarzastego „w Polsce komunizmu nie było”, a najgorszy czas Polski to okres do 1956 roku, podyktowany nie suwerennymi decyzjami kraju, a postanowieniami konferencji w Jałcie i Poczdamie.– Bronię takich historii pt. „w Polsce był komunizm” – stwierdził lider lewicy. – Co to za komunizm był? – pytał zdziwiony. Prowadzący rozmowę dziennikarz zwrócił uwagę, że był to czas, kiedy ludzie w naszym kraju byli po prostu mordowani. Przypomniał też obchodzoną kilka dni temu rocznicę śmierci bł. ks. Jerzego Popiełuszki. – Niech pan jednego z drugim nie miesza – zareagował stanowczo lider SLD. W jego ocenie odpowiedzialni za tę zbrodnię są mordercy, a nie system komunistyczny PRL. – To szef PZPR zamordował Popiełuszkę, czy po prostu bandyta? – stwierdził polityk. Zdaniem Czarzastego panujący przed laty w Polsce komunizm został narzucony „dzięki zdradzie m.in. Stanów Zjednoczonych i Anglii”. Szef SLD nie zgadza się także z wyborem obywateli, za sprawą którego w przyszłej kadencji w ławach poselskich zasiądzie „bardzo wiele osób, których poglądy nie powinny być reprezentowane”. Z jakiego powodu? – Dlatego, że to są złe poglądy – podkreślił. Za wprowadzenie do parlamentu polityków z „niewłaściwymi poglądami” obarcza m.in. Pawła Kukiza, choć zaznacza, że lider Kukiz’15 ostatecznie „zmądrzał”.",,
Sławomir Nitras: Przyznanie się do kłamstwa było głupią naiwnością [WIDEO],"– Potrafiłem się publicznie przyznać do błędu, żałuję tego, co zrobiłem, mimo że miałem prawo się tak zachować, bo „politycy kłamią każdego dnia” – tak o swoim kłamstwie z 2006 r. mówił w RMF Sławomir Nitras. – Przyznanie się było głupią naiwnością (33-letniego – przyp. red.) dzieciaka – dodaje. To wtedy, będąc szefem sztabu wyborczego kandydata PO Piotra Krzystka na prezydenta Szczecina, w tygodniu przed wyborami świadomie i z premedytacją pomówił kandydatkę PiS Teresę Lubińską.","Szczeciński poseł Platformy Obywatelskiej w 2008 r. przyznał się do świadomego kłamstwa wyborczego. W rozmowie z dziennikarką Joanną Lichocką (dziś posłanka Prawa i Sprawiedliwości) stwierdził, że wiedział, że informacje o Lubińskiej są nieprawdziwe, ale w ten sposób pomógł swojemu kandydatowi wygrać wybory.„Był tydzień do wyborów i wiedzieliśmy, że mamy jeden słaby punkt. Kontrowersję wokół mieszkania komunalnego, które zostało Krzystkowi przyznane. Spodziewałem się, że wyciągnie to Jacek Piechota z SLD i jakąś odpowiedź na to mieliśmy przygotowaną. Ale wyciągnął to PiS. Musieliśmy natychmiast zareagować. Kandydatem PiS na prezydenta była Teresa Lubińska. Było tylko kilka godzin, żeby im »oddać«. Posadziłem kilka osób przed komputerami i kazałem szukać. No i znaleźliśmy: sprawę umorzenia przez ministerstwo finansów długów pewnego działacza Samoobrony. Gdy oskarżałem o to Lubińską, wiedziałem co prawda, że to nie ona podejmowała decyzję i że potem pewnie będę musiał przepraszać. Ale efekt został osiągnięty – nazajutrz był taki chaos w gazetach, że cios został zneutralizowany” – stwierdził Nitras w szczerej rozmowie z Lichocką, której fragmenty ukazały się w artykule w „Rzeczpospolitej”.Dziś Nitras swojej szczerości żałuje i zarzuca Joannie Lichockiej, że była złym „spowiednikiem”. – Miał być wywiad, a nie był wywiad. Ona przeprowadziła ze mną wywiad, po czym z wywiadu znalazły się fragmenty. Źle wybrałem spowiednika, bo pani Lichocka zmanipulowała mnie, a nie dała powiedzieć tego, co chciałem powiedzieć, a chciałem wtedy powiedzieć, że żałuję tego co zrobiłem, mimo że miałem prawo się tak zachować i politycy robią to na co dzień – stwierdził poseł PO w rozmowie RMF z Robertem Mazurkiem.Przyznanie się było naiwnością, media mnie nie doceniły – Potrafiłem się do tego [kłamstwa] przyznać, media tego nie doceniły. Dzisiaj bym tego nie zrobił (…) ja tego żałuję. (…) Przyznanie się publicznie było naiwnością, mówię panu uczciwie, głupią naiwnością dzieciaka, któremu się [coś] wydaje, bo nikt tego nie docenił, tylko wszyscy traktowali to dokładnie jak pan, a politycy kłamią każdego dnia – mówił Nitras. Odniósł się w ten sposób do swojego wieku (w 2006 r. poseł miał 33 lata). – To mi ciąży. Będę odpowiadał za mój błąd, jak miałem 30 lat, będę i mówię to wprost, ale pan musi zachować obiektywizm, a obiektywizm polega na tym, że pan mnie oskarża o skrajny cynizm, a nie widzi pan zachowania innych – atakował Mazurka, przekonując, że jest w nim „bardzo dużo pokory”. Najpierw Sąd Okręgowy w Szczecinie szybko wydał wyrok w trybie zaocznym, o którym Cenckiewicz dowiedział się z Twittera od Sławomira Nitrasa, dopiero później – po odwołaniu się historyka – odbył się właściwy proces. Zaskarżona grafika dotyczyła zachowania polityka, którego w grudniu 2016 r. kamery przyłapały, jak przeszukiwał stanowiska pracy posłów Prawa i Sprawiedliwości. Jak można było zobaczyć na nagraniu, Nitras grzebał w rzeczach parlamentarzystów i filmował bądź fotografował je, a część z nich brał do ręki i po pewnym czasie odkładał.W trakcie jednej z rozpraw obrońca prof. Cenckiewicza, mecenas Zbigniew Bogucki, przypomniał sprawę kłamstwa na temat kandydatki PiS. prof. Teresy Lubińskiej i artykuł Joanny Lichockiej z 2008 r. – To nie są moje słowa, wysoki sądzie, to nie są moje słowa. Kwestionuję to. To był nieautoryzowany wywiad i nie chciałbym, żeby to cytowano. Od razu stwierdzam: te wypowiedzi nie były autoryzowane – oponował Nitras.",,
Sąd apelacyjny nakazał wznowienie utrzymywania przy życiu Vincenta Lamberta,"Sąd apelacyjny w Paryżu nakazał wznowienie utrzymywania przy życiu 42-letniego Vincenta Lamberta, który przebywa w śpiączce od 10 lat. Sąd polecił władzom podjęcie wszystkich możliwych działań, aby utrzymać mężczyznę przy życiu.","Vincent Lambert w 2008 r., uległ wypadkowi na motorze. Jest sparaliżowany i żyje w stanie minimalnej świadomości. – Vincent czuje wszystko. Płakał, gdy poinformowaliśmy go o decyzji lekarzy – mówią jego rodzice, cytowani przez „Vatican News”. Decyzją francuskiego sądu, a także Europejskiego Trybunału Praw Człowieka, 42-latek miał umrzeć po tym, jak odłączono go od aparatury odżywającej i nawadniającej.   W poniedziałek personel medyczny szpitala w Reims, gdzie od 10 lat przebywa Lambert, rozpoczął procedurę odłączania go od systemów podtrzymujących życie.Jednak orzeczeniem paryskiego sądu apelacyjnego lekarze musieli odstąpić od tych procedur.",,
W Niemczech o migrantach lepiej nie rozmawiać.  Jakie są inne tematy tabu?,"Niemcy jak ognia unikają niektórych tematów w rozmowach, nawet prywatnych. Według przeprowadzonych badań na pierwszym miejscu  znalazł temat migrantów. Niechętnie porusza się też sprawy związane z islamem i patriotyzmem. Eksperci zwracają uwagę, że w tej ostatniej kwestii zaszły ostatnio znaczące zmiany.","Instytut Badania Opinii Publicznej Allensbach przeprowadził sondaż, w którym zadał pytanie: „Co jest dziś drażliwym tematem, na którym się można sparzyć, jeśli się go poruszy?”. Spośród 14 możliwych odpowiedzi aż 71 proc. ankietowanych odparło, że takim tematem są uchodźcy, co ma związek z kryzysem migracyjnym, z którym zmagają się Niemcy.Temat tabu, który znalazł się na drugim miejscu, jest pośrednio związany z pierwszym. Otóż Niemcy unikają rozmawiania o islamie. Trzecie są uczucia narodowe i patriotyzm. Eksperci zwracają uwagę, że w tej kwestii zaszły ostatnio znaczące zmiany. Jeszcze 20 lat tylko 16 proc. Niemców uznawało patriotyzm za temat drażliwy, 15 lat temu odsetek ten wzrósł do 26 proc., zaś obecnie to już 41 proc. „Obecnie jedna trzecia obywateli niemieckich jest zdania, że politycy powinni wystrzegać się okazywania dumy narodowej, ponieważ może ich to narazić na ostre ataki” – szefowa instytutu prof. Renate Koecher. Niemcy coraz bardziej obawiają się, że demonstrując patriotyzm zostaną zaliczeni do zwolenników… skrajnej prawicy.",,
Przegląd prasy w TVP Info,"LGBT bierze się za dzieci; laudacja dla Putina albo areszt; Paryż kontra „żółte kamizelki”; jak Wałęsa obronił esbeków – to tylko niektóre z informacji, które przedstawił w przeglądzie prasy w TVP Info red. Antoni Trzmiel. Najświeższe informacje z Polski i świata codziennie na antenie i portalu tvp.info.",,,
Putin ze szminką na ustach zakazany. Czarna lista w Rosji,"Rosja wciągnęła na „czarną listę obrazów zakazanych” słynny portret Władimira Putina, na którym ma pomalowane oczy i usta. Cała lista zawiera 4074 pozycje. Zdjęcie ma „sugerować niestandardową orientację prezydenta Federacji Rosyjskiej”.","Rosyjskie ministerstwo sprawiedliwości opublikowało listę 4074 zakazanych materiałów „ekstremistycznych”. Pozycja numer 4071 to wizerunek Władimira Putina, który implikuje „rzekomą niestandardową orientację seksualną Prezydenta Federacji Rosyjskiej”.Ministerstwo nie precyzuje o którą wersję plakatu dokładnie chodzi, ale uważa się, że o plakaty, które pojawiły się podczas manifestacji w obronie praw osób homoseksualnych. Putin w koszuli nocnejNie byłyby to pierwszy przypadek, gdy organa prawa dbają o cześć i godność rosyjskiego przywódcy. W 2013 roku petersburska policja skonfiskowała szereg obrazów, w tym przedstawiający rosyjskiego prezydenta w koszuli nocnej, stojącego za Miedwiediewem i czeszącego jego włosy. Obrazy Konstantina Ałtunina były wystawione w galerii o nazwie Muzeum Władzy i były częścią wystawy pod tytułem „Władcy”. Zostały skonfiskowane, a budynek galerii opieczętowała policja. Policja oświadczyła, że obrazy stanowiły naruszenie prawa, ale nie wyjaśniła dokładnie, jakie przepisy zostały złamane. W rosyjskim prawie istnieje jednak zakaz znieważania przedstawicieli władz państwowych oraz ustawa zakazująca „propagowania nietradycyjnych relacji seksualnych” wśród nieletnich.",,
„Wszystkie odznaczone osoby są wielkimi postaciami”,"Wszystkie odznaczone osoby są wielkimi postaciami polskiego życia w różnych dziedzinach; poczynając od nauki, poprzez sztukę aktorską, muzyczną, pisarstwo, poprzez służbę dla ojczyzny i odzyskanie przez nią niepodległości – powiedział prezydent Andrzej Duda.","W poniedziałek w Pałacu Prezydenckim odbyła się uroczystość wręczenia odznaczeń państwowych z okazji Narodowego Święta Niepodległości.Prezydent podkreślił podczas uroczystości, że wszystkie odznaczone osoby są wielkimi postaciami polskiego życia w różnych dziedzinach. B– Poczynając od nauki poprzez sztukę, czy to aktorską, czy muzyczną. Poprzez pisarstwo, poprzez służbę dla ojczyzny, dla odzyskania przez nią wolności, niepodległości. Poprzez rozwijanie polskiej nauki, wynalazczość, sztukę teatralną, filmową, aktorską. Poprzez wszystko to, co dla Rzeczypospolitej tak niezwykle cenne. Poprzez służbę drugiemu człowiekowi, budowanie postaw patriotycznych, poprzez pokazywanie, jak należy służyć Rzeczypospolitej i ludziom – mówił Andrzej Duda.– Cieszę się, że mam ten zaszczyt, że mogę dzisiaj w imieniu Polski tę państwa postawę – tak jak powiedziałem na wstępie – w symboliczny sposób docenić – dodał prezydent.– To jest bardzo podniosła i wzruszająca chwila, kiedy w rocznicę odzyskania przez Polskę niepodległości, w 101. tym razem rocznicę odzyskania przez Polskę niepodległości, można wręczyć wysokie odznaczenia państwowe, z tymi najwyższymi, jakim jest Order Orła Białego, jako najwyższe odznaczenie – podkreślił prezydent.Zaznaczył, że „to wielki zaszczyt dla głowy państwa, że osobom wybitnym, które przyczyniają się całym swoim życiem, najczęściej nie tylko tym zawodowym, ale przede wszystkim tym osobistym, do budowania Rzeczypospolitej, do umacniania Rzeczypospolitej”, może „wręczyć te podziękowania, symboliczne podziękowania od Polski, od Rzeczypospolitej za to wielkie dzieło, które państwo w swoim życiu i swoim życie realizujecie”.",,
Sondaż: PO na czele wyścigu do parlamentu; 9 proc. dla PSL,"Zwycięstwo wyborcze Platformy Obywatelskiej i  9 proc. dla Polskiego Stronnictwa Ludowego. Tak wyglądałby wynik wyborów parlamentarnych, gdyby odbyły się one w miniony weekend. Sondaż dla tygodnika „Newsweek” przeprowadziła firma badawcza Millward Brown już po pierwszej turze wyborów samorządowych.","Największą sympatią respondentów cieszy się Platforma Obywatelska, na którą chce głosować 33 proc. badanych. Drugie w klasyfikacji PiS może liczyć na 30 proc., wspólnie z Solidarną Polską Zbigniewa Ziobry i Polską Razem Jarosława Gowina.  Trzeci w sondażu Sojusz Lewicy Demokratycznej popiera 10 proc. badanych. Na PSL chce głosować 9 proc. i w porównaniu z 23 proc. w wyborach samorządowych jest to najbardziej znacząca różnica. Do Sejmu nie weszłyby pozostałe ugrupowania – Kongres Nowej Prawicy, który może liczyć na 3 proc. poparcia, Twój Ruch na 2 proc., a Ruch Narodowy na 1 proc. Telefoniczny sondaż przeprowadzono w dniach 18-20 listopada na reprezentatywnej 1001-osobowej grupie dorosłych Polaków.",,
"„Komorowski przegrał, bo nie jeździł od powiatu do powiatu”","Ostre słowa posła Konfederacji Jakuba Kuleszy na temat byłego prezydenta Bronisława Komorowskiego. – Przegrał wybory prezydenckie dlatego, że nie jeździł od powiatu do powiatu, tak jak to robił Andrzej Duda, i teraz widocznie plując sobie w brodę, stara się ten element polityki prezydenta krytykować –  powiedział portalowi tvp.info.","Dziennikarz RMF FM poinformował Bronisława Komorowskiego, że jego następca odwiedził w czasie kadencji wszystkie powiaty. Także te, do których nigdy w historii nie zawitała głowa państwa. – Mam nadzieję, że tłumaczył się z tego, że złamał konstytucję we wszystkich polskich powiatach, bo powinien to robić (tłumaczyć się – red.) codziennie – odpowiedział były prezydent. Później dziennikarz przypomniał Komorowskiemu poprzednią kampanię prezydencką. Pięć lat temu Andrzej Duda zarzucał głowie państwa brak aktywności. Wówczas walczący o reelekcję Komorowski odpowiadał, że „nie chce mieć politycznego ADHD”. Czy polityczne ADHD jest dzisiaj potrzebne rywalowi Andrzeja Dudy? – Polsce potrzebny jest prezydent nie z ADHD, tylko mądry i szanujący konstytucję – stwierdził Komorowski. – Byli prezydenci bardzo często nie mogą pogodzić się ze swoją aktualną pozycją polityczną czy raczej jej brakiem. Wychodzi bardzo często ta zawiść. Mamy z tym do czynienia i w przypadku Lecha Wałęsy, i Aleksandra Kwaśniewskiego, który wypowiada się z pozycji mentora, ale nie zawsze to pomaga. Wręcz przeciwnie. W te same buty wszedł Bronisław Komorowski – ocenił w rozmowie z portalem poseł Kulesza. Michał Szczerba z PO przekonywał jednak, że Komorowski miał prawo krytykować prezydenta Dudę za jeżdżenie po powiatach. – Jeżeli rezygnuje ze swojej roli zwierzchnika sił zbrojnych, nie organizuje spotkań Rady Bezpieczeństwa Narodowego, ogranicza aktywność międzynarodową, a ma czas na różnego rodzaju działania kampanijne, to znaczy, że niezbyt poważnie traktuje swoje obowiązki – powiedział poseł PO. – Były prezydent przypomina sobie o swoim grzechu zaniechania. Bronisław Komorowski zaczął jeździć po Polsce bardzo intensywnie w ostatnich miesiącach, zwłaszcza tygodniach swojej prezydentury, kiedy już była kampania w sensie formalnym. Przedtem to zaniedbał i także dlatego przegrał. Jeżeli dzisiaj prezydent Andrzej Duda ma wielką szansę na reelekcję, to dlatego, że on znał to amerykańskie powiedzenie, że kampania wyborcza tak naprawdę zaczyna się dzień po wyborach – stwierdził eurodeputowany PiS Ryszard Czarnecki. Bronisław Komorowski był też pytany w RMF FM, czy umiałby dzisiaj wygrać wybory z Andrzejem Dudą. – Chyba pan zauważył, że ja nie kandyduję – odpowiedział były prezydent. Później stwierdził, że jest człowiekiem spełnionym i czas na polityków młodszego pokolenia.  Czy PO, w której trwa intensywna debata o kandydacie na prezydenta wyobraża sobie ponowny start Komorowskiego? – Nie słyszałem o takiej kandydaturze. Na pewno nie jest zainteresowany i myślę, że sam też nie bierze pod uwagę startu – powiedział Szczerba. Innego zdania jest Czarnecki z PiS. – Być może pan eksprezydent Komorowski chce startować, ale nikt jego nie chce po stronie opozycyjnej, więc tematu nie ma – stwierdził europoseł.",,
To one mogą zrewolucjonizować elektronikę. Pierwsze wstążki z fosforenu,"Po raz pierwszy udało się otrzymać elastyczne wstążki z fosforenu, pojedynczej warstwy atomów fosforu przypominającej grafen – informuje „Nature”.","Fosforen udało się wyizolować w roku 2014. W kolejnych latach powstało ponad 100 prac teoretycznych, których autorzy przewidywali nowe i niezwykłe właściwości, które mogłyby cechować wąskie „wstążki” z fosforenu – nietypowe własności magnetyczne, fale gęstości spinowej oraz stany topologiczne. Wstążki mogą znaleźć zastosowanie w wielu dziedzinach przemysłu. Teraz teoretyczne założenia urzeczywistnił zespół naukowców z University College London, University of Bristol, Virginia Commonwealth and University oraz École Polytechnique Fédérale de Lausanne.  Podczas prób wytworzenia arkuszy fosforenu przy użyciu kryształów czarnego fosforu oraz jonów litu nieoczekiwanie udało się uzyskać wstążki fosforenu. Czarny fosfor to najtrwalsza odmiana alotropowa tego pierwiastka, powstająca z fosforu białego lub czerwonego i odkryta dopiero w drugim dziesięcioleciu XX wieku.  Nanorurki powstają przez zmieszanie czarnego fosforu z jonami litu w ciekłym amoniaku w temperaturze minus 50 stopni Celsjusza. Po 24 godzinach amoniak jest usuwany i zastępowany rozpuszczalnikiem organicznym, który tworzy roztwór nanowstążek o mieszanych rozmiarach.",,
"May: Wierzę, że obrany kurs ws. brexitu jest właściwy dla kraju","Brytyjska premier Theresa May broni wypracowanego porozumienia w sprawie brexitu. Podczas konferencji prasowej na Downing Street oświadczyła, że choć żałuje rezygnacji ministrów swojego rządu, to „wierzy, że obrany kurs jest właściwy dla kraju i obywateli”.","Szefowa rządu podkreśliła, że przedstawiona propozycja realizuje oczekiwania wyborców, którzy w czerwcu 2016 roku zagłosowali w referendum za opuszczeniem Wspólnoty. – Nikt nie przygotował alternatywy wobec mojego programu – zaznaczyła.Oświadczyła również, że wdrożenie tej umowy „leży w interesie narodowym”. Wykluczyła też możliwość przeprowadzenia drugiego referendum, czego domagali się zwolennicy pozostania Wielkiej Brytanii w Unii. – Opuścimy UE 29 marca 2019 roku – wskazała.Szefowa rządu zaapelowała o jedność w sprawie brexitu. Przyznała, że „jest jej przykro”, iż protestując przeciwko jej wizji wystąpienia Wielkiej Brytanii z Unii Europejskiej do dymisji podało się dwoje jej ministrów, w tym szef resortu do spraw brexitu. Stwierdziła jednak, że obecnie kraj i partia powinny przestać się spierać o wyjście z Unii.W interesie narodowymWcześniej w Izbie Gmin May również podkreślała, że „negocjacje dotyczące brexitu polegają na działaniu w interesie narodowym”, w tym „podejmowaniu właściwych, a nie prostych decyzji”. May dowodziła, że wzbudzający kontrowersje mechanizm awaryjny (ang. backstop) dotyczący Irlandii Północnej jest niezbędny dla osiągnięcia umowy ze Wspólnotą. Ostrzegła, że rezygnacja z niego wymagałaby bezumownego opuszczenia UE.  – Niektórzy ludzie chcieliby udawać, że jest inaczej, ale nie istnieje porozumienie, które realizuje to, za czym zagłosowali wyborcy w referendum, które nie zakłada tego mechanizmu – stwierdziła.",,
Spotkanie prezydentów Polski i USA Polacy oglądali głównie w TVP Info,"Prezydent Andrzej Duda wraz z małżonką spotkali się w Białym Domu z prezydentem USA Donaldem Trumpem i pierwszą damą. Jak informuje szef Telewizyjnej Agencji Informacyjnej Jarosław Olechowski, relacje z tego spotkania Polacy oglądali głównie na antenie TVP Info. Olechowski, dziękując za zaufanie widzów, opublikował też wyniki oglądalności trzech największych stacji informacyjnych. Konkurencja została daleko w tyle.",,,
Rosjanie chcą lepszego życia. Putin ma dla nich tylko stały zestaw kłamstw,"Utrzymywany od dwóch dziesięcioleci przez Putina system władzy w Rosji traci społeczne poparcie, a rządzący nie mają zbyt wielu pomysłów na przełamanie negatywnych trendów. Entuzjazm Rosjan, karmiony wizją mocarstwowości kraju, wyczerpał się po aneksji Krymu. Od tego momentu poparcie pikuje. Kłamstwa historyczne serwowane przez Kreml na arenie międzynarodowej i agresywna polityka zagraniczna nie stają się remedium na szerzące się zniechęcenie, marazm i wołanie o radykalne zmiany. Rosjanie oczekują wyższych zarobków i poprawy jakości życia, tego jednak Putin i jego ludzie nie potrafią im zapewnić.","Przyjrzyjmy się sondażom z ostatnich miesięcy, badających stanowisko Rosjan wobec władz centralnych, sytuacji w kraju, polityki zagranicznej Kremla czy stosunku do Zachodu.  O tym, że włączenie Białorusi nie wprawi Rosjan w dobry nastrój, tak jak to zrobiła choćby aneksja Krymu, świadczą wyniki badań wskazujące, że 53 proc. Rosjan w wieku od 18 do 24 lat chciałoby wyemigrować z kraju na stałe, co jest najwyższym rezultatem od dziesięciu lat. Również wysoki jest współczynnik – 30 procent – w grupie wiekowej 25-39 lat i wśród osób w wieku 40-54 lat – 19 procent.  Jak się można domyślić, wśród głównych przyczyn deklaracji chęci opuszczenia kraju wymienia się niezadowolenie z sytuacji gospodarczej i potrzebę zapewnienia lepszej przyszłości dzieciom. Do tego dochodzi rozczarowanie niską jakością opieki medycznej i niezadowolenie z sytuacji politycznej.  Co więcej, pomimo zmasowanej propagandy wymierzonej przez Kreml w Zachód, pozytywne postawy Rosjan wobec USA – 47 procent, czy UE – 52 procent są najsilniejsze od 2014 roku, gdy kraj ten wywołał konflikt na wschodniej Ukrainie i zaanektował Krym. Przed pięcioma laty postawy negatywne wobec UE i USA sięgały w sondażach 71-81 procent.  Rosnące rozczarowanie rosyjską rzeczywistością, łączą się z coraz głośniej artykułowaną potrzebą przeprowadzenia “poważnych zmian” w państwie. Opowiada się za tym 59 procent pytanych, czyli aż o 17 procent więcej niż w 2017 roku. Dla 53 procent jedynie zmiana systemu politycznego da szansę na przeprowadzenie potrzebnych reform. Tym bardziej, że władze od kilku lat zapewniają, że mają sposoby na pobudzenie gospodarki i przekonują, że zachodnie sankcje nie wpłyną na jej działanie. Rzeczywistość jednak nie jest z plasteliny. Zaklęcia płynące z Moskwy przestają działać, a społeczeństwo zaczyna oceniać rządzących za efekty, a nie za słowa.  Coraz więcej, Rosjanie zauważają też, że władze stosują siłowe rozwiązania, by utrzymać się u sterów. Co trzeci pytany, przyznał, że w 2019 roku zmniejszeniu uległa przestrzeń do wyrażanie własnej opinii, co jest najwyższym odsetkiem od 1989 roku. Dwie trzecie pytanych zdaje sobie też sprawę z tego, że ludzie w ich kraju trafiają do aresztów i łagrów za sprzeciwianie się Kremlowi.  Niedawno stowarzyszenie „Memoriał” opublikowało listę z nazwiskami 314 osób, którym nadało status „więźniów politycznych”. Wśród nich znaleźli się działacze antyputinowskiej opozycji czy  sprzeciwiający się rosyjskiej okupacji Krymu Tatarzy.  Rosyjskie władze nie tylko wzmocniły prześladowania opozycjonistów, ale także starają się działać prewencyjnie w większym niż do tej pory sposób kontrolując internet. Wciąż starają się oddziaływać na społeczeństwo poprzez celebrowanie kolejnych „sukcesów” na arenie międzynarodowej - jak choćby poprzez deklarowane zwalczanie terrorystów w Syrii, co najczęściej objawia się poprzez bombardowanie celów cywilnych, bądź też testowanie nowego uzbrojenia, czy na wschodniej Ukrainie, gdzie wciąż wspierają separatystów.  Wywoływanie kolejnych politycznych awantur na arenie międzynarodowej nie przynosi już jednak rządzącym politycznych korzyści. Tak samo nikłe sukcesy dają kłamstwa historyczne dotyczące odpowiedzialności Związku Sowieckiego za wybuch II wojny światowej oraz szkalowanie Polski. Wszystkie ośrodki badania opinii publicznej obserwują kolejne spadki poparcia i zaufania dla Władimira Putina i jego Jednej Partii. Notowania prezydenta powróciły do poziomu sprzed aneksji Krymu i po raz pierwszy w całym okresie rządów w rankingach instytucjonalnych ustąpił on pierwszeństwa armii, a w niektórych także Cerkwi.  „Katalizatorem niezadowolenia i protestów ulicznych stały się decyzje władz, postrzegane jako niesprawiedliwe (m.in. podniesienie wieku emerytalnego)”– podkreślał w analizie z marca zeszłego roku Ośrodek Studiów Wschodnich.  „Mimo iż notowania prezydenta nadal pozostają obiektywnie wysokie (ok. 60 procent), trend spadkowy sięgający kilkunastu–dwudziestu punktów procentowych w rosyjskim systemie władzy jest oznaką słabnącej legitymizacji Kremla. System ten jest w znacznej mierze oparty na wysokim poparciu dla Putina, z drugoplanową rolą pozostałych instytucji politycznych” – podkreślono w analizie.  OSW zwróciło również uwagę, że „zmiana sytuacji społecznej stawia Kreml przed koniecznością poszukiwania nowej strategii i przynajmniej częściowego uwzględnienia postulatów społeczeństwa. Jednak niewielkie prawdopodobieństwo zaspokojenia oczekiwań społeczeństwa zapewne nie powstrzyma tendencji spadkowej w poparciu dla władz, a pogłębiający się deficyt legitymizacji postawi Kreml przed dylematem wyboru dalszej polityki.”  Teraz sytuacja dojrzała już do takiego momentu, że Putin postanowił zrobić krok do przodu i mocno zasugerować koncentrację wysiłków tylko na jednym kierunku – poprawy jakości życia Rosjan. Temu miało służyć doroczne orędzie – 15 stycznia – wygłoszone przez Putina przed Zgromadzeniem Federalnym (połączonymi izbami parlamentu), w którym skoncentrował się on właśnie na tym temacie. W drugiej części swojego wystąpienia dał zaś społeczeństwu nadzieję na dokonanie „głębokich” zmian w systemie władzy. Tyle, że mają być one przedmiotem dalszych “dyskusji”.  Odłożenie ich w czasie nie zmieni jednak głównego punktu – tego, że kadencja Putina wygaśnie w 2024 roku. Do tego czasu musi on podjąć decyzję, czy znów dokona zmian umożliwiających mu dalsze sprawowanie funkcji prezydenta, czy może też znajdzie dla siebie takie nowe miejsce w systemie władzy, które pozwoli mu na kontrolowanie procesów. Nikt bowiem nie wyobraża sobie sytuacji, że Putin rzeczywiście odchodzi.  Nie to jednak będzie głównie zaprzątać głowy Rosjan, tylko sprawy socjalne, za które odpowiedzialny ma być nowy premier Michaił Miszustin.  Rosyjskie władze czeka teraz nie lada orzech do zgryzienia. Muszą bowiem w najbliższym czasie przekonać społeczeństwo, że w rezultacie ich posunięć podniósł się poziom życia, a gospodarka dostała nowego wiatru w żagiel. Nic jednak nie wskazuje, by Kremlowi udało się w tym czasie doprowadzić do zniesienia bądź zmniejszenia zachodnich sankcji, czy też choćby przedstawić sensowny plan na dokonanie reform w skostniałej, trawionej korupcją, gospodarce.  Skupienie się - przynajmniej deklaratywne – na sprawach krajowych, nie oznacza, że Kreml nagle skończy z prowadzeniem agresywnej polityki wobec państw Zachodu. Kierunek ten będzie utrzymany. Zakłamywanie historii, manipulacje i szkalowanie – w tym kontekście także kolejne uderzenia w Polskę – zostanie utrzymane, a kulminacji należy się spodziewać w maju, gdy w Rosji obchodzona będzie 75. rocznica w II wojnie światowej.  Petar Petrović  Autor jest dziennikarzem Polskiego Radia",,
„Memorandum z USA o energii jądrowej ma duży ciężar gatunkowy”,"Memorandum o współpracy Polski i USA w cywilnym wykorzystaniu energii jądrowej „ma duży ciężar gatunkowy” – ocenia zbliżone do rządu źródło. Jak wskazuje, takie memoranda są elementem polityki USA przed ewentualnym poważniejszym angażowaniem się.","Memorandum od Understanding (MoU) o współpracy w dziedzinie cywilnego wykorzystania energii jądrowej zostało podpisane przy okazji wizyty w Waszyngtonie prezydenta Andrzeja Dudy przez sekretarza energii USA Ricka Perry'ego i pełnomocnika rządu ds. strategicznej infrastruktury energetycznej Piotra Naimskiego.Według źródła memorandum mimo niewiążącego charakteru „ma duży ciężar gatunkowy”. Amerykańska polityka zakłada, że takie memoranda są konieczne przed ewentualnym poważniejszym zaangażowaniem się USA w danym sektorze – wskazało źródło.Prezydent Andrzej Duda na konferencji prasowej z prezydentem USA Donaldem Trumpem dziękował za tą umowę. – Umowa ta poprawi bezpieczeństwo energetyczne Polski i zacieśni nasze więzi handlowe – ocenił z kolei Trump.Według Perry'ego, Polskę i USA łączą strategiczne partnerstwo i przyjaźń, które wzmacnia wspólne zobowiązanie na rzecz bezpieczeństwa energetycznego. Minister energii Krzysztof Tchórzewski ocenił, że „jest spora wola Stanów Zjednoczonych, żeby współpracować z Polską w zakresie programu jądrowego”. Jak dodał, zainteresowanie ze strony USA jest „największe”.W listopadzie 2018 r. Perry i Naimski podpisali w Warszawie memorandum o strategicznym dialogu w obszarze energii. Perry mówił wtedy, że „będziemy wspierali wysiłki Polski, aby zwiększała dywersyfikację energetyczną, w tym jeśli chodzi o energię nuklearną”. Pierwsze posiedzenie w ramach dialogu strategicznego odbyło się w marcu 2019 r. w Houston. Energetyka jądrowa była jednym z tematów tego spotkania.",,
"Ostrów Wielkopolski: Radni z KO mogliby współrządzić z PSL, wybiorą PiS?","Radni Koalicji Obywatelskiej w Ostrowie Wielkopolskim mogliby współrządzić z PSL, ale – jak informuje „Rzeczpospolita” – prawdopodobnie wybiorą wspólne rządy z PiS. Możliwe, że byłoby to jedyne miejsce w Polsce, gdzie rządziłaby koalicja PO-PiS.","Koalicja Obywatelska uzyskała 11 mandatów w radzie powiatu w Ostrowie Wielkopolskim , Prawo i Sprawiedliwość – 8, komitet prezydent miasta Beaty Klimek – 5, Polskie Stronnictwo Ludowe – 3.KO do rządzenia z przewagą jednego głosu wystarczyłoby porozumienie z PSL. Jak podaje „RP”, politycy KO chcą jednak dogadać się z politykami PiS.Pojawia się pytanie, dlaczego KO miałaby rządzić z PiS? Jako główny powód „RP” podaje fakt, że Platforma Obywatelska wraz z ugrupowaniem Jarosława Kaczyńskiego współrządzi w powiecie od 2010 roku.  Początkowo odbywało się to na podstawie oficjalnego porozumienia, a później bez. Prawdopodobnie radni są skłonni do dalszej współpracy.Czy do tego dojdzie, okaże się podczas pierwszej sesji rady powiatu, która odbędzie się w najbliższy poniedziałek.",,
"Bruksela obejmie wsparciem producentów warzyw, które się łatwo psują","Przyjęcie w przyszłym tygodniu nadzwyczajnych środków wsparcia dla plantatorów w Unii Europejskiej, którzy ponieśli największe straty na skutek
rosyjskiego embarga na unijne artykuły rolno-spożywcze – zapowiedziała Komisja Europejska. „Wizyta w Brukseli jednak przyniosła efekt. Polscy rolnicy otrzymają wsparcie UE” – napisał na Twitterze minister rolnictwa Marek Sawicki.","Minister Sawicki twierdzi, że pomoc obiecał mu unijny komisarz do spraw rolnictwa Dacian Ciolos. Jaki sektor warzyw?Z informacji agencji AFP, powołującej się na źródła unijne wynika, że środki,których celem jest stabilizacja rynków oraz zrekompensowanie strat rolnikom,mają dotyczyć sektora warzyw wrażliwych takich jak ogórki, rośliny kapustne,papryka, pomidory i pieczarki, które po zbiorach nie mogą być przechowywane. Zakaz importu owocówW ubiegły czwartek Rosja poinformowała, że wprowadza zakaz importu owoców,warzyw, mięsa, drobiu, ryb, mleka i nabiału z USA, Unii Europejskiej,Australii, Kanady oraz Norwegii. Embargo ma obowiązywać przez rok. Toodpowiedź Rosji na wcześniej nałożone na nią sankcje przez USA oraz UE.Wcześniej, 1 sierpnia Rosja wprowadziła embargo na niektóre owoce i warzywa zPolski.",,
Ewa Kopacz o nominacji na wiceszefową EPL: Dlaczego? Też się nad tym zastanawiałam,"– Też się nad tym zastanawiałam – tak Ewa Kopacz odpowiedziała na pytanie, dlaczego została wiceprzewodniczącą Europejskiej Partii Ludowej. Decyzję krytykują nawet niektórzy politycy Platformy Obywatelskiej. Przyznają, że była premier nie zna języka angielskiego.","Znajomość j. angielskiego zdaniem jednego z nowych europosłów Platformy Obywatelskiej, która wraz z Polskim Stronnictwem Ludowym wchodzi w skład EPL, powinna być normą na stanowisku objętym przez Kopacz.  – Na podstawowym poziomie komunikacji jestem w stanie się porozumieć – zadeklarowała w RMF była premier. Ewa Kopacz zapewniła, że będzie się jeszcze uczyć angielskiego, a także „szlifować francuski”. Dodała, że „nie zabiegała w sposób szczególny” o stanowisko.  – Doszłam do wniosku, że skoro dostałam tę szansę, a jestem pracoholikiem, będę ciężko pracować. Jeśli rzeczywiście mi się uda, to będę godnie reprezentować naszą delegację polską w prezydium EPL – zadeklarowała.",,
List społeczny biskupów: Potrzebujemy nawrócenia i dialogu,"Potrzebujemy dzisiaj nawrócenia i dialogu. Szczera gotowość do otwartej, uczciwej rozmowy jest wyrazem umiłowania prawdy, dobra i wolności, a także szacunku dla godności i podmiotowości wszystkich obywateli – czytamy w liście społecznym Konferencji Episkopatu Polski. Dokument zaprezentowano w południe w Sekretariacie Konferencji Episkopatu Polski w Warszawie.","W spotkaniu prezentującym list społeczny Konferencji Episkopatu Polski wziął udział przewodniczący Komisji Duszpasterstwa Konferencji Episkopatu Polski abp Wiktor Skworc, ks. dr hab. Arkadiusz Wuwer z Uniwersytetu Śląskiego i dr hab. Sławomir Sowiński z Uniwersytetu Kardynała Stefana Wyszyńskiego. Dokument zatwierdziło 382. Zebranie Plenarne Konferencji Episkopatu Polski 14 marca br. Podejmuje on refleksję nad obecnym stanem polskiego społeczeństwa i wzywa do „podjęcia wzmożonego wysiłku na rzecz budowania autentycznych relacji międzyludzkich w uporządkowanej zgodzie”.Biskupi w liście społecznym podkreślają, że „zgodnie z soborową zasadą autonomii porządku politycznego rolą Kościoła hierarchicznego nie jest angażowanie się w naturalne w życiu politycznym kontrowersje ani – tym bardziej – ich rozstrzyganie” oraz że nie chodzi „o zdobycie przywilejów czy o opowiadanie się za którąś ze stron”. „Pragniemy (...) ponownie przyczynić się do budowania autentycznej wspólnoty sióstr i braci budujących poprzez miłość w prawdzie (caritas in veritate) dobro wspólne naszej ojczyzny” – piszą biskupi. Przypominają m.in. prawdę o niezbywalnej godności i prawie do życia każdego człowieka od poczęcia do naturalnej śmierci, a także „prawdę o społecznych i ekonomicznych wyzwaniach”, którym – jak piszą – „skutecznie sprostać możemy tylko wspólnie w postawie solidarności”.Biskupi podejmują też refleksję nad językiem życia publicznego. „Wszelki dialog kończy się wówczas, gdy język publicznych debat służy budowaniu jednostronnego i nieprawdziwego obrazu życia społecznego czy też stygmatyzowaniu politycznych oponentów” – piszą.Wzywają wszystkich uczestników życia publicznego, zwłaszcza polityków, dziennikarzy, publicystów i użytkowników mediów społecznościowych „do głębokiej refleksji nad językiem używanym w rozmowach o sprawach publicznych”. Zwracają też uwagę na potrzebę „chrześcijańskiego stylu obecności w świecie cyfrowym”, który „przyjmuje formę komunikacji szczerej i otwartej, odpowiedzialnej i szanującej innych”, wolnej od hejtowania.Pisząc o istocie polityki, biskupi nawiązują do wypowiedzi papieża Piusa XI, który w przemówieniu do katolickich środowisk uniwersyteckich, użył określenia „miłość polityczna” i stwierdził, że polityka jest najszerszą przestrzenią miłości, ustępującą tylko rzeczywistości religijnej. „Polityka jest jednak sztuką takiej realizacji idei przewodnich, aby nie przekształciły się w oderwane od rzeczywistości ideologie, które prowadzą do społecznych konfliktów. Współcześnie np. jedna z hałaśliwych ideologii również obecna w naszym społeczeństwie podważa binarny podział płci i niezastąpioną rolę rodziny naturalnej, próbując w publicznej debacie, prawie i programach edukacyjnych zastąpić człowieka rzeczywistego jego zideologizowanym obrazem” – czytamy w liście.Biskupi wskazują na cztery cnoty kardynalne, jako fundamenty ładu społecznego. Piszą o roztropności, jako praktycznej mądrości będącej zaprzeczeniem „lekkomyślnej porywczości”. Wymieniają też cnotę sprawiedliwości, która domaga się zachowywania umów, ale ma być dopełniona miłością, umiarkowanie – czyli zdolność kontrolowania namiętności i męstwo, które uzdalnia do obrony słusznej sprawy.Na zakończenie listu biskupi apelują do wszystkich ludzi dobrej woli o podjęcie wysiłku na rzecz narodowej zgody i dialogu w prawdzie. Wszystkich wiernych proszą o modlitwę w intencji ojczyzny.",,
Fidesz zarzuca Brukseli pośrednie wspieranie terroryzmu,Pośrednie wspieranie terroryzmu zarzucił Unii Europejskiej wiceprzewodniczący komisji bezpieczeństwa narodowego w węgierskim parlamencie Janos Halasz. Zdaniem przedstawiciela Fideszu miałoby się to dokonywać przez wydawanie migrantom kart bankowych.,"Wypowiedź Halasza związana była z informacją węgierskiej telewizji M1 o tym, że zatrzymany na Węgrzech domniemany członek Państwa Islamskiego (IS) dostał po dotarciu do Unii Europejskiej kartę bankową z sumą 500 euro. Halasz oświadczył, że w związku z zatrzymanym Syryjczykiem, podejrzewanym m.in. o udział w masowych egzekucjach, wypływają oburzające informacje: okazało się, że dysponował „brukselską kartą dla migranta”. Jak podkreślił polityk, rządzący na Węgrzech Fidesz już wcześniej mówił, iż „karty dla migrantów” są niebezpieczne, bo mogą służyć do finansowania terroryzmu. Według niego te karty na okaziciela są wydawane migrantom bez szczególnego nadzoru i w samym tylko styczniu otrzymało je 64 tys. osób. W piątek poinformowano o aresztowaniu przez prokuraturę śledczą w Budapeszcie domniemanego członka IS. 27-letni mężczyzna ma obywatelstwo syryjskie i mógł uczestniczyć w egzekucji ok. 20 osób. Syryjczyk jest przesłuchiwany jako podejrzany o akt terroryzmu i przygotowywanie aktu terroryzmu. Ze śledztwa wynika, że w 2016 r. IS zamordowało w syryjskim Hims ok. 20 członków rodziny, bo jeden z mieszkańców odmówił przyłączenia się do tej organizacji. Istnieje uzasadnione podejrzenie, że zatrzymany mężczyzna osobiście uczestniczył w egzekucjach – podkreśliła węgierska prokuratura. Według węgierskiego Centrum Zapobiegania Terroryzmowi (TEK) Syryjczyk przebywał przed przyjazdem na Węgry w kilku krajach UE na podstawie dokumentu podróży, wydanego mu w Grecji jako ubiegającemu się o status uchodźcy.",,
Msza w intencji ofiar katastrofy smoleńskiej z udziałem m.in. premiera i prezesa PiS,"Prezes PiS Jarosław Kaczyński, premier Mateusz Morawiecki, wicepremier Piotr Gliński oraz m.in. szefowie: MS –Zbigniew Ziobro, MSWiA – Joachim Brudziński, MON – Mariusz Błaszczak uczestniczyli w czwartek we mszy św. w intencji ofiar katastrofy smoleńskiej. Msza odbyła się w archikatedrze św. Jana Chrzciciela w Warszawie.","W archikatedrze byli obecni także m.in. szef KSRM Jacek Sasin, szef gabinetu premiera Marek Suski, przewodniczący podkomisji smoleńskiej, były minister obrony Antoni Macierewicz, rzeczniczka rządu Joanna Kopcińska, koordynator służb specjalnych Mariusz Kamiński, prezes TVP Jacek Kurski, a także posłowie i senatorowie.W czwartek rano mszę św. w intencji ofiar katastrofy smoleńskiej odprawiono w warszawskim kościele seminaryjnym. Uczestniczyli w niej m.in. politycy PiS. Po liturgii delegacja z prezesem PiS Jarosławem Kaczyńskim złożyła wieńce przed pomnikami: prezydenta Lecha Kaczyńskiego i Ofiar Tragedii Smoleńskiej 2010 r. przy pl. Piłsudskiego w Warszawie. W imieniu prezydenta Andrzeja Dudy złożono kwiaty w kaplicy Pałacu Prezydenckiego przed tablicą upamiętniającą Lecha i Marię Kaczyńskich, ostatniego prezydenta na uchodźstwie Ryszarda Kaczorowskiego oraz pracowników Kancelarii Prezydenta, którzy zginęli w katastrofie smoleńskiej. W imieniu prezydenta kwiaty złożył szef jego gabinetu Krzysztof Szczerski. W ósmą rocznicę katastrofy smoleńskiej, 10 kwietnia ub. roku odbył się 96., ostatni z organizowanych w smoleńskie miesięcznice marsz z warszawskiej archikatedry przed Pałac Prezydencki. Prezes PiS, brat tragicznie zmarłego prezydenta Lecha Kaczyńskiego, mówił wówczas, że odbyło się 96 marszów – tyle, ile było ofiar katastrofy smoleńskiej – i zapowiedział, że choć miesięcznice będą obchodzone, to marsz pamięci będzie się odbywał tylko raz w roku.Wcześniej, po wieczornej mszy w archikatedrze św. Jana Chrzciciela uczestnicy comiesięcznych obchodów przechodzili wieczorem w kierunku Pałacu Prezydenckiego zamkniętą dla ruchu, ogrodzoną barierami i zabezpieczaną przez policję ulicą.",,
Bitwa o turystów pod Koloseum,"Krew polała się pod rzymskim Koloseum. Pomiędzy „naganiaczami"" doszło do bitwy o turystów. Bilans bójki to jeden
ranny i sześciu zatrzymanych.","Pośrednicy walczyli w Wiecznym Mieście o przetrwanie, bo konkurencja w tym zawodzie jest ogromna. „Naganiacze"" zajmują się oprowadzaniem turystów, sprzedają także dobre miejsca na początku kolejki. Szczególnie upodobali sobie Koloseum, gdzie każdego dniaprzybywają tysiące turystów. Do starcia doszło między grupami naganiaczy, wśród którychbyli Włosi i imigranci.W rezultacie jeden z nich z raną szyi zadaną scyzorykiem trafił do szpitala.Wezwani karabinierzy zatrzymali sześciu uczestników awantury. Władze Rzymu, które przez lata wydawały się całkowicie bezradne wobec tegozjawiska, zapowiedziały po incydencie, że będą walczyć z tymnielegalnym procederem. „Problem łamania prawa w sektorze turystyki należy stanowczo zwalczać” – ogłosiły władze na Kapitolu, przyznając jednocześnie, że w ostatnim czasiezjawisko to bardzo się nasiliło. Podjęto decyzję o tym, że już od czwartkuteren pod Koloseum będzie stale patrolowany przez policję.Przypomina się, że pod amfiteatrem Flawiuszów kwitnie także inny proceder.Rejon ten jest opanowany przez mężczyzn przebranych za centurionów igladiatorów, którzy pozują do zdjęcia za opłatą. Czasem wymuszają – korzystając z naiwności i niewiedzy zagranicznych turystów – nawet po 20 euroza zdjęcie. W razie odmowy uciekają się niekiedy do użycia siły.",,
Grecja: Starcia demonstrantów z policją w Atenach i Salonikach,"W Atenach i Salonikach w Grecji w sobotę kilkuset uczestników marszu, upamiętniającego 45. rocznicę krwawego powstania studentów przeciwko rządzącej wtedy tzw. juncie czarnych pułkowników starło się z policją.","Policja poinformowała, że w stolicy ok. 300 osób zbudowało barykady, zza których rzucano w funkcjonariuszy koktajlami Mołotowa i kamieniami. W odpowiedzi policja użyła gazu łzawiącego i granatów hukowych. Na stacji metra w Atenach grupa napastników zaatakowała funkcjonariuszy policji. Osiem osób zatrzymano. W Salonikach z policjantami starło się około 200 anarchistów.  Miejscowe media podają, że na ulice Aten w sobotę skierowano ok. 5 tys. policjantów. Z okazji rocznicy stłumienia powstania zorganizowano marsz pod ambasadę USA. Manifestacje takie organizowane są od upadku junty. Wielu Greków sądzi, że Stany Zjednoczone wspierały greckich pułkowników, którzy przejęli władzę i rządzili krajem w latach 1967-1974. Czołgi, które wjechały na teren ateńskiej politechniki, stłumiły powstanie studentów przeciwko wojskowej dyktaturze 17 listopada 1973 roku; zginęły co najmniej 24 osoby, wiele zostało rannych.",,
Kim Dzong Un osobiście nadzorował test „super dużej” wyrzutni rakiet,Przywódca Korei Północnej Kim Dzong Un osobiście nadzorował sobotni test „super dużej wielofunkcyjnej wyrzutni rakiet” – poinformowała w niedzielę rano czasu miejscowego północnokoreańska agencja państwowa KCNA.,"W sobotę rano czasu lokalnego (w nocy z piątku na sobotę czasu polskiego) południowokoreańska armia poinformowała, że Korea Północna wystrzeliła dwie rakiety balistyczne krótkiego zasięgu. Oba pociski przeleciały około 400 km i spadły do Morza Japońskiego.To była kolejna już próba rakietowa Korei Północnej w ostatnich kilku tygodniach. Pod koniec lipca Pjongjang wznowił testy pocisków balistycznych krótkiego zasięgu i nie ukrywał, że jest to reakcja na wspólne manewry wojsk USA i Korei Płd. Socjalistyczny reżim oskarżał Waszyngton o prowadzenie wrogiej polityki i podsycanie napięć na Półwyspie Koreańskim.Zdjęcia opublikowane w niedzielę przez północnokoreańskie media państwowe pokazywały rakiety wystrzeliwane z dużych metalowych tub, zamontowanych na potężnych ośmioosiowych pojazdach. Zdaniem ekspertów jest to już co najmniej czwarty nowy system rakietowy, zaprezentowany przez Koreę Płn. od czasu fiaska rozmów Kim Dzong Una z prezydentem USA Donaldem Trumpem w lutym w Wietnamie. Według komunikatu KCNA Korea Płn. „musi przyspieszyć rozwój nowej broni strategicznej i taktycznej, aby przeciwdziałać stale rosnącym zagrożeniom militarnym i ofensywie sił wroga”. Agencja powołuje się na przywódcę kraju, który stwierdził, że młodzi naukowcy zajmujący się obronnością Korei Płn., którzy opracowali nowe pociski, są „cennym skarbem i bogactwem kraju, którego nie można stracić”.KCNA podkreśla, że „test wykazał, iż wszystkie specyfikacje taktyczne i technologiczne systemu poprawnie spełniają założone standardy”. Agencja dodaje, że w ciągu ostatniego miesiąca Kim osobiście nadzorował co najmniej dwa inne testy „nowej” broni, ale charakter i cechy tego uzbrojenia nie są znane.Rozmowy amerykańsko–północnokoreańskie na szczeblu roboczym na temat programu nuklearnego Pjongjangu i denuklearyzacji Półwyspu Koreańskiego wciąż nie zostały wznowione po impasie, w jakim się znalazły w rezultacie załamania się rozmów Trumpa i Kima w Hanoi.Trump i Kim spotkali się ponownie w czerwcu br. na granicy między obu państwami koreańskimi i zgodzili się wznowić negocjacje, ale dotychczas do tego nie doszło.",,
„Nie był to mord polityczny”. Matka Stefana W. ujawnia treść rozmowy z synem,"– Uważam, że niestety mój syn jest chorym człowiekiem, więc absolutnie nie był to mord polityczny –  mówi matka Stefana W. w pierwszym wywiadzie telewizyjnym po zabójstwie prezydenta Pawła Adamowicza, opublikowanym przez TVN24.","Pani Jolanta, matka Stefana W., obwinia instytucje państwa, które jej zdaniem dopuściły do tego, że skazany za rozboje i niebezpieczny Stefan W. wyszedł na wolność. – Powiedział, że coś takiego spektakularnego zrobi, tak, ale co? Nie określił tego. Na tyle mnie to zaniepokoiło, że postanowiłam jednak to jakoś ujawnić – mówi kobieta.  Pani Jolanta o słowach syna powiadomiła znajomego policjanta, a ten zaalarmował Służbę Więzienną. Więzienni wychowawcy rozmawiali ze Stefanem W. i informowali policję o jego politycznych sympatiach i antypatiach.  Stefan W. pokazał je po zaatakowaniu nożem Pawła Adamowicza, kiedy krzyczał: „Platforma Obywatelska mnie torturowała, dlatego właśnie zginął Adamowicz!”.  – Ja myślałam o tym, że on będzie śledzony, po prostu, co robi, że ktoś będzie za nim chodził – tłumaczy matka Stefana W.  Stefan W. w trakcie śledztwa nigdy nie przyznał się do zabójstwa. Jego matka twierdzi, że cierpi on na schizofrenię i przez kilka miesięcy po zamachu nie było z nim kontaktu.  – Mnie się zapytał: „Czy to prawda? Mamo, czy ja naprawdę kogoś zamordowałem?”. Powiedziałam: „tak, Stefan”. „A kogo mamo?” I mu powiedziałam kogo. Wtedy on strasznie się rozpłakał – opowiada pani Jolanta.",,
"Wypchnąć Rosję, wesprzeć rozwój. Polska ambasadorem Bałkanów w UE","Zorganizowany w Poznaniu Szczyt Bałkanów Zachodnich pokazał, że Polska ma jasną i kompleksową ofertę dla tego regionu i jest jego ambasadorem we Wspólnocie. Warszawa wspiera ambicje reformatorskie tych krajów, apeluje o wyznaczenie im ścieżki umożliwiającej wejście do UE i NATO, a także przedstawia szereg propozycji na zacieśnienie współpracy regionalnej. Oferta ta jest na tyle interesująca, że może wzmocnić współpracę Polski z tym regionem i w dużym stopniu ograniczyć wciąż silne tam wpływy rosyjskie.","W trwającym od środy, a kończącym się dziś na terenie Międzynarodowych Targów Poznańskich (MTP) szczycie, brali udział przedstawiciele państw należących do Procesu Berlińskiego, którego celem jest wspieranie integracji sześciu krajów regionu Bałkanów Zachodnich (Czarnogóra, Serbia, Macedonia Północna, Albania , Bośnia i Hercegowina i Kosowo) z Unią Europejską. Polska została w zeszłym roku zaproszona do wzięcia udziału w tej inicjatywie, a w tym objęła w niej przewodnictwo. Już wcześniej jednak, rząd PiS przejawiał duże zainteresowanie tym regionem i przedstawiał projekty mające na celu wzmocnienie z nimi współpracy polityczno-gospodarczej, ale także zbliżenie tego regionu z Europą Środkowo-Wschodnią i UE. O znaczeniu tego szczytu świadczy fakt, że podczas ostatniego dnia spotkania w stolicy Wielkopolski obecni byli oprócz prezydenta Andrzeja Dudy i premiera Mateusza Morawieckiego i reprezentantów państw Bałkanów Zachodnich także kanclerz Niemiec Angela Merkel, premierzy Francji Edouard Philippe i Wielkiej Brytanii Theresa May. Jednym z głównych tematów rozmów było przyspieszenie prac nad rozszerzeniem UE na ten region i przedstawienie mu jasnej perspektywy wejścia do Wspólnoty – o co apelowali polscy gospodarze. Prace te bowiem natrafiają na liczne przeszkody, a sam proces nie posuwa się w zadowalającym obie strony tempie. Wspólnota otworzyła negocjacje akcesyjne z Czarnogórą w 2012 roku i Serbią w 2014 roku,  Macedonia Północna jest krajem kandydującym od 2005, a Albania od 2014 roku. Pod koniec maja Komisja Europejska oceniła, że dwa ostatnie państwa przeprowadziły wymagane reformy, dlatego Rada UE powinna podjąć decyzję o rozpoczęciu z nimi negocjacji akcesyjnych. W zeszłym miesiącu jednak w gronie unijnych ministrowie ds. europejskich zapadła decyzja o odłożeniu negocjacji akcesyjnych do października. Było to pokłosie silnego oporu w UE wobec rozszerzania się Wspólnoty w tym kierunku – największe wątpliwości wobec tej inicjatywy prezentują Francja, Holandia, Dania i Hiszpania. Rzecznikami otwarcia negocjacji są oprócz Polski m.in Włochy i kraje Europy Środkowo–Wschodniej. – Polska nie godzi się na to, aby państwa tego regionu brały udział w biegu, w którym nie widać mety – przypomniał swoje słowa wypowiedziane podczas szczytu państw Europy Południowo-Wschodniej w Tiranie. Andrzej Duda zaapelował przy tym, by to właśnie jasna deklaracja stała się przesłaniem poznańskiego szczytu. Podobny w brzmieniu apel wystosował dzień wcześniej wiceszef MSZ Szymon Szynkowski vel Sęk, który powiedział, że Bruksela otworzyła z tymi państwami negocjacje akcesyjne w październiku. – Polska jest tego orędownikiem i będziemy starali się przekonać do tego pozostałych liderów. Chcemy też namawiać kraje Bałkanów Zachodnich do wdrażania wewnętrznych reform i do stabilizowania sytuacji bilateralnych – chociażby Serbię i Kosowo – zaznaczył wiceminister. Z kolei szef MSZ Jacek Czaputowicz tłumaczył, że bez obecności we Wspólnocie krajów Bałkanów Zachodnich nie można powiedzieć, by projekt unijny został zakończony. – Rozumiemy znaczenie Bałkanów Zachodnich dla bezpieczeństwa kontynentu. Wiemy, że inni aktorzy, jak Rosja, Turcja czy Chiny – powołując się na związki historyczne, kulturowe, religijne czy więzy gospodarcze – mają wpływ na rozwój regionu i ten wpływ nie zawsze jest w pożądanym przez UE kierunku – akcentował minister. Szczyt w Poznaniu zbiegł się w czasie z wizytą w Polsce chorwackiej delegacji z premierem tego kraju Andriejem Plenkovićem i ministrem obrony Damirem Krstićevićem. Podczas czwartkowego spotkania z premierem Mateuszem Morawieckim rozmawiali oni o potrzebie wywalczenia jak najlepszego unijnego budżetu dla krajów Europy Środkowej, co ma się przyczynić do wyrównywania poziomu rozwoju w całej UE, także m.in. poprzez poprawę infrastruktury. Polska blisko współpracuje z Chorwacją w kwestiach bezpieczeństwa i NATO, a także energetyki. Zauważalny jest duży wzrost współpracy gospodarczej, a polskie inwestycje – jak przyznawał podczas spotkania chorwacki premier  – są niezwykle ważne dla rozwoju tamtejszej gospodarki. Chorwacja jest jednym z członków inicjatywy Trójmorza i rzecznikiem rozszerzenia UE na państwa Bałkanów Zachodnich. Polska zaś wspiera to państwo w jego wysiłkach związanych z wejściem do strefy Schengen. Zagrzeb już teraz blisko współpracuje z Warszawą. Wspomniana inicjatywa Trójmorza, kwestie transportowe, energetyczne i związane ze wzmacnianiem wschodniej flanki NATO pozwalają z nadzieją patrzeć na jeszcze lepszą współpracę z tym państwem w przyszłości. Tym bardziej, że Chorwacja również obawia się wpływów Kremla w regionie. Podczas wizyty w Polsce Andrej Plenković mówił, że czekanie z rozszerzeniem Unii o kraje Bałkanów Zachodnich wiąże się z ryzykiem, że „jakaś inna siła globalna będzie coraz mocniej wywierała swój wpływ na ten region Europy, sąsiadujący z Unią Europejską”.  W uchwalonej w marcu rezolucji autorstwa europoseł Anny Fotygi z PiS Parlament Europejski wzywał kraje członkowskie do skuteczniejszej walki z wrogą propagandą stron trzecich, w tym Rosji. W deklaracji podkreślono również, że powinny one wspierać kraje stowarzyszone z UE oraz Bałkany Zachodnie w zapewnieniu skutecznej ochrony wyborów przed wrogą działalnością propagandową podmiotów zewnętrznych.  Moskwa nadal wykorzystuje Bałkany Zachodnie jako pole rywalizacji z Zachodem, a także obszar potencjalnej prowokacji czy rozbudzenia konfliktu, co może nieść ze sobą poważne reperkusje dla całej Europy.  Kreml największe wpływy posiada w Serbii, które umacnia również dzięki wciąż nierozwiązanemu konfliktowi z Kosowem. Władze w Belgradzie starają się lawirować pomiędzy Moskwą i Zachodem, co jednak skutecznie utrudnia i opóźnia proces akcesyjny.  Brak porozumienia z Prisztiną stanowi dziś główny hamulec dla rozwoju tego państwa.  Takie inicjatywy jak szczyt w Poznaniu nie staną się natychmiastowym remedium dla rozwiązania problemu, który trawi ten region od długiego czasu. Są jednak jasnym komunikatem zarówno dla mieszkańców Serbii i Kosowa, jak i pozostałych państw Bałkanów Zachodnich, że mają przyjaciół w Europie, w UE i że mogą liczyć na współpracę i wsparcie. Polska ze swoją polityką wzmacniania sojuszy w regionie, a także popierania rozszerzania UE staje się dziś liderem we współpracy z tymi państwami. Petar Petrović Autor jest dziennikarzem Polskiego Radia.",,
Rozłam w Platformie? Paweł Kukiz zwrócił uwagę na sprzeczne deklaracje czołowych działaczy,„Prezes Kaczyński przyznał mi rację w sprawie 500 zł na pierwsze dziecko” – napisał na Twitterze Grzegorz Schetyna. Zaś Sławomir Neumann określił te propozycje mianem taniego populizmu. „Czyżby rozłam w Platformie?” – Spytał Paweł Kukiz.,,,
Plakat wyborczy posła Myrchy uszkodził auta,Współpracownicy walczącego o reelekcję posła Platformy Obywatelskiej Arkadiusza Myrchy nie popisali się. Plakat reklamujący polityka spadł i uszkodził trzy auta w Toruniu.,"Do zdarzenia doszło w niedzielę przy ul. Zygmunta Działowskiego. – Zgłoszenie otrzymaliśmy o godz. 11.54. Na miejsce pojechała jedna jednostka straży pożarnej – powiedział portalowi tvp.info  oficer prasowy Komendanta Miejskiego Państwowej Straży Pożarnej w Toruniu mł. kpt. inż. Przemysław Baniecki.– Słup ogłoszeniowy spadł na auta. Uszkodzenia nie są poważne, to zarysowania lakieru. Nikt nie ucierpiał – dodał Baniecki. Przyznał, że na razie nie wiadomo, co sprawiło, że plakat się przewrócił.W październikowych wyborach do Sejmu Arkadiusz Myrcha wystartuje z drugiego miejsca na liście Koalicji Europejskiej. Cztery lata temu startując w okręgu toruńskim był jedynką. Otrzymał wówczas 13,4 tys. głosów.",,
Przemysław Gosiewski spoczął na Powązkach,"Przemysław Gosiewski poświęcił się służbie Rzeczypospolitej, nieustannie pomagał innym - tak o tragicznie zmarłym w katastrofie pod Smoleńskiem polityku PiS mówił abp Andrzej Dzięga podczas mszy św. Prezes PiS Jarosław Kaczyński, który uczestniczył w uroczystości na cmentarzu, powiedział o nim: „Był człowiekiem na dobre czasy i czasy złe”.","Lider Prawa i Sprawiedliwości wspominał wiele lat wspólnego działania razem ze zmarłym.  – Przemek, bo tak go wszyscy nazywaliśmy, był wulkanem emocji, był człowiekiem, który nie uznawał, że coś jest niemożliwe. Był człowiekiem, który potrafił w każdej sytuacji działać – powiedział Jarosław Kaczyński. Podkreślił, że Gosiewskiego cechowała „umiejętność działania i niebywały optymizm”. Uroczystości pogrzebowe Przemysława Gosiewskiego, byłego wicepremiera i wiceprezesa PiS, rozpoczęły się mszą świętą w warszawskim kościele Wszystkich Świętych. Abp Dzięga podkreślał, że trzeba, aby kolejne pokolenia uczyły się od tragicznie zmarłego Gosiewskiego, „jak można pracować, służyć, ile można z siebie dać”. Arcybiskup nazwał Gosiewskiego „pasjonatem dobra wspólnego, pasjonatem Rzeczypospolitej”.We mszy świętej uczestniczyło m.in. kierownictwo PiS, rodzina, przyjaciele oraz warszawiacy.    W trakcie mszy Przemysława Gosiewskiego wspominał też dyrektor Radia Maryja ks. Tadeusz Rydzyk. Mówił o spotkaniach z politykiem PiS, osobistych, jak i na antenie Radia Maryja.  – Gdy przyszedł pan Przemysław Gosiewski, zobaczyliśmy, że nie jesteśmy pogardzani, wypychani (...) jakoś zaczęło się normalniej – mówił.  – Dziękuję, Bóg zapłać za wszystko – dodał ks. Rydzyk.Przemysław Gosiewski spoczął na Cmentarzu Wojskowym na Powązkach.    Trumnę z ciałem Gosiewskiego przewieziono do Warszawy z Kielc. W wyborach parlamentarnych w 2007 roku uzyskał w okręgu świętokrzyskim najlepszy indywidualny wynik. Mieszkańcy województwa świętokrzyskiego oddawali w poniedziałek hołd przed trumną z jego ciałem w bazylice katedralnej w Kielcach. Wielu mieszkańców regionu przyjechało też w środę do Warszawy. „Włoszczowa żegna” –  tej treści transparent przywieziono również na środowe uroczystości pogrzebowe w stolicy.Gosiewski od 2001 roku związany był z regionem świętokrzyskim. Organizowałstruktury PiS w tym województwie. W wyborach parlamentarnych w 2007 rokuuzyskał w okręgu świętokrzyskim najlepszy indywidualny wynik.Tragicznie zmarły w katastrofie samolotu prezydenckiego pod SmoleńskiemGosiewski był dwukrotnie szefem klubu PiS, wicepremierem w rządzie Jarosława Kaczyńskiego. W ostatnim czasie został wiceprezesem PiS i kierował partyjnym Zespołem Pracy Państwowej. Koledzy podziwiali go za pracowitość. Nazywali go „tytanem pracy”.",,
Sellin: Tusk po powrocie do Polski jest skazany na pozycję Kwaśniewskiego,"– Trudno mi uwierzyć w skuteczny powrót Donalda Tuska do polskiej polityki. Myślę, że jest skazany raczej na pozycję np. byłego prezydenta Aleksandra Kwaśniewskiego, który rozstał się z prezydenturą jeszcze w stosunkowo młodym wieku, ale już było oczywiste dla Polaków, że czynnego powrotu do polskiej polityki już raczej nie ma szans – powiedział w „Kwadransie politycznym” wiceminister kultury Jarosław Sellin.","Jarosław Sellin,  wiceminister Kultury i Dziedzictwa Narodowego pytany w TVP 1 czy zeznania przed sądem Donalda Tuska można traktować, jako inaugurację jego kampanii prezydenckiej stwierdził, że nie zna jego planów byłego premiera. – Ale trudno mi uwierzyć w skuteczny powrót Donalda Tuska do polskiej polityki. Myślę, że jest skazany raczej na pozycję np. byłego prezydenta Aleksandra Kwaśniewskiego, który rozstał się z prezydenturą jeszcze w stosunkowo młodym wieku, ale już było oczywiste dla Polaków, że do czynnego powrotu do polskiej polityki już raczej nie ma szans – ocenił Sellin. – Myślę, że tak samo będzie z Donaldem Tuskiem – dodał i podkreślił, że przed szefem PE jeszcze sporo konieczności składania wyjaśnień, nie tylko w sprawie smoleńskiej, ale też różnych afer, zwłaszcza afery Amber Gold.",,
Min. Rafalska: Przestajemy być parobkami w Europie,"– Polacy przez lata byli zmuszani do podejmowania tej pracy, bo musieli utrzymać rodziny – powiedziała w „Gościu Wiadomości” Elżbieta Rafalska. Minister rodziny, pracy i polityki społecznej komentowała problemy niemieckich plantatorów, którzy narzekają na brak m.in. polskich rąk do pracy z zbiorach szparagów.","Rafalska podkreśliła, że takie informacje przynoszą jej satysfakcję, że Polacy nie muszą wyjeżdżać za pracą, ciężko pracować. – Mogą tę pracę znaleźć w kraju. Ale już się nie dziwię, że o wszystkie plagi egipskie jest oskarżane nasze 500 Plus i atakowane jako czynnik, który psuje niemiecki rynek pracy – powiedziała minister.  – Przestajemy być parobkami w Europie. Nie musimy jeździć do prac sezonowych – stwierdziła Rafalska.  Podkreśliła, że w końcu możemy pracować na rodzimym rynku, nie zostawiając rodzin i dzieci. Możemy myśleć o przyszłości i życiu. – Nie musimy bardzo ciężko pracować. Bo Niemcy nie chcą tak pracować. Niemieckiego pracownika do zbierania szparagów się po prostu nie znajdzie – podkreśliła. – Polacy przez lata byli zmuszani do podejmowania tej pracy, bo musieli utrzymać rodziny. A pracy w kraju nie było – oceniła minister Rafalska.",,
Schetyna liczy na wspólny start w wyborach z Nowoczesną i PSL,"Musimy iść razem – powiedział w środę lider PO Grzegorz Schetyna, odnosząc się do możliwości powstania koalicji w wyborach samorządowych i parlamentarnych. Według niego, w koalicji powinny się znaleźć trzy partie opozycyjne – Platforma, Nowoczesna i PSL.","– Wiem, że każdy nosi buławę w tornistrze i mówi, że chcemy się pokazać, mamy swój elektorat. Ale ludzie nie wybaczą nam, jeśli oddamy Polskę PiS-owi na następne cztery lata – powiedział Schetyna w środę w porannej audycji radia TOK FM. Podkreślił, że obecnie najważniejszym zadaniem opozycji jest wspólne „budowanie oporu”.Pytany, czy Platforma pójdzie do wyborów razem z Nowoczesną, odparł: „Myślę, że musimy iść razem”.– Na pewno zbudujemy koalicję, my jako Platforma Obywatelska. Uważam, że (powinny się w niej znaleźć – przyp. red.) trzy partie parlamentarnej opozycji, bo my ze sobą współpracujemy. Z PSL-em, to będzie najtrudniejsze oczywiście, ale uważam, że niezbędne – powiedział Schetyna.",,
Partia Polska Lewica składa do sądu skargę na zmianę skrótu SLD na Lewica,Szef partii Polska Lewica Jacek Zdrojewski złożył w sądzie skargę na zmianę przez Sojusz Lewicy Demokratycznej skrótu z „SLD” na „Lewica”. Jego zdaniem skrót ten niewystarczająco odróżnia się od nazw partii już istniejących.,"O skardze poinformował portal „wPolityce.pl”. We wtorek Konwencja Krajowa Sojuszu Lewicy Demokratycznej dokonała zmian w statucie, w ramach których skrót nazwy partii „SLD” zmieniono na „Lewica”. Komitet wyborczy pod taką samą nazwą zamierza wystawić listy w wyborach parlamentarnych, na których mają się znaleźć kandydaci SLD, Wiosny i Razem oraz innych drobnych ugrupowań lewicowych. Skargę do sądu na zmianę statutu SLD złożył szef partii Polska Lewica Jacek Zdrojewski. „W związku ze zmianą skrótu nazwy przez Sojusz Lewicy Demokratycznej z »SLD«  na »Lewica«  przeprowadzonej w dniu 6 sierpnia 2019 r., składam skargę na tę decyzję i wnoszę o jej odrzucenie przez Sąd jako niezgodnej z prawem” - napisał w skardze Zdrojewski. „Używanie skrótu »Lewica«  może wprowadzić w błąd społeczeństwo, a w czasie najbliższych wyborów parlamentarnych, w których »Polska Lewica«  zamierza wystawić własne listy wyborcze, używając swojej pełnej nazwy, z pewnością spowoduje zamęt i niepotrzebnie zmyli miliony polskich obywateli, zakłócając tym samym demokratyczny proces wyborczy, będący podstawą naszego państwa” - napisał w skardze Zdrojewski.",,
Strzelanina gangsterów narkotykowych z policją. 14 osób nie żyje,"14 osób, w tym 4 policjantów, zginęło w sobotę w strzelaninie między policją i prawdopodobnie członkami kartelu narkotykowego w meksykańskiej osadzie Villa Union, w stanie Coahuila,niedaleko granicy z USA - poinformowały lokalne władze.","Według władz stanowych funkcjonariusze starli się z grupą uzbrojonych mężczyzn jadących półciężarówkami w Villa Union, osadzie odległej o ok. 65 km na południowy zachód od Piedras Negras, miasta położonego przy granicy z USA.Gubernator stanu Coahuila Miguel Angel Riquelme oświadczył, że konwój pełen uzbrojonych osobników przyjechał z sąsiedniego stanu Tamaulipas. Dodał, że skonfiskowano znaczą ilość broni.W ostatnich dniach w Meksyku ponownie narasta fala przemocy po oświadczeniu prezydenta Andresa Manuela Obradora, iż nie zaakceptuje żadnej obcej interwencji w walce z zorganizowaną przestępczością.",,
„Dał słowo”. Sawicki zdradza plany Kukiza,"– Paweł Kukiz dał słowo, że będzie z klubem PSL budował taki układ polityczny w Polsce, który pozwoli zrealizować nam najwięcej zapisów z naszego wspólnego programu. Po to idzie się razem do wyborów, żeby tworzyć wspólny klub – powiedział poseł PSL Marek Sawicki pytany o przyszłość sojuszu swojej partii z ruchem Kukiz’15.","Poseł PSL zapytany w Radiu Plus, czy współpraca z ugrupowaniem Pawła Kukiza, którego przedstawiciele startują z list PSL, to trwały sojusz na lata, odpowiedział: „taka jest intencja”. Sawicki powiedział także, że Kukiz dał słowo, że z klubem PSL będzie budował taki układ polityczny w Polsce, który pozwoli zrealizować najwięcej zapisów ze wspólnego programu. – Pewnych rzeczy w polityce nie pisze się w dokumentach, to jest kwestia wzajemnej wiarygodności – powiedział poseł PSL pytany, czy utworzenie wspólnego klubu z Pawłem Kukizem jest zapisane w jakimś dokumencie. – Bardziej wierzę w dane słowo niż zapisany papier. Tym bardziej, że w kwestiach porozumień politycznych nie ma czegoś takiego, jak możliwość dochodzenia swoich praw przed sądem – dodał. Dopytywany, jak widzi koalicję z szefem Wiosny Robertem Biedroniem i liderem Lewicy Razem Adrianem Zandbergiem, powiedział: „Może się okazać, że zupełnie inaczej będą się układały koalicje, że będą inne wyniki wyborów niż dzisiaj pokazują to sondaże”. – Dzisiaj pozycja PiS-u jest silna, ale mamy do wyborów prawie cztery tygodnie – różne rzeczy mogą się wydarzyć – dodał. Dopytywany, czy jest możliwa koalicja z progresywną lewicą, powiedział: „Koalicja z progresywną lewicą jest możliwa tylko wtedy, kiedy progresywna lewica zrezygnuje ze swoich progresywnych postulatów”. – Jeśli nie zrezygnuje, nie mam potrzeby zawierać takiej koalicji i tyle. Nie ma możliwości ze strony Polskiego Stronnictwa Ludowego, a tym bardziej ze strony środowiska Pawła Kukiza – zaznaczył. Sawicki podkreślił, że jest konserwatystą. – Z pewnością o liberalizacji kwestii prawa aborcyjnego z lewicą rozmawiać nie będziemy – powiedział.",,
Strzelanina w pobliżu Chicago. Zginęło sześć osób,"Sześć osób, w tym sprawca, zginęło podczas strzelaniny w miejscowości Aurora na przedmieściach Chicago. Do zdarzenia doszło na terenie fabryki, po broń sięgnął jeden z pracowników. Sprawca przez kilkadziesiąt minut był nieuchwytny dla funkcjonariuszy policji.","45-letni czarnoskóry Gary Martin w porze lunchu wyciągnął broń i zaczął strzelać do pracowników, którzy byli w pobliżu. Gdy na miejscu pojawili się pierwsi policjanci, napastnik obrał ich za cel. Postrzelił pięciu z nich. Ranne zostały także inne osoby. Mężczyzna został zastrzelony podczas wymiany ognia, gdy na miejsce docierały kolejne patrole. W akcji brali udział między innymi antyterroryści z grupy SWAT.Do Aurory przyjechał nowy gubernator stanu Illinois – J.B. Pritzker. Złożył kondolencje rodzinom poszkodowanych i dziękował służbom za szybką reakcję. – Ruszyliście na ratunek nie zważając na niebezpieczeństwo i czyniąc to, ocaliliście niezliczoną liczbę żyć – mówił J.B. Pritzker.O strzelaninie i policyjnej akcji pod Chicago na bieżąco był informowany prezydent Donald Trump.",,
Polski cukier trafi do Azji i Afryki. Rusza terminal w Porcie Gdańskim,"– Chcemy pozostać dużym producentem cukru w Europie – oświadczył minister rolnictwa Jan Krzysztof Ardanowski podczas uroczystego otwarcia Terminala Cukrowego w Gdańsku. Jak dodał, terminal będzie służył do sprawnego, nowoczesnego eksportu cukru.","– Rozwój polskiego rolnictwa jest szansą dla naszego kraju, jest również bardzo efektywnym sposobem rozwoju gospodarki, wykorzystania tego całego potencjału, jakie polskie rolnictwo sobą prezentuje. Wydaje się, że dla rozwijającego się rolnictwa otwarcie się na świat jest absolutnie niezbędne – powiedział Ardanowski. Minister rolnictwa wskazał jednocześnie, że rynek cukru jest „skomplikowany i trudny”. – Jeżeli Polska chce utrzymać wysoką produkcję buraków w Polsce, bardzo ważną nie tylko ze względu na cukier, ale na strukturę zasiewów, na zrównoważenie rolnictwa, na wysoki poziom kultury rolnej, której buraki zawsze były najważniejszym symbolem, to musimy również szukać możliwości eksportu; sprawnego, nowoczesnego eksportu. Czy to będzie 300 tys. ton czy, w przyszłości, więcej, to już będzie w dużej mierze od nas zależało – tłumaczył. – Rozwój polskiego rolnictwa jest szansą dla naszego kraju, jest również bardzo efektywnym sposobem rozwoju gospodarki, wykorzystania tego całego potencjału, jakie polskie rolnictwo sobą prezentuje. Wydaje się, że dla rozwijającego się rolnictwa otwarcie się na świat jest absolutnie niezbędne – powiedział Ardanowski. Minister rolnictwa wskazał jednocześnie, że rynek cukru jest „skomplikowany i trudny”. – Jeżeli Polska chce utrzymać wysoką produkcję buraków w Polsce, bardzo ważną nie tylko ze względu na cukier, ale na strukturę zasiewów, na zrównoważenie rolnictwa, na wysoki poziom kultury rolnej, której buraki zawsze były najważniejszym symbolem, to musimy również szukać możliwości eksportu; sprawnego, nowoczesnego eksportu. Czy to będzie 300 tys. ton, czy w przyszłości więcej, to już będzie w dużej mierze od nas zależało – tłumaczył.",,
„Strategia PiS czy plan Kremla?” Gryglas: Ten wpis jednoznacznie szkodzi Polsce,"– Ten wpis jednoznacznie szkodzi Polsce – powiedział w programie „Minęła 8” poseł Porozumienia Zbigniew Gryglas. Posłanka Agnieszka Ścigaj z Kukiz’15 stwierdziła, że „Polską politykę uprawia się wygrywając wybory, a nie szkalując jej imię za granicą”. Goście programu „Minęła 8” komentowali tweet Donalda Tuska. Były premier zasugerował, że strategia rządzenia Prawa i Sprawiedliwości wpisuje się w plan Kremla.","„Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie” - napisał w niedzielę szef Rady Europejskiej.Do tweeta byłego premiera Polski odnieśli się goście programu „Minęła 8”. – Jeżeli Donald Tusk postawił sobie za cel uczestniczenie w polskiej polityce, to powinien tutaj przyjechać i zacząć mówić – jasno się wypowiadać  w aferze reprywatyzacyjnej, o Amber Gold – a nie uprawiać politykę tam, bo ma podobno reprezentować interesy Polski – powiedziała Agnieszka Ścigaj. Posłanka Kukiz’15 uważa, że jeśli Donald Tusk „chciał wpłynąć na polską politykę za pomocą swojej funkcji, to źle się dzieje”.  – Boję się myśleć, do jakich rzeczy może się posunąć polski polityk, żeby ingerować w polską politykę. Polską politykę uprawia się wygrywając wybory, a nie szlakując jej imię za granicą – stwierdziła. Odmiennego zdania był poseł PO Zbigniew Konwiński. – Jestem zdziwiony ożywieniem w sferach rządowych po tym  wpisie. Jeżeli rzeczywiście polska polityka zagraniczna, jak twierdzi Prawo i Sprawiedliwość, „wstała z kolan”, to cóż jej może zagrozić? – pytał. Dodał, że „to, co napisał Donald Tusk na Twitterze, to wypisz-wymaluj – prawda”.Do słów posła Platformy odniósł się poseł Porozumienia Zbigniew Gryglas. – Nie można bagatelizować tego wpisu. Wiele osób zastanawia się, w jakiej roli wystąpił premier Donald Tusk – w roli obywatela Polski czy w roli szefa Rady Europejskiej.",,
"Ukraina odgradza się od Rosji. Kopie rowy i okopy, stawia fortyfikacje i wieże obserwacyjne",Ukraińcy umacniają granicę z Rosją za pomocą tzw. europejskiego wału. Ten system różnego rodzaju przeszkód ma pomóc w kontrolowaniu terytorium kraju. Kilkaset kilometrów umocnień powstaje także na wewnętrznej granicy w pobliżu kontrolowanych przez wspieranych przez Rosję obwodów w Donbasie.,"– Budujemy europejski wał, by Ukraina czuła się bezpiecznie, by każdy obywatel wiedział, że siły zbrojne i służba graniczna bronią ukraińskiego terytorium i że zrobiliśmy wszystko, by odgrodzić się od państwa agresora, jakim jest Federacja Rosyjska – oświadczył w środę  premier Arsenij Jaceniuk na naradzie rządowej, poświęconej zabezpieczaniu granicy z Rosją.Setki kilometrów rowówUkraińska Państwowa Straż Graniczna poinformowała, że prace budowlane są obecnie prowadzone w obwodach czernihowskim i charkowskim. – Do dziś powstało 180 km rowów przeciwczołgowych, 546 km przegród fortyfikacyjnych, 39 km ogrodzenia z drutu kolczastego, 175 ziemianek i 897 okopów. Ustawiono także sześć wież obserwacyjnych – relacjonował wiceszef straży Wasyl Serwatiuk. Jeszcze w tym roku na granicy ukraińsko-rosyjskiej planowane jest powstanie dodatkowych 380 rowów przeciwczołgowych, 90 km ogrodzenia oraz 214 km dróg przy pasie przygranicznym. Straż Graniczna opowiada się także za rozszerzeniem europejskiego wału na granicę z należącym do Mołdawii separatystycznym Naddniestrzem, które zamieszkuje ludność rosyjskojęzyczna.Wewnętrzna granicaUmocnienia powstają również na linii między siłami rządowymi a dwiema separatystycznymi tzw. republikami ludowymi, doniecką i ługańską, na wschodzie kraju. Ich długość wynosi 600 kilometrów.– Żaden kraj po drugiej wojnie światowej nie zbudował tak ogromnych obiektów obronnych w czasie krótszym niż pół roku i to w warunkach trudnej sytuacji gospodarczej oraz działań bojowych – powiedział doradca ministra obrony Ihor Melnyk.Długość granicy lądowej między Ukrainą a Rosją wynosi 1974 kilometry, jednak władze w Kijowie nie kontrolują jej odcinków położonych w opanowanych przez separatystów częściach obwodów donieckiego i ługańskiego. Realizację projektu pod nazwą europejski wał władze ukraińskie zapowiedziały we wrześniu ubiegłego roku. Pomysł budowy ogrodzenia na granicy między Ukrainą a Rosją wysunął ówczesny gubernator obwodu dniepropietrowskiego na wschodniej Ukrainie i jeden z najbogatszych obywateli kraju Ihor Kołomojski. Zaproponował on zbudowanie na granicy z Rosją metalowego ogrodzenia na wzór tego istniejącego między Izraelem a Autonomią Palestyńską.Projekt na lataRząd w Kijowie przewiduje, że szereg umocnień na granicy powstanie w ciągu czterech lat. Premier Jaceniuk argumentował w ubiegłym roku, że nowoczesny system zabezpieczeń na granicy nie pozwoli na „swobodny przepływ terrorystów z Rosji” i wzmocni pozycję Ukraińców w staraniach o likwidację ruchu wizowego z państwami UE.                                                    Budowa umocnień rozpoczęła się we wrześniu zeszłego roku (fot. Sofia Bobok/Anadolu Agency/Getty Images)",,
"Niemiecki polityk: Europa musi pamiętać, do czego Niemcy są zdolni. Nigdy więcej!","„Europa musi pamiętać, do czego ludzie, a konkretnie Niemcy są zdolni” – napisał Manfred Weber w księdze pamiątkowej Muzeum Auschwitz. Przewodniczący Europejskiej Partii Ludowej, największej frakcji w Parlamencie Europejskim, zwiedził muzeum we wtorek.","Polityk przy Ścianie Straceń w byłym obozie Auschwitz I, gdzie Niemcy rozstrzelali wiele tysięcy osób, głównie Polaków, złożył wieniec od EPL z żółto-biało-niebieskich kwiatów i oddał hołd wszystkim zgładzonym. Przez kilka minut stał tam samotnie w ciszy i skupieniu.„W tym miejscu powinno się milczeć. Co może człowiek! Do czego jest zdolny! Dzieci, rodziny, bezbronni ludzie z powodu nieludzkiej nienawiści rasowej. Europa jest odpowiedzią. Europa musi pamiętać do czego ludzie, a konkretnie Niemcy są zdolni. Nigdy więcej!” – napisał niemiecki polityk w księdze pamiątkowej Muzeum.Weber w Muzeum Auschwitz zwiedził m.in. muzealną ekspozycję w bloku 4, która ukazuje m.in. deportacje i masową zagładę Żydów. Wśród eksponatów są m.in. włosy ofiar i puszki po gazie Cyklon B, którego Niemcy używali do mordowania ludzi. W bloku 5 obejrzał rzeczy zagrabione zamordowanym Żydom, których Niemcy deportowali z okupowanych państw europejskich i krajów satelickich. Są to m.in. dziecięce ubranka, okulary, naczynia kuchenne, walizki z nazwiskami i szaty modlitewne.Manfred Weber zwiedził także były obóz Auschwitz II-Birkenau, gdzie Niemcy na masową skalę mordowali w komorach gazowych Żydów. Jest to też symbol zagłady Romów.",,
„Eurodeputowani byli źle przygotowani”; „Premier wyłożyła na stół argumenty”. Politycy o wystąpieniu Beaty Szydło w PE,"– Miałem chwilami wrażenie, że to nie jest debata, że momentami nie odbywa się przekazywanie myśli, wymiana poglądów. Pani premier Szydło była znakomicie przygotowana – mówił w programie „Minęła dwudziesta” Jacek Sasin z PiS. Zdaniem Moniki Rosy z Nowoczesnej nie była to debata o Polsce, ale o Europie. Innego zdania była natomiast Elżbieta Borowska z Kukiz’15. – To nie była żadna anty– ani proeuropejska debata, to była debata o Unii – stwierdziła.","Jacek Sasin z PiS ocenił, że debata momentami w ogóle debaty nie przypominała, a Beata Szydło była znakomicie przygotowana merytorycznie. – Wyłożyła na stół argumenty, że nie ma zagrożenia dla polskiej demokracji, ale żadne argumenty do europosłów nie trafiały. To trochę źle wróży UE i europejskim instytucjom. Trzeba się słuchać nawzajem – powiedział. Marek Sawicki z PSL stwierdził natomiast, że debata ta była bardzo niepotrzebna. – Eurodeputowani byli źle przygotowani, pani premier nie wszystko wyłuszczyła. Złamała umowę, którą zawarła z opozycją w trakcie spotkania w kancelarii, gdzie obie strony zobowiązały się do obrony dobrego imienia Polski. Zaczęła od tego, że opozycja złamała konstytucję, a dziś Zjednoczona Prawica, to prawo naprawia. Eurodeputowani niewiele z tego wynieśli – ocenił. To była debata o Europie     Monika Rosa z Nowoczesnej stwierdziła, że choć przyczynkiem do tej debaty była Polska, tak naprawdę była to debata o Europie. – Starły się w tej debacie różne wizje UE. Wizje pro– i antyeuropejskości. Te wizje antyeuropejskie wsparły rząd premier Beaty Szydło. Czy pani premier się wybroniła? Czy wyszła zwycięsko? Polska tej debaty wygrać nie mogła, bo wygrana Beaty Szydło oznaczałaby, że praworządność w Polsce, czy Polska prawa przegrała, bo te prawa i konstytucja są łamane. Przegrana oznaczałaby znowu, że Polska traci swoją pozycję na arenie międzynarodowej – wyjaśniała. Zdaniem Elżbiety Borowskiej z Kukiz’15 to nie była debata anty– czy proeuropejska. – To była debata bardziej o Unii, widać, że jest podzielona, że stykają się różne wizje tej Unii. Rozgrywała się kwestia interesów niemieckich, to przykrywało cały konflikt, to była debata o imigrantach – powiedziała. „Pochylają się nad chorym dzieckiem”Tomas Lenz z PO uznał natomiast, że sam fakt, że debata miała miejsce, to sygnał, że źle się dzieje w Polsce. – Jesteśmy pierwszym krajem w historii UE gdzie wszyscy się pochylają nad tak chorym dzieckiem i pytają co się u was dzieje – mówił. Jego zdaniem premier Szydło mijała się z prawdą w zasadniczej kwestii. – W kampanii wyborczej PiS nie mówiło nic na temat paraliżowania TK i zawłaszczania mediów publicznych, a to pierwsza rzecz, którą w ciągu dwóch miesięcy PiS realizuje – powiedział.",,
Dramat w Rosji. 20 mln ludzi żyje w skrajnym ubóstwie,"Ok. 20 mln Rosjan, tj. prawie 13 proc. ludności, która liczy 144 mln, żyje poniżej granicy ubóstwa - poinformował rosyjski rząd. – Według naszych danych liczba ludności o dochodach niższych od minimum egzystencji utrzymuje się na poziomie 20 mln – powiedział minister pracy Maksim Topilin w telewizji publicznej.","Minister zdiagnozował, że to m. in. następstwo wzrostu kosztów utrzymania w Rosji. Topilin przypomniał, że na polecenie prezydenta Władimira Putina płaca minimalna w Rosji - 78 tys. rubli, tj. 115 euro - została podniesiona i wyniesie od 1 stycznia 85 proc. minimum egzystencji.Od 1 stycznia 2019 r. w Rosji ma obowiązywać płaca minimalna na poziomie minimalnych kosztów utrzymania. Wyniesie około 10 tys. rubli (140 euro). Prezydent Putin przyznając, że wzrost ubóstwa w Rosji jest „alarmujący”, podkreślił jednocześnie, że rosyjska gospodarka przezwyciężyła już recesję, co zaczną stopniowo odczuwać zarówno podmioty gospodarcze, jak i obywatele.",,
Grupa posłów zwróciła się do Rady Europy ws. odszkodowań z II wojny światowej,"Posłowie z 7 państw, głównie z Europy Środkowo-Wschodniej, domagają się od komisarz ds. praw człowieka Rady Europy zbadania nierównego traktowania poszkodowanych przez nazistowskie Niemcy, jeśli chodzi o odszkodowania za straty powstałe w wyniku II wojny światowej.","Inicjatorem dokumentu jest poseł PiS Arkadiusz Mularczyk. – Wniosek został podpisany przez parlamentarzystów zgromadzenia delegacji po pierwsze polskiej, parlamentarzyści PiS i Kukiz go poparli, a także parlamentarzystów z delegacji ukraińskiej, litewskiej, słowackiej, czeskiej, armeńskiej i brytyjskiej – powiedział. Dokument dotyka problemu braku ścieżki sądowej czy drogi prawnej do dochodzenia odszkodowań z tytułu strat, jakie poniesiono w wyniku II wojny światowej. Chodzi zarówno o ofiary działań wojennych, jak i pracowników przymusowych, wysiedlanych czy przetrzymywanych w obozach.„Uprzejmie proszę o rozważenie możliwości zbadania sytuacji prawnej osób, które zostały poszkodowane przez narodowo-socjalistyczny reżim niemiecki, w szczególności z Europy Środkowej i Wschodniej, pod względem możliwości skorzystania z prawa do dochodzenia roszczeń w sposób niedyskryminujący” – czytamy w dokumencie.Wnioskodawcy argumentują, że konieczne jest określenie, czy europejskie prawo dotyczące praw człowieka przewiduje możliwość różnicowania kwot odszkodowania w zależności od narodowości beneficjenta, a nie od skali przestępstw, których byli ofiarami. – Można powiedzieć, że to cała paleta przypadków ludzkich, dziesiątki tysięcy, setki tysięcy różnych spraw, ludzi, którzy nie mają prawa do sądu, gdzie mogliby dochodzić odszkodowania od państwa niemieckiego z tytułu zbrodni wojennych – podkreślił Mularczyk. Łamanie praw człowieka wobec ofiar niemieckiego reżimuWe wstępie wniosku napisano o problemie „ciągłego rażącego łamania praw człowieka wobec ofiar niemieckiego reżimu narodowo-socjalistycznego, zwłaszcza tych z Europy Środkowej i Wschodniej”. „Skala zbrodni popełnionych w czasie II wojny światowej przez władze Trzeciej Rzeszy była niewyobrażalna. Zostały popełnione wyjątkowo rażące naruszenia podstawowych praw człowieka, na skalę, jakiej nie widziała wcześniej społeczność międzynarodowa” – zaznaczono.Przypomniano, że po II wojnie światowej Niemcy zawarli wiele umów dwustronnych z państwami Europy Zachodniej dotyczących reparacji wojennych, jednocześnie całkowicie ignorując ofiary z Europy Środkowej i Wschodniej. We wniosku zwrócono uwagę, że problem zadośćuczynienia ofiarom II wojny światowej nie jest tylko kwestią historyczną, bo Republika Federalna Niemiec nadal wypłaca odszkodowania ofiarom, w szczególności z Europy Zachodniej, jednocześnie ignorując potrzebę nadania analogicznych praw ofiarom z Europy Środkowej i Wschodniej.  „Roszczenie o zadośćuczynienie, które jest niepodważalne w ramach norm moralnych obejmujących cywilizowany świat, jest oczywistym oczekiwaniem wobec państwa niemieckiego jako politycznego i prawnego następcy byłego nazistowskiego agresora i okupanta” – napisano.Wnioskodawcy mają nadzieję, że komisarz praw człowieka Rady Europy Dunja Mijatović przeprowadzi dochodzenie w tej sprawie i wskaże na braki w ustawodawstwie. Mularczyk zaprosił dyrektor biura komisarz do złożenia wizyty w Polsce i spotkania się z ludźmi poszkodowanymi w trakcie II wojny światowej, by pokazać, że nie jest to problem historyczny, a dotyczy osób żyjących.",,
Prezes TK: Udział sędziów w demonstracjach prowadzi do degeneracji życia politycznego i publicznego,"– Uważam, że jeśli pani I prezes Sądu Najwyższego albo inni sędziowie mają wątpliwości co do normy prawa dotyczącej ich obszaru funkcjonowania, powinni skierować taki wniosek do Trybunału Konstytucyjnego. Tylko TK jest uprawniony do dokonywania oceny konstytucyjności przepisów – tak prezes TK Julia Przyłębska skomentowała w „O co chodzi” TVP Info słowa Małgorzaty Gersdorf, która uważa, że wciąż jest I prezesem SN, i chce nim być do 2020 r.","Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. Mogą oni dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie przez nich stanowiska sędziego SN.Małgorzata Gersdorf nie złożyła takiego oświadczenia i ministerstwo sprawiedliwości uznało, że nie chce dalej być sędzią SN, a co za tym idzie przestała pełnić funkcję I prezes SN. – Zostałam prawidłowo powołana na stanowisko I prezes Sądu Najwyższego; zgodnie z Konstytucją moja kadencja w SN trwa do 30 kwietnia 2020 r. i nie może zostać skrócona żadną ustawą – napisała sędzia Gersdorf w liście do prezydenta Andrzeja Dudy. „Sędziowie winni pójść do Trybunału”Do sprawy sędzi Gersdorf odniosła się prezes TK Julia Przyłębska, zastrzegając, że nie będzie oceniać zachowania pani prezes. – Uważam, że jeśli pani I prezes Sądu Najwyższego albo inni sędziowie mają wątpliwości co do normy prawa dotyczącej ich obszaru funkcjonowania, powinni skierować taki wniosek do Trybunału Konstytucyjnego. Tylko TK jest uprawniony do dokonywania oceny konstytucyjności przepisów – stwierdziła Przyłębska. Prezes TK podkreśliła, że samowolne interpretowanie prawa może powodować chaos i anarchię. – Nie jest to też w interesie obywateli, bo stabilność państwa prawa jest podstawą sprawiedliwego funkcjonowania obywateli – dodała. Julia Przyłębska odniosła się także do zapowiadanej wizyty sędzi Gersdorf w Karlsruhe w Niemczech, która ma wygłosić tam wykład „Polskie państwo prawne: stracone szanse?”, poświęcony pamięci Reinholda Franka - prawnika i bojownika ruchu oporu w Karlsruhe, który z powodu swojego stanowczego sprzeciwu wobec narodowego socjalizmu został stracony w 1945 r. – Zestawienie kontekstu prawa w czasach nazizmu z dzisiejszą Polską jest dla mnie szokujące. Jestem ciekawa, jak tę tezę pani I prezes rozwinie przed niemieckim odbiorcą – dodała prezes SN. „Apeluję o spokojną i rzeczową rozmowę”Prezes Przyłębska odniosła się także do kontrowersyjnej sprawy udziału sędziów Sądu Najwyższego i Trybunału Konstytucyjnego w demonstracjach przeciwko zmianom w tych instytucjach. – Nikt nie dostrzega, że sędziowie SN czy TK czynni i w stanie spoczynku uczestniczą w politycznych manifestacjach i wyrażają lub jednoznacznie przychylają się do wygłaszanych tez. Dla mnie jest to degeneracja życia politycznego, ale i publicznego. To idzie w złym kierunku – podkreśliła prezes SN. Sędzia Przyłębska podkreśliła, że nie „można zamieniać poważnego dyskursu na tematy fundamentalne w protesty uliczne”. – To dezorganizuje funkcjonowanie państwa prawa. Apeluję o spokojną i rzeczową rozmowę. My, wszyscy prawnicy, powinniśmy prowadzić taką dyskusję rzetelnie, bo to jest nasz obowiązek wobec obywateli – dodała.",,
Sejm uchwalił nowelizację ustawy o jawności wynagrodzeń w NBP,"Sejm w nocy uchwalił poselską nowelizację ustawy, która ujawni zarobki kadry kierowniczej w Narodowym Banku Polskim i będzie regulować wysokość jej wynagrodzeń. Zgodnie z nią maksymalne wynagrodzenie np. dyrektorów nie będzie mogło przekroczyć 0,6-krotności wynagrodzenia prezesa NBP.","Za uchwaleniem ustawy głosowało 352 posłów, przeciw było 18, wstrzymało się od głosu 41 parlamentarzystów. Teraz nowelizacja ustawy o prowadzeniu działalności gospodarczej przez osoby pełniące funkcje publiczne i ustawy o Narodowym Banku Polskim trafi pod obrady Senatu.Posłowie zdecydowali w bloku głosowań, by przyjąć jedną poprawkę, zgłoszoną przez PiS. Jak tłumaczył przewodniczący sejmowej Komisji Finansów Publicznych Andrzej Szlachta (PiS), poprawka ta przywraca pierwotny zapis w projekcie ustawy w brzmieniu: „wielkość środków na wynagrodzenia ustalana jest corocznie w planie finansowym NBP, z uwzględnieniem poziomu płac w sektorze bankowym”. Chodzi o zapis w ustawie o NBP z 29 sierpnia 1997 r.Posłowie nie poparli za to czterech zmian zaproponowanych przez PO-KO (dwie poprawki) oraz Kukiz'15 i PSL-UED.Jedna z odrzuconych poprawek PO-KO miała wprowadzić przepis przejściowy, który miał wskazywać, że członkowie zarządu NBP i osoby zajmujące kierownicze stanowiska w banku złożą oświadczenia majątkowe za 2018 r. do 31 marca tego roku. Według polityków PO przyjęcie tej zmiany pozwoliłoby dowiedzieć się, jakie są zarobki szefowej departamentu komunikacji i promocji Martyny Wojciechowskiej, o których w grudniu pisała „Gazeta Wyborcza”. Uchwalona przez Sejm nowelizacja stanowi, że pensja prezesa i wiceprezesów NBP jest ustalana na podstawie przepisów o wynagradzaniu osób zajmujących kierownicze stanowiska państwowe. Z kolei zasady wynagradzania pracowników NBP są ustalane przez zarząd banku w drodze uchwały. Maksymalne wynagrodzenie dla poszczególnych pracowników, poza wiceprezesami oraz członkami zarządu NBP, nie będzie mogło przekroczyć 0,6-krotności (60 proc.) wynagrodzenia prezesa NBP.Nowe przepisy stanowią ponadto, że uchwała zarządu NBP ws. zasad wynagradzania będzie jawna i publikowana w Biuletynie Informacji Publicznej na stronie NBP. Na BIP-ie NBP-u publikowana ma być także wysokość wynagrodzenia prezesa, wiceprezesów, członków zarządu NBP i osób zajmujących stanowiska dyrektora oddziału okręgowego, dyrektora departamentu (komórki równorzędnej) i ich zastępców oraz osób zajmujących stanowiska równorzędne pod względem płacowym ze stanowiskiem dyrektora departamentu i jego zastępcy.",,
Imigranci w USA ponownie pójdą na front,"Amerykańska armia zamierza uzupełnić kadry poprzez niepraktykowaną od czasu wojny 
wietnamskiej rekrutację imigrantów posiadających tymczasowe wizy – podał w sobotę na swojej stronie internetowej dziennik New York 
Times.","Oferta będzie skierowana do legalnych imigrantów, którzy mieszkają w Stanach Zjednoczonych co najmniej od dwóch lat. Ci, którzy zdecydują się podjąć pracę w wojsku, będą mieli szanse na otrzymanie amerykańskiego obywatelstwa w ciągu pół roku.  W ramach zaplanowanego na ren rok pilotażu nowej polityki kadrowej zatrudnionych zostanie około tysiąca osób. Docelowo jednak Pentagon zamierza zatrudniać nawet 14 tys. imigrantów rocznie, tak, by stanowili oni około 15 proc. wszystkich rekrutów. Według „New York Times”, Pentagon poszukuje m.in. personelu medycznego oraz tłumaczy. Stali rezydenci, czyli posiadacze tzw. zielonych kart, od dawna mogą się ubiegać o pracę w siłach zbrojnych. Co roku do wojska przyłącza się około 8 tys. takich osób.",,
Poroszenko nie wyklucza referendum ws. struktury Ukrainy. „Na reformę konstytucji powinien zgodzić się Donbas”,"– Federalizacja jest jak infekcja – powiedział prezydent Ukrainy Petro Poroszenko, ale nie wykluczył przeprowadzenia referendum w sprawie struktury państwa – informuje agencja Interfax-Ukraina. Gotowość do przeprowadzenia referendum Poroszenko wyraził w poniedziałek na posiedzeniu komisji konstytucyjnej.  Na reformę konstytucji Ukrainy powinien się zgodzić Donbas – odpowiedział szef rosyjskiej dyplomacji Siergiej Ławrow.","– Jestem gotów przeprowadzić referendum w sprawie struktury państwa, jeśliuznacie to za konieczne – oświadczył w Kijowie prezydent Poroszenko. Przeciwny, ale...Jednocześnie zaznaczył, że w dalszym ciągu jest przeciwny pomysłowifederalizacji państwa, który popiera Rosja, lecz opowiada się zadecentralizacją władzy na rzecz regionów – pisze Associated Press.Według prezydenta Ukrainy federalizacja jest „jak infekcja, jak brońbiologiczna”. – Jej bakcylami próbuje się zarazić Ukrainę i zburzyć nasząjedność – podkreślił Poroszenko. Wyraził też przekonanie, że naród ukraiński nie dopuści, by tak się stało. Co na to Donieck?Przedstawiciel władz separatystycznej Donieckiej Republiki Ludowej (DRL)Andriej Purgin powiedział agencji Associated Press, że żaden ich reprezentantnie został zaproszony na posiedzenie Komisji Konstytucyjnej, co, jak sięwyraził, „mówi samo za siebie”. Zdaniem Purgina Kijów chce narzucić(separatystom) swoje warunki, co jest sprzeczne z ustaleniami z Mińska.W lutym w stolicy Białorusi pod egidą przywódców Rosji, Ukrainy, Francji iNiemiec zawarto porozumienie, zakładające m.in. rozejm między ukraińską armiąa prorosyjskimi separatystami. Prezydent Poroszenko powiedział wówczas, żeUkraina zawsze będzie w pełni niepodległym, unitarnym państwem i nie maustaleń w sprawie autonomii regionów czy federalizacji kraju. Kreml: status Donbasu powinien być uzgodniony z Donbasem– Reforma konstytucyjna na Ukrainie powinna zostać przeprowadzona za zgodą Doniecka i Ługańska – oświadczył w poniedziałek minister spraw zagranicznych Rosji Siergiej Ławrow. Odwołał się do mińskich porozumień na temat statusu Donbasu.To, m.in., miała monitorować tzw. normandzka czwórka (przedstawiciele Francji, Niemiec, Ukrainy i Rosji) – powiedział Ławrow, jak pisze agencja Interfax-Ukraina, na konferencji prasowej w Moskwie.Zdaniem Ławrowa istnieje lista spraw zatwierdzonych w mińskich porozumieniach, które obowiązkowo powinny figurować w reformie konstytucyjnej, ustalonej z Donieckiem i Ługańskiem; to kwestie języka, decentralizacji, finansowych, gospodarczych, socjalnych i wyborczych pełnomocnictw, szczególnych związków gospodarczych tych regionów z Rosją. Niespokojny wschód Tymczasem ze wschodu Ukrainy docierają niepokojące wieści. Ukraińscy żołnierze byli ostrzeliwani m.in. w miejscowości Piaski pod Donieckiem i w miasteczku Szyrokine pod Mariupolem.  Sztab generalny w Kijowie twierdzi ponadto, że na wschód kraju ściągnięto 600 rosyjskich wojskowych. Dowództwo ukraińskiej operacji antyterrorystycznej podało też, że w samym Doniecku są oddziały specjalne z Rosji, a na obrzeżach miasta ustawiono wyrzutnie rakiet, które mają być wykorzystywane do prowokacyjnych ostrzałów Doniecka i okolic.",,
Polski bank partnerem strategicznym Microsoftu. „Lepsze dostosowanie oferty dla klientów”,"Bank Pekao i Microsoft zawarły podczas XXVIII Forum Ekonomicznego w Krynicy umowę o strategicznym partnerstwie; będą m.in. wspólnie pracować nad nowymi produktami cyfrowymi, adresowanymi głównie dla małych i średnich firm.","Prezes Pekao Michał Krupiński powiedział, że bank w swojej strategii przywiązuje bardzo dużą wagę do partnerstw strategicznych.– Jesteśmy w rozmowach z około stu potencjalnymi partnerami strategicznymi. Uważam, że bankowość zmienia się w kierunku tworzenia nowych rozwiązań, tworzenia nowych środowisk do współpracy – powiedział. Według niego porozumienie z Microsoftem jest ważne dla banku z punktu widzenia jego klientów – dotyczy działań i wspólnych inicjatyw dla małych i średnich firm. – Pomału stajemy się wiodącym bankiem, jeśli chodzi o małe i średnie firmy – zaznaczył Krupiński. – Także chcemy bardzo mocno skupić się na działaniach idących w kierunku edukacji w odniesieniu do technologii cyfrowych oraz (...) adresowaniu potrzeb klientów, którzy do tej pory nie korzystają w pełni z cyfrowych usług bankowych – mówił. Poinformował, że zidentyfikowano już kilkanaście konkretnych projektów; zastrzegł, że jest za wcześnie, aby mówić o nich w szczegółach. Poinformował, że współpraca zaowocuje lepszą ofertą i nowymi produktami skierowanymi do klientów detalicznych i MSP. Dyrektor Segmentu Enterprise w Microsoft Magdalena Taczanowska powiedziała, że dzięki współpracy z firmą bank będzie mógł w jeszcze lepszym stopniu wykorzystywać posiadane dane, „aby lepiej dostosować swoją ofertę dla klientów”. Jej zdaniem wzrośnie też produktywność zarówno banku, jak i jego klientów.– Z tego partnerstwa będzie wynikało dzielenie się naszym know-how i doświadczeniami z wielu rynków. Microsoft jako globalna organizacja na ponad stu rynkach wspiera swoich klientów w transformacji cyfrowej – powiedział Paweł Jakubik, odpowiadający w Microsofcie za obszar transformacji cyfrowej.Obecny podczas podpisania porozumienia wiceminister nauki i szkolnictwa wyższego Piotr Dardziński powiedział, że resort ten wspiera firmy w tym, aby one rozwijały naukę i stara się przekonać środowisko, że nauka to nie tylko uniwersytety i ośrodki badawcze, ale także firmy. – Takie firmy jak bank Pekao i Microsoft najlepiej to pokazują, że (...) tylko w tych miejscach można realizować ambitne projekty naukowe (...). Obsługa takich zbiorów danych, jakimi dysponują banki, jest ogromnym przedsięwzięciem badawczym – ocenił. Zaznaczył, że porozumienie jest tym bardziej ważne, bowiem jego treścią jest też wiele projektów edukacyjnych, dotyczących zarówno studentów, ale także kształcenia małych i średnich przedsiębiorców.",,
Miller uratował Hannę Gronkiewicz-Waltz,– Zbyt niska frekwencja do uznania za wiążące stołecznego referendum ws. odwołania prezydent Hanny Gronkiewicz-Waltz to skutek m.in. neutralnej postawy SLD – uważa szef Stowarzyszenia Dom Wszystkich Polska Ryszard Kalisz. – Leszek Miller uratował Hannę Gronkiewicz-Waltz – ocenił.,"Kalisz, który wymieniany jest wśród ewentualnych kandydatów wprzyszłorocznych wyborach prezydenta stolicy, pogratulował aktywnej postawywszystkim, którzy na referendum poszli. Jak przekonywał, Warszawa nainicjatywie referendum bardzo skorzystała. – Mam nadzieję, że to wszystko, co pani Hanna Gronkiewicz-Waltz obiecała dla Warszawy, zostanie spełnione – powiedział polityk.Zdaniem Kalisza wyniki referendum to „bezspornie bardzo wyraźna żółta kartka dla Platformy Obywatelskiej, że trzeba skończyć z alienacją władzy”.–  Obywatele nie tolerują sytuacji, by rządząca partia opierała się tylko na swoim aparacie a nie na społeczności obywatelskiej i dali PO żółtą kartkę – powiedział.Według niego wyniki referendum to także skutek aktywności PiS i samegoprezesa tej partii Jarosława Kaczyńskiego. Kalisz uważa, że zbyt niskafrekwencja, by referendum było ważne, to także efekt działania SLD. – Miller uratował Hannę Goronkiewicz-Waltz. Wyborcy SLD nie poszli do referendum, bo ich partia nie namawiała do udziału w referendum, mówiąc, że sami powinni podjąć decyzję – ocenił.– Te brakujące 2 punkty procentowe, wypowiedzi Kaczyńskiego które sięwarszawiakom nie podobały oraz postawa SLD. Gdyby te dwie partie zachowywały się inaczej, bądź w ogóle się nie włączały w całą sprawę, to frekwencja byłaby wystarczająca do odwołania prezydent Gronkiewicz-Waltz – uważa Kalisz.Rada Warszawska Sojuszu zdecydowała, że decyzję o udziale w referendum ws.odwołania Gronkiewicz-Waltz i ewentualnym sposobie głosowania SLD pozostawiswoim wyborcom. Referendum to inicjatywa, która toruje drogę do władzy PiS – oceniło SLD.",,
Nocne czekanie i wielkie lanie [OPINIA],"Niedziela wyborcza była też niedzielą handlową – w mediach społecznościowych tzw. „bazarek” ruszył bardzo wcześnie. O wiele wcześniej, niż można byłoby w cokolwiek z podawanych na nim „cen”, czyli wskaźników poparcia dla ukrytych za nazwami produktów spożywczych partii, uwierzyć. Tyle, że wygłodniała publiczność gotowa jest uwierzyć w każdy produkt sondażopodobny. Dlatego też na poważnie niektórzy potraktowali pojawiające się już od wczesnego popołudnia informacje o kilkupunktowej przewadze Koalicji Europejskiej, najczęściej określanej mianem „sałatki wielowarzywnej”.","Z tej pierwszej wersji potwierdziło się tylko jedno – niepowodzenie ugrupowania Pawła Kukiza. Bardzo długo wiedzieliśmy tylko, że mamy do czynienia z rekordową frekwencją, choć co do tego, co będzie to znaczyć dla wyniku wyborów, zdania były podzielone. Znawcy studzili głowy, mówiąc, że przed godz. 19.30 nie poznamy żadnych wiarygodnych przecieków. Gdy te zaczęły się opóźniać, niektórzy potraktowali to jako sygnał, że PiS wybory przegrał tak znacząco, że rzekomo sprzyjający mu bazarowi sprzedawcy nie wiedzą, co napisać. Około godz. 20 było już jednak jasne, że PiS wybory wygra, choć nieznana była skala tej wygranej. Pierwszy obraz fałszowała niepotwierdzona później informacja o przekroczeniu progu wyborczego przez Konfederację. Tak też wyglądała nasza wiedza po ogłoszeniu wyników exit poll i late poll. Te drugie wyniki podkreśliły dobry wynik PiS, lecz nie zapowiadały jeszcze tego, co stało się później. Kto zdecydował się zarwać noc, mógł obserwować naprawdę ciekawe zjawiska. Praktyka wskazuje, że prawica zawsze lepiej wypada w wynikach cząstkowych z poniżej 50 proc. komisji, później zaś traci w miarę napływu głosów z największych miast. Dzięki tej prawidłowości w 2010 r. przez kilka godzin w wyborach prezydenckich prowadził Jarosław Kaczyński. Podobny spektakl mogliśmy zaobserwować w nocy z niedzieli na poniedziałek. W nocy Prawo i Sprawiedliwość miało w wyliczeniach PKW ponad 50 proc., nad ranem  zaczęło tracić na rzecz Koalicji Europejskiej i Wiosny, do końca zachowując jednak przewagę prawie miliona głosów. W cieniu tego wyniku PiS początkowo mało kto zwrócił uwagę, że konfederacji ześlizgnęli się poniżej progu 5 proc., by już nie wrócić do miejsca, w którym można zaczynać pakować się do Brukseli. Przez chwilę mogło wydawać się, że podobny los może spotkać również Wiosnę, jednak dla Roberta Biedronia duże miasta okazały się łaskawsze. PiS zanotował poparcie, którego chyba nikt się nie spodziewał, w najśmielszych prognozach specjaliści przewidywali dla partii Jarosława Kaczyńskiego 24 mandaty. 27 czyni Prawo i Sprawiedliwość jedną z liczniejszych partyjnych reprezentacji narodowych w Europie, w ślad za tym idą imponujące wyniki poszczególnych kandydatów, z ponad pół miliona głosów na Beatę Szydło na czele. Co najciekawsze, nie zaszkodziły w tym wszystkie potencjalne poważne kłopoty, które, nawet jeśli były czymś więcej niż tylko medialną kreacją, były szybko i skutecznie neutralizowane. Tym razem ani nie chowano przed wyborcami prezesa partii, ani nie uciekano od mocnych słów na wiecach i okazało się to, wbrew licznym doradcom, strategią skuteczną. Bardzo dużo zdziałał też na ostatniej prostej brak empatii drugiej strony – krytyka działań rządu w obliczu klęski żywiołowej, jaka dotknęła mieszkańców południowo-wschodniej części kraju, a więc, przy okazji, tradycyjnie bardziej przychylnej prawicy okolicy. To zaprocentowało, zwłaszcza w zderzeniu z kompletnie nietrafionymi pomysłami Grzegorza Schetyny na lans wśród zalanych terenów. Okazało się wreszcie, że i narzucenie przez opozycję wątków obyczajowych jako ważnego elementu kampanii wyborczej uruchomiło wyobraźnię nie tylko miejskich liberałów, lecz i grupy dawniej określanej jako „milcząca większość”. Społeczne eksperymenty, których najbardziej przykrą twarz widzieliśmy w niedawnych atakach już nie tylko na Kościół, lecz na symbole wiary, nie pozostawiły wielu wyborców obojętnymi. Wplątany w to wszystko wbrew swej woli PSL zapłacił za to potężną cenę, tracąc olbrzymią część głosów wsi. Nic dziwnego, że wciąż dysponując trzema mandatami europoselskimi ludowcy wypisują się z koalicji, na której, poza starymi towarzyszami z SLD, prawie wszyscy wyszli tak naprawdę fatalnie. Nowoczesnej w tych wyborach nie ma, nie ma nawet jej przedstawicielek, które schowały się w innych partiach – mandatów nie wzięły ani Kamila Gasiuk-Pihowicz, ani Joanna Scheuring-Wielgus, której karierę przynajmniej na jakiś czas zwichnęło zbyt beztroskie podejście do jej własnych psów. Cała sytuacja musi być szczególnie stresująca dla wyborców opozycji, którzy spodziewali się, że PiS, jak to ujął Roman Giertych, dostanie „wielkie lanie”. Znawcy przygód Szwejka pamiętają zapewne, że ostatnia, niedokończona już przez Haska część opowieści o dzielnym wojaku, rozgrywająca się już w czasach końca chwały austriackiego oręża, nosiła tytuł „Po przesławnym laniu”. I tak właśnie można chyba opisać historię opozycji po ostatniej niedzieli. Tłumy niechętnie skandowały „Grzegorz, Grzegorz”, choć Schetyna liczył jeszcze na 7 mln głosów. Nawet z Robertem Biedroniem na pokładzie KE nie dałaby tym razem rady. Zwolennicy nie tracą czasu na rozliczenia i refleksje, pocieszając się większymi dawkami tych samych trucizn, które przyniosły im przegraną – tanimi tłumaczeniami, oskarżeniami wyborców oponentów o najniższe motywacje, brakiem szacunku, wręcz pogardą dla tej „drugiej Polski”, która, jak pokazuje mapa wyników w powiatach, czasem czeka na nich nie po drugiej stronie Wisły czy za granicą województwa, a tuż za progiem. „PiS wygrał tam, gdzie się nie płaci podatków” – mówi Bronisław Komorowski. Z innych stron słychać znów o braku wykształcenia, gromy ciska się też na młodzież. „Młodzi w tych wyborach zachowali się tak, że ręce opadają” – rozpacza portal Tomasza Lisa. Cóż, najwyraźniej znów „Polacy nie dorośli...”.  Pojawiają się też nieliczne głosy rozsądku, jednak na razie dominuje opinia, że szkoda czasu na zmiany i rozliczenia. Czasem również do głosu dochodzi homofobia, gdy ktoś w prosty sposób chce wyrazić swoje pretensje do „rozbijacza”  Biedronia. Swoim brakiem refleksji i pogardą dla wszystkich spoza swojej grupy liberalne skrzydło Koalicji Europejskiej brukuje drogę, którą PiS może przejść do kolejnej wielkiej wygranej jesienią. Nowy układ sił w Unii może zmienić postrzeganie naszego rządu w Brukseli, a KE właśnie rozeszła się do swoich frakcji i na wybory parlamentarne niemal na pewno nie zejdzie się z powrotem. I takie to lanie, panie mecenasie. Lanie rzeczywiście historyczne.",,
Marek Koterski powraca,14 października na ekrany polskich kin wejdzie film „Baby są jakieś inne”  Marka Koterskiego.  Na  swój nowy film reżyser kazał czekać 4 lata; tyle upłynęło od premiery „Wszyscy jesteśmy Chrystusami”.,"Reżyser  Marek Koterski, twórca filmów „Dzień świra” i „Wszyscy jesteśmy Chrystusami”, powraca do zapalnego tematu relacji damsko-męskich. „Baby są jakieś inne” to najnowsza rozprawa arcymistrza słownego humoru ze stereotypowymi opiniami na temat ról kobiet i mężczyzn oraz chwytliwym, acz coraz bardziej mylnym przekonaniem, kto z nas jest z Wenus, a kto wziął się z Marsa. „To temat, który fruwa w przyrodzie, wypływa w książkach, gazetach, parlamentach, na uniwersytetach i nagli, by go złapać, podjąć. Poza politycznymi i ekologią – najważniejszy obecnie cywilny temat na świecie”,  tłumaczy reżyser.  Scenariusz „Bab…” jest debiutem wschodzącej gwiazdy polskiego scenopisarstwa – Adama Miauczyńskiego, którego nazwisko nie powinno być obce licznym fanom twórczości Koterskiego.   Najnowsza komedia autora „Dnia świra” powstała w Studiu Filmowym „Kadr” (producent „Rewersu” nagrodzonego Złotymi Lwami na Festiwalu w Gdyni w 2009 roku oraz „Sali samobójców”).   Jak zaznacza Marek Koterski, bohaterowie jego komedii dokonują „obrony przez atak” „To odgryzanie się mężczyzn, wyraźnie słabszych i przegranych – zagonionych pod ścianę, w narożnik, do kąta. Gadają na baby krytycznie, sarkastycznie, agresywnie, oskarżająco, żarliwie”.  Główne role w męskim sparingu z kobiecą dominacją grają zaprawiony w podobnych bojach gwiazdor teatralnego pierwowzoru „Testosteronu” oraz kinowych „Ślubów panieńskich” – Robert Więckiewicz oraz znany z występów w „Rewersie” i „Świętym interesie” Adam Woronowicz.",,
Ludzie udomowili samych siebie. Pokazują to najnowsze badania,"Oprócz udomowienia wielu gatunków zwierząt, ludzie udomowili również samych siebie? Tę hipotezę uczeni od dawna biorą pod uwagę. Najnowsze badania genetyczne, opisane na łamach „Science Advances”, stanowią krok w kierunku jej potwierdzenia.","Udomowienie jest procesem, w którym zwierzęta tracą pewne cechy na rzecz innych, pożądanych przez człowieka. Dzieje się to często poprzez odpowiednie krzyżowanie osobników. Jeszcze w XIX w. zaproponowano teorię, że proces udomowienia, a właściwie „samoudomowienia”, zachodził również w przypadku ludzkiego gatunku, kiedy preferowany był określony zestaw cech, związanych ze zdolnością do kooperacji.Ludzie, którzy takie cechy posiadali, a przy tym odznaczali się delikatniejszymi, wzbudzającymi zaufanie rysami twarzy, byli preferowani jako partnerzy. Proces „samoudomowienia” uważa się niekiedy za kluczowy dla rozwoju naszej cywilizacji. W najnowszych badaniach genetycznych postanowiono sprawdzić tę hipotezę.Naukowcy z Uniwersytetu w Barcelonie wzięli pod uwagę m.in. ludzi z tzw. zespołem Williamsa. Jest to rzadka choroba genetyczna, która wiąże się z wieloma dysfunkcjami somatycznymi oraz obniżeniem zdolności intelektualnych i nadwrażliwością na bodźce.",,
"Skąd wysokie notowania Korwin-Mikkego? „Przecież właściwie nic nie mówię, nie grzmię”","– Mam nadzieję, że będą spadały słupki i PO, i PSL-owi, i PiS-owi, i w ten sposób awansujemy – mówił  Janusz Korwin-Mikke z Kongresu Nowej Prawicy w rozmowie z TVP Info, odnosząc się do wtorkowego sondażu, w którym jego partia znalazła się na trzecim miejscu z 10-procentowym poparciem. – Proszę zwrócić uwagę, że przecież ja właściwie nic nie mówię, nie grzmię specjalnie.","– Przecież ja to mówiłem od dawna, że sojusz ze Stanami Zjednoczonymi, to taki egotyczny sojusz. (…) Mówiłem, że ZUS musi zbankrutować  i nikt mi nie wierzył. A teraz okazuje się, że wszyscy ci ludzie mówią to prywatnie, a publicznie kłamią – podkreślił Janusz Korwin-Mikke. Potwierdził, że i teraz powtórzyłby swoje słowa z 1992 r.,  że „rząd rżnie głupa”. Tylko, że – według niego –  „w tym wypadku nie tylko rząd rżnie głupa”,  a wszyscy politycy to robią.  Polityk przypomniał podsłuchaną kilka lat temu rozmowę Józefa Oleksego i Aleksandra Gudzowatego, gdzie Oleksy tłumaczył, że użyte w stosunku do kogoś słowo  „buc” było przez niego później tłumaczone jako określenie  „dobrotliwy staruszek”. – Otóż w tej chwili też się tłumaczy, że „sojusz z Ameryką to jest bullshit”, to jest przekręcenie, prawda? A przecież, wielkie g…, to wielkie g… i koniec – podkreślił.„Ministrowie do dymisji”– Niezależnie od tego, jakie sympatie można mieć do pana Sikorskiego czy Bartłomieja Sienkiewicza, to trzeba powiedzieć, że powinni podać się do dymisji. Bo jak może być ministrem spraw wewnętrznych człowiek, który sam jest zamieszany w aferę, którą nadzoruje? (… ) On jest zainteresowany w tej sprawie, więc nie może prowadzić śledztwa – mówił. Według niego minister spraw wewnętrznych powinien podać się do dymisji, a śledztwo przejąć jego zastępca. Korwin-Mikke nie wyobraża sobie także, żeby „Jego Ekscelencja Radosław Sikorski prowadził negocjacje ze Stanami Zjednoczonymi”, jak będą mu wypominali słowa o sojuszu polsko-amerykańskim.– My się domagamy wyborów, razem z samorządowymi (wyborami – red.). Po co dwa razy lecieć do urn – pytał. Według Korwin-Mikkego, to najprostsze rozwiązanie, najtańsze i chyba zrozumiałe. CZYTAJ TAKŻE: „Czuję się jak pilot w porwanym samolocie”. „Rząd działa od wydania gazety do wydania”",,
Prześladowania katolików w Chinach się nasilają. Raport o wolności religijnej na świecie,Mimo porozumienia między Pekinem a Watykanem represje wobec podziemnego Kościoła katolickiego w Chinach się nasiliły – wynika z raportu władz USA na temat wolności religijnej. Państwo Środka prześladuje również mniejszość muzułmańską. Ale kraje i podmioty muzułmańskie są również sprawcami naruszania wolności religijnej.,"Większość przypadków naruszenia wolności religijnej ma miejsce na Bliskim Wschodzie, w Azji i Afryce. Taki wniosek można wysnuć z raportu opublikowanego przez Amerykańską Komisję ds. Wolności Religijnej. Doradza ona prezydentowi, Kongresowi i sekretarzowi stanu w kwestiach związanych z wolnością wyznania na świecie. Każdego roku komisja publikuje listę krajów „szczególnej troski”, w których dochodzi do systematycznych, ciągłych i poważnych naruszeń wolności religijnej.  Składają się na nie tortury, okrutne, nieludzkie oraz poniżające traktowanie i karanie, długotrwałe przetrzymywanie bez postawienia zarzutów, zniknięcia osób, a także inne przejawy rażącego łamania prawa do życia, wolności oraz bezpieczeństwa.",,
Prezes PiS apeluje o stworzenie przepisów regulujących loty służbowe,"– Zwróciłem się do ministra obrony narodowej i szefa KPRM, a poproszę także prezydenta, by stworzyć przepisy regulujące loty służbowe – powiedział prezes PiS Jarosław Kaczyński w rozmowie z PAP. – Chcemy, żeby w sytuacjach nieformalnych, gdy rodzina korzysta z przelotu, płacono cenę biletu rejsowego – wyjaśnił.","W ubiegłym tygodniu Radio Zet podało, że marszałek Sejmu Marek Kuchciński latał rządowymi samolotami wraz z rodziną. Po tych informacjach w poniedziałek dyrektor Centrum Informacyjnego Sejmu Andrzej Grzegrzółka poinformował, że Kuchciński wpłacił 5 tys. zł na Klinikę Budzik działającą przy Centrum Zdrowia Dziecka oraz 10 tys. zł na Caritas Polska w zamian za 23 loty samolotem rządowym.– Marszałek Marek Kuchciński wykonał gest, którego oczekiwaliśmy od niego, czyli wpłacił 15 tys. zł na cele charytatywne. Natomiast jeśli chodzi o całość problemu, to uważamy, że trzeba się liczyć z oczekiwaniami społecznymi i w związku z tym zwróciłem się do ministra obrony i szefa kancelarii premiera, bo tutaj mogę działać tylko jako szef partii, ale poproszę o to także prezydenta, żeby zwrócił się do szefa swojej kancelarii, aby odpowiednie przepisy regulujące te sprawy zostały stworzone – powiedział prezes PiS.– Czyli, żeby poza lotami służbowymi, jak w przypadku, gdy prezydent leci z pierwszą damą, w tych innych, nieformalnych okolicznościach, kiedy to rodzina korzysta z przelotu, żeby odpowiednia kwota o wartości ceny biletów rejsowych była płacona. Trzeba też stworzyć odpowiednie podstawy prawne, żeby te pieniądze mogły być przyjmowane – dodał Kaczyński.Prezes PiS podkreślił, że kwestia ta dotyczy wewnętrznych aktów prawnych poszczególnych kancelarii i MON, dlatego – jak dodał – „nie będzie chyba potrzebna do tego ustawa”. – Trzeba też stworzyć odpowiednie podstawy prawne, żeby te pieniądze mogły być przyjmowane. W tej chwili takich podstaw nie ma, więc to będzie zabieg mający stosunkowo skomplikowane aspekty prawne, ale z całą pewnością do przeprowadzenia, jeśli prezydent do tego się też przychyli, ale to już będzie jego decyzja i na to nie mamy wpływu – powiedział Kaczyński. Potrzebna nowelizacja – Nie będzie chyba potrzebna do tego ustawa, bo to są akty wewnętrzne poszczególnych kancelarii oraz Ministerstwa Obrony. Te pieniądze będzie trzeba jednak jakoś przyjmować, więc być może pojawi się też konieczność nowelizacji którejś z ustaw dotyczących finansów publicznych – zaznaczył.Kaczyński zadeklarował, że PiS chce uregulować kwestię lotów służbowych w taki sposób, „w jaki oczekuje tego opinia publiczna”. – Chcemy, żeby to było uporządkowane w taki sposób, w jaki oczekuje opinia publiczna. Trzeba się liczyć z opinią publiczną, to istotny aspekt demokracji, ale podkreślam, że marszałek nie uczynił niczego, co byłoby sprzeczne z prawem albo z praktykami, które miały miejsce poprzednio. Były w przeszłości dalekie loty, za poprzednich rządów, które miały pozór lotów służbowych, a w praktyce były to loty turystyczne – powiedział.",,
Kopacz na dworcu zapowiedziała otwarcie obwodnicy Janek i Raszyna. „Poruszam się też rowerem i motorem”,"– Jeszcze dziś, pół roku przed terminem, ma zostać otwarta obwodnica Janek i Raszyna – poinformowała Ewa Kopacz na piątkowym briefingu na warszawskim Dworcu Centralnym. Premier wyruszyła w przedwyborczą podróż po Małopolsce. Na pytanie dziennikarzy, czy kolej to jej ulubiony środek transportu, odparła, że porusza się każdym, poza motorówką. – Łącznie z jednośladami, czyli rowerem i motorem – dodała.","– Podróżuję, tak jak każdy premier podróżuje. Ministrowie podróżują, tak jak podróżowali. Wyjazdy całej Rady Ministrów - premiera, ministrów - uczą pokory – tak premier skomentowała zarzuty opozycji, że wyjazdowe posiedzenia rządu to zbędny wydatek, który  obciąża podatników. Takie opinie na antenie TVP Info wyrażali m.in. Jarosław Gowin (Polska Razem) i Leszek Miller (SLD). – Dobrze by było, żeby każdy rząd o tym pamiętał. Jeśli będę miała okazję stać na czele kolejnego rządu, utrzymam tę tradycję przez następne cztery lata – zadeklarowała premier w piątek na Dworcu Centralnym w Warszawie, przed podróżą do Małopolski. – Ja praktycznie rzecz biorąc, poza pewnie motorówką, to każdym środkiem transportu - łącznie z jednośladem, czyli rower, motor - lubię się poruszać i nie narzekam. Jak po prostu nie narzekam – powiedziała zapytana czy kolej to jej ulubiony środek transportu.  Obwodnice przed czasem Premier pochwaliła się także otwarciem przed czasem obwodnicy Janek i Raszyna pod Warszawą. – Dobra niespodzianka dla kierowców: droga S8 ominie Janki i Raszyn pół roku przed terminem, Dzisiaj do godz. 24.00 obwodnica Janek i Raszyna zostanie otwarta, a wyjazd z Warszawy będzie krótszy co najmniej o pół godziny. To jest dobra wiadomość dla tych wszystkich, którzy chcą wyjeżdżać na ten weekend ze stolicy – powiedziała Kopacz. Nowa trasa S8 to jedna z najważniejszych inwestycji drogowych w kraju. Docelowo ma połączyć Wrocław, Łódź, Warszawę i Białystok.",,
Ekspert: PiS unika eksperymentów. Postawiono na nazwiska gwarantujące dobre wyniki,"– W trakcie wyborów samorządowych Prawo i Sprawiedliwość testowało, jak sprawdzają się kandydaci młodsi. Ci nie uzyskali spektakularnie rewelacyjnych wyników. (…) Wobec tego uznano, że gwarantami dobrych rezultatów będą powszechnie rozpoznawalni i doświadczeni politycy – powiedział w rozmowie z portalem tvp.info dr hab. Jacek Zaleśny, politolog z UW. Komentował on ogłoszenie przez PiS pierwszych miejsc na listach wyborczych do Parlamentu Europejskiego.","Zdaniem Zaleśnego „PiS dysponuje wielością znakomitych i rozpoznawalnych polityków, cieszących się zaufaniem dużych grup społecznych. Na listę należy patrzeć przez pryzmat łączenia osób, które już funkcjonują w PE  i pewnego wzmocnienia o nowe, rozpoznawalne, doświadczone i cieszące się powszechnym zaufaniem postacie”.– Bez wątpienia kryteria doświadczenia i rozpoznawalności są istotne, jeśli chodzi o selekcję, która miała miejsce w PiS. Uznano, że młodsi politycy mają nabierać wiedzy i doświadczenia w ramach aktualnie powierzonych im ważnych zajęć. Nie byliby oni gwarancją dobrych wyników wyborczych i efektywnego piastowania stanowisk w PE – stwierdził politolog, dodając, że PiS „unika jakichkolwiek eksperymentów. Postawiono na nazwiska sprawdzone, gwarantujące dobre wyniki”. – W trakcie wyborów samorządowych partia testowała, jak w tego typu elekcji sprawdzają się kandydaci młodsi. Nie uzyskali oni spektakularnie rewelacyjnych wyników. Może żaden z nich nie przegrał z kretesem, ale też żaden nie odniósł wielkiego sukcesu, a to za mało dla partii rządzącej, która zasadnie liczy na wzmocnienie swojej pozycji w PE i zwiększenie wpływu na podejmowane w nim decyzje. Wyraźnie widać, że młodsi kandydaci nie są kandydatami już dzisiaj mogącymi wygrywać, zyskiwać maksymalnie wysokie poparcie. Widać kontrast między nimi a politykami doświadczonymi, jak Beata Szydło czy Joachim Brudziński. Mimo wszystko to jest inny ciężar gatunkowy i nie czas na eksperymenty – stwierdził Zaleśny.",,
Vondračkova: Kocham polską publiczność,"Kocham polską publiczność, ona uwielbia muzykę, ma temperament, lubi się bawić, uśmiechać – powiedziała w rozmowie z TVP Info Helena Vondračkova, wybitna czeska piosenkarka, która przyjechała do Polski i wystąpiła w programie „Jaka to melodia?”. Artystka, która sprzedała ponad 200 mln płyt na całym świecie, zdradziła również sekret swojej wyjątkowej formy...",,,
"Zobacz, jak sędzia zabrał pieniądze staruszki. SN: Był roztargniony","Sąd Najwyższy uniewinnił w sprawie dyscyplinarnej sędziego Mirosława Topyłę od zarzutu kradzieży 50 zł. Tym samym zmienił wyrok sądu dyscyplinarnego I instancji, który usunął Topyłę ze stanu sędziowskiego w związku z tym zarzutem.","Przed tygodniem – po czterogodzinnej rozprawie – SN zakończył rozpoznawanie sprawy. Jak przyznał przewodniczący składu sędziowskiego sędzia SN Wiesław Kozielewicz, żadna z dyscyplinarnych spraw sędziowskich – spośród tych, które toczyły się w ostatnich kilkunastu latach – nie cieszyła się takim zainteresowaniem mediów i opinii publicznej, jak sprawa sędziego Topyły.– SN poczynił odmienne ustalenia faktyczne i doszedł do wniosku, że należy obwinionego uniewinnić. (...) Z dopuszczonej opinii biegłego wynika, że obwiniony jest osobą odpowiedzialną, introwertyczną, natomiast charakteryzująca się dużym stopniem roztargnienia – powiedziała w uzasadnieniu orzeczenia sprawozdawca sprawy sędzia SN Agnieszka Piotrowska. Dodała, że opinia ta została skonfrontowana z pozostałymi dowodami, w tym zeznaniami świadków, i znalazła w nich potwierdzenie.W marcu zeszłego roku sędzia Topyła (zgodził się na podawanie w mediach swego nazwiska i wizerunku – red.), ówczesny wiceprezes Sądu Rejonowego w Żyrardowie, zabrał banknot położony na ladę stacji paliw pod Sochaczewem przez starszą kobietę, która na chwilę odwróciła się od kasy. Zdarzenie nagrał system monitoringu; widać też było na nim numery jego auta, co pozwoliło na zidentyfikowanie go przez policję.W lipcu 2017 r. Sąd Apelacyjny w Łodzi – jako sąd dyscyplinarny I instancji – ukarał Topyłę usunięciem ze stanu sędziowskiego, czyli najwyższą karą dyscyplinarną. Uznał, że sędzia dokonujący zaboru cudzych pieniędzy traci nieodwołalnie i na zawsze moralne prawo osądzania cudzych uczynków.",,
Kruszenie muru. Marzec '68 zmienił bieg historii,"Budowa społeczeństwa i państwa socjalistycznego w Polsce w zasadzie była skazana na porażkę. Opór – jedna z cech Polaków – wobec reżimu stale narastał jako odpowiedź na kolejne represje ze strony władz. Pierwsze rysy na murze pojawiły się już kilka miesięcy po wojnie, ale pęknięcia wyszły dopiero ćwierć wieku później. Doprowadziły do tego wydarzenia marcowe, które pośrednio przyczyniły się do upadku całego bloku państw sterowanych przez ZSRR.","Komunistyczne władze bardzo szybko przekonały się, ze Polacy nie są entuzjastycznie nastawieni do importowanych z Rosji wzorców. Świadczyły o tym nieoficjalne wyniki referendum z 30 czerwca 1946 r., które miało stać się plebiscytem poparcia dla komunistów, a pokazało, że jedności w narodzie nie ma i nigdy nie będzie.Zadano trzy, wydawałoby się, umiarkowane pytania – o zniesienie Senatu, reformę rolną i utrwalenie zachodnich granic młodego państwa. Władza liczyła, ze obywatele zagłosują 3xTak. Opozycja zdawała sobie jednak sprawę, że gra toczy się o wyższą stawkę – uzależnienie Polski od ZSRR.Mimo nacisku propagandowego i administracyjnego Polacy opowiedzieli się przeciwko zmianom. Władze przy pomocy sowieckich służb sfałszowały więc wyniki głosowania, co było preludium do sfałszowania również wyborów do Sejmu w 1947 r. i faktycznego podporządkowania kraju Moskwie.Kolejnym buntem Polaków były wydarzenia w Poznaniu w czerwcu 1956 r. Na fali odwilży po śmierci Józefa Stalina robotnicy zatrudnieni w zakładach Cegielskiego odważyli się zgłosić pretensje w sprawie niesłusznie pobieranego podatku od więcej zarabiających przodowników pracy i pracowników akordowych, co pozbawiło ich znacznej części dochodów.Kolejne postulatyNegocjacje nie przynosiły rezultatu, robotnicy zdecydowali się więc na strajk i wyjście na ulice. W trakcie organizowanej oddolnie i nie inicjowanej z zewnątrz demonstracji doszły nowe postulaty – cofnięcia narzuconych norm pracy, podniesienia poborów i obniżenia cen. Miasto bez BogaPodkrakowska Nowa Huta miała stać się symbolem PRL i komunistycznego budownictwa. Władze liczyły, że robotnicza dzielnica będzie stanowiła przeciwwagę dla inteligenckiego Krakowa. Zgodnie z założeniem miało to być miasto ateistyczne, mylnie zakładano bowiem, że robotnicy żyjący w systemie sprawiedliwości społecznej nie będą potrzebowali Boga.Ideolodzy komunistyczni nie przewidzieli, że z Polaków nie da się wyrugować wiary. Przyczyną napięcia było poświęcenie w marcu 1952 r. przez abp Eugeniusza Baziaka krzyża, który w uroczystej procesji przeniesiono na miejsce budowy kościoła, mieszkańcy wymusili bowiem jego powstanie. Władze szybko zaostrzyły jednak kurs wobec Kościoła i w miejsce zaplanowanej świątyni postawiono szkołę, tzw. tysiąclatkę. Gdy próbowano usunąć krzyż, mieszkańcy Nowej Huty stanęli w jego obronie. Od 27 kwietnia 1960 r. przez kilka dni dochodziło do starć z milicją. Sparzona wypadkami poznańskimi władza już nie zdecydowała się na wysłanie czołgów.Krzyż pozostał na swoim miejscu. Szkoła mimo to powstała, a Kościół Najświętszego Serca Pana Jezusa ostatecznie zaczęto budować dopiero w 1996 r. Do tego czasu wierni musieli się modlić w okolicznych kościołach. Władze nie ważyły się już tknąć poświęconego krzyża.Opór narastaPowstanie poznańskie i incydent w Nowej Hucie były ważnymi epizodami w walce o wyzwolenie Polski spod wpływów Moskwy. Pokazały komunistom, że opór jako odpowiedź na ich działania będzie narastał. Wlały również nadzieję w serca Polaków marzących o niezawisłości.Jakkolwiek wydarzenia te były przełomowe, nie doprowadziły do powstania zorganizowanych ruchów otwarcie przeciwstawiających się władzom PRL.Spiralę buntów, które doprowadziły do upadku zbrodniczego systemu i zmian w Europie, zapoczątkowały wydarzenia Marca 1968 r. Jakkolwiek brutalnie stłumione przez władze, zrodziły pokolenie, które odegrało istotną rolę w opozycyjnych organizacjach. Awangardą tych wydarzeń i przemian byli studenci z pierwszego pokolenia urodzonego po zakończeniu II wojny światowej. Choć nie mieli prawa pamiętać II RP, żyło w nich pielęgnowane pragnienie wolności i marzenie o życiu w suwerennej Polsce.Zawiedzione oczekiwaniaOkoliczności były jednak o wiele bardziej złożone. Marzec '68 był wypadkową wielu innych warunków i czynników. Wśród nich najważniejszym było niezadowolenie z rządów Władysława Gomułki. I sekretarz KC PZPR zawiódł oczekiwania Polaków, którym w październiku 1956 r. obiecał złagodzenie reżimu, m.in. poprzez ograniczenie cenzury i działań organów bezpieczeństwa.Wydarzenia marcowe poprzedziła również nagonka antysemicka, która rozszalała się w PRL na początku lat 60. i przybrała na sile w czerwcu 1967 r., po wybuchu wojny izraelsko-arabskiej. Polska zerwała wówczas stosunki dyplomatyczne z Izraelem.Podczas VI Kongresu Związków Zawodowych w Pałacu Kultury Gomułka wygłosił antysemickie przemówienie, w którym oskarżył Żydów mieszkających w Polsce o działanie na szkodę państwa, nazywając ich „piątą kolumną”. Zwrot ten wywołał tym większe oburzenie, że podczas II wojny światowej określano nim niemieckich sabotażystów działających w Polsce na zlecenie nazistowskich służb.Choć znaczna część społeczeństwa sympatyzowała z Żydami, którzy zamieszkiwali polskie ziemie od wieków, władze przeprowadziły czystki. Wyrzucono z pracy i zmuszono do emigracji pracowników wielu instytucji państwowych, w tym służb mundurowych. Szacuje się, że do ucieczki z kraju zmuszono ok. 20 tys. osób. Kropla, która przelała czaręPodobnie jak w przypadku Poznania '56, wydarzenia marcowe wywołał umiarkowanie błahy, wydawałoby się, incydent, ale będący kroplą, która przelewa czarę goryczy. Tym incydentem było wycofanie z Teatru Narodowego nowoczesnej inscenizacji „Dziadów” Adama Mickiewicza w reżyserii Kazimierza Dejmka, która, jak twierdził Wydział Kultury PZPR, miała wydźwięk antyradziecki i propagowała „religianctwo”. Sam Gomułka oświadczył, że spektakl „wbija nóż w plecy przyjaźni polsko-radzieckiej”.30 stycznia 1968 r. odbyło się ostatnie przedstawienie, po którym doszło do spontanicznej manifestacji studentów. Wznoszono hasła z żądaniem zniesienia cenzury i złożono kwiaty pod pomnikiem Adama Mickiewicza. Zgromadzenie rozgonili pałkami milicjanci. Aresztowano 35 osób.Studenci napisali petycję do rządu, domagano się w niej przywrócenia przedstawień i likwidacji ograniczeń w kulturze. Podpisało się pod nią ponad 4 tys. osób. Najbardziej zaangażowanych aktywistów zaczęto usuwać z uczelni. W ich obronie stanęli koledzy i literaci. Sprawy nabierały rozpędu.8 marca 1968 r. odbyła się pierwsza demonstracja na dziedzińcu Uniwersytetu Warszawskiego, podczas której m.in. wzywano do obrony podstawowych praw obywatelskich. Choć manifestacja przebiegała pokojowo, władze wysłały przeciwko niej oddziały ZOMO i ORMO ubrane po cywilnemu, które spacyfikowały studentów, nie oszczędzając kobiet.Brutalne pacyfikacjeTo zaogniło sytuację. Protesty rozlały się na całą Polskę. Uczestniczyli w nich nie tylko studenci, ale w zasadzie przedstawiciele wszystkich grup społecznych. Manifestacje odbywały się m.in. w Krakowie, Łodzi, Poznaniu, Gdańsku, Radomiu, Białymstoku. W wielu przypadkach milicja pacyfikowała pokojowe wiece. Uczestników zajść potraktowano ostro. Zatrzymano ponad 2,7 tys. osób, wobec 540 wszczęto śledztwo. W procesach politycznych skazano wielu aktywistów, m.in. Jacka Kuronia i Karola Modzelewskiego na 3,5 roku więzienia. Relegowano z uczelni tysiące studentów, zamykano całe wydziały. Do tego wzmożono inwigilację społeczeństwa przez Służbę Bezpieczeństwa.Mimo to oddolna rewolta stała się narodzinami zorganizowanej realnej opozycji wobec władz PRL. Uczestnicy wydarzeń marcowych byli wśród założycieli Komitetu Obrony Robotników i wspierali raczkujący NSZZ „Solidarność”. Bez cienia przesady można stwierdzić, że bunt ten był zalążkiem krachu całego systemu komunistycznego w Europie. Jego znaczenie dla historii naszego kontynentu jest ogromne.Na wydarzenia marcowe warto również spojrzeć z perspektywy przemian na świecie, szczególnie nowych nurtów kontrkulturowych, które inspirowały polskich studentów. Był to przede wszystkim pokątny napływ do kraju muzyki rockandrollowej i narodziny ruchu hippisowskiego. To, czym chcieli żyć młodzi Polacy, było nie do pogodzenia z ideologią komunistyczną.Praska WiosnaPodobne przemiany społeczne jak w Polsce naturalnie zachodziły także w innych krajach bloku wschodniego, ale tylko w Czechosłowacji pojawiły się warunki umożliwiające przeprowadzenie realnej liberalizacji życia społecznego. Wiązały się one z próbą budowy „socjalizmu z ludzką twarzą” przez Alexandra Dubčeka, który na początku 1968 r. został I sekretarzem KC Komunistycznej Partii Czechosłowacji. O ile w Polsce protesty zostały spacyfikowane przez lokalną milicję, o tyle u naszych południowych sąsiadów w odpowiedzi na Praską Wiosnę doszło w sierpniu tego roku – zaledwie po kilku miesiącach odwilży – do interwencji wojsk Układu Warszawskiego. W operacji „Dunaj”, mającej stłumić „kontrrewolucję”, uczestniczyli także studenci wcieleni do wojska po usunięciu ze studiów za udział w protestach w Polsce.W walkach zginęło ponad stu cywili, około tysiąca zostało rannych. Śmierć poniosło też wielu żołnierzy, głównie radzieckich. Interwencja wojskowa pokazała słabość systemu komunistycznego i dodatkowo wzmogła niechęć w stosunku do ZSRR. Wobec braku ustępstw ze strony rządzących, pojawienie się kolejnych ognisk oporu było tylko kwestią czasu.Wyjątkowo często przeciwko skompromitowanej władzy występowali Polacy. Grudzień '70, Czerwiec '76, Sierpień '80 były kolejnymi pęknięciami w murze, który w końcu musiał runąć. Ich genezą były wydarzenia marcowe.Trzeba przyznać, że proces likwidacji systemu komunistycznego w Polsce trwał dość długo, bo ponad 20 lat. Najszybciej oddolną rewolucję, która zmiotła zbrodniczy system, przeprowadzono w Rumunii. Wszystko odbyło się w dwa tygodnie, choć kosztowało życie ponad tysiąca osób i do władzy od razu doszli pogrobowcy komunizmu. Dom z kartPodobnie jak w przypadku Marca '68, iskrą, która zainicjowała rewoltę, był drobny incydent. 15 grudnia 1989 r. w Timișoarze wybuchł protest parafian przeciwnych karnemu przeniesieniu ewangelickiego pastora ks. László Tőkésa, pochodzacego z mniejszosci węgierskiej.Protestujący szybko podchwycili hasła wyrażające niezadowolenie z rzadów Nicolae Ceaușescu, które doprowadziły Rumunię do zapaści gospodarczej i społecznej. Demonstranci zostali spacyfikowani przez znienawidzoną w społeczeństwie służbę bezpieczenstwa Securitate. Protesty rozlały się jednak po innych miastach.17 grudnia wojsko zaczęło strzelać do mieszkańców z ostrej amunicji, zginęło wówczas co najmniej 60 osób. Robotnicy zorganizowali w odpowiedzi strajk. Nieświadomy powagi sytuacji Ceaușescu wyjechał do Iranu; gdy wrócił w kraju, już wrzało. Dyktator starał się uspokoić nastroje, wygłaszając przemówienie z balkonu gmachu KC do tłumu liczącego około stu tysięcy osób.",,
Sędzia oskarżony o kradzież głośników i pendrive'ów. Grozi mu do 5 lat więzienia,Do sądu trafił akt oskarżenia wobec sędziego Sądu Apelacyjnego we Wrocławiu Roberta W. Chodzi o zarzuty dwu kradzieży sprzętu elektronicznego. Sędziemu grozi do pięciu lat pozbawienia wolności.,"Jak poinformowała Prokuratura Krajowa, oskarżeniem objęta została także żona sędziego Ewa W., której prokuratura zarzuciła dokonanie jednej kradzieży. Akt oskarżenia przygotowany przez Wydział Spraw Wewnętrznych Prokuratury Krajowej trafił do Sądu Rejonowego w Wałbrzychu.Materiał dowodowy wskazuje, że 4 lutego 2017 r. w markecie w Wałbrzychu sędzia W. - wspólnie z żoną Ewą - dokonał kradzieży dwóch głośników, dwóch pendrive’ów oraz kabla o łącznej wartości ponad 2,1 tys. zł. Prokuratura podawała też, że dwa dni później - 6 lutego 2017 r. - w markecie we Wrocławiu sędzia W. dokonał kradzieży dwóch głośników, 13 pendrive’ów, dwóch kart microSD i słuchawek o łącznej wartości ponad 2,4 tys. zł.W. twierdził, że przedmioty te kupił wcześniej - ale nie okazał dowodu zapłaty. Tłumaczył też, że te rzeczy wniósł, bo „nie było nikogo przy wejściu, by to zgłosić” - czemu zaprzeczyli świadkowie.",,
Tragedia podczas procesji. Fajerwerki zabiły siedmioro wiernych,"Co najmniej siedem osób zginęło, zaś 50 zostało rannych w wyniku eksplozji fajerwerków, do której doszło podczas tradycyjnej procesji w Meksyku. Wśród ofiar są dzieci.","Do tragedii doszło we wtorek około południa czasu lokalnego w atrium kościoła w mieście Tequisquiapan, leżącym około 145 km na północny-zachód od miasta Meksyk. Wśród ofiar jest dwoje dzieci w wieku 11 i 12 lat.Wierni dostarczyli fajerwerki na procesję, ale – jak poinformował przedstawiciel służb medycznych Gabriel Bastarrachea w stanie Queretaro – „coś poszło źle i eksplodowały”. Policja wszczęła dochodzenie mające ustalić przyczyny zdarzenia.W ostatnich miesiącach w Meksyku doszło do serii tragicznych eksplozji fajerwerków. Co najmniej 24 osoby zginęły w lipcu ubiegłego roku w mieście Tultepec w środkowej części kraju. Z kolei grudniu 2016 roku w innej eksplozji zginęły 42 osoby.",,
Oto najlepsza tenisistka roku,"Australijka Ashleigh Barty została uznana za najlepszą tenisistkę 2019 r. Odkryciem sezonu wybrano Kanadyjkę Biancę Andreescu, natomiast Szwajcarka Belinda Bencic została wyróżniona w kategorii „powrót roku”.","23-letnia tenisistka otrzymała 82 proc. głosów w plebiscycie WTA. Liderka światowego rankingu w minionym sezonie wygrała m.in. wielkoszlemowy turniej French Open.Oprócz triumfu w Paryżu Barty ma na koncie również zwycięstwa w imprezach w Miami, Birmingham oraz w kończącym sezon turnieju w Shenzen. Odkryciem roku wybrano Kanadyjkę Biancę Andreescu, triumfatorkę wielkoszlemowego US Open, natomiast Szwajcarka Belinda Bencic została wyróżniona w kategorii „powrót roku”. WTA Tour 2019 obejmuje turnieje wielkoszlemowe (organizowane przez Międzynarodową Federację Tenisową), turnieje kategorii WTA Premier Series i WTA International Series, Puchar Federacji (organizowane przez ITF), kończące sezon zawody WTA Elite Trophy i WTA Finals.",,
Dżihadyści zabili cztery osoby w Nigerii. Od miesięcy przebywały w niewoli,"Działająca w Nigerii międzynarodowa organizacja pomocowa Action Against Hunger poinformowała w piątek, że dzihadyści zabili czterech jej pracowników, którzy zostali porwani w lipcu br. Przy życiu pozostaje jeszcze jeden z zakładników.","W lipcu sześć osób z organizacji humanitarnej zostało uprowadzonych w pobliżu miasta Damasak w stanie Borno. Uprowadzenia dokonała Zachodnioafrykańska Prowincja Państwa Islamskiego (ISWAP), odłam Boko Haram. Jedna z osób porwanych została zabita we wrześniu.W piątek poinformowano, że dżihadyści zgładzili kolejne cztery osoby mimo apeli Action Against Hunger o uwolnienie zakładników. „Nasza organizacja potępia te zabójstwa w najostrzejszych słowach i głęboko ubolewa, że nie wykonano wezwań do uwolnienia zakładników” – oświadczono. Jednocześnie ponownie zaapelowano do uwolnienia ostatniej żyjącej porwanej osoby.",,
"Szydło o ustawie 447: Nie zgodzimy się na to, by płacić jakieś zobowiązania czy roszczenia","Nigdy się nie zgodzimy na to, żeby Polska miała płacić jakieś zobowiązania i roszczenia – podkreśliła wicepremier Beata Szydło pytana o skutki tzw. ustawy 447. Jak dodała, jest to stanowisko rządu oraz Prawa i Sprawiedliwości.","– To jest wyraźnie nasze stanowisko, które powtarzamy konsekwentnie – mówili o tym prezes Jarosław Kaczyński i premier Mateusz Morawiecki. Nigdy się nie zgodzimy na to, żeby Polska miała tutaj jakieś zobowiązania płacić. Nie byliśmy sprawcą II wojny światowej, byliśmy ofiarą II wojny światowej – powiedziała Szydło w telewizji Trwam, pytana o kwestię ustawy 447.Wicepremier zwróciła uwagę, że to Polska ma swoje roszczenia i są one adresowane do Niemiec. Przypomniała, że w tej sprawie przygotowywany jest raport.– Nigdy nie będziemy wypełniać takich zobowiązań, których w tej chwili byłaby próba narzucania Polsce – zapewniła.Przyjęta przez Kongres USA i podpisana w maju 2018 roku przez prezydenta Donalda Trumpa ustawa o sprawiedliwości dla ofiar, którym nie zadośćuczyniono (Justice for Uncompensated Survivors Today — JUST Act, potocznie zwana ustawą 447), dotyczy zwrotu mienia ofiar Holokaustu ich prawowitym właścicielom bądź ich spadkobiercom, ale jej zapisy mają głównie symboliczny, deklaratywny charakter.",,
„Największe medialne wydarzenie dnia”. Zapraszamy na wieczór wyborczy w TVP,"W niedzielę w Telewizji Polskiej zaprezentujemy pierwsze sondażowe wyniki głosowania, analizy i najświeższe informacje. Wieczór wyborczy startuje już o 20 w TVP Info i o 20.55 w TVP 1. Telewizja pokaże studio wyborcze w nowej odsłonie. – Wprowadzamy na rynek polski technologię, która nigdy do tej pory nie była używana przy pokazywaniu wyników wyborczych czy innych transmisjach newsowych – mówi Piotr Gęsek z Platige Image.","Telewizja publiczna pokaże studio wyborcze w całkowicie nowej odsłonie. Technik, które zostaną zaprezentowane, jeszcze nikt w Polsce nie stosował. – Wieczór wyborczy w TVP to będzie przedsięwzięcie na niespotykaną do tej pory skalę. Planujemy wykorzystać transmisję jednocześnie w trzech studiach. Wprowadzamy na rynek polski technologię, która nigdy do tej pory nie była używana przy pokazywaniu wyników wyborczych czy innych transmisjach newsowych – mówi Piotr Gęsek z Platige Image, spółki specjalizującej się w tworzeniu grafiki komputerowej, która pracuje przy przygotowaniu wieczoru. – To będzie największe wydarzenie medialne tego dnia – dodaje.O godz. 21 podamy pierwsze sondażowe wyniki exit poll.",,
Kapłan skazany za zachowanie tajemnicy spowiedzi. Biskupi reagują,"„Tajemnica zawodowa wszystkich kapelanów, a w szczególności tajemnica spowiedzi są gwarantem poufności, dzięki której ludzie mogą się im zwierzyć ze wszystkich swych doświadczeń i życiowych problemów” – napisali belgijscy biskupi w komunikacie. Odnieśli się w ten sposób do wyroku sądu w Brugii, który skazał księdza za niepowiadomienie o samobójczych zamiarach spowiadającego się wiernego.","Sąd wymierzył ks. Alexandrowi Stroobandtowi symboliczną karę miesiąca więzienia w zawieszeniu i jednego euro grzywny. Ksiądz nie powstrzymał swego penitenta od popełnienia samobójstwa – nie powiadomił nikogo, kto mógłby cierpiącemu na depresję człowiekowi udzielić profesjonalnej pomocy. Ks. Stroobandt tłumaczył się tajemnicą spowiedzi. Sąd uznał jednak, że ta stanowi szczególny rodzaj tajemnicy zawodowej. Nie zwalania ona jednak z odpowiedzialności za udzielenie pomocy. W świetle nauki Kościoła katolickiego tajemnica spowiedzi w żadnym wypadku nie może być złamana. Obowiązuje ona również wtedy, gdy spowiedź nie zakończy się absolucją.",,
Sprawa Asii Bibi: „bluźnierstwo” po pakistańsku,"Religijny fanatyzm i nietolerancja w Pakistanie jest na jednym z najwyższych poziomów w świecie muzułmańskim. Współcześnie trudno znaleźć kraj muzułmański, w którym chrześcijanie mieliby tyle praw co muzułmanie w Europie. o ile słowo „islamofobia” odmieniane jest przez wszystkie przypadki to pojęcie „christianofobia” nawet nie istnieje.","W Pakistanie chrześcijanie stanowią tylko ok. półtora procenta mieszkańców. Jest to jednak równocześnie ponad 3 mln osób. I tyle jest też potencjalnych ofiar pakistańskiego ekstremizmu religijnego. Paradoksalnie Pakistan przez cały okres „zimnej wojny” był uważany za sojusznika Wolnego Świata. Również po ataku na WTC w 2001 roku USA uznały ten kraj za jednego ze swoich głównych sprzymierzeńców w wojnie z islamskim terroryzmem. Tymczasem religijny fanatyzm i nietolerancja w Pakistanie jest na jednym z najwyższych poziomów w świecie muzułmańskim. Bo choć współcześnie trudno znaleźć kraj muzułmański, w którym chrześcijanie mieliby tyle praw co muzułmanie w Europie to jednak takie prześladowania jakie mają miejsce w Pakistanie nie są standardem. Ale o ile słowo „islamofobia” odmieniane jest przez wszystkie przypadki to pojęcie „christianofobia” nawet nie istnieje.Gehenna pakistańskiej chrześcijankiKoszmar Asii Bibi zaczął się 14 czerwca 2009 roku. Nie była ona żadną aktywistką, po prostu zwykła wiejska kobieta, która ciężko pracowała w polu i pokłóciła się z sąsiadką-muzułmanką. Według jednej z wersji poszło o to, że napiła się wody ze studni, z której piły również muzułmanki. Te oskarżyły chrześcijankę, że w ten sposób spowodowała, że woda stała się „nieczysta” dla nich. Potem dorzuciły oskarżenie o to, że Asia Bibi „znieważyła” Mahometa mówiąc „Jezus umarł za moje grzechy i grzechy świata, a co Mahomet zrobił dla ludzi?”. To już podlegało pod pakistański kodeks karny, a konkretnie par. 295C. Uchwalony w 1986 r. art. 295C jest ukoronowaniem tzw. prawa bluźnierczego. Zgodnie z tym barbarzyńskim prawem każda wypowiedź, która może zostać uznana za „profanującą” imię Mahometa, powinna być karana śmiercią. Zanim Asia Bibi trafiła za kratki dziki tłum omal jej nie zlinczował. Po dziewięciu latach więziennej gehenny pakistański Sąd Najwyższy uznał ją za niewinną, co od razu spowodowało masowe protesty pakistańskich fanatyków. Cywilizowanemu człowiekowi oglądającemu zdjęcia z tych manifestacji trudno zrozumieć jaka szatańska siła wypełnia ludzi taką determinacją dążenia do wyrządzenia krzywdy niewinnemu człowiekowi. Zwłaszcza, że Koran stanowi, iż „ten, kto zabił człowieka, który nie popełnił zabójstwa i nie szerzył zgorszenia na ziemi, czyni tak, jakby zabił wszystkich ludzi”. Oczywiście kluczowe jest tu pojęcie „szerzenia zgorszenia na ziemi” ale nie wszyscy muzułmanie podchodzą do tego tak prymitywnie jak pakistańscy islamiści. Sprawiedliwość ziemska i boska2 listopada, kilka dni po uniewinnieniu Asii Bibi, na protesty do pakistańskiej stolicy Islamabadu, wybierał się radykalny kleryk Maulana Hami-ul-Hak, zwany „ojcem Talibów”. Maulana był przyjacielem samego jednookiego mułły Omara, który panował w Afganistanie za talibów. Wielu talibów było zresztą tak bliskimi uczniami Maulany, że traktował ich jak swoich synów. Islamski duchowny nie dojechał jednak do Islamabadu, gdyż natknął się na blokadę policyjną. Nie zdoławszy wywrzeszczeć swoich krwawych żądań wobec niewinnej, prześladowanej kobiety, Maulana wrócił do domu, gdzie został zadźgany.Zapłacił krwią za swą żądzę krwi. Ale zarówno premier jak i prezydent Pakistanu widzieli to inaczej i ostro potępili zabójstwo. Asia w tym czasie wciąż siedziała w więzieniu, gdyż rozszalali fanatycy wymusili na rządzie, by pilnował jej do czasu rozpatrzenia rewizji od wyroku Sądu Najwyższego. Nie chodzi przy tym o muzułmanów w ogóle, lecz o radykalnych islamistów. Ci, którzy chcą stosować odpowiedzialność zbiorową wobec wszystkich wyznawców islamu w rzeczywistości spełniają rolę „pożytecznych idiotów” dżihadu. Islamiści i ich obrońcy zbywają bowiem wszelką krytykę oskarżeniami o rasizm, którego wyrazem mają być właśnie te ekstremalne głosy antymuzułmańskie. W takich warunkach rzeczowa krytyka jest ignorowana.Zachód zresztą mocno przyczynił się do wyhodowania tej żmii islamskiego ekstremizmu. To przecież w Pakistanie narodził się ruch talibów. To Brzeziński mówił w Pakistanie afgańskim mudżahedinom, że „wasza sprawa jest słuszna, a Bóg jest po waszej stronie”. Oczywiście, taka była logika Zimnej Wojny i ta strategia przyśpieszyła upadek ZSRR, który złamał sobie szczękę na afgańskiej wojnie. Ale jednocześnie USA zamiast wspierać zbyt niezależnego Tadżyka Ahmeda Szacha Masuda, kierowały pomoc do Pakistanu, który przekazywał ją znacznie radykalniejszym elementom wśród mudżahedinów. Tak właśnie powstała Al-Kaida i tak wzmocniono ekstremalne skrzydło islamu, które później zaczęło przeobrażać tę religię w wymiarze globalnym, zarówno w krajach muzułmańskich jak i w Europie. Pakistan chce globalnej karalności „bluźnierstwa” i islamofobiiAsia Bibi nie jest jedyną ofiarą „prawa bluźnierczego”. Od 2011 roku około 100 osób zostało w Pakistanie skazanych na tej podstawie, a około 40 osób odsiaduje obecnie wyrok dożywotniego więzienia lub przebywa w celi śmierci. Nie są to przy tym wyłącznie chrześcijanie. Ponadto  czasem oskarżeni o bluźnierstwo nawet nie dożywają procesu, gdyż są linczowani przez bezkarny tłum fanatyków. Ofiarami zamachów są również nieliczni politycy pakistańscy, którzy nie zgadzają się z tym prawem. Gubernator Pendżabu Salmaan Tasir został zastrzelony w styczniu 2011 roku za to, że sprzeciwiał się tym przepisom, a także odwiedził Asię Bibi i domagał się jej uwolnienia. Dwa miesiące po Tasirze zginął Szahbaz Bhatti, pakistański minister ds. mniejszości, będący chrześcijaninem. Jego „winą” było to, że bronił chrześcijan niesłusznie oskarżonych o „bluźnierstwo”, w tym również Asii Bibi. Kilka miesięcy temu Donald Trump napisał na twitterze, że „USA głupio dało Pakistanowi 33 mld dolarów pomocy na przestrzeni ostatnich 15 lat, a oni nie dali nam w zamian niczego poza kłamstwami i oszustwem, myśląc, że nasi przywódcy są głupkami. Dają schronienie terrorystom, których ścigamy w Afganistanie”. Wielu krytyków amerykańskiego prezydenta zaatakowało go za to, choć wszyscy od dawna wiedzą, że to prawda.Ponadto warto też odpowiedzieć sobie na pytanie dlaczego zabójstwo saudyjskiego dziennikarza Chaszukdżiego w Stambule ma wywoływać większe wzburzenie od losu pakistańskich chrześcijan oskarżanych o bluźnierstwo? Zwłaszcza, że nowy pakistański premier Imran Khan chce by ONZ przyjęła konwencję o globalnej karalności „bluźnierstwa” uderzającego w islam. Polska zaprasza Asię BibiGehenna Asii Bibi nie jest zakończona. Faktem jest, że wiele krajów europejskich zaangażowało się w jej uwolnienie i naciska na pakistańskie władze by pozwoliły jej wydostać się z kraju. Rząd jest jednak między młotem a kowadłem, bo wie, że jeśli wypuści Asię Bibi to pakistańskie ulice zapłoną. Może też dojść do pogromów innych chrześcijan. Ponadto sędziowie, którzy będą rozpatrywać odwołanie mają świadomość, że rozstrzygnięcie na korzyść Asii Bibi oznacza dla nich konieczność ucieczki z kraju lub śmierć. Jeśli jednak Asia Bibi zostanie w Pakistanie to prędzej czy później ją oraz jej rodzinę czeka śmierć bez względu na to jaki będzie wyrok. Dlatego Europa, USA i inne kraje naszego kręgu cywilizacyjnego, powinny dać Pakistanowi wyraźnie do zrozumienia, że jeśli nie wypuści Asię Bibi to czekają go poważne konsekwencje.  Faktem jest, że kilka rządów europejskich intensywnie pracuje nad uwolnieniem Asii Bibi. Wiele też wskazuje na to, że jeśli zdoła ona opuścić Pakistan to uda się do Wielkiej Brytanii. Mam jednak wątpliwości czy będzie to najlepszy wybór, gdyż tam będzie musiała nadal żyć w ukryciu. Polska wydaje się być znacznie lepszym miejscem na jej nowy dom, gdyż u nas po prostu jest znacznie bezpieczniej. Nieoficjalnie wiadomo, że premier Mateusz Morawiecki popiera takie rozwiązanie.Sprawa Asii Bibi powinna też przede wszystkim otworzyć oczy na to jakim krajem jest Pakistan. Nie powinna natomiast prowadzić to utożsamiania ogółu muzułmanów z tym barbarzyństwem. Na przykład w Iraku, gdy ziemie chrześcijan okupowane były przez Państwo Islamskie, tamtejsze milicje szyickie przysięgały że je wyzwolą i odbudują kościoły. Tak też zresztą się stało.",,
Po pierwszej serii nadzieje były duże. Polska drużyna mieszana bez medalu w Seefeld,"Polska zajęła szóste miejsce w konkursie drużyn mieszanych w skokach narciarskich na mistrzostwach świata w Seefeld. Złoty medal zdobyły Niemcy, a srebrny – Austria. Brąz zgarnęła reprezentacja Norwegii. Biało-Czerwonym nie udało się utrzymać trzeciego miejsca po pierwszej serii skoków.","Polska w składzie Kamil Stoch, Dawid Kubacki, Kamila Karpiel i Kinga Rajda po raz pierwszy w historii wystąpiła w konkursie zespołów mieszanych w skokach.W ekipie Biało-Czerwonych doskonale wypadł Kubacki, który osiągnął 112 m i ustanowił rekord obiektu w Seefeld. Później o jeden metr dalej wylądował Japończyk Ryoyu Kobayashi. Rekord obiektu wśród kobiet ustanowiła Słowenka Nika Kriznar, lądując na 108,5 m. W pierwszej serii konkursu wystąpiło trzynaście reprezentacji. W polskim zespole rywalizację rozpoczęła Rajda, uzyskała 91,5 m i po jej próbie zespół znalazł się na 8. pozycji. Drugi Kubacki, lądując na 112 m, wyprowadził ekipę na 5. miejsce, trzecia Karpiel osiągnęła – tak samo jak Rajda – 91,5 m i Polska znalazła się na 6. lokacie. Jako ostatni w pierwszej serii wystąpił Stoch, doleciał do 100 metra i wyprowadził zespół na trzecie miejsce. Nadzieje medalowe, które pojawiły się po skoku wicemistrza świata, tym razem jednak trzeba było odłożyć. W finale Rajda miała 97 m, ale zespół spadł z 3. na 7. miejsce i tracił do prowadzących Austriaków ponad 70 pkt. Drugi skok Karpiel był także udany, ale choć Polka osiągnęła 97 m, to zespół spadł o jedną lokatę i był szósty. To właśnie w tej grupie lądowaniem na 108,5 m popisała się Kriznar, ale pomimo tego jej drużyna nie poprawiła lokaty, nadal była czwarta. W ostatniej grupie Stoch uzyskał 105,5 m, ale nie zdołał zniwelować 0,2 pkt przewagi, jaką nad Polską miała Japonia. Nie pozwolił na to Kobayashi, który osiągnął 113 m i o jeden metr poprawił osiągnięcie Kubackiego. Walkę o brązowy medal stoczyli Norwegowie ze Słoweńcami. Peter Prevc wylądował na 100,5 m, ale Andreas Stjernen miał próbę o 1,5 m dłuższą i tym samym zapewnił swojej ekipie miejsce na najniższym stopniu podium. „Świetny debiut polskiej drużyny w konkursie mieszanym mistrzostw świata, szóste miejsce to znakomity rezultat. A przecież niewiele zabrakło do jeszcze lepszego wyniku. Po pierwszej serii zajmowaliśmy nawet doskonałą, trzecią lokatę. Potem do ostatniego skoku walczyliśmy o piątą pozycję. Chłopaki potwierdzili mistrzowską klasę, ale i dziewczyny nie mają się czego wstydzić! Wielkie brawa dla całej czwórki” – ocenił na Facebooku wyniki konkursu dyrektor ds. skoków i kombinacji norweskiej w PZN Adam Małysz.",,
"Wiadomo, kto zastąpi Jolantę Szczypińską w Sejmie","Piotr Müller, wiceminister nauki i szkolnictwa wyższego, zastąpi w Sejmie zmarłą posłankę Jolantę Szczypińską – informuje „Głos Pomorza”.  – Podejmę się mandatu – mówi Müller.","Posłanka PiS Jolanta Szczypińska zmarła 8 grudnia po ciężkiej i wieloletniej chorobie. W miniony poniedziałek w Słupsku odbył się pogrzeb, na którym obecni byli m.in. prezydent Andrzej Duda, premier Mateusz Morawiecki, ministrowie oraz posłowie, w tym prezes PiS Jarosław Kaczyński.Jak donosi „Głos Pomorza”, posłankę Szczypińską ma zastąpić w sejmowej ławie Piotr Müller, obecnie wiceminister nauki i szkolnictwa wyższego, który kandydował do Sejmu z okręgu słupskiego.Müller w 2015 r. w wyborach parlamentarnych zajął 3 miejsce z kandydatów list PiS. Pierwsza była Szczypińska, która weszła do Sejmu, drugie miejsce przypadło wówczas Piotrowi Karczewskiemu.",,
„Żółte kamizelki” planują wielkie protesty w rocznicę powstania ruchu,"Wielkie protesty planuje w ten weekend w całej Francji oddolny ruch „żółtych kamizelek”, kontestujący politykę gospodarczą i społeczna rządu. Służby bezpieczeństwa, które zostały postawione w stan gotowości, zapowiedziały pełną mobilizację. Polska ambasada w Paryżu zaleca unikanie miejsc protestów i stosowanie się do poleceń miejscowych władz.","Prefekt policji zakazał demonstracji w centralnych miejscach Paryża od piątku wieczór do niedzieli, jednak liderzy ruchu nawołują w mediach społecznościowych do świętowania rocznicy na Polach Elizejskich, w okolicy wieży Eiffla oraz katedry Notre Dame. Dziesiątki stacji metra oraz kolejki podmiejskiej RER w stolicy zostały zamknięte w sobotę rano. Polska ambasada w Paryżu zaleca unikanie miejsc protestów i stosowanie się do poleceń miejscowych władz. Aktywiści ruchu nawołują do zgromadzeń w Paryżu, w Marsylii, Bordeaux, Lille, Nantes, Lyonie, Montpellier i innych miastach Francji. Jeden z nieformalnych liderów ruchu Eric Drouet wzywa na swojej stronie na Facebooku do „operacji ślimak”, czyli do zorganizowania blokad w sobotę na obwodnicy Paryża, a następnie do demonstracji na Polach Elizejskich. Inni nieformalni przywódcy również apelują o aktywność. Mobilizację zapowiada również anarchistyczny ruch Black Blok, znany z wywoływania zamieszek, demolowania sklepów, banków i witryn restauracyjnych oraz agresji wobec policji. Najnowszy sondaż instytutu Elabe dotyczący „żółtych kamizelek” pokazuje 55-proc. poparcie dla tego ruchu wśród Francuzów. Największym, bo 72-proc. poparciem, „żółte kamizelki” cieszą się wśród wyborców Marine Le Pen, liderki prawicowej partii Zjednoczenie Narodowe i skrajnie lewicowej Francji Nieujarzmionej Jean-Luca Melenchona. O największym francuskim ruchu protestu do lat 60. przychylnie wypowiadają się niektórzy francuscy politycy. – Ruch „żółtych kamizelek” otworzył oczy rządu na potrzebę umożliwienia wszystkim Francuzom godnego życia i utrzymania się z owoców ich pracy – powiedział w piątek minister gospodarki i finansów Bruno Le Maire. Na spotkaniu z przedsiębiorcami, studentami i w obecności burmistrza Lyonu, Gerarda Collomba, minister Le Maire mówił, że wszyscy Francuzi powinni mieć prawo do „wypoczynku i do chodzenia do restauracji”. – Wielu naszych rodaków na to nie stać – wskazywał szef resortu finansów, opowiadając się za bardziej „inkluzywnym i rozsądnym kapitalizmem”. Dla prezydenta Emmanuela Macrona „żółte kamizelki” wciąż pozostają jednym z największych politycznych wyzwań, które przyczyniło się do osłabienia jego pozycji w kraju i do spadku poparcia w sondażach. Prezydent zdecydował się na wiosnę zorganizować wielką debatę narodową na temat wyzwań stojących przed Francją. Macron, oskarżany przez manifestantów o pogardę dla zwykłych ludzi i „nieznajomość ludzkich spraw”, uczestniczył w 14 debatach, od Normandii po Korsykę, podczas których, próbował „przywrócić łączność z Francuzami” – tłumaczy cytowany przez agencję AFP specjalista od komunikacji politycznej Philippe Moreau-Chevrolet. W wyniku gwałtownych protestów tłumionych zdecydowanie przez siły bezpieczeństwa rząd wycofał się z części reform, a Macron obiecał obniżyć podatki oraz przeznaczyć 17 mld euro na cele społeczne. Bunt ludzi z francuskich przedmieść, zubożałej klasy średniej, bezrobotnych i biednych narodził się 17 listopada 2018 r. Początkowo protestujący sprzeciwiali się planowanej podwyżce akcyzy na paliwo, z której rząd pod naciskiem zrezygnował, a także przeciwko oszczędnościowej polityce rządu. W miarę upływu czasu i istnienia ruchu, jego liderzy zaczęli głosić postulaty polityczne, jak m.in. żądanie organizowania referendów, likwidacji Senatu czy ustąpienia Macrona. Ruch „żółtych kamizelek” krytykuje nie tylko polityków, lecz także media oskarżane przez protestujących za „zaprzedanie się politykom i establishmentowi”. Według badań Instytutu Reutera ruch przyczynił się do obniżenia poziom zaufania do mediów we Francji do zaledwie 24 proc. Barometr katolickiego dziennika „La Croix” pokazuje, że zaufanie do mediów we Francji jest na najniższym poziomie od 1987 roku. Bilans roku protestów „żółtych kamizelek” to, według władz, około 2500 rannych demonstrantów i 1800 pracowników organów ścigania oraz 11 osób zmarłych.",,
"Obroża z GPS pomoże znaleźć psa, którego wystraszyły petardy","Statystyczny Polak wyda w tym roku na fajerwerki 131 złotych. Nie ma szacunków na temat tego, ile psów ucierpi z powodu huku petard. Ale ich właściciele wiedzą, że muszą się do powitania Nowego Roku przygotować w sposób specjalny.","W Polsce czworonogami oszołomionymi wybuchami petard i fajerwerków mało kto się przejmuje. Prezydent Zielonej Góry proponował leki uspokajające dla psów, finansowane przez miasto. Tyle że zabrakło ich jeszcze przed Świętami. Zamiast liczyć na dobre intencje włodarzy miast i gmin, lepiej samemu zadbać o zwierzęta.Podanie leków uspokajających należy skonsultować z weterynarzem. Warto zaopatrzyć swojego pupila w obrożę z nadajnikiem GPS. Najtańsze można kupić za ok. 150 zł. Mają jednak bardzo mały zasięg – ok. 100 m. Droższe, z funkcją śledzenia zwierzęcia, kosztują około 1600 zł. Ale zapewniają zasięg nawet do 20 km. Taka obroża informuje, czy zwierzę się przemieszcza. Obroże o zasięgu 60 km, kosztują nawet 5 tys. zł. W stolicy działać będzie „PSYlwestrowyPATROL”. Przez sylwestrową noc będzie ratować psy, które spłoszyły się na skutek wystrzałów petard na terenie Warszawy i przyległych gmin. Dwa samochody patrolu odwiozą zguby do schroniska Na Paluchu. A jeśli pies będzie miał chip lub adresatkę, wtedy trafi bezpośrednio do właścicieli.Patrol nie wierzy w skuteczność decyzji prezydenta Warszawy Rafała Trzaskowskiego o nieużywaniu fajerwerków. W Polsce nikt nie może zabronić wystrzeliwania fajerwerków w sylwestra i w Nowy Rok. Dlatego wolontariusze czuwają. Można do nich dzwonić. „Spotkasz wystraszonego, oszołomionego wybuchami zwierzaka – zabezpiecz w miarę możliwości i dzwoń na numer 723 300 200. Będziemy działać od 18.00 do 6.00 rano” – napisano na stronie organizacji.",,
Francja straci terytorium zamorskie? Zadecyduje referendum,"W położonej w zachodniej części Pacyfiku Nowej Kaledonii, która jest francuskim terytorium zamorskim, odbędzie się w niedzielę referendum niepodległościowe. Z sondaży wynika, że zdecydowana większość mieszkańców archipelagu nie chce, by oderwał się on od Francji.","Do głosowania uprawnionych jest blisko 175 tys. obywateli; mają oni odpowiedzieć na pytanie, czy chcą, „aby Nowa Kaledonia otrzymała pełną suwerenność i stała się niepodległa”.Sondaże przewidują zdecydowane zwycięstwo zwolenników pozostania terytorium zamorskim Francji; za takim rozwiązaniem może zagłosować od 63 do 75 proc. wyborców.Referendum będzie bacznie obserwowane przez sąsiadów melanezyjskiego archipelagu – Australię i Nową Zelandię – które zdecydowanie wolałyby, aby Nowa Kaledonia pozostała związana z Francją, co oznaczałoby, że w regionie, który chcą kontrolować coraz bardziej asertywne Chiny, zachowane zostają jednak jakieś interesy europejskie – pisze AFP.Prezydent Francji Emmanuel Macron oświadczył, że nie chce angażować się w wybór, którego dokonają mieszkańcy archipelagu; dodał jednak, że „Francja byłaby mniej piękna bez Nowej Kaledonii”, i przypomniał, że terytorium to ma znaczenie strategiczne w regionie, którym w dużym stopniu przestały się interesować Stany Zjednoczone i gdzie „Chiny, krok po kroku, budują swoją hegemonię”.Nowa Kaledonia stała się kolonią francuską w roku 1853; od roku 1946 jest terytorium zamorskim Francji, a od 1998 roku jest też francuską „wspólnotą sui Genesis” o szerokiej autonomii. Jeśli większość mieszkańców, z których 45 proc. to rdzenni Kanakowie, zagłosuje za niepodległością, to będzie to pierwsze terytorium, które odłączy się od Francji od 1980 roku, gdy niepodległość ogłosiło położone na północ od Nowej Kaledonii Vanuatu.W 1985 roku przez pół roku na Nowej Kaledonii trwał stan wyjątkowy, a Francja wysłała na to terytorium dodatkowe siły zbrojne. Była to reakcja na tzw. bunt Kanaków. Konflikt między ludnością rdzenną a potomkami europejskich osadników jest widoczny do dziś, i to Kanakowie opowiadają się teraz za uzyskaniem niepodległości.Strony konfliktu podpisały w 1998 roku porozumienie, zwane czasem porozumieniem z Numei, czyli stolicy Nowej Kaledonii.Zgodnie z podpisanym paktem do końca 2018 roku miało zostać przeprowadzone referendum niepodległościowe. Jeśli w niedzielnym głosowaniu mieszkańcy archipelagu nie zagłosują za oderwaniem się od Francji, to zgodnie z porozumieniem z Numei do roku 2022 przeprowadzone muszą być jeszcze dwa referenda niepodległościowe.Jednak Nowa Kaledonia otrzymuje od Paryża co roku subsydia rzędu 1,3 mld euro i wielu obywateli obawia się, że gospodarka ich archipelagu nie wytrzyma bez tego wsparcia finansowego.",,
Krzysztof Łanda nie będzie wiceministrem zdrowia. Złożył dymisję,Wiceminister zdrowia Krzysztof Łanda złożył prośbę o dymisję. Szef resortu Konstanty Radziwiłł ją zaakceptował – potwierdziła rzeczniczka Ministerstwa Zdrowia Milena Kruszewska.,"– Prośba motywowana jest przyczynami osobistymi. Wiceminister Krzysztof Łanda złożył   dymisję, minister Konstanty Radziwiłł zaakceptował ją i przekazał do pani premier Beaty Szydło.  –  powiedziała rzeczniczka.Łanda odpowiadał w resorcie między innymi za politykę lekową. Wiceminister ma realizować swoje obowiązki do końca tygodnia.Krzysztof Łanda   został powołany na stanowisko podsekretarza stanu w Ministerstwie Zdrowia 19 listopada 2015 roku.",,
„Orwellowski system masowego nadzoru”. Wyciekły kolejne tajne dokumenty o Sinciangu,"Międzynarodowa grupa dziennikarska ujawniła tajne chińskie dokumenty rządowe, które – jak twierdzi – zawierają wytyczne ws. prowadzenia obozów internowania w regionie Sinciang. Oprócz tego eksponują „orwellowski system masowego nadzoru”, stosowany tam przez władze.","Eksperci ONZ zwracali uwagę na wiarygodne doniesienia mówiące o ponad milionie Ujgurów i innych muzułmanów przetrzymywanych w Sinciangu w obozach internowania. Chińskie władze twierdzą, że stanowcza kampania jest konieczna, by uchronić region przed islamskim radykalizmem i terroryzmem. Wśród dokumentów, do których dotarło Międzynarodowe Konsorcjum Dziennikarzy Śledczych (ICIJ), są między innymi utajnione instrukcje z 2017 r., które „w praktyce służą za wytyczne, jak zarządzać obozami” – napisano w niedzielę na stronie internetowej ICIJ. Dokumenty pouczają personel obozów, jak zapobiegać ucieczkom, jak utrzymywać istnienie placówek w tajemnicy, jak indoktrynować przetrzymywane tam osoby określane jako „uczniowie”, kiedy zezwalać im na widzenia z krewnymi, a nawet kiedy pozwalać im na korzystanie z toalet – podkreśliła grupa dziennikarska. Rzecznik chińskiego MSZ Geng Shuang oświadczył na briefingu w Pekinie, że sprawy Sinciangu są wewnętrznymi sprawami Chin. Ocenił, że stabilność i dobrobyt w tym regionie to najlepsza odpowiedź na doniesienia, które określił jako równoznaczne z oszczerstwem. Chińska ambasada w Londynie oświadczyła z kolei, że „tzw. wyciek dokumentów” to „czysta fabrykacja i fake news” – przekazał brytyjski dziennik „Guardian”, który jest partnerem ICIJ. Wcześniej w listopadzie amerykański dziennik „New York Times” ujawnił inną partię wewnętrznych dokumentów na temat Sinciangu. Wynikało z nich m. in., że po krwawym ataku ujgurskich bojówkarzy na dworcu kolejowym w 2014 r. przywódca ChRL Xi Jinping polecił urzędnikom, aby nie okazywali „absolutnie żadnej litości” w walce z „terroryzmem, infiltracją i separatyzmem”. Tę publikację również potępiło chińskie MSZ, a lokalny rząd Sinciangu określił ją jako „całkowicie zmyślony” przez „wrogie siły w kraju i za granicą”. Pekin odrzuca międzynarodową krytykę związaną z traktowaniem Ujgurów i innych muzułmanów i utrzymuje, że społeczeństwo Sinciangu popiera politykę Komunistycznej Partii Chin (KPCh) w tym regionie. Władze początkowo zaprzeczały istnieniu obozów internowania, a obecnie nazywają je „ośrodkami kształcenia zawodowego”.",,
Film Quentina Tarantino triumfatorem Złotych Globów,W Los Angeles zakończyła się w niedzielę w nocy ceremonia przyznania „Złotych Globów” wybitnym twórcom filmowym i telewizyjnym. Najwięcej statuetek zdobył obraz „Pewnego razu... w Hollywood” Quentina Tarantino.,"„Pewnego razu... w Hollywood”, który wygrał w kategorii najlepsza komedia lub musical, przyniósł też trofeum dla najlepszego aktora drugoplanowego Bradowi Pittowi oraz nagrodę za najlepszy scenariusz Tarantino.  – Kiedy zdobywam nagrodę za pisanie, nie dzielę się z tym z kimś innym. Nie mam nikogo, komu mógłbym podziękować. Zrobiłem to. Ale tym razem bardziej niż zazwyczaj dysponowałem fantastyczną obsadą, która czerpała z tekstu i wzbogaciła go o dodatkową wartość – mówił Tarantino. W kategorii najlepszy film zagraniczny zwyciężył nagrodzony już główną nagrodę na festiwalu filmowym w Cannes obraz „Parasite” Koreańczyka Bonga Joon-ho.  Koreańczyk rywalizował między innymi z Pedro Almodovarem („Ból i blask”) oraz Ladją Ly („Nędznicy”). Do nagrody typowany był także polski film „Boże Ciało” Jana Komasy.  Złoty Glob za musical lub film komediowy otrzymał serial „Fleabag” Phoebe Waller-Bridge, a za animację – „Praziomka” Chrisa Butlera.  W kategorii najlepszy serial dramatyczny wygrała „Sukcesja”. Występujący w niej Brian Cox został wyróżniony także statuetką dla najlepszego aktora w serialu dramatycznym, a za najlepszą aktorkę w tej kategorii uznano Olivię Colman („The Crown”). Najlepszym obrazem w kategorii film telewizyjny lub serial limitowany został „Czarnobyl” o katastrofie jądrowej w 1986 roku na Ukrainie.  Najlepszym aktorem w tej kategorii uznany został Stellan Skarsgard za rolę w „Czarnobylu”, a aktorką – Patricia Arquette, która zagrzała w serialu „The Act”. Współtwórca komedii „Ramy”, Ramy Youssef odebrał nagrodę dla najlepszego aktora w kategorii serial telewizyjny, musical lub film komediowy. Za najlepszą aktorkę uznano w tej konkurencji Phoebe Waller-Bridge („Fleabag”).  Statuetkę dla najlepszej aktorki drugoplanowej odebrała Laura Dern występująca w „Historii małżeńskiej” Noaha Baumbacha.   Elton John i jego współpracownik Bernie Taupin otrzymali Złoty Glob za najlepszą oryginalną piosenkę „(I'm Gonna) Love Me Again” napisaną do filmu „Rocketman”.   Nagrodą Cecila B. DeMille uhonorowany został za wieloletni wpływ na przemysł filmowy Tom Hanks, który w poruszającym przemówieniu podziękował za wsparcie swej rodzinie.",,
Magdalena Adamowicz: Na pogrzebie nie chciałam nikogo z rządu,"Miałam wątpliwości, czy obecny premier i prezydent w ogóle powinni być na pogrzebie; dałam sygnał, że nie chcę ich w zasięgu swojego wzroku – powiedziała w wywiadzie dla „Newsweeka” wdowa po tragicznie zmarłym prezydencie Gdańska Magdalena Adamowicz.","Na pogrzebie Adamowicza przedstawiciele obecnych władz, w tym prezydent Andrzej Duda i premier Mateusz Morawiecki, siedzieli w piątym rzędzie.W poniedziałkowym wywiadzie zauważono, że „padają pytania, dlaczego prezydent czy premier siedzieli tam, gdzie siedzieli”.„Prawdę mówiąc, miałam wątpliwości, czy oni tam w ogóle powinni być. Dałam sygnał, że nie chcę ich w zasięgu swojego wzroku, że nie życzę sobie nikogo z rządu” – powiedziała w wywiadzie Magdalena Adamowicz.Pytana, dlaczego tego nie chciała, Adamowicz odparła, że był to dla niej „szczyt hipokryzji”. „Bo to są ludzie, którzy reprezentują wszystko to, co jest zaprzeczeniem tego, w co wierzył Paweł. Nie będę mówić, co o nich mówił Paweł” - dodała.",,
Legutko: Zwrot w kierunku prawicowych wartości traktuje się w UE jako zagrożenie demokracji,"– W Parlamencie Europejskim mamy bez przerwy podnoszone kwestie LGBT, praw kobiet, niezależnie czy dyskusje dotyczą energii czy polityki zagranicznej – mówi prof. Ryszard Legutko, europoseł Prawa i Sprawiedliwości. Jak stwierdza, od 1986 r. „Europa integrująca się jest w rękach lewicy”, a „ewentualny zwrot w kierunku prawicowych wartości traktuje się w UE jako zagrożenie demokracji”.","W rozmowie z magazynem „Polska Times” prof. Legutko ocenia, jaka Unia Europejska czeka nas za kilkanaście lat. Jak mówił polityk, „jeśli pójdziemy w kierunku większego federalizmu, to będziemy mieć konflikt”.– Jeżeli uda się powstrzymać proces federalizacji i doskonalić istniejące mechanizmy, wtedy Unia odzyska siły. Jest to organizacja czy system instytucji coraz bardziej zajęty własnymi problemami i politycznym narcyzmem. Albo federalizm, więcej Europy i budowanie ponadnarodowych struktur – np. europejska armia, rozszerzenie strefy euro, europejska prokuratura – albo zatrzymujemy się na poziomie traktatu lizbońskiego lub częściowo go zmieniamy czy doprecyzowujemy, i mamy UE, która trwa i się rozwija – ocenia. Pytany o to, na czym powinna opierać się Unia i jakimi wartościami się kierować, polityk stwierdza, że europejska wspólnota „coraz bardziej poddawana jest monoideologii, która jest lewicowa czy liberalno-lewicowa”. – Co oznacza, że prawicowa część Unii, czyli ta, która stworzyła integrację – chadecja, w zasadzie nie istnieje. Europejska Wspólnota Węgla i Stali, wspólny handel i wspólny rynek to były idee chrześcijańskiej demokracji – dodaje.Zdaniem Legutki „istnieją pojedynczy politycy, którzy są chadekami, ale ruch stracił na znaczeniu”. Jak wylicza, w Niemczech „to partia władzy, która nie ma agendy światopoglądowej”, z kolei we Francji „chadecja nie istnieje”.Podsumowując 15 lat członkostwa Polski w UE, polityk PiS zaznacza, że kiedyś „wyobrażaliśmy sobie, że Unia to jest klub dżentelmenów, którzy dyskutują o wartościach, miejsce, gdzie my, ludzie ze Wschodu, którzy wyzwolili się niedawno z tej strasznej komuny, będziemy głaskani po głowie. Będziemy dostawać pieniądze i będziemy beneficjentami, bo UE to jest bogaty wujek. Tymczasem albo siedzimy przy stole, dyskutujemy i mamy dobre karty, albo jesteśmy ubogim krewnym, któremu bogaty wujek daje wsparcie i nie pyta o zdanie, bo mu pomaga – stwierdza.",,
Posłowie PO za komisją śledczą ws. afery taśmowej. W Sejmie głosowali przeciw,"Posłowie opozycji domagają się powołania komisji śledczej w sprawie Marka Falenty i afery taśmowej. – „Komisja śledcza musi powstać i wyjaśnić udział w aferze polityków PiS” – mówią. Jednak przed czterema laty, za rządów PO-PSL ci sami politycy, którzy dziś apelują o wyjaśnienie afery, głosowali przeciwko powołaniu takiej komisji.","„Gazeta Wyborcza” opublikowała treść listu, który Marek Falenta miał napisać w lutym do prezesa PiS Jarosława Kaczyńskiego. „Liczyłem, że wielka sprawa, do jakiej się przyczyniłem, zostanie mi zapamiętana i po wygranych wyborach załatwiona niejako z urzędu. Zresztą taka była obietnica panów z CBA” – czytamy.We wtorek posłowie PO-KO oświadczyli, że domagają się wyjaśnienia sprawy Marka Falenty i afery taśmowej. – Klub PO-KO złoży wniosek o powołanie komisji śledczej w tej sprawie, zachodzi poważne podejrzenie, że nielegalnymi metodami wpływano na sytuację polityczną w Polsce – poinformowali.We wrześniu 2014 r., po wybuchu afery taśmowej, posłowie PiS – wtedy w opozycji – złożyli  wniosek o powołanie sejmowej komisji śledczej w tej sprawie. Zgodnie z ich wnioskiem, komisja miała „zbadać działania służb specjalnych, policji, członków rządu i ich podwładnych odpowiedzialnych za nadzór i koordynację pracy tych instytucji i organów, w związku z ujawnionym przez tygodnik »Wprost« procederem nagrywania urzędników, polityków oraz przedsiębiorców w kilku restauracjach w Warszawie”. Kilka miesięcy po złożeniu wniosku Sejm zajął się sprawą powołania takiej komisji. Jednak wniosek został storpedowany przez posłów zarówno Platformy Obywatelskiej, jak i PSL, którzy obecnie domagają się powołania takiego gremium.Jak czytamy na stronach Sejmu, za wprowadzeniem tego tematu pod obrady głosowało przed czterema laty 192 posłów – PiS, SLD, Zjednoczonej Prawicy i Ruchu Palikota oraz większość niezrzeszonych.Z kolei przeciw było 242 posłów z PO i PSL. Wówczas czterech – w tym trzech z PSL – wstrzymało się od głosu. Wśród posłów, którzy opowiedzieli się przeciw wyjaśnieniu przez komisję afery taśmowej znaleźli się m.in. Cezary Tomczyk i Elżbieta Radziszewska, którzy obecnie na temat powołania takiej komisji wypowiadają się w innym tonie.  Ujawnione w tygodniku „Wprost” rozmowy wywołały w 2014 r. kryzys w rządzie Donalda Tuska. Sprawa dotyczyła nagrywania od lipca 2013 r. do czerwca 2014 r. w warszawskich restauracjach osób z kręgów polityki, biznesu oraz funkcjonariuszy publicznych. Nagrano m.in. ówczesnych szefów: MSW – Bartłomieja Sienkiewicza, MSZ – Radosława Sikorskiego, resortu infrastruktury i rozwoju – Elżbietę Bieńkowską, prezesa NBP Marka Belkę i szefa CBA Pawła Wojtunika.",,
Przejadą 285 km w cztery dni. Kard. Nycz pobłogosławił rowerzystów,"Pątnicy przygotowują się do pielgrzymki rowerowej na Jasną Górę, która wyruszy już 11 sierpnia. Kardynał Kazimierz Nycz spotkał się z jej uczestnikami w sobotę rano przed Świątynią Opatrzności Bożej na warszawskim Wilanowie. Było to „pobłogosławienie pielgrzymów”, jak określił ks. Przemysław Śliwiński, rzecznik prasowy metropolity warszawskiego.","Pielgrzymka „Warszawska rowerowa” wystartuje w niedzielę ok. godz. 9:00 spod parafii Opatrzności Bożej w Wilanowie. Wyjazd poprzedzi msza święta. Pątnicy mają do pokonania 285 km. Na Jasną Górę dotrą 14 sierpnia. Jak podają organizatorzy, trasa odbywa się pod hasłem „W mocy Bożego Ducha” i jest „dziękczynieniem za jubileusz 40-lecia pierwszej pielgrzymki papieża Jana Pawła II do Ojczyzny”. Rowerzyści przyjechali przed Świątynię Opatrzności Bożej jeszcze na dzień przed planowanym startem. Spotkali się z metropolitą warszawskim kard. Nyczem, aby otrzymać jego błogosławieństwo. – Zwykle jest tak w tradycji Kościoła, jak tylko ruch pielgrzymkowy się narodził, że to biskup odprowadza pielgrzymów na szlak – powiedział w rozmowie z portalem tvp.info ks. Przemysław Śliwiński.",,
Prof. Chazan walczy w sądzie o powrót na stanowisko szefa szpitala św. Rodziny,"Przed sądem pracy ruszył proces, w którym prof. Bogdan Chazan domaga się przywrócenia go na stanowiska dyrektora szpitala św. Rodziny w Warszawie. Chazan został odwołany po tym, gdy – mimo przesłanek medycznych – odmówił legalnej aborcji jednej z pacjentek. Kolejna rozprawa odbędzie się we wrześniu.","Proces – na wniosek zarówno Chazana, jak i pozwanego szpitala – toczy się za zamkniętymi drzwiami. Wnioski o wyłączenie jawności uzasadniono tajemnicą lekarską i informacjami, które będą przekazywane, a które dotyczącą kwestii intymnych – terapeutycznych i diagnostycznych, związanych z pacjentką i jejdzieckiem.Na pierwszej rozprawie w czwartek przesłuchanych zostało trzech świadków; m.in. osoby, które brały udział w kontroli przeprowadzonej przez urząd miasta, a której wyniki były podstawą odwołania Chazana. Pełnomocnik profesora, mecenas Jerzy Kwaśniewski, powiedział po rozprawie, że w sumie przesłuchanych może zostać nawet kilkunastu świadków i biegli - posiadający specjalistyczną wiedzę na temat rozważanych zagadnień. Pełnomocnik Chazana chce przesłuchania Hanny Gronkiewicz-WaltzMec. Kwaśniewski przyznał, że jednym z wniosków dowodowych jest przesłuchanie prezydent Warszawy Hanny Gronkiewicz-Waltz oraz jej zastępców. – (Gronkiewicz-Waltz) jest to osoba, która formalnie i oficjalnie ogłosiła zamiar zwolnienia z pracy dyrektora szpitala św. Rodziny, profesora Bogdana Chazana – mówił mecenas. Nie chciał natomiast powiedzieć, czy wśród świadków będzie też pacjentka, której odmówiono aborcji.    Chazan po rozprawie nie chciał się wypowiadać. Powiedział jedynie, że ma nadzieję, iż jego starania o przywrócenie na stanowisko dyrektora szpitala zakończą się sukcesem.                                                    Pełnomocnik prof. Chazana chce przesłuchania Hanny Gronkiewicz-Waltz (fot. PAP/Paweł Supernak) Sprawa ciągnie się od kwietnia 2014 r.W kwietniu 2014 r. Chazan - powołując się na klauzulę sumienia - odmówił pacjentce wykonania w szpitalu aborcji, choć były do tego wskazania medyczne ze względu na wady płodu. Z raportu urzędu miasta wynikało, że działając jako dyrektor szpitala, a nie będąc lekarzem prowadzącym pacjentki, w świetle obowiązujących przepisów nie mógł powołać się na klauzulę sumienia, ponieważ ma ona charakter indywidualny. Nie wskazał też pacjentce - do czego był zobowiązany - innego lekarza lub placówki, gdzie można zabieg wykonać.Chazan pozwał Szpital Specjalistyczny im. Świętej Rodziny, choć - jak mówił jego pełnomocnik - odpowiedzialny „za wadliwość” decyzji o odwołaniu profesora jest ratusz. – Pozwanym w tym postępowania musi być szpital św. Rodziny ze względu na pewne formalne wymogi dotyczące zarządzania personelem i spraw z zakresu prawa pracy. Organem wykonującym zadania pracodawcy wobec profesora jest prezydent miasta stołecznego Warszawy (to Hanna Gronkiewicz-Waltz podjęła decyzję o jego odwołaniu), tak samo jak w przypadku innych szpitali miejskich. Dlatego zdajemy sobie sprawę, że odpowiedzialny za wadliwość tej decyzji (o odwołaniu) jest ratusz, ale ratusza nie można w tej sprawie pozwać – mówił przed rozprawą mec. Kwaśniewski. Chazan chce przywrócenia na stanowisko dyrektoraProfesor domaga się przywrócenia na stanowisko dyrektora szpitala. – W naszej opinii przyczyny wypowiedzenie pracy podane w uzasadnieniu decyzji są przyczynami fikcyjnymi. Prawdziwą przyczyną jest dyskryminacyjna polityka urzędu miasta, który wypowiedział umowę o pracę ze względu na światopogląd pana profesora, wyrażony poprzez powołanie się na klauzulę sumienia – zaznaczył mecenas.Zdaniem mec. Kwaśniewskiego bezpodstawne są też argumenty miasta, że Chazan nie mógł powoływać się na klauzulę sumienie – bo był dyrektorem placówki.                                                    Prof. Chazan chce przywrócenia na stanowisko dyrektora (fot. PAP/Paweł Supernak) „Pacjentka została właściwie obsłużona” – Posłużenie się klauzulą sumienie w tym konkretnym przypadku nie miało żadnego wpływu na realizację praw zdrowotnych i żadnego wpływu na prawo do informacji pacjentki. Pacjentka została właściwie, można powiedzieć, obsłużona przez swojego lekarza prowadzącego z tego szpitala, podwładnego profesora Chazana. Decyzja dyrektora szpitala, będącego zarazem lekarzem, w żadnym stopniu nie wpływała na realizację jej praw, i tym samym nie mogła być ważną podstawą do wypowiedzenia umowy o pracę – dodał.Mecenas podkreślał, że pacjentka „otrzymała wszystkie informacje, jakie były jej potrzebne, z odpowiednim wyprzedzeniem”. – Niezwłocznie po odmowie wykonania aborcji jej lekarz prowadzący skierował ją do innego szpitala, który był gotów na przeprowadzenia aborcji. Tam również jej odmówiono aborcji, wskazując, że w opinii lekarzy termin wykonania aborcji minął, zanim poprosiła o to profesora Chazana – dodał.",,
"„Zapraszając Kozłowską, Niemcy grają Polsce na nosie”","Trzeba zapobiegać działaniom, które szkodzą interesom Polski i takie działania podjęto względem Ludmiły Kozłowskiej – stwierdził w programie „Minęła 8” poseł Jarosław Porwich (Wolni i Solidarni). Wyraził on opinię, że „Niemcy podejmując decyzję o zaproszeniu tej pani grają na nosie Polsce”. Paweł Kobyliński z Nowoczesnej zaapelował o „dogłębne zbadanie tej sprawy”, gdyż – podkreślił – „chodzi o interes Polski”.","W ocenie Andrzeja Czerwińskiego (PO) wydanie Kozłowskiej zakazu wjazdu na teren UE nie powinno nastąpić. – W komunikacie MSZ nie stwierdzono dowodów, że Fundacja Otwarty Dialog popełniła konkretne błędy, mówiło się tylko o wątpliwościach – przekonywał, zapewniając, że nie bagatelizuje sprawy. – Ale każdy medal ma dwie strony. Żyjemy w państwie prawa i we wspólnocie prawa, więc jeżeli są udowodnione naruszenia prawa, wtedy wyciąga się konsekwencje – argumentował. Wyraził przy tym zdziwienie, że polskie służby nie przedstawiły konkretnych dowodów przeciwko rosyjskiej aktywistce.Małgorzata Gosiewska (PiS) przekonywała, że tego typu sprawy „w żadnym kraju” nie są podawane do publicznej wiadomości. – Na tym polega praca służb, że nie wszystkie informacje można podać opinii publicznej – zwróciła uwagę. – Zastrzeżenia do Fundacji Otwarty Dialog w zakresie finansowania były jeszcze za rządów PO. Służby miały tę organizację na celowniku już dawno – podkreśliła.Poważna sprawaPaweł Kobyliński przyznał, że sprawa jest poważna. – Jeśli oparło się to o najwyższych dostojników państwowych, to coś jest na rzeczy. Natomiast ja bym tutaj nie ferował wyroków, zbyt nerwowe komentarze mogą zaszkodzić sprawie. Jeśli to będzie rozgrywane politycznie, przysłużymy się tym, którzy Polsce nie życzą najlepiej – ocenił. – Tę kwestię należy dogłębnie sprawdzić, bo chodzi przecież o bezpieczeństwo państwa polskiego. Mam nadzieję, że służby rzetelnie to sprawdzą – dodał. Wyraził również nadzieję, że sprawą zajmą się także członkowie sejmowej Komisji ds. Służb Specjalnych.– Trzeba zapobiegać działaniom, które szkodzą interesom Polski i takie działania Polska podjęła względem Kozłowskiej – zaznaczył Jarosław Porwich, który dowodził, że „oczywistą oczywistością” są związki szefowej fundacji z „rosyjskimi oligarchami, George’em Sorosem. – Działania polskich władz były adekwatne widocznie do tego, co Kozłowska robiła, a w mojej ocenie i na pewno w ocenie służb – o czym świadczą notatki ABW czy decyzje, które zostały względem niej podjęte – szkodziła w interesie państwa. – Niemcy podejmując decyzję o zaproszeniu tej pani grają na nosie Polsce i wykorzystują okazję, żeby walić w rząd polski i węgierski, gdyż te dwa rządy im w Unii Europejskiej nie odpowiadają.",,
"Politolog: Schetyna już zwątpił w sukces, „jedynki” KO to asekuracja jego pozycji","– Bardzo mało w otoczeniu Grzegorza Schetyny jest znacznych postaci. On kieruje się dobieraniem wykonawców, a nie partnerów dla niego. (…) Dobór „jedynek” jest podyktowany troską o pozycję samego Schetyny, a nie o sukces wyborczy. On walczy o status quo, o 25 proc., a nie o wygraną – powiedział w rozmowie z portalem tvp.info prof. Kazimierz Kik. Politolog komentował zatwierdzenie przez Radę Krajową PO „jedynek” Koalicji Obywatelskiej w nadchodzących wyborach.","– „Jedynki” mają charakter zdecydowanie taktyczny. Jest to gra Schetyny. Widać wyraźnie starania Schetyny o usytuowanie na miejscach biorących ludzi PO ze swego otoczenia; troskę o sytuację po wyborach, o to, by ludzie, którzy z ramienia PO znajdą się w Sejmie, stanowili jego drużynę – powiedział Kik. – Przy tym Schetyna nie ma za bardzo kim grać. Wszystkie te twarze są zgrane, nie ma tu jakichś nowych, obiecujących postaci, które mogłyby stanowić nadzieję dla opozycji. Także np. wystawieni kandydaci z Nowoczesnej to raczej ludzie „po przejściach” niż ludzie sukcesu – zauważył ekspert.Politolog odniósł się również do faktu wystawienia na czele listy bydgoskiej Tadeusza Zwiefki zamiast Krzysztofa Brejzy, co wielu komentujących odbiera jako usuwanie potencjalnego zagrożenia przez Schetynę. – Schetyna jest klasycznym wodzem. Różnica między nim a Kaczyńskim polega na tym, że ten drugi nie tylko dysponuje instrumentami organizacyjnymi, ale także instrumentami ideowymi, programowymi. Z kolei za Schetyną nie stoi żaden wielki pomysł programowy, nie mówiąc już o ideowych – powiedział prof. Kik. – „Jedynki” to asekuracja pozycji Schetyny. Lider PO teoretycznie nie może pozwolić sobie na wystawianie słabych postaci, ale Zwiefka taką słabą postacią jest. On niewiele znaczy zarówno w PO, jak i w życiu politycznym kraju. To wyłącznie próba zablokowania szefa sztabu wyborczego – dodał politolog. Kik dodał, że taki kształt list wyborczych sugeruje, iż nie ma żadnych przesłanek, by PO mogła w przewidywalnej przyszłości odzyskać inicjatywę polityczną. Zdaniem politologa Schetyna jest być może dobrym taktykiem politycznym, ale jednocześnie „żadnym strategiem”, bo „żeby odzyskać inicjatywę polityczną nie wystarczy tylko pobić przeciwnika, ale trzeba też mieć pomysł na to, co po zwycięstwie. Schetyna takiego planu nie ma”. Jak uważa Kik, plany lidera PO stanięcia na czele całej opozycji pokrzyżowały działania PSL, które dąży do wykreowania konkurencyjnej centrowej siły na opozycji. Zdaniem politologa, nadrzędną troską takiego rozłożenia „jedynek” KO jest zadbanie o pozycję Schetyny, a nie o zwycięstwo wyborcze. – On walczy o status quo, o 25 proc., a nie o wygraną – powiedział Kik. – Szeregi partii są dość liczne, ale nie ma tam liderów, są sami wykonawcy. U boku wodza nie ma miejsca na postaci politycznie istotne, czego dowodzi np. los Bogdana Zdrojewskiego. Dodajmy, że w czołówce PO mamy głównie ludzi przegranych, wręcz skażonych klęską. Oni nie są w stanie wykreować konstruktywnych projektów wyborczych, a jedynie koncepcje krytyki PiS – dodał.",,
Babcia uciekała przed policją po rabunku i rozjechała swojego wspólnika,"Babcia siódemki wnucząt wraz ze wspólnikami napadła na sklep. Świadkiem zdarzenia był policjant w cywilu, który wezwał kolegów. Podczas pościgu 54-latka rozjechała jednego z towarzyszy. Przed sądem w Houston w Teksasie rozpoczął się jej proces.","Do incydentu doszło we wtorek nad ranem w północnej części Houston. Diwannah Corstera Thomas napadła z trzema wspólnikami na supermarket Sunny’s Food Mart. Gdy mężczyźni okradali sklep, między innymi wynosili piwo i koszulki, 54-latka czekała na nich w ciężarówce.Rabusiom nie udała im się próba rozcięcia bankomatu, gdyż zostali dostrzeżeni przez policjanta po służbie, który wezwał wsparcie. Przestępcy zaczęli uciekać. Jeden z mężczyzn wyskoczył z pędzącej ciężarówki, którą kierowała Thomas, ale został zatrzymany przez policję.Drugi chciał pójść w jego ślady, ale skoczył tak niefortunnie, że dostał się pod koła ciężarówki i zginął na miejscu. Policjanci szybko zatrzymali ciężarówkę i aresztowali Thomas.",,
"„Choć jest to czas łez i cierpienia, nie możemy pozwolić, aby strach paraliżował nasze działania”","Premier Beata Szydło złożyła na ręce premiera Hiszpanii Mariano Rajoya kondolencje w związku z atakami terrorystycznymi w Barcelonie, Cambrils i Alcanar.","„W imieniu własnym i polskiego rządu składam na Pana ręce wyrazy najgłębszego współczucia dla rodzin i bliskich ofiar oraz osób, które odniosły obrażenia w wyniku ataków terrorystycznych w centrum Barcelony, Cambrils i Alcanar. Jestem głęboko poruszona doniesieniami o tych nieludzkich aktach terroru”  – napisała Beata Szydło do Mariano Rajoya.Szefowa polskiego rządu „zdecydowanie potępiła” tragiczne w skutkach zamachy. „Ufam, że sprawcy tych zbrodni zostaną należycie ukarani” – dodała.",,
Prezes PiS spotkał się z politykami partii. Rekonstrukcja rządu wśród tematów,Przygotowania do wyborów samorządowych oraz rekonstrukcja rządu to tematy poruszane podczas trwającego w siedzibie PiS spotkania prezesa Jarosława Kaczyńskiego z szefami okręgów partii i szefami wojewódzkich zespołów samorządowych – ujawniła osoba z kierownictwa partii. Spotkanie skończyło się w poniedziałek późnym wieczorem.,"W spotkaniu oprócz czołowych działaczy, między innymi wicemarszałków Sejmu Joachima Brudzińskiego i Ryszarda Terleckiego uczestniczyli także szefowie okręgów partii i szefowie wojewódzkich zespołów samorządowych.Jeden z polityków opuszczających siedzibę partii przy ul. Nowogrodzkiej w Warszawie poinformował, że najważniejszym tematem było przygotowywanie ugrupowania do startu w przyszłorocznych wyborach parlamentarnych. Podkreślił, że PiS przystąpi do nich „zwarty, silny i gotowy”.Osoba z kierownictwa partii wskazała również, że rozmowa dotyczyła spodziewanej w grudniu rekonstrukcji rządu.Dokonanie zmian w rządzie premier Beata Szydło zapowiedziała pod koniec października; nie podała kto ma z niego odejść, ani kim będą nowi ministrowie. Jak wówczas mówiła, decyzje w tej sprawie omawia z prezesem PiS. Rzecznik rządu Rafał Bochenek zapowiedział później, że rekonstrukcja Rady Ministrów będzie miała charakter strukturalny.",,
Tusk: nie ma prawnych możliwości blokowania decyzji szczytu UE,"Nie ma żadnych formalnych, prawnych możliwości blokowania decyzji, jakie podjęła w czwartek Rada Europejska – powiedział w piątek jej przewodniczący Donald Tusk, odnosząc się do odmowy poparcia wniosków ze szczytu UE przez premier Beatę Szydło.","– Traktuję te niektóre opinie czy sformułowania, które pojawiły się wczoraj w Warszawie, jako wyraz raczej negatywnej emocji niż rzeczywistego stosunku do sprawy. Myślę, że jak te emocje opadną, to znowu będą gotowi do normalnej współpracy – powiedział Tusk dziennikarzom w Brukseli po zakończeniu rozmów w gronie przywódców 27 krajów.  Wobec odmowy poparcia wniosków przez Polskę po zakończeniu czwartkowego szczytu UE, przyjęto „konkluzje przewodniczącego Rady Europejskiej” poparte przez 27 państw. Premier Szydło jeszcze przed zakończeniem szczytu mówiła dziennikarzom, że według niej nieprzyjęcie wniosków przez wszystkie państwa UE będzie oznaczać, że szczyt UE będzie nieważny. „Dziecinne podejście” Sam wybór szefa Rady Europejskiej nie wywołał tylu emocji na szczycie, co odmowa poparcia przez Polskę wniosków. Tusk nie chciał opowiadać o kulisach końcówki szczytu, podczas której, jak relacjonowali dyplomaci, doszło do ostrej wymiany zdań między szefową polskiego rządu a liderami kilku innych państw unijnych.  – Dyskusja pod koniec dnia była rzeczywiście ostra, ale m.in. dlatego się spotykamy w zamkniętym gronie, żeby nie powtarzać szczególnie takich mocnych opinii – powiedział szef Rady Europejskiej. Z nocnej relacji dyplomatów wynika, że kiedy Szydło powiedziała, iż nie poprze wniosków, skrytykował ją premier Belgii Charles Michel, który miał użyć słów „dziecinne podejście”, aby opisać powstałą sytuację. Premier broniła się, podkreślając, że odwołuje się do podstawowych zasad, które powinny obwiązywać w UE. Odpowiedział jej prezydent Francji Francois Hollande, który – według relacji dyplomatów – miał powiedzieć: wy macie zasady, my mamy fundusze strukturalne"".Szydło mówiła też, że Polska jest niesłuchana w UE, na co włączyła się kanclerz Niemiec Angela Merkel, która oświadczyła, że gdyby Polska nie była wysłuchiwana, to od 11 lat nie byłoby konkluzji ze szczytu. Miała również powiedzieć, żeby Szydło nie powtarzała tego samego w kółko i żeby polski rząd zaprzestał antyniemieckich ataków. Prace nad Deklaracją Rzymską Według Tuska w piątek atmosfera była dużo lepsza i spotkanie wyglądało już „zupełnie normalnie”. Wyraził przy tym nadzieję, „że wszyscy wrócą do takiej normalnej, pozytywnej współpracy”. – Dziś, gdy te emocję opadły, bo chyba rzeczywiście podejście wszystkich, łącznie z polską delegacją było dużo bardziej pozytywne, mogliśmy wszyscy zrozumieć, że także polski rząd będzie pozytywnie pracował nad Deklaracją Rzymską"" - mówił szef Rady Europejskiej. W stolicy Włoch pod koniec marca przywódcy 27 krajów UE mają przyjąć dokument o przyszłości wspólnoty po wyjściu z niej Wielkiej Brytanii. Piątkowe spotkanie w Brukseli było kolejnym etapem przygotowań do tego wydarzenia. Tusk kolejny raz deklarował, że zrobi wszystko, co w jego mocy, aby przedstawiciele władz w Warszawie czuli się dobrze w Brukseli, ale – jak zastrzegł – „karty w tej sprawie są po stronie polskiego rządu”. – Nikt nie ma tutaj intencji izolować Polski. Każdemu zależy, wszystkim bez wyjątku, a mnie oczywiście w pierwszym rzędzie, żeby polski rząd czuł się w Brukseli jak najlepiej, tak jak w domu, tak jak wszystkie inne delegacje – oświadczył przewodniczący Rady Europejskiej. Zapowiedział, że będzie w kontakcie z polskim rządem. Poinformował też, że zaproponował w piątek bezpośrednią współpracę pomiędzy szczytami w Brukseli. – Mam nadzieję, że moi polscy koledzy będą w stanie zaakceptować moją propozycję – powiedział Tusk.",,
Odwołany lot? Pasażerowie będą mieli rok na wystąpienie z roszczeniem,"Pasażerom, których lot się spóźnił, został odwołany lub tym, którzy nie zostali wpuszczeni na pokład, ma wystarczyć rok na wystąpienie z roszczeniami majątkowymi przeciwko przewoźnikom – informuje „Rzeczpospolita”. Wiceminister infrastruktury Jerzy Szmit, odpowiedzialny za prace nad projektem zmian w prawie lotniczym uważa, że to dostatecznie długo.","Obecnie okres przedawnienia zależy od tego, czy pasażerowie chcą walczyć o odszkodowanie przed sądem, czy też wybiorą postępowanie przed prezesem Urzędu Lotnictwa Cywilnego – przypomina dziennik. Jeśli pasażerowie zdecydują się na drogę sądową, mają rok na zgłoszenie się po odszkodowanie.Ponieważ przepisy były w tym zakresie niejasne, przesądził o tym Sąd Najwyższy. Jeśli z kolei zdecydują się na skargę do prezesa ULC, mogą ją złożyć w każdym czasie. – Mogą to zrobić po roku od opóźnionego lotu i po ośmiu latach – tłumaczy Eryk Bodgas, adwokat zajmujący się sprawami pasażerów.Zmieni się też cała procedura dochodzenia roszczeń. – Teraz wybór drogi cywilnej nie wyklucza możliwości złożenia skargi do prezesa ULC – wskazuje Karina Lisowska, rzecznik prasowy Urzędu.",,
Blisko trzydziestu aktywistów uprowadzonych. Jeździli po kraju i apelowali o pokój,"27 aktywistów działających na rzecz pokoju porwali talibscy rebelianci w prowincji Farah na zachodzie Afganistanu – poinformowały w środę lokalne władze. Od zeszłego roku działacze podróżowali do różnych części kraju, często przez obszary kontrolowane przez talibów. Bojownicy oskarżali działaczy m.in. o to, że są finansowani przez rząd w Kabulu, czemu ci zaprzeczają.","Jak przekazał zastępca gubernatora Farah, Masud Bachtawar, działacze podróżowali sześcioma samochodami z sąsiedniego Heratu, kiedy we wtorek wieczorem ich konwój został zatrzymany przez talibów na głównej drodze i zabrany w nieznane miejsce.  Członek grupy aktywistów Bismillah Watandost powiedział, że jego koledzy zaplanowali podróż do różnych części prowincji Farah, aby wzywać do pokoju i zawieszenia broni między talibami i afgańskimi siłami rządowymi.  Grupa Ludowy Ruch na rzecz Pokoju, została utworzona, aby zaprotestować przeciwko gwałtownym atakom po wybuchu w 2018 roku samochodu pułapki na stadionie sportowym w południowej prowincji Helmand; w ataku zginęło 17 cywilów, a 50 zostało rannych.",,
Prezydent: Pogłębiamy polsko-litewską współpracę w ramach NATO,"– Cieszę się, że kooperacja wojskowa pomiędzy Polską a Litwą w ramach Sojuszu Północnoatlantyckiego się pogłębia – powiedział prezydent Andrzej Duda w czwartek po spotkaniu z prezydent Litwy Dalią Grybauskaite.","Chwilę wcześniej w obecności obojga prezydentów ministrowie obrony Polski i Litwy Mariusz Błaszczak i Raimundas Karoblis podpisali porozumienie o ustanowieniu bezpiecznej łączności do wymiany informacji radiolokacyjnych oraz dokumenty związane z dowództwem Wielonarodowej Dywizji Północny Wschód w Elblągu.Szefowie resortów obrony podpisali porozumienie techniczne w sprawie ustanowienia bezpiecznego połączenia umożliwiającego wymianę informacji radiolokacyjnych między siłami zbrojnymi obu państw oraz list intencyjny w sprawie afiliacji litewskiej brygady zmechanizowanej Geleżinis Vilkas (Żelazny Wilk) i polskiej 15. Brygady Zmechanizowanej w czasie pokoju do dowództwa Wielonarodowej Dywizji Północny-Wschód.Dywizja ma koordynować działania batalionowych grup bojowych NATO działających w ramach inicjatywy eFP na północno-wschodniej flance sojuszu. W skład 15. Giżyckiej Brygady Zmechanizowanej wchodzi wielonarodowa batalionowa grupa bojowa NATO złożona z żołnierzy z USA, Rumunii, Wielkiej Brytanii i Chorwacji, jedna z czterech rozmieszczonych w 2017 r. w ramach wzmocnienia wschodniej flanki NATO. „Cieszę się, że kooperacja wojskowa między Polską a Litwą w ramach NATO się pogłębia” – Bardzo się cieszę, że został podpisany list intencyjny, który wprowadza de facto polską 15. Brygadę Zmechanizowaną, litewską Brygadę Piechoty Zmechanizowanej „Żelazny Wilk” do Wielonarodowej Dywizji Północny-Wschód w Elblągu. Cieszę się, że ta kooperacja wojskowa pomiędzy Polską a Litwą w ramach Sojuszu Północnoatlantyckiego się pogłębia – powiedział prezydent Duda na wspólnej z prezydent Litwy konferencji prasowej w Warszawie.Jak dodał, „to jest pokazanie po pierwsze naszej aktywności w ramach Sojuszu Północnoatlantyckiego; po drugie jest to pokazanie naszym sojusznikom, a także naszym oponentom, że jesteśmy razem, że potrafimy działać wspólnie, i że wspólnie to bezpieczeństwo pogłębiamy”.Andrzej Duda zapowiedział, że razem z prezydentem Ukrainy Petrem Poroszenką będzie wizytował polsko-litewsko-ukraińską brygadę w Lublinie. Ocenił, że „wydarzeń dążących do bezpieczeństwa” regionu będzie w najbliższym czasie kilka.– Bardzo dziękuję panu ministrowi Błaszczakowi oraz ministrowi obrony republiki litewskiej za tę bardzo dobrą współpracę i za to, że to porozumienie o współpracy wojskowej w dziedzinie wymiany informacji, jak i i ten list intencyjny mogły być dzisiaj tutaj w naszej obecności podpisane – powiedział Andrzej Duda. Prezydent: Współpraca Polski i Litwy przebiega dobrze i się intensyfikuje – Współpraca między Polską a Litwą przebiega dobrze i się intensyfikuje; wspólne projekty wzmacniają nasze relacje w znaczeniu międzyludzkim, bezpieczeństwa oraz współpracy energetycznej – powiedział  prezydent Duda.Prezydent zwrócił uwagę podczas wspólnej konferencji prasowej z prezydent Litwy, że w 2019 r. przypada wiele ważnych dla Polski i Litwy rocznic. – To ważny rok; z jednej strony 450 rocznica Unii Lubelskiej, ale z drugiej strony mamy 15 rocznicę wstąpienia Litwy do NATO, 20 rocznicę wstąpienia Polski do NATO – zauważył.– Cieszę się, że współpraca między Polską a Litwą w takim symbolicznym okresie przebiega tak dobrze i się intensyfikuje – oświadczył Andrzej Duda. Prezydent wymienił też niektóre projekty realizowane przez oba kraje, takie jak Via Baltica, Rail Baltica czy Via Carpatia.Zaznaczył, że inwestycje te mają nie tylko znaczenie dla relacji polsko-litewskich, ale też przyczyniają się do pogłębiania współpracy w regionie Trójmorza. – Wzmacniają także nasze relacje w znaczenie między społecznym, międzyludzkim, ale też w zakresie bezpieczeństwa i w tym kontekście mówiliśmy także o współpracy energetycznej, (...) o synchronizacji systemów w zakresie energii elektrycznej – dodał prezydent. „Polska i Litwa zdecydowanie przeciwne Nord Stream 2” – Jesteśmy zdecydowanie przeciwni projektowi gazociągu Nord Stream 2; uważamy, że pogorszy sytuację bezpieczeństwa energetycznego nie tylko naszej części Europy, ale w ogóle UE – powiedział prezydent Duda. Na konferencji prasowej Duda podkreślił, że Polska i Litwa starają się odpowiadać na stan zagrożenia w naszej części Europy m.in. poprzez współpracę energetyczną.– Z panią prezydent mamy jednoznaczne stanowisko jeżeli chodzi o budowę gazociągu Nord Stream 2 –  jesteśmy zdecydowanie tej inwestycji przeciwni. Uważamy, że pogorszy ona sytuację bezpieczeństwa energetycznego w zakresie bezpieczeństwa gazowego nie tylko Polski i Litwy, nie tylko w naszej części Europy, ale że w ogóle w UE to pogorszy sytuację bezpieczeństwa gazowego, że jest to ewidentne, bardzo silne uzależnienie się od jednego dostawcy – oświadczył prezydent. Jak ocenił, jest to „trend, który powinien zostać przerwany i którego absolutnie w UE nie wolno kontynuować”. Duda powiedział, że w rozmowie z prezydent Litwy wyraził również satysfakcję z obecności na Litwie spółki Orlen i jej udziału w zapewnianiu „bezpieczeństwa jeżeli chodzi o paliwo na Litwie”. – Mam nadzieję, że Orlen będzie tam dobrze funkcjonował i że będzie to bezpieczeństwo Litwy także i w tym zakresie wzmacniał, ciesząc się w swojej działalności przychylnością władz litewskich – dodał. „Rosja pogłębia stan zagrożenia w naszej części Europy“  – Rosja w ostatnich latach przejawia tendencje imperialne i pogłębia stan zagrożenia w naszej części Europy; obserwujemy to z niepokojem, ale staramy się też na to odpowiadać poprzez współpracę militarną, w zakresie bezpieczeństwa, czy współpracę energetyczną – podkreślił prezydent Andrzej Duda. Duda przekazał, że podczas spotkania z prezydent Litwy Dalii Grybauskaite, wyraził satysfakcję, że polscy piloci strzegą w tej chwili litewskiego nieba w ramach kolejnej edycji Baltic Air Policing. – To jest dla mnie radość, że nasza obecność pogłębiająca bezpieczeństwo Litwy jest na tym litewskim niebie widoczna – dodał prezydent. Innym tematem rozmów była - jak poinformował - sytuacja na Ukrainie. – Nasze stanowiska są w tym zakresie jednoznacznie. Uważamy, że nie ma innej drogi – okupacja Krymu, jak i okręgów Ługańskiego, Donieckiego musi zostać zakończona. Rosja musi się stamtąd wycofać – oświadczył Andrzej Duda. – Obserwujemy przebieg kampanii wyborczej na Ukrainie, zobaczymy jakie będą rozstrzygnięcia, to decyzja narodu ukraińskiego, to decyzja tamtejszych wyborców – mówił prezydent. Prezydenci Polski i Litwy poruszyli także temat relacji z Białorusią. – Mamy te same z panią prezydent niepokoje co do tego, na ile będzie się utrzymywała, czy pogłębiała suwerenność Białorusi, jeżeli chodzi o jej wschodniego sąsiada, który – niestety – ostatnimi laty przejawia wyraźne tendencje imperialne. I tak naprawdę pogłębia stan swoistego zagrożenia w naszej części Europy, co obserwujemy z niepokojem, ale na co staramy się też odpowiadać chociażby poprzez współpracę militarną, w zakresie bezpieczeństwa, czy współpracę energetyczną – mówił Duda. „Mam nadzieję, że pisownia polskich nazwisk i polskich nazw ulic na Litwie będzie możliwa” – W rozmowie z prezydent Litwy Dalią Grybauskaite wyraziłem nadzieję, że pisownia nazwisk w wersji oryginalnej, polskiej oraz pisownia polskich nazw ulic będzie możliwa, że to zostanie ustawowo na Litwie dopuszczone – powiedział prezydent Duda.– Poprosiłem panią prezydent i wyraziłem nadzieję, że pisownia nazwisk w wersji oryginalnej, polskiej oraz pisownia polskich nazw ulic będzie możliwa, że to zostanie ustawowo na Litwie dopuszczone. Są projekty odpowiednich ustaw, mam nadzieję, że zostanie uchwalona taka, która tę współpracę jeśli chodzi o mniejszość polską obywateli litewskich poprawi i na to bardzo liczymy – powiedział prezydent po spotkaniu z Dalią Grybauskaite.Podkreślił jednocześnie, że współpraca polsko-litewska w ostatnim okresie „jest świetna” i te relacje są dobre. – Mam nadzieję, że będziemy je mogli pogłębiać – dodał Andrzej Duda. Grybauskaite: Polskę i Litwę łączy wiele projektów – Polskę i Litwę łączy bardzo wiele projektów, w tym nasze stanowiska dotyczące budowy Nord Stream 2; obie strony uważają, że jest to projekt polityczny, a nie gospodarczy, który przynosi szkodę Europie – powiedziała w czwartek w Warszawie prezydent Litwy Dalia Grybauskaite.Prezydent Litwy na wspólnej konferencji prasowej z prezydentem Andrzejem Dudą podkreśliła, iż bardzo się cieszy, że przybyła z wizytą do Polski. – To wieńczy nasze wysiłki skierowane na umacniania bezpieczeństwa regionalnego, to wieńczy nasze wysiłki na rzecz rozwijania współpracy wojskowej, a także na rzecz realizacji projektów gospodarczych i współpracy gospodarczej – podkreśliła Grybauskaite.Jak zaznaczyła, współpraca wojskowa Polski i Litwy osiągnęła bardzo wysoki poziom. – Jest rzeczą jasną, że sami powinniśmy umacniać swoje bezpieczeństwo, dlatego dzisiaj podpisaliśmy bardzo ważne porozumienie zapewniające wspólną politykę w zakresie bezpieczeństwa – zaznaczyła.Prezydent dodała, iż cieszy się, iż rozwija się też handel Litwy z Polską. – Polska stała się trzecim co do wielkości partnerem handlowym dla Litwy w Europie – podkreśliła Grybauskaite. Zwróciła też uwagę, że oba kraje łączy bardzo wiele projektów. – W tym nasze stanowiska dotyczące Nord Stream 2 są całkowicie zbieżne. Obie strony uważają, że jest to projekt polityczny, a nie gospodarczy, który przynosi szkodę Europie – podkreśliła prezydent Litwy. Grybauskaite: Nasza przyszłość jest tak silna, jak silny jest nasz sojusz – Wierzę w naszą przyszłość i polsko-litewskie relacje. Nieważne, jakie są trudności; nasza przyszłość jest tak silna, jak silny jest nasz sojusz – powiedziała Dalia Grybauskaite. – To, że jesteśmy razem, umacnia nas – dodała. Jak podkreśliła, „dzień dzisiejszy pokazuje, że rozumiemy wyzwania, jesteśmy odpowiedzialni i inwestujemy w swoją przyszłość”.Zaznaczyła, że dokumenty, które w czwartek podpisali ministrowie obrony narodowej Polski i Litwy dotyczące współpracy wojskowej są ważne dla obu naszych krajów. – Jesteśmy razem tak, jak byliśmy 450 lat temu w Lublinie (...). Kiedy jesteśmy razem, jesteśmy silni – powiedziała Grybauskaite nawiązując do podpisanej w 1569 roku Unii Lubelskiej.",,
Szwajcarski dziennik o wyborach w Polsce: to triumf PiS,"Komentując wyniki wyborów w Polsce Szwajcarski dziennik „Neue Zuercher Zeitung”, podkreśla wagę mandatu społecznego, jaki dostał PiS. Wobec rekordowej frekwencji sukces jest jeszcze ważniejszy – ocenia. Zastrzega jednak, że UE nie może ignorować łamania podstawowych wartości, gdyby do tego doszło.","„Partia rządząca PiS nie tylko wygrała wybory parlamentarne w niedzielę. Odniosła w nich triumf. Narodowi konserwatyści dostali jeszcze więcej głosów niż w 2015 r. Znacznie też zwiększyli dystans do największej partii opozycyjnej, Platformy Obywatelskiej i przez kolejne cztery lata mogą rządzić sami” - podsumowuje „NZZ”.Gazeta przypomina, że od czasu demokratycznego przełomu w Polsce żadna partia nie zdobyła tylu głosów. Komentując słowa szefa PiS Jarosława Kaczyńskiego, który powiedział, że jest jeszcze wiele do zrobienia, dziennik uznaje, że „dalsze prezenty pieniężne dla ludności są prawie niemożliwe. Zwłaszcza, że sytuacja gospodarcza się pogarsza”.Według szwajcarskiego dziennika rząd skupi się teraz na repolonizacji mediów oraz „dokończeniu reformy sądownictwa, która już doprowadziła do dramatycznego osłabienia praworządności”. „Ale dla UE jest to problem. Nowa Komisja Europejska chce odprężenia w stosunkach z Polską i Węgrami. Jednak jeśli zaistnieje zagrożenie dla podstawowych wartości europejskich, takich jak praworządność i wolność mediów, Bruksela nie może chodzić na kompromisy” - stwierdza dziennik z Zurychu.",,
Jaki: Nie chcemy stanowiska wicepremiera dla Ziobry,"Zaprzeczam. Solidarna Polska nie chce stanowiska wicepremiera dla Zbigniewa Ziobry. Dla nas najważniejsze jest to, jaki będzie plan rządzenia na cztery lata dla Polski – powiedział  europoseł Patryk Jaki.","Patryk Jaki w TVN24 odniósł się do medialnych doniesień, jakoby Solidarna Polska – która wprowadziła do Sejmu 18 posłów w ramach Zjednoczonej Prawicy – naciskała, by wicepremierem został Zbigniew Ziobro. Polityk stanowczo zaprzeczył takim informacjom.– O personaliach w ogóle nie rozmawiamy. Dla nas najważniejsze jest to, jaka będzie Polska w przyszłości. Chcemy rozmawiać o tym, jak reformować państwo. Będziemy próbowali znaleźć język z opozycją, która powinna podjąć refleksję – przejść z opozycji totalnej na opozycję – mówił Jaki. W opinii europosła „w Polsce dzieje się proces przekształcania społeczeństwa z biało-czerwonego na tęczowe”. Jak dodał,  ideologia LGBT jest „wroga”. – Z naszego horyzontu ucieka najważniejszy proces, który dzieje się w Polsce (…) Trwa proces wrogiej socjalizacji społeczeństwa, który polega na tym, że podstawy większości kształtuje się z wolnościowo-konserwatywnego na lewicowy. W Polsce postawy społeczeństwa kształtują lewicowe media, lewicowe uniwersytety – ocenił.",,
Schetyna: PiS stanęło twarzą do Putina,„Zgoda na upadek praworządności w Polsce może być początkiem końca UE” – mówi w wywiadzie udzielonym „Rzeczpospolitej” szef PO Grzegorz Schetyna.,"Na pytanie „Rzeczpospolitej”, czy jest szansa na kompromis między rządem a KE w kontekście dzisiejszego przyjazdu do Polski Fransa Timmermansa na spotkanie z premierem Mateuszem Morawieckim, przewodniczący PO Grzegorz Schetyna powiedział, że kompromisu nie będzie. „Jestem oczywiście za tym, by rozmawiać i go szukać, ale stanowiska Komisji Europejskiej i rządu PiS są zbyt odległe. Komisja twardo stoi na straży praworządności i niezawisłości sądów. Partia Kaczyńskiego zabrnęła za daleko w niszczeniu państwa prawa, by teraz się wycofać. Nie ma nawet światełka w tunelu” – powiedział Schetyna. „Współczesną wersją targowicy jest PiS. To oni przecież walczą z konstytucją, wolnością i europejskością Polski. Realizują politykę, która służy Wschodowi, służy Rosji Putina. Ten, kto odwraca się tyłem do Europy - a to PiS robi w relacjach nie tylko z KE, Parlamentem Europejskim, ale i całą Unią Europejską - stoi twarzą do Putina” – powiedział Schetyna, pytany o słowa Antoniego Macierewicza o liście byłych premierów i prezydentów RP do szefa Komisji Europejskiej, w którym piszą, że ustawa o Sądzie Najwyższym łamie zapisy polskiej konstytucji. „Ten list jest zdradą narodową, to jest takie samo działanie jak to, które przed kilkuset laty było udziałem targowiczan” – powiedział w Radiu Maryja i TV Trwam Antoni Macierewicz.",,
Prezes PSL odrzuca ofertę Schetyny. „Do wyborów dwa bloki – lewica i umiarkowane centrum”,Do wyborów parlamentarnych proponujemy dwa bloki – lewicę i umiarkowane centrum; jeden blok nie jest w stanie pokonać obecnie rządzących – mówił na wstępie sobotniego posiedzenia Rady Naczelnej PSL prezes partii Władysław Kosiniak-Kamysz.,"Nie wyobrażam sobie, żebyśmy do parlamentu polskiego mogli wspólnie startować z jednej listy wyborczej z lewicą – powiedział w sobotę szef PSL Władysław Kosiniak-Kamysz. – Dziś bardzo wiele osób w Polsce czeka na naszą decyzję, nie będziemy się targować o miejsca, o listy, bo z Polską i o przyszłość Polski się nie targuje, o Polskę i o przyszłość Polski się dba – mówił. Jak podkreślał, PSL jest formacją „zakorzenioną w kulturze, tradycji, wartościach demokratycznych, chrześcijańskich, wartościach solidaryzmu społecznego i zasadzie pomocniczości”. – Wierni tej tradycji i wierni tym ideałom przez ostatni miesiąc prowadziliśmy konsultacje z naszymi sympatykami, członkami, żeby wybrać drogę najlepszą dla Stronnictwa, ale drogę dającą nadzieję na lepszą Polskę – wskazał. – Wyciągnęliśmy wnioski z wyborów europejskich. Wspólnota celu, jakim był wygranie wyborów, nie wystarczyła, żeby osiągnąć sukces. Musi być wspólnota wartości i wspólnota programu. My mamy swój określony program i mamy swoje wartości i zapraszamy wszystkich tych do współpracy, którzy te wartości podzielają – mówił. Dwa opozycyjne blokiJak podkreślił, jeden blok opozycji nie jest w stanie pokonać rządzących. – Mówimy to w interesie, a nie przeciwko opozycji. Tylko dwa bloki, określone programowo, ideowo, mają szansę na zatrzymanie samodzielnych rządów jednej partii – podkreślał. – Po dyskusji, ale także po analizach politologicznych (...) proponujemy zbudowanie dwóch bloków dla opozycji: bloku lewicowego i bloku umiarkowanego centrum. My z naturalnych przyczyn umiejscawiamy się w umiarkowanym centrum i to centrum dla Polaków będziemy budować – powiedział.– Szanujemy poglądy partii Razem, Wiosny, Sojuszu Lewicy Demokratycznej, ich liderów, ich członków. Podchodzimy do nich z szacunkiem i to nas różni od radykałów z prawej strony, ale ja nie wyobrażam sobie, żebyśmy do parlamentu polskiego mogli wspólnie startować z jednej listy wyborczej z lewicą – powiedział. – To nie jest rozwiązanie, które przynosi sukces, bo odcina skrzydło. Nie wyobrażam sobie koalicji zjednoczonej opozycji od Wiosny do PSL; nie wyobrażam sobie koalicji, która po prostu łamie skrzydła i traci swoich wyborców. To jest niedobre zarówno dla nas, ale również dla wyborców Wiosny czy SLD – dodał. Szef PSL ocenił, że blok lewicowy „ma szansę na dobry wynik, ale musi być oparty o idee, o wspólnotę poglądów”. – My zapraszamy wszystkich do budowy Koalicji Polskiej, budowy umiarkowanego centrum – oświadczył.",,
Sędzia ustawiała wyroki. Została usunięta z zawodu,"Sędzia Magdalena Płonka z Sądu Rejonowego w Gdańsku została skazana przez Sąd Najwyższy na usunięcie z zawodu – donosi „Gazeta Polska Codziennie”. Sędzia była już skazana za ustawianie z bliskim sobie adwokatem wyroków, przez co gangsterzy wychodzili na wolność. Wyrok zakończył trwający 13 lat proces dyscyplinarny.","W zeszłym roku sąd dyscyplinarny I instancji orzekł wobec sędzi Płonki usunięcie z zawodu. Odwołała się twierdząc, że naruszono jej prawo do obrony.– Sąd dyscyplinarny I instancji słusznie uznał za adekwatną karę złożenia z urzędu. Zasadnie wskazywał, że czyny dokonane przez Magdalenę Płonkę dyskwalifikowały ją jako pełniącą urząd sędziowski – uzasadniał wyrok sędzia Sądu Najwyższego Bohdan Bieniek.– Sędzia skazany za przestępstwa przeciwko wymiarowi sprawiedliwości nie może nadal sprawować urzędu – dodał w sentencji wyroku. Skutkiem tego sędzia straci przywileje, w tym świadczenie emerytalne, przysługujące sędziom w stanie spoczynku.",,
Rosja: atak na Syrię „nie zostanie pozostawiony bez konsekwencji”,"Rosyjski MSZ potępia amerykańsko-brytyjsko-francuski atak z powietrza na cele w Syrii. „Syryjska stolica została zaatakowana właśnie w chwili, gdy państwo to otrzymało szansę na pokojowa przyszłość” – napisano w oświadczeniu rosyjskiego resortu spraw zagranicznych. Rosja wezwała do zwołania Zgromadzenia Ogólnego ONZ.","Stany Zjednoczone, Wielka Brytania i Francja dokonały nad ranem uderzenia rakietowego na określone cele w Syrii. To zapowiadany przez amerykańskiego przywódcę odwet za masakrę ludności cywilnej z użyciem chloru w Dumie we Wschodniej Ghucie.Rosyjski ambasador w Stanach Zjednoczonych Anatolij Antonov oświadczył, że Rosja ostrzega, iż atak na Syrię „nie zostanie pozostawiony bez konsekwencji”. Anatolij Antonov powiedział, że oskarżenia pod adresem rosyjskiego prezydenta Władimira Putina są „niedopuszczalne i nie do zaakceptowania”. Podkreślił, że Stany Zjednoczone nie mają prawa obarczać winą lub odpowiedzialnością innych państw. Rosja wzywa do zwołania Zgromadzenia Ogólnego ONZRosja wezwała do zwołania Zgromadzenia Ogólnego ONZ. Chodzi o ocenę działalności USA i sojuszników – oświadczył wiceprzewodniczący Dumy Państwowej, izby niższej rosyjskiego parlamentu Jurij Szwytkin. Szwytkin krytycznie ocenił operację wojskową USA, Wielkiej Brytanii i Francji. - Oni próbują rzucić Rosję na kolana – cytuje wypowiedź Jurija Szwytkina agencja Ria Novosti. Stany Zjednoczone i inne państwa NATO wielokrotnie ostrzegały Rosję, aby nie wspierała syryjskiego dyktatora, który ma na rękach krew własnych obywateli. Działające w Londynie Syryjskie Obserwatorium Praw Człowieka podało, że w ciągu ostatnich tygodni syryjskie wojska rządowe, wspierane przez rosyjskie lotnictwo zabiły we Wschodniej Gucie około 2 tys. osób, z których większość to cywile. W ataku chemicznym w Dumie życie straciło ponad 50 osób.Wojna w Syrii trwa od 7 lat. Międzynarodowe organizacje szacują, że zginęło w niej blisko 400 tys. osób, a 11 mln uciekło z kraju szukając schronienia na całym świecie.",,
Wałęsa ostrzega przed „krwawą wojną domową”. „Mam gdzieś patriotyzm”,"– Ja się wszystkiego spodziewałem. Dzisiejszy stan moralno-polityczno-patriotyczny w Polsce jest taki jaki jest i trudno się dziwić. Trudno się dziwić ludziom ze wsi czy małych miasteczek, że tak głosują, kiedy dostają informację, że szef zwycięskiej armii, szef „Solidarności” Lech Wałęsa to agent – mówi w wywiadzie dla „Gazety Wyborczej” były prezydent Lech Wałęsa, komentując wyniki wyborów do Parlamentu Europejskiego.","W ocenie Wałęsy „ludzie ze wsi i małych miast są utrudzeni i nie mają czasu na sprawdzanie informacji”, czy były prezydent faktycznie współpracował ze służbami bezpieczeństwa.– Jaki więc wniosek wyciągają? Brać co dają, a reszta mnie nie obchodzi – bo nie ma patriotyzmu, nie ma przywództwa, nie ma Kościoła – stwierdził. – Masowe i pojedyncze myślenie jest takie – tu nikomu nie można wierzyć – agenci i zboczeńcy. No więc co? Biorę ile się da! A mam gdzieś patriotyzm i inne sprawy. To zachowanie właściwe na moment, w którym się znaleźliśmy – dodał Wałęsa. Pytany o to, co zrobiła źle Koalicja Europejska – która przegrała wybory z PiS – i jakich udzieliłby im porad Wałęsa mówił, że „jak są w rozsypce to dostaną w dziób jeszcze raz, drugi i trzeci” i może wówczas się „zmobilizują”.",,
Banki zaostrzają kryteria przyznawania kredytów,"Banki w III kwartale 2019 r. zaostrzyły kryteria przyznawania kredytów, zarówno dla firm, jak i mieszkaniowych oraz konsumpcyjnych dla gospodarstw domowych – wynika z opublikowanego właśnieprzez NBP kwartalnego raportu „Sytuacja na rynku kredytowym”.","W ramach raportu na początku października 2019 r. NBP przeprowadził ankietę wśród 24 banków. Najczęściej sygnalizowały one zaostrzenie kryteriów przyznawania, jak i niektórych warunków udzielania kredytów dla małych i średnich przedsiębiorstw (MŚP), przy praktycznie niezmienionej polityce kredytowej względem dużych przedsiębiorstw i przy braku istotnych zmian po stronie popytu na kredyt. Nieznacznie zwiększyły też marżę kredytową i wymagane zabezpieczenie kredytów. Te banki, które zaostrzyły politykę kredytową, uzasadniały to możliwością pogorszenia się bieżącej lub oczekiwanej sytuacji: banku, największych kredytobiorców lub całej gospodarki oraz podniesieniem się ryzyka w danej branży i wzrostem udziału kredytów zagrożonych. Na IV kwartał 2019 r. przewiduje się kontynuację zaostrzania polityki kredytowej dla MŚP i brak istotnych zmian popytu. W obszarze kredytów mieszkaniowych – przy wzroście popytu na nie – doszło do zaostrzenia kryteriów, przy braku istotnych zmian warunków udzielania kredytów. W opinii ankietowanych instytucji do wzrostu popytu przyczyniły się głównie prognozy co do sytuacji na rynku mieszkaniowym, poprawa sytuacji ekonomicznej gospodarstw domowych i czynniki nieobjęte ankietą, m.in. poprawa sytuacji makroekonomicznej kraju. Z ankiety wynika, że w IV kwartale 2019 r. oczekiwane jest dalsze zaostrzenie polityki kredytowej i spadek popytu. NBP zauważa jednak, że przewidywania banków odnośnie kształtowania się popytu na kredyty mieszkaniowe charakteryzują się stosunkowo niską trafnością. W wyrażonej w ankiecie opinii banków do zaostrzenia polityki w segmencie kredytów konsumpcyjnych przyczyniły się wzrost udziału kredytów zagrożonych w portfelu tych kredytów, wzrost ryzyka związanego z przewidywaną sytuacją gospodarczą. W pojedynczych przypadkach mowa także o większym popycie na kredyty konsumpcyjne, wzroście ryzyka związanego z realizacją wymaganych zabezpieczeń oraz pogorszeniu się bieżącej i przewidywanej sytuacji kapitałowej banku. Jak podkreślił NBP, żaden bank nie wskazał czynników, które skłaniałyby go do łagodzenia polityki kredytowej. Popyt na kredyty konsumpcyjne nieznacznie wzrósł. Na IV kwartał 2019 r. banki przewidują istotne zaostrzenie polityki kredytowej oraz dalszy, choć nieznaczny, wzrost popytu na kredyty konsumpcyjne. NBP przypomniał, że kryteria udzielania kredytów są w raporcie rozumiane jako ustalone przez bank minimalne standardy zdolności kredytowej, jakie musi spełnić kredytobiorca, aby uzyskać kredyt. Natomiast warunki udzielania kredytów są to cechy umowy kredytu uzgadniane przez bank i kredytobiorcę, w tym marża odsetkowa, pozaodsetkowe koszty kredytu, maksymalna kwota kredytu, wymagane zabezpieczenia i maksymalny okres kredytowania.",,
„Za ostre”. Poseł SLD przeciwko słowom JPII o „podporządkowaniu” Polski przez ZSRR,"„Zwycięska Armia Czerwona przyniosła Polsce nie tylko wyzwolenie od hitlerowskiej okupacji, ale także nowe zniewolenie. […] Nowi panujący uczynili wszystko, ażeby ujarzmić naród, podporządkować go sobie pod względem politycznym i ideologicznym” – tak mówił w 1997 r. w Poznaniu podczas spotkania z młodzieżą Jan Paweł II. Cytat papieża komentowali goście programu „Strefa starcia” w TVP Info.","Do cytatu papieża odniósł się Tomasz Trela (SLD). Jak zaznaczył, „to co było po 1945 roku nie było dobre, to nie było pełne wyzwolenie kraju”, ale według niego „niektóre słowa papieża były zbyt ostre”, szczególnie stwierdzenie o podporządkowaniu Polski. Jak mówił gość TVP Info, „zastanawiałby się czy to tak do końca było”. – Mówić o Polsce powojennej, że to nie była Polska idealna, kiedy na Rakowieckiej mordowano ludzi, bohaterów, to jest to w obliczu stalinowskiego terroru haniebne – powiedział Jakub Augustyn Maciejewski, publicysta tygodnika „Sieci”, odnoszą się do wypowiedzi działacza SLD.Maciejewski zwrócił uwagę na fakt, że „kiedy ktoś na Zachodzie nawołuje, choćby żartobliwie albo ironicznie do nazistowskich wątków, „to jest na ten totalitaryzm stanowcze potępienie”. Publicysta zwrócił uwagę, że totalitaryzm sowiecki i niemiecki nie są tak samo stanowczo potępiane, „szczególnie w Polsce, która była komunizmu totalną ofiarą”. – Jestem przerażony pana ekscytacją. Żeby się panu nic nie stało, naprawdę – zwrócił się do publicysty polityk SLD. – Wiele zbrodni wydarzyło się z powodu komunizmu i kiedy żartuje się z tego, rozmiękcza odpowiedzialność komunistów, to wielu Polaków to może emocjonować. Ja w ich imieniu mówię – odpowiedział Maciejewski.",,
„Fajerwerków nie było”. Politycy komentują debatę,"– Debata jest wtedy, kiedy kontrkandydaci ścierają się ze sobą, a nie wygłaszają oświadczenia – powiedział w programie „Woronicza 17” Paweł Bejda (PSL), komentując prawyborcze starcie kandydatów PO na prezydenta.    Dariusz Joński (KO)  przyznał, że „fajerwerków nie było”,   a Jarosław Sellin (PiS) wskazywał na bezideowość Platformy Obywatelskiej.","W partyjnych prawyborach, które mają 14 grudnia wyłonić kandydata PO na prezydenta, uczestniczą wicemarszałek Sejmu Małgorzata Kidawa-Błońska i prezydent Poznania Jacek Jaśkowiak. W sobotę spotkali się na prawyborczej debacie. Prezentowali poglądy m.in. na tematy związane z polityką zagraniczną, zdrowiem, gospodarką i ekologią.„Wygłaszanie oświadczeń”– To była debata związana raczej z wygłaszaniem oświadczeń poszczególnych kandydatów  – ocenił Paweł Sałek z Kancelarii Prezydenta RP.               Dariusz Joński (Koalicja Obywatelska)  przyznał, że „fajerwerków nie było, ale może i dobrze”. – Polska jest podzielona; w moim przekonaniu potrzebuje takiego prezydenta, który będzie potrafił zasypać te podziały – podkreślił. – Platforma Obywatelska ma prawo wyłonić spośród siebie najlepszego kandydata. Natomiast jeżeli mówimy o jakiejkolwiek debacie, to według mojej oceny debata jest wtedy, kiedy kontrkandydaci ścierają się ze sobą, a nie wygłaszają oświadczenia – mówił Paweł Bejda (PSL).              Również Wanda Nowicka (Klub Parlamentarny Lewica, Wiosna) oceniła, że „debata była troszkę nudnawa, tam nie było żadnego starcia”. – Ale nie odnosząc się do tego, co konkretnie kandydaci mówili i co mi się podobało bądź nie, uważam, że bardzo dobrze jest, że też kobiety są bardzo poważnie traktowane – dodała.  „Bardzo kiepski teatr”             Robertowi Winnickiemu (Konfederacja) w śledzeniu debaty polityków PO przeszkodził zjazd prawyborczy w jego własnym ugrupowaniu. Ocenił jednak, że „to, co widzimy w PO, jest teatrem i niestety z tego co obserwuję po opiniach, to bardzo kiepskim teatrem”.              Wiceminister kultury i dziedzictwa narodowego Jarosław Sellin (PiS) wskazał, że „PO to jest bezideowa partia władzy, która gdzieś tam jeszcze władzę posiada  w samorządach, teraz w Senacie, ale generalnie tęskni do władzy centralnej”. –  Ta bezideowość oznacza, że wizji Polski ja się raczej nie doczekam w tej formacji, ponieważ  programowe sprawy  jej raczej nie interesują – podsumował.",,
Biskupi: dajcie koncesję TV Trwam!,"O przyznanie Telewizji Trwam miejsca na multipleksie cyfrowym, zaapelowała w poniedziałek Rada Stała Konferencji Episkopatu Polski. Stacja ojca Tadeusza Rydzyka nie znalazła się na multipleksie. Obecnie trwa procedura odwoławcza w KRRiT.","Biskupi w oświadczeniu podkreślają, że „wykluczenie stacji o charakterze religijnym, w procesie koncesyjnym, narusza zasadę pluralizmu orazrówności wobec prawa”.Zwracają także uwagę, że katolicy powinni mieć zapewniony swobodny dostęp do programów TV Trwam w systemie naziemnej telewizji cyfrowej. Rada StałaEpiskopatu podkreśla, że telewizja ta „nadaje od ponad ośmiu lat i wykazujestabilność finansową”, co powinno jej zagwarantować włączenie do systemutelewizji cyfrowej w Polsce.Konkurs na nadawanie programu na pierwszym multipleksie KRRiT rozstrzygnęła w kwietniu 2011 r. Wśród zwycięzców nie znalazła się fundacja Lux Veritatis, która ubiegała się o koncesję dla TV Trwam. Obecnie w KRRiT trwa procedura odwoławcza; ma zakończyć się w tym miesiącu.",,
"Rodman: Kim Dzong Un może i jest szaleńcem, ale to bardziej dzieciak","Nie jest tajemnicą, że jest najbardziej ekscentrycznych koszykarzy w historii NBA Dennis Rodman przyjaźni się z przywódcą Korei Północnej Kim Dzong Unem. – Z jakiegoś powodu mnie lubi i mi ufa – przyznał na antenie telewizji CBS.","Od 2013 r., gdy reżim w Pjongjangu przyspieszył prace na bronią jądrową i pociskami balistycznymi, Rodman odwiedził Koreę Północną pięciokrotnie. Do wizyt dochodzi, mimo że Stany Zjednoczone mają na pieńku z tym zamkniętym krajem.56-letni Rodman opowiedział o swojej przyjaźni z dyktatorem w programie „The Late Show” Stephena Colberta. – Gdy po raz pierwszy spotkałem się z Kim Dzong Unem, zapytał mnie: „Panie Rodman, chcemy wiedzieć, czy możemy panu ufać?”. „Oczywiście” – odpowiedziałem. I tak nasza rozmowa się zaczęła – wyjaśnił.Rozmowy o koszykówcePięciokrotny mistrz NBA z Detroit Pistons i Chicago Bulls wskazał, że z Kimem rozmawia przede wszystkim o koszykówce. – Zachowuje się jak dzieciak – ocenił Rodman. – Dzieciak z bronią nuklearną – sprecyzował prowadzący.– Nie chcę oceniać ludzi po kolorze ich skóry czy tego, skąd pochodzą, tylko po tym, jacy są. Ludzie mówią, że on (Kim) jest szaleńcem. Może i jest, ale ja tak tego nie postrzegam – przekonywał. – Nie bronię go. Ludzie myślą, że jestem jego najlepszym przyjacielem, a tak nie jest. Po prostu traktuje mnie jak przyjaciela. Z jakiegoś powodu mnie lubi i mu ufa.",,
Sondaż wyborczy. „Opozycja zostaje daleko w tyle”,"45 proc. ankietowanych zadeklarowało poparcie dla PiS w wyborach parlamentarnych w sondażu Instytutu Pollster dla „Super Expressu”. Na Koalicję Obywatelską zagłosowałoby 26 proc. badanych, na ugrupowania lewicowe – 14 proc., na PSL-Koalicję Polską – 8 proc., a na Konfederację – 5 proc.","Ze sondażu dla „Super Express” wynika, że największym poparciem cieszy się Prawo i Sprawiedliwość, na które chęć oddania głosu deklaruje 45 proc. ankietowanych. Taki sam wynik partia rządząca uzyskała w badaniu miesiąc temu.Na Koalicję Obywatelską chęć oddania głosu zadeklarowało 26 proc. respondentów, na Lewicę – 14 proc., na PSL-Koalicję Polską – 8 proc., a na Konfederację – 5 proc.2 proc. ankietowanych chciałoby zagłosować na inny komitet wyborczy.Jak wskazano w dzienniku, „opozycja niezmiennie zostaje daleko w tyle”.Sondaż dla „SE” Pollster zrealizował 12-13 września 2019 r. na próbie 1059 dorosłych Polaków.",,
Media: rosyjscy szpiedzy byli w Katalonii podczas referendum,"Agenci rosyjskiego wywiadu byli w Katalonii podczas nielegalnego referendum, które odbyło się w tym regionie Hiszpanii w 2017 r. – poinformowały w piątek hiszpańskie media, powołując się na śledztwo prowadzone przez sąd Audiencia Nacional w Madrycie.","Dziennik „ABC” ustalił, że hiszpański wymiar sprawiedliwości ma co najmniej jedno nazwisko rosyjskiego szpiega, który posługując się fałszywą tożsamością przybył we wrześniu 2017 r. do Katalonii, krótko przed organizowanym tam referendum niepodległościowym. Gazeta twierdzi, że chodzi o Denisa Siergiejewa. Przypomina, że jest on  podejrzany o próbę zabójstwa byłego rosyjskiego szpiega Siergieja Skripala oraz jego córki w angielskim Salisbury w marcu 2018 r.„ABC” wskazuje, że informację o przebywaniu w Katalonii od września do października 2017 r. rosyjskich szpiegów przekazał służbom hiszpańskim brytyjski kontrwywiad. Zarówno „ABC”, jak i „El Espanol” podają, że Siergiejew pod fałszywym nazwiskiem „Siergiej Fiedotow” przebywał co najmniej dwukrotnie w Katalonii. Krążył też po kilkunastu krajach Europy, m.in. po Ukrainie i Czechach.  „ABC” odnotowuje również, że w 2017 r i w 2018 r. hiszpańska policja zatrzymała w Barcelonie dwóch rosyjskich hakerów. Obaj byli poszukiwani przez FBI. „Audiencia Nacional bada sprawę jednej z grup powiązanych z rosyjskim wywiadem wojskowym, która stała za atakami informatycznymi oraz prowadziła w mediach społecznościowych kampanię służącą skonfliktowaniu zwolenników i przeciwników plebiscytu, prowadząc w ten sposób do destabilizacji Hiszpanii” – napisał dziennik „La Vanguardia”. Pierwszy informację o rozpoczęciu śledztwa w sprawie grupy obywateli Rosji, którzy mieli podejmować działania destabilizujące sytuację w Katalonii, podał w czwartek dziennik „El Pais”. Gazeta ujawniła, że dochodzenie zostało wszczęte przez sędziego Manuela Garcię-Castellona i dotyczy specjalnej jednostki rosyjskiego wywiadu wojskowego GRU, tzw. 29155. Z ustaleń stołecznego dziennika bazującego na informacjach uzyskanych ze źródeł w policji oraz w sądzie Audiencia Nacional, wynika, że sprawą zajmują się eksperci od walki z terroryzmem, wchodzący w skład hiszpańskiej policji krajowej (Policia Nacional). W trakcie śledztwa sprawdzane są też związki między agentami rosyjskiego wywiadu a założoną w 2019 r. wewnątrz separatystycznych Komitetów Obrony Republiki (CDR) jednostką o nazwie Zespół Działań Taktycznych (ERT). Dziewięciu członków tej nieznanej wcześniej struktury zostało we wrześniu br. zatrzymanych na terenie Katalonii. W ich domach znaleziono duże ilości substancji służących do przygotowywania ładunków wybuchowych.",,
Korea Północna wystrzeliła kolejne pociski balistyczne,Korea Północna wystrzeliła kolejne dwa pociski balistyczne – poinformowała południowokoreańska agencja Yonhap. To odpowiedź Pjongjangu na wspólne manewry wojsk USA i Korei Południowej.,"Przeciwko wspólnym ćwiczeniom wojsk USA i Korei Płd., które rozpoczęły się w poniedziałek, władze Korei Płn. protestowały niejednokrotnie. Pjongjang w ciągu ostatnich dwóch tygodni przeprowadził trzy próby rakietowe, a według Seulu za każdym razem wystrzeliwano rakiety balistyczne krótkiego zasięgu. Państwowe media północnokoreańskie pisały o testach nowego systemu wieloprowadnicowych wyrzutni rakietowych. We wtorek agencja Yonhap, powołując się na dowództwo armii Korei Płd., poinformowała o kolejnej próbie. Dwie rakiety zostały wystrzelone o godz. 5.24 i 5.36 czasu lokalnego z prowincji Hwanghae Południowe na południowym zachodzie kraju, przeleciały 450 km na wysokości 37 km, po czym wpadły do Morza Japońskiego. Rząd w Tokio oświadczył, że pociski nie doleciały do japońskich wód terytorialnych. Pentagon zapewnił, że monitoruje sytuację i ściśle konsultuje się z wojskami Korei Południowej i Japonii.Tymczasem władze Korei Północnej, za pośrednictwem oficjalnej państwowej agencji KCNA oświadczyły, że wspólne ćwiczenia wojskowe USA i Korei Płd. naruszają zawarte umowy. „Korea Płn. pozostaje niezmiennie na stanowisku, że problemy należy rozwiązać poprzez dialog. Będziemy zmuszeni jednak szukać nowej drogi, jeżeli obydwa kraje będą kontynuować wrogie ruchy wojskowe” – podała agencja KCNA, cytując rzecznika ministerstwa spraw zagranicznych Korei Północnej.  „Przybycie nowych, amerykańskich myśliwców F-35A do Korei Południowej, wizyta amerykańskiego okrętu podwodnego napędzanego energią jądrową w południowokoreańskim porcie oraz amerykańskie testy rakiet balistycznych to kroki, które zmusiły Koreę Północną do kontynuowania rozwoju własnej broni” – oświadczyło północnokoreańskie MSZ.",,
Wzrosną emerytury i renty. Sejm przyjął ustawę,"Od marca emerytury i renty wzrosną o co najmniej 70 zł brutto. Najniższe wyniosą 1200 zł brutto – tak przewiduje nowelizacja ustawy, którą w czwartek uchwalił Sejm. W związku z nią z 1600 zł do 1700 zł wzrośnie także próg dochodowy przy świadczeniu dla osób niesamodzielnych.","Za przyjęciem nowelizacji ustawy o emeryturach i rentach z Funduszu Ubezpieczeń Społecznych oraz niektórych innych ustaw głosowało 444 posłów, jeden był przeciw, dwóch wstrzymało się od głosu. Posłem głosującym przeciw był Jakub Kulesza z Konfederacji.  Posłanka Magdalena Biejat (Lewica) zgłosiła dwie poprawki do nowelizacji ustawy jako wnioski mniejszości. Pierwsza przewidywała, że najniższa renta dla osób całkowicie niezdolnych do pracy wynosiłaby 1600 zł, a dla osób częściowo niezdolnych do pracy – 1200 zł, a najniższa emerytura i renta rodzinna wynosiłyby 1600 zł.  Druga przewidywała, że kwota waloryzacji wynosiłaby nie mniej niż 100 zł (50 zł w przypadku emerytury częściowej i 75 zł w przypadku renty z tytułu częściowej niezdolności do pracy i renty inwalidzkiej III grupy). Obie poprawki zostały odrzucone.  Nowelizacja ustawy przewiduje, że od 1 marca wszystkie emerytury i renty wzrosną o 3,24 proc., jednak nie mniej niż o 70 zł brutto (35 zł w przypadku emerytury częściowej i 52,50 zł w przypadku renty z tytułu częściowej niezdolności do pracy i renty inwalidzkiej III grupy). Wyższą podwyżkę niż wynikająca z prognozowanego wskaźnika 103,24 proc. otrzyma około 6,2 mln emerytów i rencistów. Są to osoby, których świadczenie nie przekracza 2160,49 zł brutto.  Wzrosną także najniższe emerytury, renty z tytułu całkowitej niezdolności do pracy, renty rodzinne i renty socjalne do 1200 zł (wzrost z 1100 zł), a renty z tytułu częściowej niezdolności do pracy – do 900 zł (wzrost z 825 zł). Dodatki do emerytur i rent zostaną podwyższone procentowym wskaźnikiem waloryzacji.  W związku z nowelizacją podwyższony został także próg uprawniający do wypłaty świadczenia dla niesamodzielnych do 1700 zł. Obecnie o świadczenie uzupełniające w kwocie do 500 zł mogą wystąpić osoby, które ukończyły 18 lat i są niezdolne do samodzielnej egzystencji, a suma przysługujących im świadczeń z funduszy publicznych nie przekracza 1600 zł.  Wskaźnik waloryzacji świadczeń to średnioroczny wskaźnik cen towarów i usług konsumpcyjnych w poprzednim roku kalendarzowym, zwiększony o co najmniej 20 proc. realnego wzrostu przeciętnego wynagrodzenia w poprzednim roku kalendarzowym.",,
Siedem lat po katastrofie smoleńskiej. Zobacz plan uroczystości,"W 7. rocznicę katastrofy smoleńskiej, w której zginęło 96 osób, w tym prezydent Lech Kaczyński z małżonką Marią, w Warszawie i m.in. w Krakowie odbędą się uroczystości upamiętniające tę tragedię. 10 kwietnia 2010 r. polska delegacja zmierzała na uroczystości z okazji 70. rocznicy zbrodni katyńskiej.","Państwowe uroczystości rozpoczną się od mszy św. w intencji ofiar katastrofy w kościele seminaryjnym; o godz. 8.41 odbędzie się apel pamięci przed Pałacem Prezydenckim. Na Cmentarzu Wojskowym na Powązkach uroczystości organizuje stołeczny ratusz.Rano w Sejmie marszałkowie Sejmu i Senatu Marek Kuchciński i Stanisław Karczewski oraz członkowie prezydiów obu izb złożą wieńce przed tablicą upamiętniającą posłów i senatorów, którzy zginęli w katastrofie. Również rano przy grobie prezydenta Lecha Kaczyńskiego i Marii Kaczyńskiej w krypcie na Wawelu modlić się będą prezydent Andrzej Duda i córka pary prezydenckiej Marta Kaczyńska.Beata Szydło po południu w kancelarii premiera weźmie udział w odsłonięciu tablicy upamiętniającej Lecha Kaczyńskiego, Przemysława Gosiewskiego oraz Zbigniewa Wassermana. Planowane jest wystąpienie szefowej rządu. Udział w uroczystości weźmie minister obrony Antoni Macierewicz. Na godz. 16.30 zaplanowano uroczystości przed Pałacem Prezydenckim z udziałem prezydenta Andrzeja Dudy, który wygłosi przemówienie, oraz m.in. premier Beaty Szydło. O godz. 15 odbędzie się publiczne spotkanie powołanej przez MON podkomisji do ponownego zbadania katastrofy smoleńskiej, z udziałem Antoniego Macierewicza. O godz. 17.30 z udziałem szefa MON nastąpi odsłonięcie popiersia prezydenta Lecha Kaczyńskiego przy budynku Dowództwa Garnizonu Warszawa.Wieczorem o godz. 19 odbędzie się msza św. w intencji Ofiar Katastrofy w Bazylice Archikatedralnej oraz Marsz Pamięci, po którym wystąpi prezes PiS Jarosław Kaczyński.Uroczystości rocznicowe odbędą się także w wielu miastach w całej Polsce, m.in. w Gdańsku, Sopocie, Katowicach, Częstochowie, Olsztynie, Lublinie, Spale. Ofiary katastrofy upamiętnią przedstawiciele partii politycznych - PO, SLD i PSL.",,
Posłowie PiS wnieśli projekt noweli o statusie sędziów Trybunału Konstytucyjnego,Do Sejmu wpłynął projekt grupy posłów PiS nowelizujący ustawę o statusie sędziów TK – wynika z informacji zamieszczonej na stronie internetowej Sejmu. Projekt dotyczy m.in. kwalifikacji wymaganych do zajmowania stanowiska sędziego TK.,"Wnioskodawcy proponują, by do TK mieli dostęp kandydaci, którzy spełniają wymogi przewidziane na stanowisko sędziowskie w Sądzie Najwyższym lub w Naczelnym Sądzie Administracyjnym. Do tej pory w ustawie było tylko uwzględnione stanowisko sędziego SN.Zgodnie z projektem, sędzią Trybunału mogłaby zostać osoba, która wyróżnia się wiedzą prawniczą oraz spełnia wymagania niezbędne do pełnienia urzędu na stanowisku sędziego Sądu Najwyższego lub sędziego Naczelnego Sądu Administracyjnego.",,
Kaczyński o ustawie o IPN: Czas przeciąć te dyskusje,"„Oczywistym celem tego dokumentu jest pokazanie światu, również naszym społeczeństwom, że doszliśmy w tej sprawie do porozumienia” – w ten sposób Jarosław Kaczyński skomentował podpisanie wspólnej deklaracji przez Polskę i Izrael. Prezes Prawa i Sprawiedliwości udzielił wywiadu „Gazecie Polskiej”, którego fragmenty opublikował portal niezalezna.pl.","„Polska rozumie i zawsze rozumiała postawę państwa Izrael, ale, co ważne, także władze w Jerozolimie rozumieją, iż jesteśmy w sposób niebywale wprost krzywdzący stawiani w jednym szeregu z tymi, z którymi jako ogół społeczeństwa, jako państwo, prowadziliśmy walkę na śmierć i życie jako pierwsi i do końca wojny” – powiedział Jarosław Kaczyński. „Czas przeciąć te wszystkie niekorzystne dla Polski, powtórzę raz jeszcze – wypływające z niezrozumienia naszych intencji, a niekiedy i z bardzo złej woli - dyskusje wokół ustawy o IPN. To właśnie zostało uczynione” – zaznaczył Jarosław Kaczyński.Według niego, „dzięki temu porozumieniu uzyskujemy więcej, niż byśmy byli w stanie osiągnąć dzięki zapisom nowelizacji o IPN”. „Otwieramy sobie drogę do ofensywy antydyfamacyjnej” – ocenił lider PiS. Deklaracja premierów Polski i Izraela zawiera brak zgody na przypisywanie Polsce lub całemu narodowi polskiemu winy za okrucieństwa nazistów i ich kolaborantów, potępienie przez oba rządy wszelkich form antysemityzmu i odrzucenie antypolonizmu oraz innych negatywnych stereotypów narodowych. Wspólną, sześciopunktową, deklarację ogłosili w środę premier Mateusz Morawiecki w Warszawie i Benjamin Netanjahu w Tel Awiwie. Sejm uchwalił nowelizację ustawy o Instytucie Pamięci Narodowej, uchylającą przepisy przewidujące kary więzienia za przypisywanie Polakom odpowiedzialności za zbrodnie III Rzeszy Niemieckiej. Senat nie wniósł do ustawy poprawek, a prezydent zdecydował o jej podpisaniu.",,
Afrykańscy imigranci uratowani,"Cali i zdrowi są imigranci płynący do Włoch z Libii, których jednostka utknęła na skałach tuż przed wejściem do portu na włoskiej wyspie Lampedusa. Na łodzi z 500 imigrantami wybuchła panika - ludzie zaczęli skakać do wody.","Wcześniej agencje informowały, że na łodzi z imigrantami  znajdowało się 200 osób.– Mogę potwierdzić, że nie ma ofiar. Wszyscy mają w pamięci ostatnią tragedię, jaka miała miejsce w pobliżu Trypolisu, gdy jeden z dwóch kutrów, wychodzących jednocześnie w morze, dosłownie rozpadł się i 600 osób będących na pokładzie próbowało powrócić wpław do brzegu. Nie wszystkim się to udało – powiedział rzecznik kapitanatu portu Vittorio Alessandro.Uciekinierzy trafią teraz do prowizorycznych ośrodków pomocy. Łódź rozbiła sie około 4 rano. Jak większość transoportów nielegalnych imigrantów z Afryki Północnej także i ten pokonywał Morze Śródziemne pod osłoną nocy. Stare i przeładowane łodzie sterowane sa często przez ludzi nieznającychwód na które się kierują. Wiele osób, w tym kobiety i dzieci, wpadło do morza po tym jak łódź uderzyła o przybrzeżne skały i osiadła na nich. Niektórzy pasażerowie, w tym kobiety i dzieci, wpadli w panikę i zaczęli też skakać do morza.Włoska straż przybrzeżna natychmiast rozpoczęła akcję ratunkową. Łdź najprawdopodobniej płynęła na Maltę, ale została zawrócona przez jednostki maltańskiej straży przybrzeżnej naLampedusę.Od stycznia, gdy wybuchła rewolucja w Tunezji, na Lampedusę przybywają w tysiące uchodźców z Libii i Tunezji. Znaczną część imigrantów z Libii stanowią przybysze z Afryki subsaharyjskiej a nawet  z Azji Południowo-Wschodniej, którzy chcą dostać pracę w Europie. Umieszcza się ich w prowizorycznych ośrodkach pomocy, po czym przewozi na kontynent. Sprawa uchodźców wywołała konflikty między Włochami a innymi krajami Unii Europejskiej.",,
Nie ma możliwości prawnych. RPD o wprowadzeniu obowiązkowej edukacji seksualnej,"Rzecznik Praw Dziecka powiedział, że zgodnie z prawem nie ma możliwości wprowadzenia w polskich szkołach obowiązkowej edukacji seksualnej. Według Mikołaja Pawlaka, wprowadzenie zewnętrznych edukatorów seksualnych do stołecznych szkół – zgodnie z ogłoszoną przez prezydenta Warszawy Rafała Trzaskowskiego Deklaracją LGBT+ – naruszy konstytucję i prawo rodziców do wychowywania.","Rzecznik Praw Dziecka Mikołaj Pawlak powiedział w radiowej Jedynce, że rodzice mają prawo odmówić zgody na uczestnictwo dziecka w tego typu zajęciach. – Mają prawo nie tylko odmówić, to jest wręcz obowiązek rodziców, żeby pilnować tego, co się dzieje w szkole i jakie treści są dzieciom przekazywane, a na pewno nie może to się odbywać w czasie realizacji podstawy programowej – powiedział Mikołaj Pawlak. Pawlak podkreślił, że szkoła ma obowiązek poprosić rodziców o taką zgodę. – Pierwsze prawo rodziców do wychowania i utrzymywania pieczy nad tym, co dzieci mają wpajane do głowy, to jest właśnie to, co powinno być realizowane przez ich wiedzę i bezpośrednią zgodę. Nie może być nawet wykorzystania tego, że nie zabierają głosu – to nie jest zgoda. Także tutaj aktywność rodziców, aktywność dyrektorów, nauczycieli, którzy są świadomi ewentualnych zagrożeń wypływających z tego typu działań,  musi być bardzo duża –  ocenił rzecznik praw dziecka. Rzecznik powiedział, że nie otrzymał od prezydenta Warszawy Rafała Trzaskowskiego odpowiedzi na pytanie, na jakiej podstawie prawnej Deklaracja LGBT+ miałaby być wprowadzona w stołecznych szkołach. Również rzecznik praw obywatelskich Adam Bodnar w ostatnich swoich wypowiedziach zaznacza, że edukacja seksualna w szkołach powinna odbywać się za zgodą Rady Rodziców i dyrektora szkoły. Wcześniej mówił, że edukacja seksualna w polskich szkołach powinna być obowiązkowa, gdyż rodzice nie umieją i nie chcą rozmawiać ze swoimi dziećmi. >",,
"Wniosek o odrzucenie greckiego referendum oddalony, w Atenach niespokojnie. „Armia może zaprowadzić porządek”","Rada Państwa, czyli najwyższy sąd administracyjny Grecji, oddalił w piątek wniosek o odrzucenie projektu referendum. Według sondaży prognozujących wyniki niedzielnego głosowania, jest prawie tyle samo zwolenników co przeciwników przyjęcia warunków udzielenia pomocy, stawianych przez wierzycieli Grecji.","Jedną z osób, które zaskarżyły referendum, jest były sędzia Rady Państwa, obecnie adwokat i według niektórych mediów zwolennik opozycyjnej Nowej Demokracji. Argumentował, że jest ono niezgodne z prawem. Grecy mają w plebiscycie wypowiedzieć się, czy akceptują warunki dalszej pomocy, stawiane przez wierzycieli.– Referendum zostanie przeprowadzone – uznał jednak przewodniczący sądu Nikolaos Sakellariu.Pomoc w zamian za reformyWarunki stawiane Grecji przez kredytodawców to dalsze zaciskanie pasa i reformy, między innymi systemu emerytalnego. Rząd premiera Aleksisa Ciprasa twierdzi, że ich zaakceptowanie uniemożliwiłoby Grecji wejście na drogę zrównoważonego rozwoju.Premier wzywa do zagłosowania przeciw propozycji wierzycieli. W piątkowym przemówieniu telewizyjnym do narodu Cipras zapewniał, że referendum nie będzie oznaczało kresu negocjacji z kredytodawcami, lecz przeciwnie – kontynuację rozmów. Mówił też, że powiedzenie „nie” nierealistycznemu rozwiązaniu nie oznacza zerwania z Unią Europejską.Do głosowania na „tak” wzywa między innymi Nowa Demokracja.Szef Komisji Europejskiej Jean-Claude Juncker powiedział w piątek, że jeśli w niedzielnym referendum Grecy zagłosują przeciwko warunkom porozumienia z wierzycielami, to pozycja negocjacyjna ich kraju dramatycznie się pogorszy. Niepokój w stolicyTymczasem greckie stowarzyszenie instytucji finansowych ostrzega, że banki utrzymają płynność tylko do poniedziałku . Minister obrony Grecji deklaruje, że w sytuacji niepokojów armia może zaprowadzić porządek wewnętrzny. W piątek wieczorem w centrum Aten zbierają się zwolennicy Aleksisa Ciprasa, są też anarchiści. Centralny plac Syntagma wypełniony jest już po brzegi, powiewają greckie flagi, wszyscy czekają na wystąpienie lidera lewicowej koalicji Syriza Aleksisa Ciprasa. Rozpoczynający się wiec starali się zakłócić anarchiści, ale policja użyła gazu łzawiącego.Wcześniej emocje polityczne podgrzał minister obrony Panos Kammenos, który zadeklarował, że armia w sytuacji niepokojów wewnętrznych „zagwarantuje stabilizację państwa”. Na razie to banki apelują o stabilizację finansową. Ta jest zagwarantowana do poniedziałku – rząd uruchomił rezerwę w wysokości miliarda euro. Nie potwierdziły się również wcześniejsze spekulacje, że mabyć obniżony dzienny limit wypłat z 60 do 50 euro.                                                    Rozpoczynający się wiec starali sie zakłócić anarchiści, ale policja użyła gazu łzawiącego (fot. PAP/EPA/ALEXANDROS VLACHOS) Grecy wciąż niezdecydowaniWedług trzech różnych sondaży, głosy w niedzielnym głosowaniu rozłożą się niemal po równo. W pierwszym z opublikowanych sondaży prowadzą przeciwnicy planu naprawczego. Głosujący na „nie” mają zaledwie 0,5 proc. przewagi. Za przyjęciem programu pomocowego Unii Europejskiej i Międzynarodowego Funduszu Walutowego jest 42,5 procent ankietowanych. Za jego odrzuceniem 43 procent. 9 procent badanych jest niezdecydowanych.W dwóch kolejnych przewagę mają zwolennicy reform. W jednym „za” chce głosować 41,7 procent, przeciwko 41,1 procent, przy około 10 procentach niezdecydowanych. W kolejnym sondażu „za” chce głosować 44,1 procent, przeciwko 43,7 procent, a niezdecydowanych jest około 6 procent.",,
Niemcy produkują więcej bubli niż Chiny,"Czyżby przysłowiowa niemiecka solidność należała już do przeszłości?  Eksperci są zaskoczeni, bo z zestawienia niebezpiecznych dla zdrowia produktów wynika, że gwałtownie wzrosła liczba tych, które są oznaczone „made in Germany”.","Jak donosi Deutsche Welle, w produkcji bubli Niemcom udało się zdetronizować dotychczasowego lidera, czyli Chiny. Na trzecim miejscu uplasowały się Stany Zjednoczone, przed Japonią i Włochami.  Wg Federalnego Instytutu Bezpieczeństwa i Medycyny Pracy (BAuA) niemal jedna czwarta produktów, które trafiły na czarną listę Rapex, czyli do europejskiego systemu utworzonego dla zapewnienia ochrony zdrowia i bezpieczeństwa konsumentów na obszarze UE, to produkty niemieckie (24,7 proc.). W sumie wątpliwości budziło 227 niemieckich produktów; polskich jest na liście tylko 19. Części samochodowe, zabawki, ubrania   Chińczycy partaczą najczęściej sprzęt gospodarstwa domowego. Tymczasem zakwestionowane niemieckie produkty to wyposażenie samochodów. Zaniedbania stwierdzono np. w 74 modelach samochodów osobowych i 15 ciężarowych, ale także w autobusach, przyczepach kempingowych i motocyklach. Klienci skarżyli się również na złe działanie elektroniki i elementów bezpieczeństwa, takich jak poduszki powietrzne czy pasy.   Z powodu wad technicznych tylko w lutym ub. roku Mercedes-Benz musiał zaprosić do serwisów 22 tysiące właścicieli samochodów tej marki klasy E i CLS. Powodem było poluzowanie śruby uszczelnienia komory przegrody silnika, co w skrajnych przypadkach mogło doprowadzić do pożaru silnika.  Kwestionowana jest jakość materiałów wielu niemieckich wyrobów. Np. odzież jest barwiona alergizującymi barwnikami, a w zatyczkach do uszu znaleziono zbyt dużą zawartość sześciowartościowego chromu. Z kolei z zabawek odpadają niewielkie części, którymi mogą udławić się dzieci.     Niemiecki dyskont tekstylny KiK musiał wycofać dziecięce kurtki przeciwdeszczowe, ponieważ zawierały barwnik dimetoksybenzydynę, uznawany za rakotwórczy.   W ubiegłym roku z rynku wycofano 152 produktów wyprodukowanych w Niemczech.",,
Mija 108. rocznica urodzin Zygmunta Szendzielarza „Łupaszki”,"–  Wypowiedzieliśmy walkę na śmierć lub życie tym, którzy za pieniądze, ordery lub stanowiska z rąk sowieckich mordują najlepszych Polaków domagających się wolności i sprawiedliwości – mówił Zygmunt Szendzielarz „Łupaszka”. Dziś mija 108. rocznica urodzin jednego z najsłynniejszych Żołnierzy Wyklętych.","Urodził się 12 marca 1910 r. w Stryju na Podkarpaciu (dzisiaj tzw. Ukraina). Został zamordowany przez komunistycznych zbrodniarzy 8 lutego 1951 r. po długiej gehennie tortur w mokotowskiej katowni.  – Nie jesteśmy żadną bandą, tak jak nas nazywają zdrajcy i wyrodni synowie naszej ojczyzny. My jesteśmy z miast i wiosek polskich. My chcemy, by Polska była rządzona przez Polaków oddanych sprawie i wybranych przez cały Naród, a ludzi takich mamy, którzy i słowa głośno nie mogą powiedzieć, bo UB wraz z kliką oficerów sowieckich czuwa. Dlatego też wypowiedzieliśmy walkę na śmierć lub życie tym, którzy za pieniądze, ordery lub stanowiska z rąk sowieckich mordują najlepszych Polaków domagających się wolności i sprawiedliwości – mówił Zygmunt Szendzielarz.",,
USA zamknęło przejście graniczne w sąsiedztwie Tijuany,Ruch w obie strony został zatrzymany w niedzielę na przejściu granicznym prowadzącym z Tijuany w Meksyku do San Diego w USA. Ma to związek z karawaną migrantów zmierzającą w kierunku Stanów Zjednoczonych.,"Do zamknięcia przejścia doszło kiedy ok. 500 migrantów ruszyło w jej kierunku.Wcześniej Juan Manuel Gastelum – burmistrz Tijuany, miasta na granicy Meksyku z USA – ogłosił „kryzys humanitarny” w związku z przybyciem ponad 5 tys. migrantów z Ameryki Środkowej i zaapelował do międzynarodowych organizacji takich jak ONZ o pomoc – podało EFE w piątek. Gastelum zarzucił meksykańskiemu rządowi federalnemu, że nie zrobił wystarczająco dużo, aby pomóc Tijuanie w radzeniu sobie z napływem migrantów i dodał, że w rezultacie musiał odwołać się do społeczności międzynarodowej. Donald Trump napisał na Twitterze, że migranci na południowej granicy nie zostaną wpuszczeni do Stanów Zjednoczonych, tak długo jak ich wnioski nie zostaną indywidualnie zatwierdzone przez sądy. „Wpuścimy tylko tych, którzy przybędą legalnie do naszego kraju” – oświadczył amerykański prezydent. W kolejnym wpisie dodał, że „jeśli z jakiegokolwiek powodu będzie to konieczne” południowa granica zostanie zamknięta. Waszyngton, obawiając się inwazji, wysłał na przejście graniczne do San Diego w Kalifornii 6 tysięcy żołnierzy. Amerykanie pytają, dlaczego rząd Meksyku nie reagował gdy tysiące migrantów przechodziło nielegalnie przez ich kraj. ",,
"Kto wyłudza zasiłki, słono za to zapłaci","Zakład Ubezpieczeń Społecznych zwiększył ilość kontroli zwolnień lekarskich. Okazuje się, że wielu korzystających z takich zwolnień wyjeżdża w tym czasie na urlop lub sobie dorabia – pisze „Fakt”. Dodaje, że w tym roku ZUS przeprowadził o 30 proc. więcej takich kontroli.","„W ten sposób zaoszczędził m.in. na zasiłkach chorobowych aż 156 mln zł” – czytamy. Jak ustalił dziennik, od stycznia do września ZUS przeprowadził 468 tys. kontroli. „W zeszłym roku, w tym samym okresie, było ich o 110 tys. mniej” – czytamy. Dodano, że w tym roku wstrzymano i cofnięto wypłaty na 155 mln zł – 9 mln więcej niż przed rokiem.",,
Kryzys w Wenezueli. Guaido pozbawiony immunitetu,"Juan Guaido, lider opozycji w Wenezueli, uznany przez ponad 50 państw za prezydenta tego kraju, na żądanie Sądu Najwyższego został pozbawiony immunitetu poselskiego. Dokonało tego podlegle urzędującemu prezydentowi Nicolasowi Maduro zgromadzenie konstytucyjne, które w 2017 roku przejęło uprawnienia parlamentu. Opozycja uznaje Konstytuantę za instytucję nielegalną.","W związku z decyzją o odebraniu immunitetu, Juan Guaido obawia się aresztowania bądź porwania przez rządowe służby. – Mogą próbować mnie uprowadzić – powiedział lider opozycji. W ubiegłym tygodniu władze Wenezueli pozbawiły Guaido, który jest przewodniczącym legalnie wybranego parlamentu, możliwości pełnienia funkcji publicznych na 15 lat. Według szefa podporządkowanej reżimowym władzom Głównej Izby Kontroli Elvisa Amoroso, w oświadczeniach majątkowych Juana Guaido są nieścisłości – poziom wydatków przewodniczącego parlamentu miał przewyższać poziom jego dochodów. Polityk odrzuca oskarżenia i nie uznaje wymierzonych w niego decyzji.Od 2014 roku Wenezuela jest pogrążona w głębokim kryzysie politycznym i gospodarczym. Rząd Nicolasa Maduro odrzuca jednak ideę rozpisania przedterminowych wyborów, a za kryzys obwinia Stany Zjednoczone.W stolicy kraju, Caracas, od kilku dni odbywają się masowe manifestacje związane z przedłużającym się brakiem dostaw energii elektrycznej i wody. Według opozycji, obecnie działa tylko 55 proc. całej infrastruktury wodociągowej kraju. Podobnie jest z prądem. Do pierwszej awarii w hydroelektrowni Guri doszło 7 marca. Wówczas przez tydzień nie działały szkoły, biura, sklepy, transport publiczny. Ucierpieli pacjenci szpitali pozbawionych własnych generatorów.",,
Były doradca Trumpa: Polska jest liderem w Europie pod wieloma względami,"– Jako szef kampanii Trumpa stwierdzam, że bez Polaków Trump nie byłby prezydentem. Wygraliśmy 71 tysiącami głosów. Społeczność polskich Amerykanów była kluczowa dla wyniku w stanach, które zdecydowały: w Pensylwanii, Illinois, Michigan, Wisconsin – powiedział na antenie TVP Info w rozmowie z Michałem Rachoniem Steve Bannon, były główny doradca strategiczny prezydenta USA Donalda Trumpa.","Bannon komentował zmiany w stosunkach-polsko amerykańskich, mówił tez o wartościach, jakie podzielają nasze państwa. –  Polska jest liderem w Europie pod wieloma względami – mówił. – To bardzo istotne dla amerykańskiego wojska, że wyślemy dodatkowe elitarne oddziały do Polski – wskazał. Dodał, że „Polska spełniła swoje zobowiązania obronne bez konieczności przypominania o tym”.",,
Bolton spotka się z Erdoganem. Porozmawiają o przyszłości Syrii,"Amerykański doradca do spraw bezpieczeństwa ma we wtorek w Turcji rozmawiać z miejscowymi władzami o przyszłości Syrii. John Bolton przyleciał do stolicy Turcji w poniedziałek, a dzisiaj ma spotkać się m.in. z prezydentem Recepem Tayyipem Erdoganem.","Dokładny plan spotkań Johna Boltona w Ankarze nie został ujawniony, ale wiadomo, że amerykański doradca do spraw bezpieczeństwa narodowego i tym samym wysłannik Donalda Trumpa, ma rozmawiać przede wszystkim z prezydentem Turcji, który w kraju ma władzę niemal nieograniczoną. John Bolton chce przekonywać Recepa Tayyipa Erdogana, aby ten zapewnił bezpieczeństwo Kurdom w Syrii.Kurdowie od wielu miesięcy walczą razem z Amerykanami w Syrii. W niektórych miejscach ich przeciwnikiem było wojsko prezydenta Baszara al-Asada, a w innych islamscy radykałowie z ISIS. Jednak Turcja uważa syryjskich i tureckich Kurdów za terrorystów i zdarzało się, że udawało się jej wtargnąć na teren Syrii, by atakować kurdyjskie oddziały. Gdy amerykański prezydent Donald Trump zapowiedział natychmiastowe wycofanie amerykańskich wojsk z Syrii, Turcja zgromadziła dodatkowe oddziały wojska w rejonach granicznych, niedaleko miejsc, w których byli Kurdowie. Teraz John Bolton mówi, że wojska USA wycofają się z Syrii dopiero wówczas, gdy Turcja zagwarantuje Kurdom całkowite bezpieczeństwo. Konflikt w Syrii trwa niemal osiem lat. Kosztował życie co najmniej pół miliona ludzi, swoje domy musiało opuścić kilkanaście milionów osób. Mimo wysiłków społeczności międzynarodowej nie udało się doprowadzić do jego zakończenia. Obecnie negocjacje prowadzone są przez Rosję, która po wycofaniu się Stanów Zjednoczonych z Syrii będzie mogła w całości przejąć inicjatywę w tym kraju.",,
Czarnecki: „20 plus” dla PiS w eurowyborach,"Prawo i Sprawiedliwość uzyska w wyborach do Parlamentu Europejskiego wynik „20 plus”; poprawi obecną liczbę swoich eurodeputowanych – stwierdził w środę europoseł PiS Ryszard Czarnecki. – Drużyna PiS do PE musi być silna, po to, żeby te wybory wygrać – podkreślił.","Komitet Polityczny PiS podjął we wtorek decyzję dotyczącą „jedynek” i „dwójek” na listach do wyborów do Parlamentu Europejskiego. Wśród „jedynek” PiS w wyborach do PE będą m.in. Joachim Brudziński, Beata Szydło, Jacek Saryusz-Wolski, Adam Bielan, Witold Waszczykowski, Elżbieta Kruk, Karol Karski, Tomasz Poręba, Zdzisław Krasnodębski, Anna Zalewska i Anna Fotyga. Czarnecki, który w tegorocznych wyborach do PE wystartuje jako „dwójka” z Warszawy, powiedział w środę w Radiu Wnet, że progres PiS trwa stale: w 2004 r. było to siedem mandatów do PE, w 2009 r. piętnaście, w 2014 r. dziewiętnaście. – Krzywa idzie w górę – zauważył europoseł. – Chcemy w wyborach do PE wygrać, tak żeby przed wyborami do parlamentu polskiego, do Sejmu i Senatu - wyborami decydującymi, które będą albo w październiku, albo w listopadzie - być na pierwszym miejscu – podkreślił. Jak dodał, stąd obecność wśród kandydatów do PE tak rozpoznawalnych ludzi jak szef MSWiA Joachim Brudziński czy inni ministrowie. Według Czarneckiego decyzja o tym, iż minister edukacji Anna Zalewska będzie startować w wyborach do europarlamentu, zapadła już bardzo dawno temu. – Wtedy, kiedy tworzył się rząd – prawie cztery lata temu, kiedy Dawid Jackiewicz rezygnował z funkcji europosła, aby wejść do rządu – zaznaczył. Pytany o następcę Zalewskiej zaznaczył, że najpierw musi ona wygrać wybory, ale jest w PiS kilka osób, które zajmują się edukacją narodową od wielu lat. – Myślę, że niedługo Jarosław Kaczyński, jako prezes Prawa i Sprawiedliwości, przedstawi tę kandydaturę – poinformował Czarnecki. – Ale nie stawiajmy wozu przed koniem – najpierw niech pani minister Zalewska wygra, wtedy będzie zgłoszony kandydat na nowego ministra edukacji – dodał polityk. Według niego ministrowie powinni wziąć urlop na czas kampanii wyborczej, by poświęcić się jej w pełni. Na liście kandydatów PiS widnieje wielu członków rządu, m.in. wicepremier Beata Szydło, minister Zalewska, minister spraw wewnętrznych i administracji Joachim Brudziński, członek Rady Ministrów Beata Kempa i kilku wiceministrów. Czarnecki pytany, czy ich udział w eurowyborach nie osłabi rządu premiera Mateusza Morawieckiego, odparł, że „ta drużyna musi być silna, po to, żeby te wybory wygrać”. – Ale mamy też szeroką ławkę – mamy ludzi, którzy są w parlamencie kilka kadencji. Oni godnie zastąpią tych, którzy pójdą do Brukseli i Strasburga – przekonywał Czarnecki.< br>",,
Unijni urzędnicy wypowiadają wojnę suszarkom  i kosiarkom,"Po odkurzaczach, przyszedł czas na kosiarki i suszarki do włosów. Po wprowadzeniu od 1 września zakazu produkcji odkurzaczy, których moc przekracza 1600 W, urzędnicy UE rozważają ograniczenie mocy kolejnych urządzeń.","W kolejnych latach mają obowiązywać nowe limity dla odkurzaczy – od września 2017 r. maksymalna moc zostanie obniżona do 900 W. Rozporządzenie UE reguluje też minimalną żywotność urządzenia i poziom maksymalnego hałasu odkurzacza.Krytycy tego rozwiązania wskazują, że – by dobrze sprzątnąć mieszkanieodkurzaczem o mniejszej mocy - będzie on musiał być dłużej włączony, a więczużyje więcej energii. Zwolennicy są przekonani, że firmy zacznąprodukować bardziej wydajne urządzenia. Lista kolejnych ograniczeń jeszcze nieustalona Unia Europejska zapowiada kolejne regulacje dotyczące mocy sprzętu RTV i AGD. Wspominała o tym niedawno rzeczniczka ds. energii Komisji Europejskiej Marlene Holzner. Jak powiedziała, KE nie sporządziła jeszcze listy urządzeń, których mają dotyczyć nowe regulacje. – Obecnie prowadzimy analizy – powiedziała niedawno Holzner. Dotyczą one m.in. sprzętu fitness, suszarek do włosów, kosiarek, akcesoriów do akwarium, wind czy wzmacniaczy. Odkurzacze to dopiero początekJak mówi Justyna Piszczatowska z portalu WysokieNapiecie.pl, wszystkowskazuje na to, że wywołująca tyle kontrowersji decyzja Komisji Europejskiej w sprawie odkurzaczy to dopiero początek szerszego planu, który Bruksela będzie realizowała od jesieni tego roku pod hasłem zwiększania efektywności energetycznej o 30 proc. do 2030 r.Na razie nie wiadomo, czy ograniczenia poboru mocy nakładane na sprzęt AGDwywołają wzrost jego cen. To zależy od szczegółowych rozwiązań, któreprzyjmie KE. Ile energii uda się zaoszczędzić?Piszczatowska dodała, że w polskich gospodarstwach domowych statystycznie 92 proc. Energii elektrycznej pochłania ogrzewanie pomieszczeń i wody oraz gotowanie posiłków, a tylko 8 proc. to oświetlenie i mały sprzęt AGD. – Dlatego niezależnie jak bardzo restrykcyjne będą przepisy dotyczące tej drugiej grupy, czyli m.in. odkurzaczy, suszarek i smartfonów, trudno oczekiwać istotnego wpływu na zużycie energii w kraju – powiedziała. Odejście od tradycyjnych żarówek, podobnie jak od odkurzaczy o większej mocy, to elementy unijnej strategii wzrostu efektywności energetycznej i walki ze zmianami klimatycznymi.",,
"Sanders bierze Waszyngton, Alaskę i Hawaje, ale Clinton nadal jest faworytką","Bernie Sanders, ubiegający się o nominację prezydencką Demokratów, pokonał byłą sekretarz stanu USA Hillary Clinton w sobotnich prawyborach w stanach Alaska, Waszyngton i na Hawajach. Zarówno na Alasce, jak i w Waszyngtonie przewaga Sandersa nad Clinton wyniosła ponad 50 punktów procentowych. Na Hawajach, po przeliczeniu ok. 90 proc. głosów, różnica na korzyść senatora wyniosła ok. 40 punktów procentowych.","Z tych trzech stanów najwyższa stawka była w Waszyngtonie - 101 delegatów. Na Alaskę przypadło 16 delegatów, a na Hawaje - 25.Wybory w stanie Waszyngton, a także na Alasce, stanie będącym enklawą USA graniczącą od wschodu z Kanadą, odbywały się w formie tzw. caucuses, czyli głosowań na zebraniach lokalnych działaczy. Taka forma wyborów, jak pokazały dotychczasowe wyniki, sprzyja Sandersowi. Ponadto oba te stany zamieszkiwane są przez nieliczną mniejszość afroamerykańską i latynoską, czyli dwie grupy masowo głosujące dotychczas na Clinton. Dlatego analitycy spodziewali się, że Sanders zdecydowanie pokona byłą pierwszą damę. – Moja kampania nabiera rozpędu. To, co widzimy, to rosnąca frekwencja w każdym kolejnym stanie, który głosuje. I tak właśnie wygramy: gdy głosują młodzi ludzie oraz osoby, które mają dość rządu – powiedział Sanders w zwycięskiej mowie wygłoszonej w Madison, w stanie Wisconsin. Ten senator, który przedstawia się jako socjalista, kolejny raz skrytykował „skorumpowany” system finansowania kampanii politycznych, zbyt duże wpływy finansjery z Wall Street oraz nadmierne nierówności społeczne w USA. Clinton, która spodziewając się przegranych prawie nie prowadziła kampanii w żadnym z tych trzech stanów, koncentruje się na rozgrywce w stanie Nowy Jork 19 kwietnia, gdzie liczy na zdecydowane zwycięstwo. Z kolei Sanders cały tydzień prowadził na zachodnim wybrzeżu kampanię wśród wyborców liberalnych i lewicowych. Olbrzymia przewaga Clinton Mimo sobotnich doskonałych wyników Sandersa rywalizacja rozstrzygnie się w większych stanach. Według sondażu ośrodka RealClearPolitics Hillary Clinton w Kalifornii może liczyć na 9 punktów przewagi nad swym konkurentem, w Nowym Jorku na 34, a w Pensylwanii - na 28 punktów proc.Przewaga Clinton nad senatorem jest tak ogromna, że senatorowi trudno będzie ją dogonić. Clinton, jak podliczyła telewizja CNN, wygrała dotychczas w 20 stanach i zagwarantowała już sobie ponad 1700 delegatów, w tym prawie 500 tzw. superdelegatów, czyli prominentnych Demokratów, którzy wezmą udział w konwencji bez względu na wyniki w stanowych prawyborach. Sanders wygrał w 14 stanach, zapewniając sobie głosy ponad 980 delegatów, w tym 29 superdelegatów. Do wygrania nominacji prezydenckiej Demokratów potrzeba głosów 2383 delegatów. Zdaniem „New York Timesa”, by dogonić Clinton, Sanders musiałby do końca prawyborów wygrać we wszystkich stanach, które jeszcze nie głosowały, uzyskując średnio w każdym stanie ponad 60 proc. głosów.",,
Rekord u wybrzeży Włoch. Kilkadziesiąt przeciążonych łodzi z imigrantami,Rekordową liczbę około 1800 nielegalnych imigrantów wyłowiła z morza włoska straż przybrzeżna w ciągu ostatnich 36 godzin. Są wśród nich uciekinierzy z Sudanu i Syrii – krajów ogarniętych wojną.,"Imigranci płynęli kilkudziesięcioma bardzo obciążonymi łodziami.  Kilka z nich dotarło do Cieśniny Sycylijskiej. Bez pomocy straży przybrzeżnej wyprawa mogłaby skończyć się tragicznie. Włochy od lat borykają się z napływem uchodźców z północnej Afryki. Apelują do partnerów z Unii Europejskiej o większą pomoc i przyjmowanie uciekinierów. W ubiegłym roku po tragicznych wypadkach, morskie szlaki monitoruje włoska marynarka. W tym roku do wybrzeży Włoch dotarło 20 tysięcy nielegalnych imigrantów. CZYTAJ TAKŻE: 175 imigrantów bliskich zamarznięcia na morzu",,
Franciszek pozdrowił Polaków. Zachęca do przeżywania Wielkiego Postu w jedności z Chrystusem,"Do przeżywania Wielkiego Postu w jedności z cierpiącym Chrystusem
zachęcił papież pielgrzymów polskich obecnych w Środę Popielcową na audiencji ogólnej.","– Serdecznie pozdrawiam polskich pielgrzymów. Dziś wchodzimyw okres Wielkiego Postu, czas wstrzemięźliwości, modlitwyi ofiarnej miłości. Gdy nasze głowy posypywane są popiołem,z wezwaniem „nawracajcie się i wierzcie w Ewangelię”,przygotujmy nasze serca do przeżywania tego czasu w jednościz cierpiącym Chrystusem, który przez swoją mękę i śmierćna krzyżu odkupił nas, abyśmy wolni od grzechu mogli mieć udziałw świętości samego Boga. Z serca wam błogosławię – powiedział papież Franciszek. Papieską audiencję streścił po polsku ks. prał. Paweł Ptasznikz Sekretariatu Stanu Stolicy Apostolskiej. – W dzisiejszej katechezie Ojciec Święty kontynuował refleksję nad liturgią Mszy św. Po lekturze czytań biblijnych i homilii następuje chwila milczenia, która pozwala osadzić otrzymane ziarno Bożego słowa w duszy, tak aby zrodziło się pragnienie pójścia za tym, co Duch Święty każdemu z nas podsunął – stwierdził papież Franciszek podczas audiencji. – Po tym milczeniu osobista odpowiedź wiary wpisuje się w wyznaniewiary Kościoła, wyrażane w „Credo”. Istnieje istotny związek między słuchaniem a wiarą, gdyż - jak przypomina św. Paweł - wiara „rodzi się z tego, co się słyszy, tym zaś, co się słyszy, jest słowo Chrystusa” (Rz 10,17) - dodał papież.– „Credo” wiąże Eucharystię z chrztem, przypominając nam, że wiarakażdego ochrzczonego wpisuje się w wiarę otrzymaną od apostołów,a jego zjednoczenie z Chrystusem aktualizuje się przez sprawowanie i uczestnictwo w Eucharystii. Odpowiedź na słowo Boże przyjęte z wiarą wyraża się następnie we wspólnej modlitwie, zwanej „modlitwą powszechną”, ponieważ obejmuje potrzeby Kościoła i świata. Ojcowie Soboru Watykańskiego II zechcieli, by przywrócić tę modlitwę po Ewangelii i homilii, aby „z udziałem ludu zanoszone były błagania za Kościół święty, za tych, którzy nami rządzą, za tych którzy znajdują się w różnych potrzebach, za wszystkich ludzi i o zbawienie całego świata” – podkreślił papież.– Wieńcząca Liturgię Słowa modlitwa „powszechna” zachęca nas, abyśmy utożsamili się ze spojrzeniem Boga, który troszczy się o wszystkie swoje dzieci –  podsumował papież.",,
Rosja oskarża Ukrainę o prowokacje z bronią chemiczną. To może być wstęp do kolejnej agresji,"Rosyjskie media podają informacje o rzekomym transporcie broni chemicznej ze strony ukraińskiej w rejon Doniecka i o licznych przypadkach naruszenia zawieszenia broni przez Ukraińców. Zdaniem specjalnego wysłannika USA do spraw Ukrainy Kurta Volkera, może to być przygotowanie do kolejnej agresji ze strony Rosji. W środę na Ukrainie zakończył się stan wojenny.","Według informacji podanej przez zastępcę naczelnika tzw. Milicji Ludowej samozwańczej Donieckiej Republiki Ludowej, Eduarda Basurina, a powtarzanej przez rosyjskie środki przekazu, do kontrolowanej przez Kijów miejscowości Krasnohoriwka (ros. Krasnogorowka) pod Donieckiem miał przybył pociąg z silnie toksyczną substancją.  – Nasz wywiad otrzymał informację o przybyciu do stacji Krasnogorowka wagonów z beczkami błękitnego koloru zawierającymi substancje silnie toksyczne. Są one rozładowywane przez ukraińskich żołnierzy – powiedział Basurin.  Krasnohoriwka leży około 30 km od Doniecka, na skraju terytorium kontrolowanego przez władze w Kijowie. Tutejsza stacja jest ostatnim pozostającym w rękach Ukraińców posterunkiem ruchu na prowadzącej od zachodniej strony do Doniecka linii kolejowej. Kolejna miejscowość, oddalona o ok. 1,5 km w linii prostej Staromychajliwka znajduje się pod kontrolą separatystów. Władze Ukrainy, jeszcze przed ogłoszeniem zakończenia stanu wojennego, zdecydowanie zaprzeczyły tym doniesieniom. Szef podległej Kijowowi administracji obwodu Donieckiego Aleksandr Kuc oświadczył, że separatyści rozpowszechniają fałszywe informacje, by wzbudzić panikę wśród ludności.  „Jako przedstawiciel władz Ukrainy w Obwodzie Donieckim oświadczam oficjalnie: ani Ukraina, ani nasi sojusznicy nie planowali, nie planują i nie będą planować żadnych agresywnych działań przeciw ludności mieszkającej na obszarze tymczasowo okupowanym. Dlatego, że to nasza ziemia i nasza ludność” – napisał Kuc na Facebooku. Szef ukraińskiej administracji Doniecka wyjaśnił, że informacja o broni chemicznej jest „kolejnym fejkiem terrorystów z DRL”.   Ukraiński portal „Donieck 62” opublikował zdjęcia stacji w Krasnohoriwce, na której według prorosyjskich separatystów miał przybyć pociąg z bronią masowego rażenia. Na zdjęciach widać tory, peron z zabudowaniami i porzucone wagony towarowe. Rdza na kołach i szynach ma dowodzić, że stoją w tym miejscu od dawna. – Taka dezinformacja niepokoi, gdyż Rosji potrzebna jest przyczyna do agresji. Chсiałbym myśleć, że robi się to po to, by odwrócić uwagę od agresji przeciwko ukraińskim okrętom na Morzu Czarnym. Musimy jednak zachować czujność, powinniśmy obserwować sytuację i w ideale - uniknąć dalszej eskalacji i agresji – powiedział wysłannik Stanów Zjednoczonych. Zdaniem Volkera już sama atak na ukraińskie jednostki w Cieśninie Kerczeńskiej oznacza, że należy mieć się na baczności przed napadem na większą skalę.  Obie strony niemal codziennie oskarżają siebie wzajemnie o liczne przypadki naruszeń obowiązującego zawieszenia broni. Zdaniem rosyjskiej agencji Nowosti, Ukraińcy około 20 razy w ciągu ostatniej doby wszczęli wymianę ognia.  O podobnej ilości przypadków, tyle że sprowokowanych przez prorosyjskich separatystów mówią źródła ukraińskie. Tylko 25 grudnia – w samą Uroczystość Narodzenia Pańskiego, jak podkreślają w Kijowie – doszło do kilku potyczek, w jednej z nich ranny został ukraiński żołnierz. Koniec stanu wojennegoNa Ukrainie zakończył się w środę stan wojenny, ogłoszony na 30 dni po ataku Rosji na okręty ukraińskiej marynarki wojennej w rejonie Cieśniny Kerczeńskiej - poinformował prezydent Petro Poroszenko na posiedzeniu Rady Bezpieczeństwa Narodowego i Obrony (RBNiO). – Dziś o godzinie 14 (13 w Polsce) zakończył się stan wojenny. Podjąłem decyzję, by go nie przedłużać, choć sytuacja wokół Ukrainy nie uległa znaczącej zmianie – oświadczył szef państwa. Dodał, że, jak deklarował miesiąc temu, stan wojenny nie wpłynął na życie ludności cywilnej i nie doprowadził do ograniczenia praw obywatelskich.",,
"Raport: najtańsze dla budżetu propozycje PSL, najdroższe komitetu KORWiN","Najtańsze dla budżetu są wyborcze propozycje zmian w polityce podatkowo-świadczeniowej PSL, najdroższe komitetu KORWiN - wynika z V Przedwyborczego Raportu Centrum Analiz Ekonomicznych CenEA. Pomysłów PO nie da się ocenić z powodu braku szczegółów.","Analitycy CenEA porównali budżetowe koszty zmian proponowanych przez osiem zarejestrowanych komitetów wyborczych oraz ich skutki dla gospodarstw domowych.– W przypadku kilku komitetów wyborczych jest oczywiste, że realizacja tych obietnic jest bardzo mało prawdopodobna, albo wręcz niemożliwa w najbliższym czasie. W pewnym sensie część z nich trudno traktować, jako wiarygodny program, który jest możliwy do wprowadzenia w obecnej sytuacji budżetowej i obecnej sytuacji gospodarczej Polski – powiedział we wtorek dziennikarzom dyrektor CenEA dr Michał Myck.Zgodnie z obliczeniami CenEA postulowane przez PSL podniesienie o 1,2 tys. zł brutto emerytur oraz wprowadzenie zerowego VAT-u na artykuły dziecięce kosztowałoby finanse publiczne 3,7 mld zł, co stanowi 1,1 proc. wydatków budżetowych w 2014 r. Wprowadzenie liniowego PIT-u na poziomie 16 proc. oraz jednej stawki VAT w takiej samej wysokości, co proponuje Nowoczesna, kosztowałoby budżet 6 mld zł (1,8 proc. wydatków z 2014 r.), a realizacja postulatów Partii Razem - 15,7 mld zł (4,8 proc.). Ugrupowanie to zgłosiło m.in. pomysł podwyższenia kwoty wolnej od podatku do 12 tys. zł (z obecnej w wysokości ok. 3 tys.), wprowadzenie pięciu stawek PIT; zasiłków wychowawczych zamiast ulgi na dzieci; likwidację liniowego PIT-u, uzależnienie składek ZUS przedsiębiorców od ich dochodu.Drogie obietnice wyborcze PiSZnacznie większe skutki budżetowe miałaby realizacja propozycji PiS, na które składają się m.in. podniesienie kwoty wolnej od podatku do 8 tys. zł, ustanowienie dodatku w wysokości 500 zł na dziecko i zerowa stawka VAT na ubranka dziecięce. W sumie kosztowałoby to budżet 44,9 mld zł (13,8 proc. wydatków). Z kolei proponowana przez komitet Kukiz'15 likwidacja PIT oraz połączenie składek na ZUS i NFZ oraz zerowy VAT na podstawowe produkty kosztowałyby państwo 67,4 mld zł (20,7 proc. dochodów)Jeszcze więcej budżet straciłby, gdyby swoje pomysły zrealizowała Zjednoczona Lewica. Wprowadzenie kwoty wolnej od podatku na poziomie 21 tys. zł z jednoczesną 40 proc. stawką PIT, podwyższenie zasiłków i tzw. premii obywatelskiej w wysokości 500 zł oznaczałoby dla finansów publicznych stratę w wysokości 97,7 mld zł. (30 proc. dochodów).Natomiast proponowana przez KORWiN likwidacja PIT i składek na NFZ oraz obniżenie składek ZUS i VAT kosztowałaby budżet 207,9 mld zł (63,9 proc. dochodów państwa). Obietnice PO to niewiadoma. Eksperci: brak szczegółów W raporcie nie obliczono skutków realizacji propozycji PO, która obiecuje m.in. ujednolicenie PIT oraz składek na ZUS i NFZ oraz wprowadzenie stawek podatkowych na poziomie 10 proc. i 39,5 proc. (PO i resort finansów informują, że zmiana taka kosztowałaby 10,2 mld zł). Autorzy zmian nie ujawnili bowiem szczegółów nowej formuły odprowadzania podatku.Analitycy CenEA ocenili w raporcie wpływ poszczególnych propozycji na dochody gospodarstw domowych. W porównaniu pominięto - oprócz programu PO - także propozycje komitetu KORWiN bowiem przewidują one bardzo szerokie zmiany w systemie społeczno-gospodarczym, które - zdaniem autorów raportu - należałoby rozpatrywać w kontekście innych postulatów tego ugrupowania, np. likwidacji państwowego szkolnictwa, czy państwowej służby zdrowia.Z raportu wynika, że na realizacji propozycji PiS wszystkie gospodarstwa domowe odniosłyby korzyści, ale największe dotyczyłyby tych o najniższych dochodach. Pomysły Partii Razem także dałyby zyski uboższym rodzinom, ale najbogatsze straciłyby na zmianach. Niemal neutralne pozostałyby dla gospodarstw domowych zmiany przygotowane przez PSL.Największe korzyści dla rodzin zakłada program Zjednoczonej Lewicy - dochody najbiedniejszych wzrosłyby o prawie 30 proc., a najbardziej zamożnych o ok. 1,9 proc. W przypadku komitetu Kukiz'15 na zmianach zyskałyby wszystkie rodziny, z tym, że korzyści rosłyby wraz ze wzrostem dochodów. Pogram Nowoczesnej uderza w niezamożne rodziny? Natomiast realizacja planu Nowoczesnej prowadziłaby do zubożenia najbiedniejszych rodzin i niewielkiego zysku dla najbogatszych. Jeżeli jednak partia ta wprowadziłaby w życie zapowiadany plan rekompensat dla rodzin najbiedniejszych i wielodzietnych, to zmiany byłyby neutralne dla nich neutralne. Kosztowałoby to jednak budżet dodatkowe 3,5 mld zł, co oznacza, że całkowity koszt zmian wyniósłby 9,5 mld zł.– Z punktu widzenia uporządkowania systemu, a także w przypadku potencjalnie wyższych dochodów państwa i lepszej organizacji systemu, korzystną propozycją wydaje się wprowadzenie jednolitej stawki VAT połączonej z rekompensatą dla najuboższych, czyli propozycje Nowoczesnej. To w sumie jedyna propozycja, która w konkretny sposób może mieć wpływ na ograniczenie luki w podatku VAT – powiedział Myck.Jego zdaniem realizacja programu PiS oznaczałaby znaczące podniesienie finansowego wsparcia rodzin, jednak przewiduje wprowadzenie kolejnego elementu do istniejących już w systemie. Według Mycka w celu zwiększenie finansowania rodzin należałoby się raczej zastanowić nad uporządkowaniem systemu i uproszczeniu administracji.Dyrektor w CenEA ocenił, że z punktu widzenia przemodelowania struktury podatkowej ciekawy jest pomysł PO - oznaczałby tzw. negatywną stawkę podatkową dla najmniej zarabiających (biorąc pod uwagę, że 10 proc. stawka podatku zawierałaby składki). – Z punktu widzenia ostatnich wyników badań naukowych dotyczących optymalnego systemu podatkowego, to jest system, który wpisuje się w te wyniki i rozkłada obciążenia podatkowe wprowadzając najniższe dla osób o najniższych dochodach i progresję dla osób o wyższych dochodach – ocenił.Jego wątpliwości budzi jednak pomysł podziału dochodu na członków w rodzinie, bowiem to daje największe korzyści rodzinom z dziećmi o najwyższych dochodach. Myck zaznaczył, że program po trudno oceniać nie znając więcej szczegółów. – Mnie trochę dziwi, że ta formuła podatkowa jest utrzymywana w tajemnicy, nie jest częścią otwartej debaty, która mogłaby pokazać konsekwencje wprowadzenia tego systemu – zaznaczył Myck.Raport jest częścią programu badawczego w ramach projektu „Deklaracje i rzeczywistość: podatki i świadczenia w roku wyborczym” realizowanego w programie Fundacji im. Stefana Batorego „Obywatele dla Demokracji”, finansowanego z Funduszy EOG. CenEA podkreśla, że jest niezależną, apolityczną jednostką naukowo-badawczą skupiającą się na analizie konsekwencji polityki społeczno-gospodarczej, ze szczególnym uwzględnieniem Polski.",,
Greta Thunberg na Twitterze. W nietypowy sposób odpowiedziała Donaldowi Trumpowi,"Wystąpienie aktywistki ekologicznej Grety Thunberg na szczycie klimatycznym ONZ wywołało mieszane uczucia. Wielu się spodobało, ale niektórzy zarzucili 16-latce sztuczność i egzaltację. Jej wystąpienie skomentował m.in. prezydent USA Donald Trump. Szwedka szybko mu odpowiedziała w nietypowy sposób.","– To wszystko jest złe! Nie powinno mnie tu być. Powinnam być w szkole po drugiej stronie oceanu. A jednak przychodzicie do nas, młodych ludzi, po nadzieję. Jak śmiecie? Ukradliście moje marzenia, moje dzieciństwo swoimi pustymi słowami, a jednak jestem jedną z tych, która miała szczęście – grzmiała aktywistka w Nowym Jorku.– Ludzie cierpią. Ludzie umierają. Nasze ekosystemy są coraz bardziej zrujnowane. Jesteśmy na początku masowego wymierania, a wszystko, o czym możecie mówić, to pieniądze i bajki o wiecznym wzroście gospodarczym. Jak śmiecie?! – mówiła Thunberg niemal ze łzami w oczach.Wystąpienie 16-latki skomentował w dość ironiczny sposób prezydent Trump. „Wygląda na bardzo szczęśliwą młodą dziewczynę, spoglądającą w jasną i cudowną przyszłość. Miło to widzieć” – napisał na Twitterze.Po tych słowach Thunberg zmieniła swój opis na Twitterze na „Bardzo szczęśliwa młoda dziewczyna, spoglądająca w jasną i cudowną przyszłość”. Wcześniej opisywała się jako „16-letnia aktywistka klimatyczna z Aspergerem”.",,
"PO: Zmieńmy prawo związkowe. Lewica: Jeśli zostanie zmienione, to nie tak, jak chcą liberałowie","– Należy dostosować prawo związkowe do obecnych czasów, ponieważ nie było zmieniane od 30 lat – mówił jeden z gości programu „Twój Wybór”, poseł PO, Michal Jaros. – To prawda, ale zmiany poszłyby w kierunku, który nie spodoba się liberałom – ostrzegała przedstawicielka Razem/Nowej Lewicy, Urszula Kuczyńska.","Goście programu Samuela Pereiry komentowali wypowiedź przewodniczącego NSZZ „Solidarność”, Piotra Dudy. W kontekście wizyty komisarz Very Jourovej, która twierdziła, że interesuje ją kwestia praworządności, Duda przypominał, że w Polsce praworządność łamią zachodnie korporacje – Wyrzucają działaczy związkowych, młodych ludzi, tylko za to, że śmią założyć związki zawodowe w swoim zakładzie pracy. Mimo immunitetu związkowego – podkreślał szef „Solidarności”. Przedstawicielka Nowej Lewicy przyznała, że „przewodniczący Duda ma absolutą rację”. Jej zdaniem „Polska jako pojedynczy kraj jest zbyt małym graczem, by znaczyć cokolwiek przeciw globalnym korporacjom”. – Żyjemy w czasach globalnej gospodarki i to właśnie członkostwo w UE, pozwala nam regulować stosunki między państwem, wspólnotą, a korporacjami – podkreślała.  Na uwagę, że to właśnie rząd uwolnił dla pracowników niedziele, Kuczyńska przyznała, że rola państwa jest również ważna.  Michał Jaros zasugerował, że większym problemem dla pracowników niż to, o czym mówił Piotr Duda, jest niezmienność prawa związkowego. Pozostaje ono – mówił – w tym samym kształcie od 30 lat, od epoki wielkich, post-PRLowskich zakładów pracy.",,
Rewolucja u mormonów. Otwierają się na środowiska LGBT,"O odrzucenie ideałów lansowanych przez media społeczne i otworzenie się na ludzi o innej orientacji, „jeśli tylko kochają Boga i przestrzegają przykazań” – zaapelował przywódca mormonów w USA Jeffrey Holland. W Salt Lake City w stanie Utah odbył się kongres Kościoła Chrystusa Świętych w Dniach Ostatnich.","W ocenie amerykańskich komentatorów wypowiedź o otwarciu się na „ludzi, których pociąga inna seksualność” w ustach przywódcy mormonów, który jednoznacznie określa homoseksualizm jako grzech, jest „próbą stworzenia klimatu zrozumienia i empatii” wokół osób wywodzących się ze środowiska LGBT, ale nie oznacza w żadnym razie odstępstwa doktrynalnego.Agencja AP zwraca uwagę, że choć liczba wiernych Kościoła mormonów wzrosła z 5 mln w 1982 roku do 15,8 mln w 2016 roku to jednak od kilku lat średnia konwersji przypadających na jednego misjonarza utrzymuje się na poziomie 3,4 podczas gdy w poprzednich dekadach liczba nawróconych wynosiła 5 osób na jednego misjonarza. Właśnie to ma być przyczyną większej otwartości organizacji.Poszukiwanie przestrzeniHolland, który wchodzi w skład Kapituły Dwunastu Apostołów kierującej Kościołem mormonów, podkreślił, że Kościół mormonów stwarza przestrzeń, w której „mogą się odnaleźć ludzie pochodzący z różnych modeli rodzinnych, wychowani w różnych kulturach, a także – niewierzący”.Z kolei Dale Runlund, także przywódca duchowy mormonów, zaapelował, by wierni unikali wydawania sądów tak w odniesieniu do członków wspólnoty, jak i do ludzi spoza Kościoła. – Zbyt wiele sami nacierpieliśmy się od bigotów, byśmy nie szanowali przekonań religijnych innych ludzi – zaznaczył.Kościół Jezusa Chrystusa Świętych w Dniach Ostatnich (The Church of Jesus Christ of Latter-day Saints; LDS) jest największym wyznaniem w ramach „Świętych w Dniach Ostatnich”. Istnieje od 1830 roku. Założycielem i pierwszym prorokiem tego Kościoła był Joseph Smith, Jr.",,
Brytyjczycy zakazują używania kart kredytowych do hazardu,"Brytyjski rząd ogłosił wprowadzenie zakazu używania kart kredytowych do zawierania zakładów hazardowych. Zakaz, który wejdzie w życie 14 kwietnia, ma ograniczyć problem uzależnienia Brytyjczyków od hazardu.","– Hazard przy użyciu kart kredytowych może prowadzić do znacznych strat finansowych. Zakaz, który dziś ogłosiliśmy, powinien zminimalizować ryzyko szkód, jakie ponoszą konsumenci z powodu grania pieniędzmi, których nie mają – oświadczył Neil McArthur, szef rządowej komisji ds. hazardu.Według szacunków w gry hazardowe grają 24 miliony dorosłych Brytyjczyków, z czego 10,5 miliona gra w internecie. Co najmniej 800 tysięcy zawiera zakłady, używając do tego kart kredytowych. Jak się ocenia 25 procent, to osoby uzależnione od hazardu, które zaciągają długi po to, by spróbować odrobić poniesione straty i nie mogą przestać nawet, gdy dalej przegrywają.– Wiemy, że istnieją przykłady klientów, którzy z powodu dostępności kart kredytowych zgromadzili w wyniku hazardu dziesiątki tysięcy funtów długu. Istnieją również dowody na to, że opłaty pobierane przez wydawców kart kredytowych mogą pogorszyć sytuację, ponieważ konsument może próbować w większym stopniu odrobić straty – dodał McArthur. – Podczas gdy miliony osób uprawiają hazard w sposób odpowiedzialny, spotkałam również ludzi, których życie zostało wywrócone do góry nogami przez uzależnienie od hazardu. Istnieją wyraźne dowody na to, że konsumenci obstawiają pieniądze, których nie mają, więc absolutnie słuszne jest, abyśmy podjęli zdecydowane działania w celu ich ochrony – powiedziała z kolei wiceminister kultury Helen Whately.Zakaz używania kart kredytowych będzie dotyczył wszystkich rodzajów zakładów i gier hazardowych, zarówno w internecie, jak i w punktach stacjonarnych, z wyjątkiem loterii prowadzonych na cele charytatywne.Hazard jest istotną gałęzią brytyjskiej gospodarki. W poprzednim roku finansowym, czyli w okresie od kwietnia 2018 do marca 2019 roku sektor ten osiągnął przychody w wysokości 14,4 miliarda funtów, z czego największa część, bo aż 37 proc., pochodziła z hazardu w internecie. W sektorze hazardowym zatrudnionych jest ok. 100 tys. osób.",,
„Piechociński musi potwierdzić swoje przywództwo”,"– Waldemar Pawlak miał swoje zalety, jest niewątpliwie wybitnym politykiem, a Janusz Piechociński ma określony potencjał, ale dopiero musi potwierdzić swoje przywództwo. Wygrał wybory, ale nie wszyscy uważają go w PSL za pełnokrwistego lidera – tak sytuację w Polskim Stronnictwie Ludowym komentował lider SLD, Leszek Miller.","Leszek Miller, na dzień przed planowaną Rada Naczelną PSL, która to ma dać odpowiedź na pytania dotyczące ewentualnego wejścia Janusza Piechocińskiego do rządu, stwierdził, że „tak, jak większość obserwatorów sceny politycznej” był zaskoczony zmianami u ludowców. – Piechociński często się wypowiada, myślę, że ma jakąś wizję tego, co powinien uczynić. Ale czy to jest możliwe, czy PSL może osiągnąć kilkunastoprocentowy wynik wyborczy, jak przekonuje Janusz Piechociński – bardzo w to wątpię – mówił na antenie TVP Info przewodniczący SLD.Miller przyznał, że dla niego oczywiste jest, że „szef partii koalicyjnej powinien być w rządzie, być wicepremierem i mieć ważną tekę”. – Ten kontredans, ten taniec, te półsłówka, to wahanie – to niestety komedia – ocenił Leszek Miller. – System polityczny nie jest zbyt skomplikowany. Jeżeli szef partii wygrywa wybory – zostaje premierem, a szef partii koalicyjnej – wicepremierem. To proste – dodał lider SLD.Polityk powiedział także, że „jeśli premier Tusk myśli o rekonstrukcji, to ma teraz wspaniałą okazję”. – Ma nową sytuację i może wyjść także poza ministrów PSL – mówił. Gość TVP Info przyznał także, że premierowi Tuskowi i koalicji raczej nic obecnie nie zagraża. – Jestem głęboko przekonany, że ta kadencja jest kadencją zgodną z terminem konstytucyjnym i ta koalicja się nie rozpadnie – mówił. Zapytany o ewentualne wsparcie SLD dla działań rządu, odpowiedział: – W niektórych sprawach, tam gdzie uważamy, że program rządu pokrywa się z programem SLD – nie będziemy przeszkadzać. A tam, gdzie te oczekiwania się rozmijają – będziemy atakować rząd.Leszek Miller skomentował także informacje dotyczące inicjatywy SLD i Ruchu Palikota, czyli wspólnego uczczenia 16 grudnia pamięci zamordowanego prezydenta II RP Gabriela Narutowicza i zgłoszenia pomysłu budowy pomnika socjalisty Ignacego Daszyńskiego– Przełomowego nic się nie może wydarzyć, to nie będzie jakieś zjednoczenie, ale byłoby dobrze, gdyby ludzie o przekonaniach lewicowych się spotkali i powiedzieli, jak oni widza dzisiejszą lewicowość, co ona znaczy. To raczej będzie miało charakter intelektualny, niż polityczny – deklarował Miller. – Jeżeli od czasu do czasu będzie można powiedzieć coś wspólnie z Ruchem Palikota, tym samym głosem – to powiemy.Nie mamy wspólnego celu, jesteśmy różnymi partiami, o różnej tożsamości – podkreślał.",,
Pełnomocnik sędziów oskarżanych przez Emilię: Przygotowujemy pozwy przeciw Onetowi i „GW”,"– Będą przygotowane pozwy przeciwko Onetowi, „Gazecie Wyborczej”, również prywatne oskarżenia przeciwko samej pani Emilii i dziennikarzom – powiedział w rozmowie z portalem tvp.info Bartosz Lewandowski, pełnomocnik sędziów atakowanych przez wymienione media. Jego klienci „absolutnie kwestionują prawdziwość” materiału ujawnionego przez Emilię. – W głównej mierze to oni byli ofiarami hejtu, gróźb – dodał.","Lewandowski odniósł się do sprawy Emilii – kobiety, na którą powołał się Onet.pl, zarzucając byłemu wiceministrowi sprawiedliwości Łukaszowi Piebiakowi aprobowanie działań zmierzających do zdyskredytowania sędziów. – Wszyscy moi klienci absolutnie kwestionują prawdziwość tego rodzaju zrzutów ekranu, które zostały zaprezentowane przede wszystkim w „Gazecie Wyborczej”. Nieprawdą jest jakoby pani Emilia S., która faktycznie jest jeszcze żoną (trwa rozwód) jednego z sędziów, była członkiem jakiejkolwiek grupy, w której obrażano sędziów, nawoływano do linczu, czy rozpowszechniano nieprawdziwe informacje. To jest absolutna nieprawda – powiedział Lewandowski. Jak dodał, z samego oświadczenia pełnomocników Emilii, jak również jej samej, wynikają następujące fakty: Jej działanie ukazuje, jaki jest motyw prezentowania tego rodzaju twierdzeń – ma być to motyw osobisty. – Pani Emilia była i jest osobą odrzuconą, bardzo przeżywającą swoją sytuację. Nie jest żadną tajemnicą, że to osoba z dość poważną chorobą, zaburzeniami, problemami z własną akceptacją. Druga rzecz to to, co powiedzieli jej pełnomocnicy – pani Emilia jest znakomicie obeznana z nowinkami technicznymi. W ocenie moich klientów, a także mojej, gdyż sam również analizowałem te wpisy, to jest po prostu niewiarygodny materiał – dodał. Jak powiedział, materiał „jest kopią kopii, nie są to oryginalne nośniki, ani oryginalne zrzuty. Jeśli chwilę poświęcić na analizę tego, co tam jest, widać, że jest to materiał niewiarygodny. Zupełnie nieprawdziwe są opisy, które przypisywane są konkretnym sędziom”. Jak powiedział, materiał istniał już w kwietniu br. i powstał jako „dalszy ciąg nagonki na sędziów, którzy jawnie nie występowali przeciwko działaniom Ministerstwa Sprawiedliwości”. – Pani Ivanova z „GW” zwróciła się o komentarz do wszystkich sędziów zainteresowanych. Gazeta po zapoznaniu się z oświadczeniami poszczególnych sędziów nie zdecydowała się opublikować tego materiału. On był po prostu absurdalny, co więcej sędzia Wytrykowski, kiedy tylko dowiedział się, że istnieje taki materiał, w którym są mu przypisywane jakieś stwierdzenia pod adresem sędzi Gersdorf podszedł do niej i w obecności prezesa Izby Dyscyplinarnej, co z pewnością potwierdzą świadkowie, wyjaśniał tę kwestię. I pani sędzia Gersdorf nie miała absolutnie żadnych wątpliwości, że materiał jest po prostu nieprawdziwy. Natomiast w chwili obecnej widzimy zmianę jej postawy – powiedział Lewandowski, dodając, że przecież Gersdorf doskonale wiedziała, iż tego typu materiał się w przestrzeni internetowej już pojawiał. Lewandowski opowiedział również o krokach prawnych, jakie zostaną podjęte. – W związku z nieprawdopodobną, przekraczającą najśmielsze oczekiwania falą hejtu, z tym, że jeden z sędziów trafił do szpitala wskutek stresu, oni przechodzą naprawdę katusze. Został zlecone szereg czynności prawnych, w szczególności skierowanie prywatnych aktów oskarżenia, jak również pozwów w trybie cywilnym. Będziemy je kierować w najbliższym tygodniu. Tej pracy jest dużo, gdyż ilość tych nieprawdziwych publikacji jest ogromna. Będą przygotowane pozwy przeciwko Onetowi, „Gazecie Wyborczej”, również prywatne oskarżenia przeciwko samej pani Emilii i dziennikarzom. Jesteśmy w trakcie przygotowywania i wysyłania oświadczeń do mediów, które mają prostować nieprawdziwe informacje – powiedział Lewandowski. Zdaniem prawnika to, co ma miejsce w chwili obecnej, jest „obrzuceniem kogoś najgorszym błotem”. – Tak naprawdę zanim człowiek się wykaraska z tych oskarżeń, minie kilka lat postępowania sądowego. Nie będziemy nikogo wzywać przedsądowo. My dowiedziemy nieprawdziwości tych oskarżeń. Niezawisły sąd w postępowaniu dowodowym rozstrzygnie, kto miał rację. Sędziowie absolutnie nie obawiają się wszczęcia postępowań dyscyplinarnych. Przeciwnie, cieszą się, bo w postępowaniu dyscyplinarnym będą mogli rzetelnie wyjaśnić, co miało miejsce i wskazać na prawdziwość swoich twierdzeń – mówi. – Mamy zarówno zrzuty ekranów. Po tej fali hejtu, który się wylewał na sędziów nikt nie mówił. Przedstawia się ich jako osoby, które miały organizować jakąś falę nienawiści, podczas gdy to oni dostawali groźby karalne, to ich obrzucano błotem, również przez sędziów z Iustitii, z organizacji, które kwestionują politykę Ministerstwa Sprawiedliwości. To w głównej mierze to oni byli ofiarami. To jest odwrócenie kota ogonem. To mnie najbardziej bulwersuje, że jest o bardzo łatwo przyjmowane przez przestrzeń dziennikarską – dodał Lewandowski. W środę sędzia Arkadiusz Cichocki trafił na OIOM. Potwierdził tę informację w rozmowie z portalem tvp.info, nie chcąc jednak podawać przyczyn. Tego samego dnia sędzia był negatywnym bohaterem tekstu w „Gazecie Wyborczej”. W artykule „Kasa za hejt. Jak ludzie od Ziobry płacili »Emi« za oczernianie sędziów” Wojciecha Czuchnowskiego, Agnieszki Kublik i Łukasza Woźnickiego opisywano korespondencję Cichockiego z Emilią Sz. Powoływał się na nią Onet.pl, zarzucając byłemu wiceministrowi sprawiedliwości Łukaszowi Piebiakowi aprobowanie działań zmierzających do zdyskredytowania sędziów. We wtorek Piebiak podał się do dymisji, zapewnił jednak, że będzie bronić swojego dobrego imienia. Polityk dodał, że wnosi do sądu pozew przeciwko redakcji portalu Onet.pl, „która rozpowszechnia pomówienia” na jego temat, „oparte na relacjach niewiarygodnej osoby”. Sędzia Arkadiusz Cichocki był do marca 2019 r. prezesem Sądu Okręgowego w Gliwicach. Podał się do dymisji po tym, jak Emilia opublikowała fotografię, na której widać było nagie, męskie ciało. Zdjęcie podpisała „Sędzia GLIWICE Arkadiusz Cichocki”. Po kilkudziesięciu minutach zostało ono skasowane. W czwartek jednak dziennik „Fakt” opublikował zdjęcie, opatrując je słowami: „Sędzia Cichocki uważa, że Emilia jest osobą niewiarygodną. Ale czy można wierzyć sędziemu Cichockiemu (jego nagie zdjęcie obok)?”. Publikację krytykują internauci na Twitterze. „Publikacja zbędna, niepotrzebna i całkowicie nieodpowiedzialna. Umieszczenie zdjęć – dno”, „A tyle było grzania o dyskredytowaniu sędziów”, „Brak zastanowienia się nad konsekwencjami wypuszczenia takiego materiału, który w sumie niczego nie wnosi do sprawy, jedynie podgrzeje sytuację sprowadzi ja do poziomu rozporkowego” – piszą.",,
Zmiany w grafiku Putina. Media spekulują nt. stanu jego zdrowia,"W rosyjskich mediach pojawiają się spekulacje dotyczące stanu zdrowia prezydenta Rosji oraz nagłych zmian w jego grafiku. Zgodnie z wersją Dmitrija Pieskowa, rzecznika Kremla, Władimir Putin jest przeziębiony. Jednak według źródeł BBC zmiany w grafiku prezydenta w dużej części naniesiono po doniesieniach o nalocie USA w Syrii, w którym zginęli rosyjscy najemnicy.","Rosyjskie media spekulują na temat przyczyn poważnych zmian w grafiku prezydenta Władimira Putina. Według oficjalnej wersji podanej przez Kreml prezydent jest przeziębiony. Komentatorzy zaznaczają, że do tej pory Kreml rzadko informował o stanie zdrowia głowy państwa.W ostatnich dniach odwołano lub przełożono kilka publicznych wydarzeń, w których miał brać udział Putin – podkreślają media. – (Prezydent) przeziębił się, ale kontynuuje pracę – ogłosił w poniedziałek rzecznik Kremla Dmitrij Pieskow.W poniedziałek prezydent miał złożyć roboczą wizytę w Soczi, jednak po tym, jak w niedzielę pod Moskwą doszło do katastrofy samolotu An-148, poinformowano o odwołaniu wyjazdu. Z kolei we wtorek odwołano m.in. wizytę w Stawropolu, przełożono naradę poświęconą mikroelektronice. Przeniesiono również kilka innych wydarzeń, a na spotkaniu ze zwycięzcami konkursu „Liderzy Rosji” prezydent przeprosił za problemy z głosem.Przyczyną zmian w grafiku Putina jedynie częściowo stało się przeziębienie - twierdzą dwa źródła BBC, bliskie rosyjskiemu ministerstwu obrony. Jak zauważa jedno z nich, Putin spędził we wtorek z generałami i oficerami sztabu generalnego „cały ranek”.Rosyjska redakcja BBC podkreśla, że znaczne zmiany w grafiku prezydenta zaczęto nanosić wkrótce po tym, jak w mediach pojawiły się doniesienia o tym, że w nalocie USA w Syrii 7 lutego zginęli rosyjscy najemnicy.Rano Pieskow znów poinformował dziennikarzy o zmianie grafiku prezydenta. Odpowiadając na pytanie o to, czy to prawda, że Putin odwołał część spotkań i wyjazdów, by spotkać się z wojskowymi i omówić sytuację w Syrii, Pieskow powiedział: „Nie, to nie tak. To błędna informacja. Nie ma nic wspólnego z rzeczywistością”.Część wydarzeń zaplanowana na połowę i koniec lutego, w których miał wziąć udział Putin, również może zostać odwołana – sugerują media. Niezależna rosyjska telewizja Dożd informowała, że z grafiku Putina wykreślono wyjazd na rosyjski Daleki Wschód, który miał odbyć się w dniach 19-22 lutego. Pieskow zaprzeczył tym doniesieniom.– Nigdy wcześniej coś takiego się nie zdarzało. Nawet kiedy Putin nienajlepiej się czuł, Kreml nigdy tego nie przyznawał. Na przykład, kiedy miał kontuzję pleców, (...), nikt nie ogłaszał, że choruje. Chociaż było widać, że podczas chodzenia odczuwał dyskomfort – wspomina bliski Kremlowi rozmówca rosyjskiej redakcji BBC.Oleg Kaszyn na niezależnym portalu Republic(dawny Słon) zastanawia się, dlaczego tym razem podzielono się informacją dotyczącą stanu zdrowia prezydenta. Zaznacza, że o zdrowiu Putina „prawie się nie mówi, ten temat nie istnieje, a tu nagle przemówiono”.",,
Nie żyje rektor seminarium w Koszalinie. Auto księdza uderzyło w drzewo,"W wypadku samochodowym zginął ks. dr Wojciech Wójtowicz, przewodniczący Konferencji Rektorów Wyższych Seminariów Duchownych Diecezjalnych i Zakonnych oraz rektor Wyższego Seminarium Duchownego w Koszalinie. Miał 44 lata.","O tragicznej śmierci ks. Wójtowicza poinformował w oficjalnym komunikacie rzecznik prasowy kurii biskupiej w Koszalinie ks. Wojciech Parfianowicz.Rektor koszalińskiego seminarium zginął w wypadku samochodowym, do którego doszło w poniedziałek przed godz. 17 na drodze wojewódzkiej nr 206 między Nacławiem a Polanowem w Zachodniopomorskiem. Jego auto uderzyło w drzewo.„Zginął człowiek, który był dla diecezji kimś więcej niż rektorem seminarium. Teologicznie, osobowościowo i pod każdym innym względem, był księdzem niezwykłej wartości. Boli nas bardzo ta śmierć, która przyszła o wiele za wcześnie. Ufamy jednak, że jego życie w Bogu, którego głosił z taką determinacją i pięknem słowa, będzie szczęśliwe. Niech odpoczywa w pokoju. Modlę się także za mamę śp. Księdza Rektora, za rodzeństwo i wszystkich jego bliskich” – powiedział cytowany w komunikacie biskup diecezji koszalińsko-kołobrzeskiej Edward Dajczak.Przewodniczący Konferencji Episkopatu Polski abp Stanisław Gądecki napisał na Twitterze: „Modlę się za śp. ks. Wojciecha Wójtowicza. Łączę się w bólu z rodziną, Diecezją Koszalińsko-Kołobrzeską i Konferencją Rektorów Wyższych Seminariów Duchownych Diecezjalnych i Zakonnych, której był przewodniczącym. To strata dla Kościoła w Polsce”.",,
"Amerykanie decydują… o plastikowych torebkach, broni i marihuanie","Przy okazji referendów w wielu stanach odbywają się lokalne referenda. Odbędzie się ich ponad 160. Amerykanie wypowiedzą się w sprawie dostępu do broni, kary śmierci, legalizacji marihuany i płacy minimalnej.","Najwięcej decyzji do podjęcia, aż 17, mają mieszkańcy Kalifornii. W stanie tym wyborcy będą głosować między innymi w sprawie delegalizacji kary śmierci, zakazu używania plastikowych torebek w sklepach i dwujęzycznego nauczania dzieci w szkołach. Kalifornia jest jednym z pięciu stanów, gdzie wyborcy będą decydować o legalizacji rekreacyjnej marihuany. Pozostałe to Arizona, Maine, Massachusetts i Nevada. Cztery inne stany zagłosują w sprawie legalizacji konopi indyjskich do celów medycznych.",,
Naczelny „Krytyki Politycznej”: Tego opozycja w TVN nie wygra [WIDEO],"– Jak opozycja nie zacznie jeździć od wsi do wsi, to tego się w TVN czy w telewizji wygrać nie da. PiS to rozumiał. Ta strona tego nie rozumiała, teraz już nie ma siły. Życie albo śmierć – powiedział Sławomir Sierakowski, redaktor naczelny „Krytyki Politycznej”.","Prawo i Sprawiedliwość wygrało niedzielne wybory do Parlamentu Europejskiego uzyskując 27 mandatów. Koalicja Europejska zdobyła 22, a Wiosna Roberta Biedronia trzy mandaty.O wynik wyborów w Onecie pytany był redaktor naczelny „Krytyki Politycznej” Sławomir Sierakowski.– PiS nas wszystkich zaskoczył. Na pewno widać było, że PiS jest dużo aktywniejszy kampanijnie, dużo bardziej zdeterminowany, zmobilizowany. Jak opozycja nie zacznie jeździć od wsi do wsi, to tego się w TVN czy w telewizji wygrać nie da. PiS to rozumiał. Ta strona tego nie rozumiała, teraz już nie ma siły. Życie albo śmierć – powiedział Sierakowski. – Wysoka frekwencja szkodziła tym partiom, które nie są anty i nie są zbudowane na oporze wobec drugiej siły. Stąd fatalny wynik Razem. Sprzyjałem Koalicji Europejskiej, bo zdawałem sobie sprawę z tego, że mamy dwie partie w Polsce – dodał. Jak podkreślił, szuka „pozytywów”, chociaż to są wybory „przegrane z kretesem”.",,
„Nie można wymagać zbyt dużo od Putina”,"– Nie podnośmy poprzeczki oczekiwań wobec Rosjan w sprawie Katynia zbyt wysoko, bo wyjdziemy zawiedzeni – powiedział w programie „Minęła dwudziesta” na antenie TVP Info były prezydent Aleksander Kwaśniewski. Jego zdaniem, „symboliczna obecność Putina w Katyniu ma ogromne znaczenie”.","W lutym rosyjski premier Władimir Putin zaprosił Donalda Tuska na kwietniowe uroczystości upamiętniające 70. rocznicę zbrodni katyńskiej. Zdaniem prezesa IPN Janusza Kurtyki, ten gest znaczyłby jednak więcej, gdyby Rosjanie odtajnili akta śledztwa w sprawie zbrodni.   – Cytując marszałka Piłsudskiego, takim ludziom kury prowadzić, a nie politykę  – skomentował słowa Kurtyki Aleksander Kwaśniewski. –   Dzisiaj domaganie się, oczekiwanie, budowanie fantasmagorii, że Putin powtórzy gest Brandta w Katyniu, jest nierealne. Przez prawie dwadzieścia lat przywódca rosyjski nie był w Katyniu. Doceńmy ten fakt. Możemy zepsuć to, co może być początkiem procesu dochodzenia prawdy o Katyniu  – powiedział.   Zdaniem Aleksandra Kwaśniewskiego, nie zapraszając prezydenta Lecha Kaczyńskiego, Putin nie miał zamiaru rozgrywać czegokolwiek na polskiej scenie politycznej. –   Rosjanie aż tak wyrafinowanej gry nie prowadzą  – powiedział.   Kwaśniewski odniósł się też do sytuacji Polaków na Białorusi. Jego zdaniem, oddziaływanie na Białoruś przez Unię Europejską „ma sens”.  –  Nie sądzę, by w UE nie było jedności dla ochrony mniejszości narodowych, wolnych mediów, pluralizmu politycznego, wolności wyborów  – ocenił.   Jego zdaniem, polska dyplomacja w kwestii budowania międzynarodowej koalicji oddziaływania na Białoruś działa jednak mało efektywnie. –  Mam żal do polskiej dyplomacji. W takiej sytuacji, jak teraz, prezydent i premier powinni zakasać rękawy i jeździć po europejskich stolicach. A ja mam wrażenie, że w ogóle nie jeżdżą. Mamy trochę okres zimowy. Wykazujemy aktywność rutynową  –  skomentował.   Były prezydent nawiązał też do obecnej sytuacji lewicy na polskiej scenie politycznej. Według niego, słabe wyniki SLD w sondażach wyborczych dają się wytłumaczyć trudnymi decyzjami politycznymi, które politycy lewicy podejmowali przed kilkoma laty. –  Jest miejsce dla lewicy. Kiedy minie okres uspokojenia, lewica będzie miała szansę być alternatywą dla PO w większym stopniu niż PiS, który ma przyklejona etykietę  – zaznaczył.  Zdaniem Kwaśniewskiego, nowym liderem lewicy może zostać Bartosz Arłukowicz, który ma „bożą iskrę”. –  Ma niewątpliwie talent, ale liderzy poza własnymi telnetami potrzebują czasu i miejsca  – podsumował.",,
Juncker: Postęp w rozmowach z Polską niewystarczający,"Polska dokonała postępu w sprawie praworządności, ale jest on jeszcze niewystarczający – oświadczył szef Komisji Europejskiej Jean-Claude Juncker. Jak zaznaczył, jest optymistą w sprawie negocjacji z Warszawą.","– Mam najlepsze relacje z możliwych z polskim premierem. Uważam, że Polska zrobiła postęp, ale niewystarczający. Natomiast rozmawiamy, prowadzimy negocjacje, które muszą się zakończyć do końca czerwca, początku lipca. Jestem optymistą – dodał szef Komisji. Wiceszef KE Frans Timmermans przekazał kolegium komisarzy informacje na temat stanu rozmów z Polską w sprawie spornych kwestii dotyczących wymiaru sprawiedliwości w Polsce. Jego zdaniem wprowadzone w ostatnim czasie zmiany nie gwarantują jeszcze, że sądownictwo będzie niezależne.",,
Zamaskowani i ubrani na czarno włączyli się w pochód pierwszomajowy,"Młodzi ludzie z lewackich ugrupowań anarchistycznych, zamaskowani i ubrani na czarno, włączyli się we wtorek w pochód pierwszomajowy w stolicy Francji. Zniszczyli bar McDonald's, salon samochodowy oraz witryny sklepów i wiaty przystanków. Podpalali też samochody i dewastowali billboardy.","Anarchiści podczas demonstracji działają z zasłoniętymi twarzami, w okularach pływackich, aby ochronić oczy przed gazem łzawiącym i w grubych rękawicach chroniących przed oparzeniem, gdy odrzucają granaty łzawiące w stronę policji. Ustawiają się przed oficjalnym pochodem w szyku do walki z policją. Francuscy politycy opozycyjni i komentatorzy zarzucają policji bezsilność wobec aktów przemocy i wandalizmu, jakie w Paryżu zakłóciły wtorkowy pochód pierwszomajowy. Siły bezpieczeństwa zatrzymały tego dnia 109 osób.  Opozycja oskarża rząd o to, że nie przewidział rozwoju wydarzeń i nie zmobilizował wystarczających środków do zapewnienia bezpieczeństwa.  – Tak wygląda autorytet (prezydenta Emmanuela – red.) Macrona, tego papierowego tygrysa – powiedział deputowany prawicowej partii Republikanie (LR) Eric Ciotti. Działaczka tego ugrupowania, była minister Nadine Morano wezwała zaś ministra spraw wewnętrznych Gerarda Collomba, by ustąpił ze stanowiska. „Klęską państwa” nazwał „straszliwe sceny” na ulicach przewodniczący LR Laurent Wauquiez i wezwał do „natychmiastowej odbudowy władzy”. Przewodnicząca skrajnie prawicowego Frontu Narodowego Marine Le Pen oskarżyła o przemoc „skrajnie lewicowe milicje, które od dawna powinny być rozwiązane, ale korzystają z dobrotliwości lewicowych władz”. Z kolei Jean-Luc Melenchon, przywódca skrajnie lewicowej Francji Nieujarzmionej uznał, że pierwszomajowe zniszczenia to „niewątpliwie dzieło skrajnie prawicowych band”. Celine Verzeletti, sekretarz największego francuskiego związku zawodowego CGT, uznała manifestację za „sukces” wskazujący na „mobilizację pracowników broniących swych praw” i wyraziła przypuszczenie, że władze dopuszczając do zniszczeń pragną doprowadzić do odwołania trzech przewidzianych na maj manifestacji związkowych. Zapewniła, że manifestacje się odbędą.  Ubezpieczano całą trasę  Stanislas Gaudon, sekretarz związku zawodowego policjantów Alliance Police, przyznał w wywiadzie telewizyjnym, że policja „powinna była interweniować przed wyruszeniem pochodu i rozpoczęciem zajść”. Przypomniał jednak, że funkcjonariusze musieli ubezpieczać cała długą trasę, a ponadto pilnować rozrzuconych po mieście pomieszczeń uniwersyteckich, by nie dopuścić do ich ponownego zajęcia. Placówki te były okupowane w kwietniu przez studentów, protestujących przeciw nowym zasadom przyjmowania na studia. 20-letni Jean, który uczestniczył we wtorkowych zajściach, tłumaczył, że bar McDonald's został zniszczony jako „symbol amerykańskiego imperializmu”. – Atakujemy symboliczne cele gospodarcze, symbolizujące przemoc państwa – wyjaśniał student, który „czasowo przerwał studia”. – Nie jesteśmy ani organizacją, ani partią. Zbieramy się od wydarzenia do wydarzenia. Kwestionujemy społeczeństwo oparte na handlu i alienacji – mówił młody człowiek. Przyznał jednocześnie, że „niektórzy idą na manifestację jak na mecz, w którym drużyna przeciwnika to gliny”.",,
50-latka oszukała 70-latkę metodą „na wnuczka”,"50-latka z Mikołowa w woj. śląskim odpowie przed częstochowskim sądem za oszukanie 70-letniej mieszkanki tego miasta metodą „na wnuczka”. Oszustka, która w rozmowie telefonicznej udawała synową starszej pani, wyłudziła od niej 45 tys. zł. Grozi jej nawet osiem lat więzienia.","– Przesłuchana przez prokuratora pod zarzutem oszustwa Danuta S. nie przyznała się do zarzucanego jej przestępstwa i wyjaśniła, że po pieniądze udała się na prośbę nieustalonego mężczyzny, który zamieszkuje w Anglii – poinformował rzecznik częstochowskiej prokuratury, prok. Tomasz Ozimek. Akt oskarżenia w tej sprawie Prokuratura Rejonowa Częstochowa-Północ skierowała w ostatnim czasie do Sądu Rejonowego w Częstochowie. Termin pierwszej rozprawy wyznaczono na 17 lipca tego roku. Do przestępstwa doszło w listopadzie, kiedy do 70-letniej mieszkanki częstochowskiej dzielnicy Trzech Wieszczów zatelefonowała osoba podająca się za jej synową. – Poinformowała kobietę, że została zatrzymana w banku przez policję i natychmiast potrzebuje 50 tys. zł, aby zostać zwolniona. Oświadczyła też, że ma zmieniony głos, gdyż ma zapalenie krtani. Pokrzywdzona odpowiedziała, że może jej pomóc, ale ma w domu tylko 45 tys. zł – relacjonował prokurator. Następnie rozmowę przejęła inna kobieta, która zaproponowała, że przyśle po pieniądze kuriera; prosiła też, by starsza pani nie odkładała słuchawki, czekając na osobę, która przyjedzie po pieniądze. Kilkanaście minut później 70-latka dała spakowane do reklamówki 45 tys. zł nieznajomej kobiecie, która przyjechała do niej taksówką. Niedługo potem starsza pani zorientowała się, że została oszukana i okradziona.",,
Manifestanci otoczyli senatora. Ten wyjął broń i zaczął strzelać [WIDEO],"Samochód  haitańskiego senatora Jeana Marie Ralpha Fethiere’a  został otoczony w stolicy kraju Port-au-Prince przez  tłum protestujący przeciwko niedoborom żywności i paliwa. Gdy manifestanci otworzyli drzwi jego auta, polityk wyciągnął pistolet i zaczął strzelać. W wyniku zajścia zostały ranne dwie osoby.","Protesty na Haiti trwają już od kilku tygodni. Spór między rządem i amerykańskim dostawcą energii powoduje, że 11 mln mieszkańców odczuwa regularnie skutki braku benzyny i prądu. Do niedawna Haiti mogło korzystać z taniego paliwa sprowadzanego z Wenezueli. Przez napięcia polityczne w Caracas władze w Port-au-Prince  muszą  jednak sprowadzać benzynę z innych rynków, co poważnie wpływa na wzrost jej cen.   Od niedzieli  manifestanci zbierają się przed parlamentem, domagając się m.in. ustąpienia prezydenta Jovenela Moise’ a. W poniedziałek zatrzymali oni samochód, w którym znajdował się senator rządzącej partii, Jean Marie Ralph Fethiere. Gdy protestujący otworzyli drzwi jego auta, polityk wyciągnął broń i oddał z niej kilka strzałów. Jedna z kul raniła w szczękę fotoreportera Dieu-Nalio Chery’ ego. Jak podają światowe media, w incydencie ucierpiał także ochroniarz pracujący w parlamencie. Według „Los Angeles Times” mężczyzna został trafiony w brzuch. Reporterka Associated Press poinformowała, że ranny dziennikarz dochodzi już do zdrowia. Haitański senator wyjaśniał potem w rozmowie z lokalnym radiem, że oddał tylko strzały ostrzegawcze. – Broniłem się. Uzasadniona obrona jest świętym prawem – przekonywał.",,
Ardanowski: Zagrożenie suszą jest poważne,"Zagrożenie suszą w Polsce jest poważne, monitorujemy sytuację – poinformował w piątek minister rolnictwa Jan Krzysztof Ardanowski. Zapewnił, że rolnicy nie zostaną bez pomocy. W tym roku ma być uruchomiony specjalny program poświęcony retencji wody na wsi.","Szef resortu rolnictwa na wspólnej konferencji z ministrem środowiska Henrykiem Kowalczykiem wyjaśnił, że zagrożenie suszą nie jest jednakowe – lepsza sytuacja panuje np. na południu kraju, gdzie padał deszcz. Na niektórych obszarach Polski – jak mówił – opady były jednak symboliczne. – Jeżeli problemy suszowe będą się utrwalały, będzie podejmowana decyzja Rady Ministrów o uruchomieniu środków (pomocowych – PAP) – powiedział Ardanowski. Dodał, że takie zapewnienie otrzymał od premiera Mateusza Morawieckiego. – Rolnicy bez pomocy nie pozostaną – zaznaczył. Ardanowski przypomniał, że w związku ze skutkami ubiegłorocznej suszy, rząd na pomoc rolnikom przeznaczył ponad pół miliarda euro. Szef resortu rolnictwa dodał, że sytuacja suszowa monitorowana jest również u naszych sąsiadów, regionie Europy Środkowo-Wschodniej. Susza coraz bardziej doskwiera m.in. Czechom i Słowakom. Poinformował, że w czwartek spotykał się z ministrami rolnictwa Grupy Wyszehradzkiej poszerzonej o osiem państw i ustalono, że do Komisji Europejskiej zostanie wystosowana odpowiednia prośba, by była ona przygotowana do uruchomienia ewentualnej pomocy ze środków europejskich. – Nie może być jak w ubiegłym roku, że Komisja Europejska nie udzieliła żadnej pomocy, nie uruchamiając funduszy kryzysowych – zauważył. Minister poinformował ponadto, że Komisja Europejka zgodziła się na przesunięcie w ramach obecnego PROW-u (Programu Rozwoju Obszarów Wiejskich) ok. 1 mld zł na gospodarowanie wodą na obszarach wiejskich. – Kończymy przygotowywać program, który jeszcze w tym roku będzie realizowany – zapewnił. Ardanowski wyjaśnił, że na początku zostanie uruchomiony pilotaż, w którym dofinansowywane będą inwestycje związane z małą retencją i systemami nawadniającymi. Dodał, że pilotaż będzie prowadzony np. w dwóch województwach, gdzie występują wysokiej jakości gleby rolne, lecz z powodu braku wody następuje ich degradacja, plony są coraz mniejsze. Szef resortu rolnictwa przypomniał ponadto, że od przyszłego roku ministerstwo gospodarki morskiej i żeglugi śródlądowej na uruchomić ogólnopolski program poprawy retencji. W Polsce retencjonujemy ok. 4 mld m sześc. wody rocznie, to stanowi ponad 6,5 proc. objętości średniorocznego odpływu rzecznego. Na całkowity odpływ rzeczny składa się woda dostarczana do koryta rzeki w wyniku, m.in. opadów czy topnienia śniegu. Program retencji ma podnieść współczynnik retencji do 15 proc.",,
Czesi ostrzegają przed groźnym wirusem w smartfonach. Można stracić pieniądze,"Związek Banków Czeskich poinformował o zagrożeniu dla kilkudziesięciu tysięcy użytkowników smartfonów z systemem Android, którzy korzystają z bankowości internetowej. Łupem cyberprzestępcow padły już setki tysięcy euro.","Aktualizacja aplikacji do nagrywania rozmów QRecorder instaluje trojana Spy.Banker.AIX, umożliwiającego okradanie kont bankowych. Aplikacja jest powszechnie dostępna na oficjalnym portalu Google Play. Takie informacje przekazała firma Eset, która wykryła złośliwe oprogramowanie – napisała agencja CTK.              Związek Banków Czeskich poinformował, że banki zanotowały w ostatnich dniach próby oszukańczych transakcji. Według czeskiej telewizji publicznej (CT) okradzione zostały konta w CzSOB, Raiffeisen Bank i Czeskej Sporzitelnej. Według CT klienci stracili tysiące, a nawet setki tysięcy euro. Sprawę bada policja.              „Natrafiliśmy na aplikację, rejestrator rozmów QRecorder. Na podstawie naszej wewnętrznej analizy możemy powiedzieć, że do pierwotnie legalnej aplikacji dostał się trojan. To oznacza, że po jednej z ostatnich aktualizacji QRecorder stał się koniem trojańskim, który pozwala hakerom ściągnąć do smartfona z systemem Android niebezpieczną zawartość” – informuje CTK, cytując kierownika technicznego Eset Miroslava Dvorzaka.",,
„List nauczycieli do Agaty Kornhauser-Dudy to atak na nią”,"List nauczycieli do żony prezydenta Agaty Kornhauser-Dudy to atak na pierwszą damę – ocenił prezydencki minister Andrzej Dera. Jak zaznaczył, pani prezydentowa mówiła od początku, że nie będzie się angażowała w sprawy polityczne.","W liście nauczycieli z II Liceum Ogólnokształcącym im. Króla Jana III Sobieskiego w Krakowie, gdzie Agata Kornhauser-Duda była nauczycielką j. niemieckiego, jego autorzy wyrażają „żal, rozczarowanie i narastający gniew”; zarzucają żonie prezydenta, że nie zabierając głosu w sprawie strajku, wyraża aprobatę „dla destrukcyjnych działań i przekłamań rządu”. Pod listem podpisało się ponad 50 strajkujących osób.Dera w TVN24 zauważył, że ten list nie jest listem otwartym. – Ja to odbieram jako atak na panią pierwszą damę – powiedział minister. – Ewidentnie z tego listu wynika, że jest atakowana, mimo że od początku pani prezydentowa mówiła, że nie będzie się angażowała w sprawy polityczne, jest w tym konsekwentna – podkreślił Dera.Jak mówił, do Kancelarii Prezydenta „taki list podpisany nie przyszedł”.W liście nauczyciele napisali: „Czujemy wstyd i upokorzenie, będąc zmuszonymi do tłumaczenia się, w jaki sposób traktujesz całe środowisko nauczycielskie, a między innymi nas, swoje koleżanki i kolegów, wyrażając milczeniem aprobatę dla destrukcyjnych działań i przekłamań rządu, w obliczu największego powojennego kryzysu edukacji”. „Czy naprawdę nie czujesz potrzeby zabrania głosu w naszej obronie i przeciwstawienia się medialnej fali nienawiści uderzającej w godność zawodu nauczyciela?” – pytają w liście pedagodzy.",,
„Rasistowskie uderzenie w prezydenta”. Trump o przemówieniu podczas rozdania Oscarów,"„Byłoby miło, gdyby Spike Lee był w stanie przeczytać swoje notatki, a może i lepiej jakby ich wcale nie używał, w czasie rasistowskiego ataku na Waszego prezydenta, który zrobił więcej dla Afroamerykanów, niż niemal każdy inny prezydent.” – napisał na Twitterze prezydent USA Donald Trump. Podczas gali rozdania Oscarów Lee wezwał Amerykanów do mobilizacji przed wyborami prezydenckimi i do wybrania właściwej „strony historii”.","– Wybory prezydenckie w 2020 r. są tuż za rogiem. Zmobilizujmy się, stańmy po właściwej stronie historii. Dokonajmy moralnego wyboru między miłością a nienawiścią – mówił Spike Lee, odbierając na gali rozdania Oscarów statuetkę za najlepszy scenariusz adaptowany. W odpowiedzi na jego słowa prezydent Donald Trump stwierdził, że są one rasistowskie. Nawiązał też do słów Lee, w których twórca odniósł się do problemów osób czarnoskórych w USA.",,
Deklaracja w Suchym Gruncie. „Odszkodowania będą wypłacane jak najszybciej”,"Wicepremier Beata Szydło zapewniała mieszkańców podtopionej miejscowości Suchy Grunt w województwie małopolskim, że niezwłocznie otrzymają odszkodowania. – Jak tylko woda opadnie, kiedy będzie można szacować, będzie wypłata tych odszkodowań – mówiła Szydło.","Wicepremier odwiedziła zalane tereny wraz z ministrem infrastruktury Andrzejem Adamczykiem.Mieszkańcy pytali Beatę Szydło między innymi o to, jak szybko otrzymają rekompensaty.Szydło zapewniła, że szacowanie szkód po powodzi odbędzie się możliwie jak najszybciej, podobnie jak wypłata odszkodowań.W związku z powodziami ewakuowano około 30 mieszkańców Suchego Gruntu. W środę poszkodowanych odwiedził premier Mateusz Morawiecki.",,
Sędzia Krawczyk o nowych przepisach: Polacy będą się rzucać pod samochód,Projekt zmian w przepisach dotyczących pierwszeństwa pieszych na przejściach i ograniczenia dopuszczalnej prędkości w nocy skomentował w piątek sędzia Tomasz Krawczyk z Sądu Okręgowego w Łodzi. „Przy takim przepisie (patrząc realistycznie) zacznie się w Polsce to samo co w Rosji – przypadki rzucania się na przejściu pieszych na jadący z umiarkowaną prędkością samochód w celu wyłudzenia odszkodowania z jego OC” – napisał na Twitterze.,"Zgodnie z propozycją ministerstwa, która teraz będzie przedmiotem konsultacji „kierujący pojazdem, zbliżając się do przejścia dla pieszych” będzie miał obowiązek zachować szczególną ostrożność i „zmniejszyć prędkość tak, aby nie narazić na niebezpieczeństwo pieszego znajdującego się w tym miejscu lub na nie wchodzącego”. Najważniejsza zmiana to wprowadzenie obowiązku ustąpienia przez kierowcę pieszemu wchodzącemu na przejście czyli inaczej znajdującemu się w pobliżu przejścia z zamiarem wejścia na jezdnię. Do tej pory kierowca ustawowo był zobowiązany ustąpić pieszemu, który już na przejściu jest. W uzasadnieniu do projektu przepisów ministerstwo infrastruktury   pisze, że „kierujący pojazdem będzie zobowiązany do stworzenia możliwości bezpiecznego przejścia przez jezdnię, nie tylko dla pieszych znajdujących się na przejściu dla pieszych, ale również dla tych pieszych, którzy wchodzą na przejście dla pieszych w tym oczekują na możliwość wejścia na to przejście” . Zasadność wprowadzania nowych przepisów neguje na Twitterze sędzia Tomasz Krawczyk. Jak pisze: „Przy takim przepisie (patrząc realistycznie) zacznie się w Polsce to samo co w Rosji – przypadki rzucania się na przejściu pieszych na jadący z umiarkowaną prędkością samochód w celu wyłudzenia odszkodowania z jego OC”. Jak dodał, „popyt na kamerki samochodowe na pewno gwarantowany”. Najsztub potrącił wtedy przechodzącą przez pasy 77-letnią kobietę. Auto nie miało aktualnych badań technicznych, dziennikarz nie posiadał wówczas prawa jazdy.  Sąd Okręgowy w Warszawie w listopadzie ubiegłego roku uniewinnił Piotra Najsztuba i utrzymał tym samym w mocy zaskarżony wyrok Sądu Rejonowego w Piasecznie. Kolejny przykład to potrącenie 70-letniej kobiety na przejściu przez byłego premiera i obecnego europosła Włodzimierza Cimoszewicza. Potrącona miała złamaną kość podudzia oraz otarcia twarzy i dłoni. Policja informowała, że samochód, którym kierował polityk, nie miał ważnych badań technicznych.  Zmiany w prawie drogowymZmiana w prawie o ruchu drogowym dotyczy też dopuszczalnej prędkości. Bez względu na porę dnia, będzie to maksymalnie 50 km na godzinę w obszarze zabudowanym.   Projekt przewiduje też zatrzymywanie prawa jazdy za przekroczenie prędkości o 50 km/h także poza obszarem zabudowanym.  Z badań wynika, że różnica prędkości między 50 i 60 km/h ma istotne znaczenie dla długości drogi hamowania pojazdu oraz potencjalnych skutków zdarzeń drogowych. Ponad 95% pieszych ma szanse przeżyć wypadek przy prędkości uderzenia przez pojazd mniejszej niż 30 km/h, a szanse te bardzo spadają, gdy prędkość pojazdu uderzającego w pieszego jest większa od 50 km/h.",,
"Zdzisław Krasnodębski: Niemcy mogą robić, co im się podoba","Nierówne traktowanie państw w ramach Unii Europejskiej jest często podnoszone, m.in. przez polski rząd. Na podwójne standardy stosowane przez Brukselę zwrócił uwagę w programie „O co chodzi” europoseł PiS Zdzisław Krasnodębski. – Nas obejmują wszystkie regulacje dotyczące naruszania konkurencji, każda pomoc państwowa musi być notyfikowana, natomiast pomoc Niemiec zachodnich dla wschodnich landów tego nie dotyczy, bo mają derogacje. Mają zapisane w traktacie i mogą robić co im się podoba – stwierdził, przyznając, że „przykładów podwójnych standardów w UE jest bardzo dużo”.",,,
Frankowicze zaleją sądy. Resort sprawiedliwości szuka rozwiązań,"Resort sprawiedliwości rozmawia z bankami w sprawie wypracowania rozwiązań mających pomóc sądom, zalewanym sprawami frankowymi – informuje „Rzeczpospolita”.","Dziennik podaje, że po trzech kwartałach tego roku do sądów wpłynęło 7,5 tys. nowych spraw frankowych, czyli już więcej niż w całym 2018 r. (przybyło ich wtedy 7,2 tys.). Dane kancelarii prawniczych wskazują, że w następnych miesiącach pojawi się kolejna fala pozwów.Odbyło się już pierwsze spotkanie przedstawicieli banków zaangażowanych w mieszkaniowe kredyty walutowe z urzędnikami resortu sprawiedliwości.Ustalono, że ulżyć sądom mogłyby zmiany mające przyśpieszyć procedowanie spraw lub wprowadzenie rozwiązań, dzięki którym sprawy frankowe nie musiałyby w ogóle trafiać do sądów. Pojawił się również pomysł, aby wprowadzić obowiązek wcześniejszej mediacji między klientem a bankiem.",,
Ukraina: Parlament przyjął ustawę powołującą sąd antykorupcyjny,"Parlament Ukrainy uchwalił w czwartek w drugim, ostatecznym czytaniu ustawę powołującą sąd antykorupcyjny. Za przyjęciem prezydenckiego projektu zagłosowało 315 deputowanych w 450-miejscowej Radzie Najwyższej – podała agencja Interfax-Ukraina.","Projekt ustawy wpłynął do parlamentu w grudniu 2017 roku, a w marcu przeszedł pierwsze czytanie. Ogółem do projektu wniesiono około 2 tys. poprawek. Ustawa przewiduje powołanie sądu w ciągu 12 miesięcy od wejścia dokumentu w życie. Organ rozpocznie prace pod warunkiem wyznaczenia 35 sędziów w wyniku konkursu. Prezydent Petro Poroszenko ocenił, że głosowanie nad tym projektem to papierek lakmusowy ukraińskich zdolności do zwalczenia korupcji. Przyjęcie ustawy nazwał zwycięstwem Ukrainy. Zdaniem premiera Wołodymyra Hrojsmana, czwartkowa decyzja parlamentu będzie bodźcem dla wzrostu ekonomicznego w kraju. – Daliśmy jasny sygnał całemu państwu i zagranicznym partnerom, że walka z korupcją przybiera na sile – powiedział szef rządu w Kijowie. Celem ustawy, jak podkreśla Reuters, jest oddzielenie decyzji sądów od nacisków politycznych i korupcji. Nie wiadomo jednak, czy przyjęta ustawa będzie odpowiadać standardom Międzynarodowego Funduszu Walutowego (MFW) – ocenia agencja.",,
„Każdy przypadek pedofilii będzie potraktowany z powagą”,"Papież Franciszek zapewnił w niedzielę, że każdy przypadek pedofilii w Kościele zostanie potraktowany z najwyższą powagą. Zamykając czterodniowy szczyt w Watykanie na temat ochrony nieletnich oświadczył, że sprawcy „zdradzili i spoliczkowali” Boga.","Po mszy zamykającej czterodniowe spotkanie przewodniczących episkopatów świata Franciszek powiedział: – Nasza praca doprowadziła nas do uznania po raz kolejny, że powaga plagi nadużyć seksualnych wobec nieletnich jest niestety zjawiskiem rozpowszechnionym historycznie we wszystkich kulturach i społeczeństwach.               Zaznaczył, że także obecnie dostępne statystyki na temat nadużyć seksualnych wobec nieletnich, sporządzone przez różne organizacje i organy państwowe i międzynarodowe, w tym WHO, UNICEF, Interpol, Europol, „nie ukazują prawdziwej skali zjawiska, często niedocenianego, głównie dlatego, że wiele przypadków wykorzystywania seksualnego małoletnich nie jest zgłaszanych, w szczególności tych bardzo licznych popełnionych w środowisku rodzinnym”. – Osoba konsekrowana, wybrana przez Boga, by prowadzić dusze do zbawienia, poddaje się swojej ludzkiej słabości, czy też chorobie, stając się w ten sposób narzędziem szatana. W wykorzystywaniu widzimy rękę zła, która nie oszczędza nawet niewinności dzieci – mówił papież.   „Mamy do czynienia z tajemnicą zła”               – Pokornie i odważnie musimy uznać, że mamy do czynienia z tajemnicą zła, które zawzięcie atakuje najsłabszych, ponieważ są oni obrazem Jezusa. Dlatego właśnie wzrosła obecnie w Kościele świadomość, że trzeba nie tylko powstrzymać najpoważniejsze nadużycia środkami dyscyplinarnymi oraz procesami cywilnymi i kanonicznymi, ale także zdecydowanie zmierzyć się z tym zjawiskiem zarówno w Kościele, jak i poza nim – mówił papież. Zapewnił że Kościół „czuje się powołany do zwalczania tego zła, które dotyka centrum jego misji: głoszenia Ewangelii maluczkim i ochrony ich przed żarłocznymi wilkami”.              – Chciałbym tutaj powtórzyć jednoznacznie: jeśli w Kościele wystąpiłby chociaż jeden przypadek wykorzystywania – który sam w sobie jest potwornością – to taki przypadek zostanie potraktowany z najwyższą powagą – zapewnił Franciszek. Obiecał, że Kościół nigdy więcej nie ukryje żadnego przypadku wykorzystywania.",,
"Orban: Tym, którzy kwestionują praworządność Węgier, radzę to przemyśleć","– Praworządność nie jest na Węgrzech kwestią prawną. To kwestia honoru. Ci, którzy ją kwestionują, podważają nasz honor. Radzę, by dobrze to przemyśleć – powiedział Viktor Orban. Premier Węgier oznajmił, że jego kraj rozważą postulat warunkowania funduszy strukturalnych UE przestrzeganiem praworządności.","Orban wyjaśnił, że postulat można będzie wziąć pod uwagę, gdy „będzie przedstawiona konkretna propozycja”. – Jak dotąd, to nie nastąpiło – podkreślił. Węgierski premier dodał też, że stosunki międzynarodowe nie są budowane po to, by jeden kraj obrażał drugi, lecz po to, by się nawzajem szanować.  – Lepiej, żebyśmy nie doszli w Europie do takiego stanu, w którym jakiś premier czy dygnitarz odwiedza inny kraj unijny, by zmywać głowę jego władzom w sprawie praworządności, bo wtedy będziemy mieć wiele różnych rzeczy, ale na pewno nie europejską jedność – oznajmił. Orban poinformował także, że wyznaczył szefa stałego przedstawicielstwa Węgier przy Unii Europejskiej Olivera Varhelyiego na nowego kandydata swego kraju na członka Komisji Europejskiej. Wyjaśnił, że przyszła przewodnicząca Komisji Europejskiej Ursula von der Leyen poprosiła go o wyznaczenie innego kandydata na komisarza.",,
„Prezydent przyjął dobrą taktykę”. Wicemarszałek Sejmu o rocznicy wyzwolenia Auschwitz,"Wypowiedzi Władimira Putina to dopiero początek serialu, to pierwszy odcinek; drugi będzie w Yad Vashem – ocenił na antenie TVP Info wicemarszałek Sejmu Piotr Zgorzelski z PSL, komentując zaplanowane na 23 stycznia w Jerozolimie 5. Światowe Forum Holokaustu. Prezydent Andrzej Duda uzależnił swój udział w wydarzeniu od tego, czy będzie mógł zabrać głos. Jak ocenił w programie „#Jedziemy” Piotr Zgorzelski, prezydent przyjął dobrą taktykę.","– Jeśli ma jechać i siedzieć tam tylko jako statysta i słuchać, być może, przykrych i nieprawdziwych słów o Polsce, to dobrze zorganizować obchody i do Izraela się nie wybierać – powiedział polityk PSL.   Dodał jednak, że jeśli Andrzej Duda będzie miał szansę na zabranie głosu, to powinien skorzystać z okazji i wybrać się do Izraela, bo „nieobecni nie mają racji”.  W niedzielę w TVP Info Andrzej Duda argumentował, że w tym roku na organizowanych w Izraelu obchodach wyzwolenia obozu Auschwitz będzie obecny m.in. prezydent Rosji, a także przedstawiciele Francji czy Niemiec.  Prezydent podkreślił, że jego obecność na Forum musi odbywać się na podobnych zasadach co innych zaproszonych przywódców, w tym prezydenta Rosji Władimira Putina. – Zwróciłem się do organizatorów z jednym oczekiwaniem, że jako przedstawiciel kraju, którego najwięcej obywateli zostało zamordowanych bestialsko przez nazistowskich Niemców w obozie koncentracyjnym Auschwitz-Birkenau, będę mógł tam również zabrać głos. Tymczasem okazuje się, że będzie mógł przemawiać prezydent Putin, że będzie mógł przemawiać prezydent Niemiec, że będzie mógł przemawiać prezydent Francji, która miała wówczas rząd współpracujący z nazistowskimi Niemcami, ale prezydent Polski nie będzie mógł tam przemówić. Ja się z czymś takim absolutnie nie zgadzam – powiedział prezydent Duda.",,
Koniec kadencji prezesa NIK. Ujawniono nazwisko „czołowego kandydata”,"Minister finansów Marian Banaś jest czołowym kandydatem na objęcie fotela prezesa Najwyższej Izby Kontroli, po upływie pod koniec sierpnia kadencji obecnego szefa NIK Krzysztofa Kwiatkowskiego – wynika z nieoficjalnych informacji „Dziennika Gazety Prawnej”.","Jako potencjalnych następców Banasia „DGP” wymienia obecnych wiceministrów finansów Leszka Skibę i Piotra Nowaka, a także nowego wiceministra finansów Tadeusza Kościńskiego, bliskiego współpracownika premiera Mateusza Morawieckiego.Wg „DGP”, gdyby formalne powołanie nowego szefa NIK się przeciągało, w grę wchodzi wariant, w którym do końca kampanii wyborczej (najwcześniej połowa października) resortem finansów pokieruje premier.Banaś nadal jest pracownikiem NIK, gdzie sprawował różne funkcje w latach 1992-2015, i przebywa obecnie na urlopie bezpłatnym – podaje „DGP”.Kadencja Kwiatkowskiego wygasa 27 sierpnia, ale zgodnie z obowiązującymi przepisami będzie on pełnić funkcję do momentu wyboru następcy.Kandydatów na szefa NIK można zgłaszać do 28 lipca.",,
Inicjatywa „Samorząd wolny od ideologii LGBT”. Radni z Lubelszczyzny chcą obronić rodzinę i dzieci,Na Lubelszczyźnie powstała inicjatywa „Samorząd wolny od ideologii LGBT” – pisze wtorkowy „Nasz dziennik”. Radni regionu chcą za jej pomocą obronić rodziny i dzieci przed „propagandą homoseksualną”. Do tego samego zachęcają inne samorządy.,"„Samorząd wolny od ideologii LGBT” to deklaracja, która powstała z inicjatywy radnych Lubelszczyzny. „Jej celem jest uniemożliwienie wchodzenia drogą samorządową ideologii gender uderzającej w godność człowieka i dobro rodzin” – pisze gazeta.„Dla dobra życia, rodziny i wolności deklarujemy, że samorząd, który reprezentujemy – zgodnie z naszą wielowiekową kulturą życia społecznego – nie będzie ingerować w prywatną sferę życia Polek i Polaków. Nie damy narzucić sobie wyolbrzymianych problemów i sztucznych konfliktów, które niesie ze sobą ideologia LGBT” – czytamy w dokumencie.We wtorek po południu na sesji rady powiatu w Świdniku w porządku obrad pojawi się propozycja przyjęcia stanowiska, którego treścią będzie deklaracja „Powiat świdnicki wolny od ideologii LGBT”. Jeszcze przed procedowaniem podpisało się pod nim 11 radnych, co już stanowi większość rady – podaje „ND”.",,
"Będzie posiedzenie RB ONZ ws. Korei Płn.? Chcą tego USA, Korea Płd. i Japonia","USA, Japonia i Korea Płd. zażądały zwołania pilnego posiedzenia Rady Bezpieczeństwa ONZ, w związku z przeprowadzoną w niedzielę przez Koreę Północną próbą rakietową – poinformował w poniedziałek w oświadczeniu jeden z przedstawicieli USA przy ONZ.","Jak dodano, Stany Zjednoczone oczekują, że konsultacje odbędą się jeszcze w poniedziałek.Próba rakietowa Korea Północna przeprowadziła próbę rakietową w niedzielę rano czasu lokalnego. Pocisk balistyczny średniego zasięgu typu Pukguksong-2 wystrzelono w kierunku Morza Japońskiego z bazy lotniczej Bangjon, znajdującej się w prowincji Pjongan, za zachodzie kraju.Według Korei Północnej próba rakietowa zakończyła się sukcesem. Przywódca Korei Północnej Kim Dzong Un oświadczył w swoim przemówieniu noworocznym, że jego kraj jest bliski dokonania próby z międzykontynentalną rakietą balistyczną ICBM. Media północnokoreańskie informowały, że taka próba może nastąpić w każdej chwili.Nowy sekretarz obrony USA James Mattis zapowiadał podczas niedawnej wizyty w Seulu, że wystrzelenie przez Pjongjang międzykontynentalnej rakiety balistycznej spotka się „z przytłaczającą odpowiedzią” Stanów Zjednoczonych.Pjongjang realizuje program zbrojeń rakietowych i nuklearnych mimo zakazujących mu tego rezolucji Rady Bezpieczeństwa ONZ.",,
„To wielkie wyzwanie dla mojego syna i dalszy ciąg dobrej zmiany”,"To wspaniałe, wielkie wyzwanie dla mojego syna i dalszy ciąg dobrej zmiany; jego osoba i działania będą bardziej jednoczyły Polaków i Europejczyków – ocenił Kornel Morawiecki (WiS), odnosząc się do wysunięcia przez PiS kandydatury M. Morawieckiego na premiera.","Premier Beata Szydło złożyła rezygnację z pełnionej przez siebie funkcji, rezygnacja została przyjęta. Komitet Polityczny PiS wysunął na stanowisko premiera kandydaturę Mateusza Morawieckiego.– To wspaniałe, wielkie wyzwania dla mojego syna i jestem bardzo dumny z tego, że takie wyzwanie podjął – powiedział dziennikarzom w Sejmie Kornel Morawiecki.– Partia rządząca doszła do wniosku, że potrzebna jest jeszcze dobra zmiana i to jest dalszy ciąg tej dobrej zmiany. Uważam, że to jest dobra, właściwa zmiana, wierzę, że będzie lepsza Polska przez to. Myślę, że jak będzie zmiana premiera Mateusza Morawieckiego na kolejnego premiera, to też będzie dobra zmiana – powiedział Morawiecki.Pytany, czy jego syn będzie lepszym premierem niż Beata Szydło, odparł: „chciałbym, żeby każdy polski premier był lepszy od poprzedniego”. Podkreślił, że Szydło była bardzo dobrym szefem rządu. Morawiecki powiedział, że rozmawiał z synem w nocy. – Prosił mnie o błogosławieństwo na ten swój nowy czas, trudny czas, ważny czas dla Polski i dla niego – przekazał. Działania nowego premiera zjednoczą EuropejczykówPrzyznał, że nie zna szczegółów co do ewentualnych kolejnych zmian w rządzie i na ten temat nie rozmawiał z synem.Pytany, czy Mateusz Morawiecki odnajdzie się „nurcie dobrej zmiany”, ponieważ zawsze stał trochę obok rządu, odparł: „myślę, że on teraz będzie w głównym nurcie”. Zaznaczył, że do tej pory Mateusz Morawiecki był bardzo ważny dla polskiej gospodarki, a teraz będzie ważny „więcej niż dla gospodarki”.",,
Egzekucja wstrzymana w ostatnim momencie. Skazany może być niewinny,Gubernator amerykańskiego stanu Missouri wstrzymał wykonanie kary śmierci wobec 48-letniego Marcellusa Williamsa skazanego za zabójstwo. Ogłoszenie decyzji nastąpiło na kilka godzin przed planowaną egzekucją. Powodem wstrzymania są wyniki testów DNA przedstawione przez adwokata skazanego.,"Czarnoskóry został skazany na karę śmierci za zabicie dziennikarki „St. Louis Post-Dispatch” Lishy Gayle. Do morderstwa doszło podczas włamania do jej domu w University City w 1998 roku. Sprawca zadał kobiecie 43 ciosy nożem.Egzekucja Williamsa poprzez wstrzyknięcie śmiertelnego zastrzyku miała się odbyć w 2015 roku, ale Sąd Najwyższy Missouri wstrzymał jej wykonanie, by pozwolić na przeprowadzenie testów DNA.Dowód niewinności?Według obrońcy skazanego, badania wykazały, iż na nożu, którym dokonano zbrodni, są ślady zupełnie innej osoby.Ogłaszając decyzję o wstrzymaniu wykonania kary śmierci, gubernator Missouri Eric Greitens zapowiedział powołanie pięcioosobowego zespołu złożonego z byłych sędziów, który przedstawi mu dalsze rekomendacje w tej sprawie.",,
Partie Palikota i Korwin-Mikkego bez szans w listopadowych wyborach,"W listopadowych wyborach do sejmików wojewódzkich tyle samo Polaków chce głosować na PO i PiS – po 27 proc. badanych – wynika z sondażu IBRiS dla „Rzeczpospolitej”. Mandaty samorządowe dostałyby także komitety lokalne, SLD i PSL. Szans na mandaty nie mają natomiast m.in. Twój Ruch oraz Nowa Prawica Janusza Korwin-Mikkego.","Oprócz dużych partii, ankietowali chcieliby oddać swoje głosy na komitety lokalne, które cieszą się poparciem 15 proc. badanych. To więcej niż SLD, które uzyskało 11 proc. poparcia, zaś PSL o jeden punkt proc. mniej.Nikłym poparciem cieszą się m.in. Twój Ruch (0 proc.) oraz Nowa Prawica Janusza Korwin-Mikkego (3 proc.). Rezultat tej ostatniej kontrastuje z wynikami w sondażach dotyczącymi wyborów parlamentarnych, w których partia ta mazazwyczaj powyżej 5 proc. – zauważa „Rz”.",,
Dla połowy Polaków Kwaśniewski liderem lewicy,"Ponad połowa Polaków uważa, że Aleksander Kwaśniewski może być skutecznym liderem zjednoczonej lewicy - wynika z najnowszego sondażu przeprowadzonego przez TNS Polska dla „Wiadomości” w TVP 1. Nieco ponad jedna trzecia badanych jest jednak innego zdania. Były prezydent nie kryje, że taki wynik go cieszy i motywuje do stworzenia silnego frontu centrolewicowego.",,,
Aleksiej Nawalny skazany na 30 dni aresztu. „Prezent urodzinowy od Kremla”,"Moskiewski sąd skazał lidera rosyjskiej opozycji Aleksieja Nawalnego na 30 dni aresztu. Polityk został oskarżony o powtórne naruszenie ustawy o zgromadzeniach, jak twierdzi policja – miał nawoływać do zorganizowania nielegalnej demonstracji.","Aleksieja Nawalnego zatrzymano przed kamienicą, w której mieszka, gdy rano wyszedł pobiegać. Rosyjskie media niezależne podkreślają, że przewieziono na posterunek policji akurat w dniu urodzin jego żony. „To taki prezent urodzinowy od Kremla” – skomentowali działania organów ścigania rosyjscy internauci. W trakcie niedawnej demonstracji, zorganizowanej w obronie wolnych wyborów, Aleksiej Nawalny wezwał swoich zwolenników do wyjścia na ulice w sobotę 27 lipca. Policja uznała, że było to nawoływanie do nielegalnego zgromadzenia.Rosyjska opozycja od dwóch tygodni organizuje w Moskwie demonstracje, aby zaprotestować przeciwko wyeliminowaniu jej kandydatów z udziału w wyborach do Rady Miasta. Głosowanie zaplanowano na 8 września.",,
Rosja atakuje polskie wojsko trollami,"Serwer Niezależnego Dziennika Politycznego jest w Amsterdamie, ale portal realizuje politykę Kremla – wskazuje „Rzeczpospolita”, która ocenia, że medium to „to najbardziej jaskrawy przejaw dezinformacji, która uderza w polskie wojsko”.","Na polskojęzycznym portalu publikowane są m.in. zmanipulowane wywiady z generałami. Kilka miesięcy temu na stronie pojawił się rzekomy list otwarty skierowany do szefa MON przez najwyższych dowódców, którzy wypowiadają mu posłuszeństwo, a także spreparowany wywiad z generałem, w którym miał wyrazić niechęć do obecności wojsk amerykańskich w Polsce.Kolejnym przykładem dezinformacji był artykuł o tym, że „rząd PiS przygotowuje ustawę gwarantującą możliwość interwencji obcych wojsk na terenie Polski, które mają być wykorzystane do (tłumienia) »buntu narodu«”.Autorzy witryny posługują się cytatami osób, z którymi nigdy nie rozmawiały. Przedrukowują również w całości – bez zgody redakcji – artykuły o bezpieczeństwie m.in. z „Rzeczpospolitej”, Onetu i „Gazety Wyborczej”.Najbardziej spektakularna fake news dotyczy tekstu z 2017 r.: „Bartłomiej Misiewicz ostro o gen. Waldemarze Skrzypczaku”. Tekst opierał się o spreparowany print screen, który miał rzekomo pochodzić z nieoficjalnego profilu ówczesnego rzecznika MON. Fake news szybko rozprzestrzeniło się po sieci i był cytowany przez niektórych dziennikarzy.",,
"„Jesteście z Polski? Zrobiliście dobrze, że nie przyjęliście uchodźców”","Uczestnicy programu „Wracajcie, skąd przyszliście” Piotra Kraśki spotkali się z mieszkańcami greckiej wyspy Lesbos. – Jesteście z Polski? Zrobiliście to dobrze, że nie przyjęliście tak wielu uchodźców. (….) Oni zmieniają naszą narodowość – usłyszeli od nich.","W programie TVN prowadzonym przez Piotra Kraśkę uczestnicy wcielają się w uchodźców. Mają z nimi pokonać trasę przebywaną przez migrujących do Europy. Jak dowiedzieli się od mieszkańców Lesbos, sytuacja na wyspie dawno wymknęła się spod kontroli. Tamtejsi Grecy nie czują się bezpiecznie we własnym domu. Początkowo na wyspie pojawiali się syryjscy uchodźcy, ale później, po otwarciu granic, zaczęli napływać imigranci zarobkowi z Afryki czy Pakistanu. – Jak zrobię coś złego, to zostanę za to ukarana. A uchodźców i imigrantów nie spotka kara. Policja ich zatrzymuje i po jednym dniu wypuszcza. Mogą kraść ponownie – powiedziała jedna z Greczynek.",,
CNN idzie na wojnę z Trumpem. Powodem odebranie akredytacji dziennikarzowi,Stacja CNN pozwała we wtorek Donalda Trumpa oraz pięciu członków prezydenckiej administracji za odebranie akredytacji i przepustki do Białego Domu dziennikarzowi Jimowi Acoście. Jego pytania na konferencji prasowej w zeszłym tygodniu zirytowały prezydenta.,"„CNN złożyła dziś rano w sądzie okręgowym w Waszyngtonie pozew przeciw administracji Trumpa. Domagamy się przywrócenia akredytacji głównemu korespondentowi CNN w Białym Domu Jimowi Acoście. Niezgodne z prawem odebranie akredytacji narusza prawo CNN i Acosty do zapisanej w pierwszej poprawce (do konstytucji USA – red.) wolności prasy oraz zapisane w piątej poprawce prawo do procesu"" - napisano w oświadczeniu stacji. „Wprawdzie ten pozew dotyczy konkretnie CNN i Acosty, ale to może zdarzyć się każdemu. Jeśli sprawa pozostawiona zostałaby bez reakcji, działania Białego Domu spowodowałyby niebezpieczny efekt mrożący dla wszystkich dziennikarzy opisujących wybieralne władze – argumentuje CNN.Oprócz Trumpa pozwani zostali szef sztabu Białego Domu Jim Kelly, szefowa służb prasowych Sarah Sanders, zastępca szefa sztabu Białego Domu ds. komunikacji Bill Shine, dyrektor Secret Service Joseph Clancy oraz niewymieniona z nazwiska funkcjonariuszka Secret Service, który w zeszłą środę odebrał Acoście przepustkę do Białego Domu.",,
Beata Szydło nie została wybrana na przewodniczącą komisji zatrudnienia PE,"Była premier, europosłanka Beata Szydło z PiS po raz drugi nie została wybrana w Strasburgu na stanowisko szefowej komisji zatrudnienia i spraw społecznych w Parlamencie Europejskim. Za jej kandydaturą opowiedziało się 19 europosłów, przeciw – 34, wstrzymało się dwóch.","Jeszcze przed głosowaniem europoseł Zdzisław Krasnodębski z PiS przyznał, że zdecydowano się na rekomendację Beaty Szydło, choć rozważano także inne warianty. Jednym z nich miała być kandydatura Elżbiety Rafalskiej – podał PAP, powołując się na nieoficjalne informacje z frakcji Europejskich Konserwatystów i Reformatorów (EKR).Jak poinformowała Dominika Ćosić, korespondentka TVP w Brukseli, odrzucenie kandydatury Szydło może – choć nie musi – oznaczać sprzeciw europosłów PiS wobec kandydatury Ursuli von der Leyen na przewodniczącą Komisji Europejskiej. Beata Szydło po głosowaniu skomentowała słowa jednego z członków komisji, który miał jej powiedzieć, że „nie może głosować na kogoś, kto nie szanuje zasad”. – Ja zawsze szanowałam zasady i jako premier Polski, i wcześniej. Jeśli UE znajduje się w kryzysie, to przez łamanie zasad, tak jak stało się to dziś – oceniła europosłanka PiS.",,
Kornik w ofensywie. Trzeba ratować milion hektarów lasów w Polsce,"Dyrektor Lasów Państwowych dr Andrzej Konieczny powołał specjalny zespół, który ma zaplanować działania leśników w reakcji na gradację kornika w całej Polsce – informuje „Gazeta Polska Codziennie”.","Dziennik wskazuje, że kornik drukarz i kornik ostrozębny są problemem w całej Europie – susza i erozja gleb sprawiają, że owady te mają idealne warunki, atakując osłabione świerki. Dyrektor Lasów Państwowych przyznaje, że problem jest poważny – zjawisko jest bardzo dynamiczne i powoduje nagłe usychanie drzew.– Drzewa, stojąc, zasychają, tak jakby nagle coś wyssało z nich wodę. Objawy są dynamiczne, nie jest to zwykłe schnięcie polegające na tym, że najpierw uschnie jedna gałąź, a później kolejna. Drzewa zaatakowane szybko obumierają. Obecnie szacuje się, że zjawisko może objąć obszar nawet 1 mln ha w Polsce – tłumaczy Konieczny. Jak informuje, do końca roku gotowy ma być plan kryzysowy Lasów Państwowych.Obszar klęskowy jest około 12,5 razy większy niż największy w historii huragan, który w 2017 r. zniszczył 80 tys. ha lasów. Prognozy i sposoby rozwiązania problemu mają być znane do końca roku, już teraz wiadomo jednak, że koszty będą ogromne.",,
"„To tylko gest dyplomatyczny, ale naprawdę nie do przecenienia”","– Można powiedzieć, że to tylko gest dyplomatyczny, ale naprawdę nie do przecenienia – dlatego, że wykazaliśmy się solidarnością w tej decyzji. To jest pierwsza tego typu decyzja. Do tej pory dużo się mówiło o wspólnej polityce zagranicznej w zakresie bezpieczeństwa Unii Europejskiej, a tego w ogóle nie było – powiedział poseł Waldemar Buda z Prawa i Sprawiedliwości, komentując wczorajszą decyzję ministra Czaputowicza o wydaleniu z Polski rosyjskich dyplomatów.","Dodał, że spodziewa się w przyszłości kolejnych powodów do solidaryzowania się Zachodu przeciw Rosji. Paweł Rabiej z Nowoczesnej określił reakcje polskiej dyplomacji jako niezbędną. Zaznaczył jednak, że nie wszystkie kraje Unii Europejskiej wzięły udział w tej akcji. – Może niepokoić to, że nie wszystkie kraje Unii Europejskiej wzięły udział w tym geście solidarności. Niektóre tłumaczą to tym, tak jak Austria, że są krajem neutralnym – powiedział. Rabiej uważa, że napięcie na linii Rosja – UE będzie eskalować.- To działanie ma przede wszystkim charakter symboliczny. Wprawdzie wcześniej nie mieliśmy aż tak gremialnego wydalania dyplomatów, ale za chwilę będziemy mieć symetryczne działanie Rosji; w związku z tym nie przeceniam tego gestu – stwierdził Tomasz Jaskóła z „Kukiz’15”. Poseł zaznaczył, że chęć „zaszkodzenia” interesom Rosji powinno być ukierunkowane przeciwko inwestycji w gazociąg Nord Stream 2.",,
„Rosja w tej sprawie złamała prawo międzynarodowe nie po raz pierwszy”,"– Nie jest niczym nowym w polityce Federacji Rosyjskiej, że tego rodzaju działania ofensywne, agresywne, prowokacje są osłaniane odpowiednią polityką informacyjną, w ramach której próbuje się przedstawić FR jako stronę która została sprowokowana – powiedział w TVP Info wiceminister spraw zagranicznych Szymon Szynkowski vel Sęk.","Wiceminister spraw zagranicznych Szymon Szynkowski vel Sęk odniósł się do ataku Rosji na ukraińskie okręty wojenne. – To kolejny akt łamania prawa międzynarodowego przez Federację Rosyjską – podkreślił wiceszef MSZ. Zapewnił, że Polska wspiera Ukrainę. – Nie można się zgodzić na to, jak od wielu lat postępuje Federacja Rosyjska. To jest stały element jej polityki – prowadzący do eskalacji konfliktu – stwierdził gość programu. Według Szynkowskiego nie jest niczym nowym w polityce Federacji Rosyjskiej, że działania ofensywne, agresywne, prowokacje są osłaniane odpowiednią polityką informacyjną. – W jej ramach próbuje się przedstawić FR jako stronę, która została sprowokowana – ocenił. Wiceminister wyraził nadzieję, że UE wykaże w tej sprawie solidarność i ucichną głosy, które pojawiały się ze strony niektórych polityków o zniesieniu sankcji dla Rosji lub ich części.",,
"Nałęcz: reakcja ws. Ukrainy będzie zależeć od tego, jak zachowa się Rosja","– Prezydent Komorowski zwraca uwagę, aby nie deklarować, że nigdy nie wesprzemy bronią Ukrainy. Niech rosyjski agresor wie, że może być eskalacja działań ze strony wolnego świata, który wspiera Ukrainę – powiedział w „Po przecinku” prezydencki doradca prof. Tomasz Nałęcz. – Ukraina ma prawo domagać się od świata, żeby sprzedał jej broń, która pozwoli zapewnić bezpieczeństwo – stwierdził polityk PiS, Witold Waszczykowski.","O sytuacji na Ukrainie i reakcjach Zachodu rozmawiali w „Po przecinku” prezydencki doradca prof. Tomasz Nałęcz oraz polityk PiS Witold Waszczykowski. Według Nałęcza odpowiedź powinna zależeć od tego, jak zachowa się Rosja. – Bo jeśli agresja byłaby kontynuowana, jeśli Mariupol zostałby zaatakowany, to nie ulega żadnej wątpliwości, że będzie reakcja – stwierdził. Jego zdaniem jest logika w działaniach polskiego rządu, który bierze pod uwagę wysłanie na Ukrainę polskich żołnierzy w roli instruktorów. – Jeśli miałaby na Ukrainę trafić broń od NATO, to trzeba nauczyć się ją obsługiwać – ocenił.  Rosyjscy politycy jednak jeżdżą  po świecieZdaniem Waszczykowskiego działania powinny być dwutorowe i powinniśmy się koncentrować na sankcjach wobec Rosji. – Te, które są wprowadzone, powinny być przestrzegane, a niestety nie są. Wielu polityków rosyjskich jednak jeździ po świcie – powiedział polityk PiS. – Jeżeli porozumienie mińskie będzie naruszane, np. jeśli ciężka broń rosyjska nie zostanie wycofana z Donbasu, to sankcje powinny być rozszerzone – dodał. I podkreślił, że Ukraina jako demokratyczne państwo ma prawo się bronić. – Ma prawo domagać się od świata, żeby sprzedał jej broń, która pozwoli zapewnić jej bezpieczeństwo – przekonywał Waszczykowski. Nałęcz podkreślił, że prezydent Komorowski zwraca uwagę, aby nie deklarować jednostronnie, że nigdy, w żadnej sytuacji nie wesprzemy bronią Ukrainy. – Niech druga strona – czyli rosyjski agresor – wie,  że może być eskalacja działań ze strony wolnego świata, które wesprą Ukrainę – powiedział. „Wrak Tu-154M zakładnikiem wojny”Nałęcz zapytany o to, kiedy wrak Tu- 154M wróci do kraju ocenił, że w rzeczywistości temat ten jest ściśle związany z wojną na Ukrainie. – Myślę, że wrak jest zakładnikiem tej wojny – powiedział. Według niego decyzję o tym, co ma się stać z wrakiem po powrocie do kraju, najlepiej zostawić rodzinom. Także Waszczykowski zgodził się, że sprawę wraku będą rozgrywali Rosjanie. – Obawiam się, że mogą go wrzucić w wagony i wysłać przez Białoruś na tydzień przed wyborami. I martwcie się sami, co z tym teraz zrobić – ocenił polityk PiS.",,
Bielan: Nikt z PiS nie zrezygnuje z mandatu europosła,"Nie należy spodziewać się, aby któryś z naszych liderów rozważał rezygnację z mandatu bezpośrednio po wyborze na posła PE. Nie wystawiamy kandydatów po to, aby zapracowali na odpowiedni rezultat, a następnie nie przyjęli mandatu – powiedział wicemarszałek Senatu Adam Bielan w „Super Expressie”.","– Parlament Europejski wespół z Komisją Europejską i Radą Europejską stanowią dziś 80 proc. obowiązującego w UE prawa, dlatego potrzebujemy tam reprezentantów dbających o polskie interesy (...) dobry wynik przełoży się, jak sądzę, na wyborcze zwycięstwo jesienią – powiedział Bielan.Wicemarszałek Senatu pytany, czy wystawione z listy PiS osoby nie są tylko lokomotywą wyborczą, odpowiedział, że taka sytuacja nigdy nie miała miejsca w jego obozie politycznym.– Oczywiście, w trakcie kadencji może się zdarzyć, że któryś z naszych reprezentantów zostanie wybrany na jakieś ważne unijne stanowisko, wymagające złożenia mandatu. Nie należy jednakże spodziewać się, by któryś z naszych liderów rozważał rezygnację bezpośrednio po wyborze na posła PE (...) nie wystawiamy kandydatów po to, by jedynie zapracowali na odpowiedni rezultat naszych list wyborczych, a następnie nie przyjęli mandatu. W odróżnieniu od partii Roberta Biedronia jesteśmy na to zbyt poważnym ugrupowaniem – powiedział Bielan.",,
Dzięki klepsydrze można parkować za darmo. Niemcy idą z duchem czasu,"Mieszkańcy Cloppenburga (Dolna Saksonia) mogą przez kwadrans parkować za darmo. Czas odmierza im klepsydra. Władze miasta przekonują, że takie rozwiązanie ma ułatwić szybkie załatwienie drobnych spraw, jak pójście do apteki lub na pocztę.","Telewizja Deutsche Welle wskazuję, że na kartach parkingowych z ustawianym czasem (tzw. dysku parkingowym) można z reguły zaznaczyć tylko pół godziny, natomiast klepsydry odmierzają dokładnie 15 minut. Dzięki temu można zaliczyć krótki gratisowy postój na wszystkich publicznych i płatnych parkingach na terenie miasta. Mogą to zrobić posiadacze oficjalnych klepsydr, które można kupić w ratuszu za 3 euro.Piaskowe czasomierze muszą mieć przyssawkę i być przyczepione do szyby pionowo od wewnątrz po stronie kierowcy. Jeżeli odpadnie lub zostanie ponownie przekręcony po odliczeniu kwadransa, kierowca zostanie ukarany mandatem jak za parkowanie bez biletu.Po wprowadzeniu przepisów w piątek, do południa sprzedano około trzystu klepsydr.Cloppenburg jest trzecim niemieckim miastem po bawarskim Volkach i Kirchheim unter Teck w Badenii-Wirtembergii, gdzie czas parkowania odmierzają takie urządzenia.",,
Ukraina walczy z komunistyczną spuścizną. Nazwy ponad 170 miejscowości zmienione,Ukraiński parlament zdecydował w czwartek o zmianie nazw ponad 170 miejscowości. Ich dotychczasowe nazwy odnosiły się do historii Związku Sowieckiego. Deputowani nie podjęli decyzji w sprawie dwóch dużych miast: Dniepropietrowska i Kirowohradu.,"Deputowani Rady Najwyższej postanowili, że miastu Artiomowsk w obwodzie donieckim zostanie przywrócona jego historyczna nazwa Bachmut. Dzierżyńsk stanie się Toreckiem, a miasto Krasnyj (czerwony) Łyman - Łymanem. Portowy Illicziwsk nad Morzem Czarnym będzie z kolei nosił nazwę Czornomorsk.Duch przeszłościPosłowie nie zajęli się jednocześnie Dniepropietrowskiem, który został tak nazwany na cześć działacza bolszewickiego i jednego z organizatorów Wielkiego Głodu z lat 1932-1933, Grigorija Pietrowskiego (Hryhorija Petrowskiego). Nie podjęli także decyzji dotyczącej Kirowohradu (od Siergieja Kirowa, działacza bolszewickiego). W obu miastach wciąż trwają spory co do nowych nazw. Walka z komunąZgodnie z ustawami dekomunizacyjnymi na przywrócenie historycznych nazw, bądź nadanie nowych, samorządy lokalne miały czas do listopada 2015 roku. Instytut Pamięci Narodowej w Kijowie informował w zeszłym roku, że z map Ukrainy muszą zniknąć dotychczasowe nazwy aż 877 miejscowości. Najwięcej z nich znajdowało się na wschodniej Ukrainie. Zachodnia część kraju rozwiązała tę kwestię jeszcze na przełomie lat 80. i 90.Ukraiński parlament przyjął pakiet ustaw dekomunizacyjnych w kwietniu 2015 roku; weszły one w życie miesiąc później. Ustawy te zakazują propagandy komunizmu i nazizmu oraz ich symboli i uznają komunistyczny system totalitarny lat 1917-1991 za system przestępczy.",,
Lamborghini dla papieża pójdzie pod młotek,"Papież Franciszek otrzymał luksusowy samochód lamborghini, model Huracan. W Watykanie zapowiedziano, że auto zostanie oddane na licytację, a dochód z niej będzie przeznaczony na cele dobroczynne, między innymi na pomoc dla ludności Iraku.","Kwota uzyskana na licytacji w domu aukcyjnym Sotheby's zostanie bezpośrednio przekazana papieżowi, który zdecydował, że wzmocni ona fundusz odbudowy domów na Równinie Niniwy w Iraku, w co zaangażowana jest organizacja Pomoc Kościołowi w Potrzebie. Celem tej inicjatywy jest doprowadzenie do powrotu chrześcijan na te ziemie, zniszczone przez bojowników Państwa Islamskiego.",,
Rosyjski MAK chce badać katastrofę ukraińskiego samolotu,Międzypaństwowy Komitet Lotniczy (MAK) w Moskwie wyraził gotowość udzielenia pomocy w badaniu katastrofy Boeinga ukraińskich linii lotniczych UIA w Iranie.,"„Biorąc pod uwagę międzynarodowe uznanie MAK jako niezależnego organu śledczego, ogromne doświadczenie MAK przy badaniu ponad 800 zdarzeń lotniczych, posiadanie koniecznego sprzętu i specjalistów, mających doświadczenie w badaniach dotyczących samolotów typu Boeing-737, w przypadku zwrócenia się irańskiej strony MAK jest gotowy do udzielenia wszelkiego wsparcia w przeprowadzeniu badania technicznego” - przekazał MAK. Pracami MAK ciągle kieruje Tatjana Anodina. Iran na  razie jedynie poinformował Rosjan o katastrofie, ale nie zwrócił sie o pomoc w wyjaśnianiu przyczyn katastrofy. Boeing 737-800, który rozbił się w środę w Teheranie, miał wylądować w Kijowie o godzinie 8 czasu lokalnego (godz. 7 w Polsce). W katastrofie zginęło 176 osób, w tym 82 Irańczyków, 63 Kanadyjczyków, 11 Ukraińców, a także obywatele Szwecji, Afganistanu, Wielkiej Brytanii i Niemiec.",,
„Fake news” posła PO. Sławomir Nitras pomówił reportera TVP Info,"„Dlaczego nie pokazaliście wtargnięcia i krzyków tego typa w księgarni?(...)” – zapytał na Twitterze Sławomir Nitras. Poseł PO odniósł się do materiału programu „Minęła 20” Łukasza Sitka. Dziennikarz pytał Nitrasa: „dlaczego rząd PO-PSL chciał sprzedać Rosjanom rafinerię w Możejkach?”. Skonsternowany poseł nie odpowiedział, za to oskarżył Sitka o złe zachowanie w księgarni. Sęk w tym, że nic takiego nie miało miejsca.","Portal tvp.info dotarł do kolejnych rozmów nagranych w 2014 r. w restauracji „Sowa & Przyjaciele”. Ówczesny prezes Orlenu Jacek Krawiec rozmawia z Radosławem Sikorskim, wówczas ministrem spraw zagranicznych. Tematem rozmowy jest należąca do Orlenu rafineria, znajdująca się w Możejkach na Litwie.Krawiec mówi Sikorskiemu, że rafinerię chce kupić Igor Sieczyn, człowiek Putina i FSB. Z rozmowy wynika, że jedynym zainteresowanym ewentualnym odkupieniem rafinerii był Igor Sieczyn, polityk i szef koncernu Rosnieft, uważany za architekta rosyjskiej polityki energetycznej, nieformalny lider frakcji tzw. siłowików na Kremlu - przedstawicieli służb, wojska i sektora zbrojeniowego.Na nagraniu Sikorski mówi: „A jakbyś go [Igora Sieczyna] wpuścił na mniejszościowego?”, zaś Krawiec odpowiada: „Oni zawsze mówili, że większościowy, tak? I wtedy odblokują rurę. Jeszcze za starych rozmów, bo teraz to wiesz, ja myślę, że oni nie są zainteresowani niczym. Oni znowu w basenie Morza Bałtyckiego zwiększyli moce przerobowe jednej rafinerii o pięć milionów ton”. „Fake news” produkcji Sławomira Nitrasa Łukasz Sitek, reporter „Minęła 20”, w związku z ujawnionymi przez portal tvp.info taśmami postanowił zapytać posła PO Sławomira Nitrasa o sprzedaż rafinerii w Możejkach. Materiał z ich rozmowy był wyemitowany 08.10.2017 w programie „Minęła 20”.",,
„Żółte kamizelki” już rok w akcji. Internet znów zalały zdjęcia walk w Paryżu,"W Paryżu, w sobotę policja zatrzymała co najmniej 120 osób  podczas  manifestacji tzw. żółtych kamizelek. Około 4 tys. osób wylegitymowano. Na żądanie stołecznej prefektury zamknięto kilkadziesiąt stacji metra. Polska ambasada w stolicy Francji zaleciła unikanie w weekend miejsc protestów i stosowanie się do poleceń miejscowych władz. Protesty w rocznicę powstania ruchu zapowiedziano również w innych miastach – Marsylii, Bordeaux, Lille, Nantes czy Lyonie.","Zamieszki i akty wandalizmu są jak zwykle rejestrowane przez dziennikarzy, policję, świadków, a także uczestników. Wrażenie robi m.in. filmowy zapis, jak siły porządkowe próbują osłonić  interweniujących strażaków. Grupa w sumie kilkunastu funkcjonariuszy ustępuje pod gradem rzucanych kamieni  i kostek brukowych.  Przed południem tzw. żółte kamizelki usiłowały zablokować obwodnicę miasta, ale policja wyparła protestujących. Potem doszło do starć w okolicach Placu Italie w pobliżu Ogrodu Luksemburskiego. Policjantów obrzucano ciężkimi przedmiotami. Podpalano palety. W Paryżu zorganizowano trzy manifestacje w różnych częściach miasta mimo formalnego zakazu prefekta policji. Manifestacja zabezpieczane są przez strażaków i tysiące policjantów zmobilizowanych przez ministerstwo spraw wewnętrznych. Na ulicach widać karetki i wozy z armatkami wodnymi. Do wzmożonych protestów wzywał na Facebooku m.in. jeden z nieformalnych liderów ruchu Eric Drouet. Mobilizację zapowiadał również anarchistyczny ruch Black Blok, znany z wywoływania zamieszek, demolowania sklepów, banków i witryn restauracyjnych oraz agresji wobec policji.  Uczestnicy ruchu tzw. żółtych kamizelek kontestują politykę gospodarczą i społeczna rządu. Domagają się od rządu podjęcia kroków wzmacniających siłę nabywczą pieniądza.",,
MasterCard zawyżał opłaty. Zapłaci astronomiczną karę,Aż 570 mln euro kary nałożyła Bruksela na oferenta kart kredytowych MasterCard. Jako powód podano zawyżone opłaty.,"– Firma MasterCard uniemożliwiła handlowcom korzystanie z lepszych warunków oferowanych przez banki w innych państwach członkowskich UE i tym samym złamała przepisy antymonopolowe – wyjaśniła unijna komisarz ds. konkurencji Margarethe Westager. Przełożyło się to na wyższe koszty dla klientów.Deutsche Welle wskazuje, że tłem tych praktyk są rozliczenia międzybankowe. Jeśli klient płaci przykładowo w supermarkecie kartą kredytową, bank, w którym supermarket ma swoje konto (tzw. acquirer), zobowiązany jest do uiszczenia opłaty manipulacyjnej bankowi właściciela karty (tzw. issuer). Ten pierwszy bank przerzuca koszty opłaty na handlowców (np. na supermarket), co skutkuje wyższymi cenami towarów, za co zapłacić muszą wszyscy klienci, także ci nieposługujący się kartami.Według dotychczasowych wewnętrznych reguł MasterCard banki uiszczające opłatę manipulacyjną (acquirer) muszą stosować stawki przyjęte w kraju, w którym siedzibę ma handlowiec. Możliwe jest jednak, że banki w innych państwach członkowskich Unii Europejskiej oferują lepsze warunki, jednak korzystanie z ich usług jest zakazane w umowie z MasterCard. Dlatego Komisja Europejska już w 2013 r. wszczęła postępowanie antymonopolowe przeciwko tej korporacji.MasterCard zgodziło się z werdyktem Komisji, przez co karę zmniejszono o 10 proc.",,
„Amerykańscy żołnierze to terroryści”. Iran przyjął ustawę,"Prezydent Iranu Hasan Rowhani podpisał ustawę, na mocy której amerykańscy żołnierze stacjonujący na Bliskim Wschodzie zostali uznani za „terrorystów”. Rząd Stanów Zjednoczonych w myśl przepisów uważany jest natomiast za „sponsora terroryzmu”.","Ustawa została wcześniej przyjęta przez irański parlament i jest odpowiedzią na decyzję Departamentu Stanu USA, który dwa tygodnie temu wpisał irański Korpusu Strażników Rewolucji Islamskiej na listę organizacji terrorystycznych.Zgodnie z nową ustawą, Iran uznaje za organizację terrorystyczną Centralne Dowództwo armii USA, które jest odpowiedzialne za amerykańskie operacje wojskowe na Bliskim Wschodzie i w Afganistanie. Wobec tego irańskie wojska, zdaniem wiceministra spraw zagranicznych Iranu Abbasa Arakcziego, maja teraz prawo zaatakować Amerykanów w każdym miejscu na Bliskim Wschodzie.Dowódcy Korpusu Strażników Rewolucji Islamskiej wielokrotnie już informowali, że amerykańskie bazy na Bliskim Wschodzie i amerykańskie lotniskowce w Zatoce Perskiej znajdują się w zasięgu irańskich rakiet.",,
„Królikowski nie pisał ustaw o KRS i SN. Jest osobą niezależną od Kancelarii Prezydenta”,"Mecenas Michał Królikowski nie pisał projektów ustaw o KRS i SN, które zapowiedział prezydent Andrzej Duda, tylko współpracował z Kancelarią Prezydenta i przedstawił swoje propozycje w tych sprawach – podkreślił w piątek rzecznik prezydenta Krzysztof Łapiński.","Prokurator krajowy Bogdan Święczkowski poinformował wcześniej w piątek, że w białostockiej prokuraturze trwa śledztwo dotyczące wyłudzeń podatku VAT. Jeden z wątków postępowania dotyczy przelewów na rzecz kancelarii mec. Królikowskiego, które zrealizowała jedna z firm podejrzewanych w tej sprawie.  Łapiński przyznał, że Królikowski na pewnym etapie brał udział w pracach nad ustawami o Sądzie Najwyższym i Krajowej Radzie Sądownictwa, których przygotowanie zadeklarował prezydent Andrzej Duda. – Pamiętajmy, że ustawy powstają w Kancelarii Prezydenta, jest specjalne Biuro Prawa i Ustroju. Prezydent poprosił różne osoby o pewne swoje uwagi, propozycje – wyjaśniał  rzecznik prezydenta. Dodał jednocześnie, że Królikowski po prostu na pewnym etapie zgłosił swoje „różnego rodzaju propozycje”. – Natomiast nie pracował nad nimi, nie pisał ustawy – zaznaczył Łapiński.  – Kancelaria się tej współpracy nie wypiera – dodał minister. – Z tego co ja wiem, prof. Królikowski mówił prezydentowi o swojej praktyce adwokackiej. Natomiast nie mieliśmy żadnej wiedzy, że prokuratura w jakimś tam wymiarze, wątku bada profesora – powiedział rzecznik Andrzeja Dudy.  Krzysztof Łapiński był pytany, czy nie uważa, że prokuratura jest używana do celów politycznych i zdyskredytowania prezydenta i jego projektów ustaw. Taka formę obrony przyjął prof. Królikowski i mówił o tym w porannej rozmowie w radiu RMF FM. – Ciężko byłoby mi dopuścić myśl, że w taki sposób prokuratura mogłaby postępować. Naprawdę byłbym ostatnim, który mógłby prokuraturę o to podejrzewać – odparł prezydencki rzecznik. Podkreślił też, że prezydent podchodzi do sprawy spokojnie. – Nawet mówił, że te informacje, które gdzieś tam są, w żaden sposób nie zmieniają jego stosunku do prof. Królikowskiego i w żaden sposób nie podważają jego uczciwości osobistej – powiedział Łapiński. – Natomiast sprawa powinna być wyjaśniona. Dobrze byłoby, żeby była wyjaśniona w taki sposób, że tajemnica śledztwa jest tajemnicą śledztwa, że tutaj wszystkie organa, które mają dostęp do tych akt, są szczelne – zaznaczył Łapiński. Pytano go również, czy byłoby dobrze, gdyby prokurator generalny udostępnił prezydentowi akta Królikowskiego. Minister odpowiedział, że „gdyby prof. Królikowski był pracownikiem Kancelarii, ministrem w Kancelarii, urzędnikiem w Kancelarii, podwładnym bezpośrednim prezydenta” pewnie byłoby wskazane, by prezydent miał informacje, czy jest prowadzone wobec kogoś takiego postępowanie i czy jest to postępowanie poważne. Tymczasem – dodał Łapiński – Królikowski jest osobą „niezależną od Kancelarii i prowadzi własną, niezależną praktykę adwokacką”.",,
"„Dwa razy bije, kto szybko bije.” Dorn o pomocy dla Ukrainy","– Ukraina nie potrzebuje artylerii, potrzebuje radarów i dronów, to nie jest broń śmiercionośna – mówił Ludwik Dorn (poseł niezrzeszony),  odnosząc się w programie „Gość  poranka” w TVP Info do sporów, czy należy dozbroić Ukrainę. Skrytykował opieszałość USA i Unii Europejskiej w reagowaniu na konflikt rosyjsko-ukraiński i podkreślił, że „kto szybko bije, dwa razy bije”.","Ludwik Dorn przyznał, że konflikt rosyjsko-ukraiński został przez świat i Europę potraktowany poważniej niż wojna z Gruzją w 2008 roku, kiedy to już po kilku miesiącach ogłoszono reset w kontaktach z Rosją. – Nie można powiedzieć, że reakcja (na aneksję Krymu przez Rosję – red.)  była „aby zbyć”. Natomiast problem jest taki, że reakcja Europy, także Stanów Zjednoczonych, jest zawsze po czasie. Gdyby była szybsza, odnosiłaby większe skutki. Mówi się, że dwa razy daje, kto szybko daje. Można powiedzieć, że dwa razy bije, kto szybko  bije – powiedział gość TVP Info.  Misja szkoleniowa to dobry pomysł, ale szkolić trzeba wyższe kadry Odnosząc się do upublicznionych w środę zamiarach MON wysłania misji szkoleniowej na Ukrainę, poseł Dorn powiedział: – Myślę, że to jest dobry pomysł, ale ja bym tego nie przeceniał.   – Pan minister Siemoniak mówił, że będziemy szkolić podoficerów.Tymczasem tym, co najbardziej potrzebuje Ukraina, jest szkolenie wyższej kadry oficerskiej, kadry dowódczej. Bo nie ulega wątpliwości, że armia ukraińska była fatalnie dowodzona, w tej sprawie wszyscy są zgodni. – Potrzebna jest analiza pewnych błędów, której oni sami nie potrafią dokonać – powiedział Dorn.                                                teraz odtwarzane„Ukrainie potrzebne radary i drony” Ukrainie potrzebne radary i drony Zapytany, czy za misją szkoleniową powinno również pójść dozbrajanie Ukrainy, ocenił, że niekoniecznie musiałoby ono oznaczać dostarczanie broni ofensywnej.– Jak się mówi „dozbrajanie”, znaczna cześć społeczeństwa i polityków reaguje alergicznie. Tymczasem jest parę już poważnych opracowań, z których wynika, że właściwie na broni śmiercionośnej Ukraińcom mało zależy. Weźmy na przykład artylerię – oni maja jej więcej i lepszą niż nasza obecnie. To, co jest im potrzebne jak powietrze, to radary rozpoznania artyleryjskiego i drony – powiedział. – To nie jest broń śmiercionośna i moim zdaniem to należy dostarczać, ale nie w formie akcji jednostronnej ze strony Polski. Należy stworzyć w ramach NATO „kombo” krajów, które się na to zdecydują – mówił gość TVP Info.",,
"Prezydent: Żeby serca i żal mogły się uspokoić, potrzebne nam jest upamiętnienie","– Jeżeli dzisiaj mówimy o budowaniu relacji pomiędzy naszymi narodami, narodem polskim i ukraińskim, budowaniu relacji pomiędzy naszymi państwami (…) to jedna rzecz jest pewna, potrzebujemy pamięci, żeby coś takiego jak wtedy się zdarzyło, nigdy nie powtórzyło się – powiedział prezydent Andrzej Duda podczas uroczystości złożenia wieńca  przed pomnikiem Rzezi Wołyńskiej w Warszawie.","– W zeszłym roku hołd ofiarom zbrodni, ludobójstwa na Wołyniu oddaliśmy tam, gdzie były polskie wsie, polskie miasteczka, gdzie ludzie zostali pomordowani, gdzie bardzo często po tamtych straszliwych wydarzeniach nie pozostało dosłownie nic. Stąd to symboliczne złożenie w zeszłym roku wieńca po prostu w polu, gdzie kiedyś były polskie gospodarstwa – powiedział. – Żeby pamięć mogła być realizowana, żeby serca i żal mogły się uspokoić, mogły zostać ukojone, żeby nie było tej złej pamięci, czyli wrogości, potrzebne nam jest właśnie upamiętnienie – wskazał prezydent.Podkreślił, że warunkiem upamiętnienia jest to, aby strona ukraińska zgodziła się na przeprowadzenie ekshumacji, „po to żeby można było oznaczyć groby, żeby potomkowie znali te miejsca, w które mogą pojechać, gdzie mogą zapalić znicz, złożyć kwiaty, gdzie mogą się pomodlić, gdzie mają miejsce na chwilę refleksji, wspomnienia o swoich bliskich. Te relacje na przyszłość na tym musimy budować”.Prezydent powiedział, że podczas ostatniego spotkania z prezydentem Ukrainy Wołodymyrem Zełenskim w Brukseli, prosił go o  to żeby badania na Wołyniu można było kontynuować. – Mam nadzieję, że w przyszłości będzie to możliwe – zaznaczył. „To moment, żeby uczcić nie tylko pomordowanych, a le także tych, którzy nieśli pomoc”Prezydent podkreślił, że to jest też moment, żeby uczcić nie tylko tych, którzy zostali pomordowani, a le także tych, którzy nieśli pomoc. –  I to nie tylko po stronie polskiej, ale także po stronie ukraińskiej też są tacy, którzy nie odmówili pomocy, którzy ryzykując życie, ratowali swoich sąsiadów i pamięć o tych ludziach w tym kontekście również jest czymś niezwykle ważnym, bo to są wspaniałe przykłady braterstwa pomiędzy naszymi narodami, tego dobrego, najlepiej pojętego sąsiedztwa, i to także koniecznie musimy pokazywać – powiedział Andrzej Duda.Wyraził nadzieję, że pamięć o zbrodni na Wołyniu przerodzi się „także i we wspomnienie dobra, serca”.76 lat temu - 11 lipca 1943 r. doszło do ""krwawej niedzieli"", która była kulminacją tzw. rzezi wołyńskiej. Ukraińska Powstańcza Armia dokonała skoordynowanego ataku na Polaków w 150 miejscowościach w powiatach włodzimierskim, horochowskim, kowelskim oraz łuckim.",,
Mieszkańcy Zakarpacia będą mieć własne paszporty? „To dezinformacja”,Wypowiedź szefa administracji państwowej ukraińskiego obwodu zakarpackiego Hennadija Moskala dotycząca rzekomego przyznawania przez Czechy mieszkańcom Zakarpacia paszportów to dezinformacja – oświadczyła rzeczniczka czeskiego MSZ Michaela Lagronova.,"O rzekomym zamiarze wydawania paszportów dla byłych obywateli Czechosłowacji mówił Moskal na antenie ukraińskiego kanału 112. Nawiązał w ten sposób do przyznawania węgierskiego obywatelstwa członkom węgierskiej mniejszości narodowej na ukraińskim Zakarpaciu.Moskal przypomniał, że Zakarpacie było do 1938 r. częścią Czechosłowacji. Po układzie w Monachium i utworzeniu zależnych od nazistowskich Niemiec Protektoratu Czech i Moraw oraz satelickiego wobec III Rzeszy Państwa Słowackiego, Zakarpacie przyłączono do Węgier. W 1945 r. stało się częścią Ukraińskiej SSR, a niektórzy mieszkańcy zachowali, jak twierdzi Moskal, paszporty Czechosłowacji lub Węgier. – Teraz mamy odcinek drugi serialu. W Czechach już pojawia się kwestia nadania obywatelstwa byłym obywatelom Czechosłowacji na Zakarpaciu. Dlaczego nie mieliby mieć podwójnego obywatelstwa? Przecież to były nasze ziemie, mówią w Czechach – przekonywał Moskal.W zeszłym tygodniu Kijów sprzeciwił się wydawaniu węgierskich paszportów w konsulacie w położonym na Zakarpaciu Berehowie, które jest centrum węgierskiej mniejszości. Węgierscy liderzy skarżą się na dyskryminację ze strony ukraińskich urzędów, szczególnie po przyjęciu ustawy wzmacniającej rolę języka ukraińskiego w nauczaniu w szkołach podstawowych – napisała agencja CTK. Podała też, że minister spraw zagranicznych Ukrainy Pawło Klimkin zagroził wydaleniem węgierskiego konsula.Klimkin oświadczył, że Ukraina i Węgry nie doszły do porozumienia w sprawie uregulowania konfliktu związanego z wydawaniem paszportów mniejszości węgierskiej na ukraińskim Zakarpaciu. Dyplomata ponownie zagroził, że jeśli Budapeszt nie odwoła z jego kraju konsula odpowiedzialnego za przyznawanie obywatelstwa ukraińskim Węgrom, Kijów uzna go za osobę niepożądaną i sam go wydali.",,
Biały puch na Kasprowym. W Tatrach już zima,"W wysokich Tatrach intensywnie pada śnieg. Na Kasprowym Wierchu biała pokrywa ma już kilka centymetrów, zaś termometry pokazują tam jeden stopień mrozu. Niżej na Podhalu występują intensywne opady deszczu, który spowodował podniesienie poziomu górskich rzek.","– Górskie potoki mające źródła w Tatrach w punktach pomiarowych przekroczyły stany ostrzegawcze. Dotychczas nie odebraliśmy zgłoszeń o zalanych domach czy posesjach, ale jesteśmy w gotowości – mówi rzecznik zakopiańskiej straży pożarnej Andrzej Król-Łęgowski.Intensywne opady deszczu spowodowały podtopienie niektórych górskich szlaków. Zalana jest m.in. Jaskinia Mroźna. Synoptycy przewidują, że intensywne opady deszczu potrwają do piątku.",,
„Ryba po łacińsku”. Interweniować musiał sam prezydent,"Sprzedawcy i rybacy w Marsylii na południu Francji zaprotestowali przeciwko mandatom za brak łacińskich nazw sprzedawanych ryb. Obowiązek informowania w łacinie, jaki gatunek oferują klientom, wynika z unijnych przepisów.","W Starym Porcie w Marsylii kilkudziesięciu sprzedawców ryb, najczęściej w jednej osobie też rybaków zostało ukaranych mandatami w wysokości od 400-stu do półtora tysiąca euro za brak na tabliczkach zawierających informacje o gatunku ryb, ich nazwy w łacinie.Taki wymóg wprowadziła Unia Europejska, aby ograniczyć możliwości oszukiwania klientów przez nieuczciwych handlarzy rybami. Kontrole przeprowadzono przed kilkoma dniami, a dzisiaj przeciwko dyrektywie i nałożonym karom protestują sprzedawcy i rybacy.Wczoraj mer Marsylii Jean-Claude Gaudin na oficjalnym obiedzie poinformował o tej sprawie prosząc o interwencję prezydenta V-tej Republiki.",,
Wałęsa jedzie z misją do Tunezji,W dniach 28-30 kwietnia w Tunezji przebywać będzie polska misja z byłym prezydentem Lechem Wałęsą na czele – podało Ministerstwo Spraw Zagranicznych. Celem misji jest wsparcie demokratycznych przemian w tym kraju.,"– Na pewno solidarność jest potrzebna, bo wszędzie, gdzie nie można podnieść ciężaru należy dobrać sobie innych, żeby podnieść ten ciężar – powiedział Wałęsa, dodając, że już dziś ma wiele pomysłów na to, jak można pomóc Tunezji. – Ale te pomysły trzeba poprawić o życie, o miejsce i czas.Będzie to misja „grupy ojców demokracji z Lechem Wałęsą na czele” – mówi wiceminister spraw zagranicznych Krzysztof Stanowski. Weźmie w niej udział od czterech do pięciu osób. Wciąż jednak – jak zaznaczył Stanowski – trwają ustalenia dokładnego programu wyjazdu do Tunezji.Wiceminister zapowiedział, że podczas pobytu misji w tym kraju odbędą się m.in. publiczne spotkania, rozmowy z młodzieżą. Niewykluczone, że będą się one odbywać nie tylko w tunezyjskiej stolicy, ale też poza Tunisem.Wałęsa pojedzie do Tunezji na zaproszenie Forum Międzynarodowego „Realites” („Realites” – jak informuje MSZ – to najważniejszy tygodnik w Tunezji).Oprócz tej inicjatywy MSZ planuje także inne działania mające na celu wspieranie przemian demokratycznych w Tunezji, takie jak wizyty studyjne, warsztaty, czy szkolenia dotyczące reagowania w sytuacjach kryzysowych.Z nieoficjalnych informacji ze źródeł dyplomatycznych wynika, że gotowość do wsparcia misji MSZ wyrazili także m.in. b. prezydent Aleksander Kwaśniewski oraz b. premier Włodzimierz Cimoszewicz.Stanowski poinformował też, że wszystko wskazuje na to, że Polska wyśle swoich obserwatorów na wybory w Tunezji.W marcu w Tunezji przebywała misja przedstawicieli resortu spraw zagranicznych i organizacji pozarządowych; jej celem było nawiązanie kontaktów z przedstawicielami tamtejszych samorządów, władz centralnych, ośrodków uniwersyteckich. Według deklaracji MSZ, wsparcie dla przemian demokratycznych na świecie jest jednym z istotnych elementów polskiej polityki zagranicznej.Szef sejmowej komisji spraw zagranicznych Andrzej Halicki (PO), odnosząc się do tunezyjskiej misji Lecha Wałęsy podkreślił, że „nasze doświadczenie zmiany systemowej jest bardzo ważne, możemy i powinniśmy się nim dzielić, bo u nas zmiana odbyła się bez krwi, bez wielkich perturbacji”.Za mało Polski w Afryce– To jest wielkie bogactwo Polski, doświadczenie którego my sami nie doceniamy – przekonywał Halicki podczas konferencji prasowej w Sejmie. Z kolei w ocenie innego posła PO – Johna Godsona, aktywność Polski w Afryce jest niewystarczająca.– Polska mogła zrobić dużo więcej, często Afryka jest postrzegana jako kontynent biedy, chorób, a tak nie jest. To kontynent o ogromnym potencjale, a Polska ma wiele do zyskania, angażując się w Afryce – przekonywał.Polski resort dyplomacji chce być aktywny w dziedzinie pomocy humanitarnej i przekazywania wiedzy o tym, jak dokonywać transformacji ustrojowej. Chodzi m.in. o dzielenie się doświadczeniami z przemian demokratycznych w naszym kraju.Według MSZ, taka postawa polskiej dyplomacji znajduje międzynarodowe uznanie, bo zostaliśmy zaproszeni do międzynarodowej grupy kontaktowej utworzonej w celu uregulowania libijskiego kryzysu. Grupę formalnie powołano 29 marca na konferencji międzynarodowej w Londynie; w środę w Dausze w Katarze odbywa się kolejne jej spotkanie, w którym udział bierze szef polskiej dyplomacji Radosław Sikorski.Odnosząc się do kwestii polskiej pomocy humanitarnej, Stanowski poinformował, że trwają prace nad możliwością przekazania organizacjom humanitarnym działającym w Libii kwoty rzędu kilkuset tysięcy dolarów. Dodał, że działalnością w Afryce Północnej zainteresowanych jest sześć polskich organizacji pozarządowych.",,
SLD nie chce karania lekarzy,"Klub SLD złożył w Sejmie projekt noweli ustawy refundacyjnej, w którym chce m.in. wykreślenia zapisów o karach dla lekarzy za błędne wypisanie recepty. Sojusz zaapelował też o poparcie swych propozycji do ministra zdrowia Bartosza Arłukowicza. Klub Solidarna Polska w swoim projekcie proponuje ograniczyć odpowiedzialność finansową lekarzy za błędne wypisanie recepty.","–  Od wielu dni obserwujemy chaos i zamieszanie w kwestii uzyskiwania przez chorych pomocy medycznej, wypisywania recept, prowadzone rozmaite rozmowy nie kończą tego zamieszania. W naszym głębokim przekonaniu potrzebna jest nowelizacja ustawy, która została przyjęta przez Sejm w marcu ubiegłego roku, a podpisana przez prezydenta w maju  – mówił na  konferencji prasowej szef SLD Leszek Miller. Projekt Sojuszu zakłada dwie główne zmiany w ustawie refundacyjnej. –  Pierwsza dotyczy art. 48 ustawy i wykreślenia ustępów 8 i 9, dzięki czemu zdejmujemy sankcje, które mogą spotkać lekarzy za wystawianie recepty. Po drugie – wprowadzamy przepis, iż każdy chory, który w ciągu miesiąca zakupi lekarstwo powyżej kwoty 5 proc. płacy minimalnej, następne lekarstwo będzie mógł uzyskać w postaci ryczałtu w kwocie 3,20 groszy, oczywiście lek refundowany  – powiedział Miller. Były minister zdrowia Marek Balicki argumentował, że wykreślenie zapisu okarach dla lekarzy jest w interesie pacjentów. Druga z proponowanych zmian z kolei – jak mówił – ma na celu ochronę pacjenta przed nadmiernym obciążeniem wydatkami na leki. Według niego, obie propozycje podczas prac nad ustawą refundacyjną wpoprzedniej kadencji popierał Arłukowicz (wówczas jeszcze poseł SLD – przyp. red.) –  Stąd spodziewamy się, że będzie tutaj poparcie ze strony ministra  – zaznaczył Balicki. Były minister zdrowia ocenił też, że ustawa refundacyjna wprowadziłaspołeczeństwo w błąd, ponieważ inny był jej cel deklarowany, a inny jest wrzeczywistości. –  My również dążymy do tego, by nieuzasadnione, nadmiernezyski koncernów farmaceutycznych były ograniczone. Wiele rozwiązańtechnicznych, które są zawarte w tej ustawie popieramy, natomiast nie możemy zapominać o pacjencie, zwłaszcza tym, który przewlekle choruje. W wyniku tej ustawy, która miała naprawić sytuację, okazuje się, że pacjenci będą dopłacać więcej  – powiedział Balicki. Miller zwrócił się też z apelem do Arłukowicza o poparcie projektu SLD.–  Oczekujemy, że pan tę inicjatywę poprze, a jeżeli nie, to niech pan zgłosi własną, ale idącą w tym duchu. Jeżeli będzie szła w kierunku naszegomyślenia, to będziemy głosować za nią, ale niech pan coś zrobi, cośkonkretnego – coś, co zdejmuje z milionów polskich pacjentów koszmar ihorror, któremu są poddani. Musi pan być aktywny, a jeżeli pan nie będzieaktywny, to przyłączymy się do wniosku (PiS) o wotum nieufności. Nie możepozostawać na stanowisku ministra zdrowia człowiek, którego główną zaletąjest bierność  – podkreślił Miller. Ustawa refundacyjna przewiduje m.in., że jeśli lekarze błędnie wypisząrecepty, będą zobowiązani do zwrotu kwoty nienależnej refundacji wraz zodsetkami. Ma być tak w przypadku wypisania recepty np. nieuzasadnionejwzględami medycznymi lub niezgodnej z listą leków refundowanych. Lekarzbędzie też ponosił odpowiedzialność finansową w przypadku, gdy na recepciewpisze niewłaściwy poziom refundacji leku. Lekarze mogą być także karani za niewłaściwe określenie na recepcie poziomuodpłatności pacjenta lub zapisanie leku na schorzenie, które nie znalazło się w jego charakterystyce określonej m.in. na ulotce wydanej przez producenta. Premier Donald Tusk zadeklarował 4 stycznia, że wyraża gotowość do prac na rzecz zawieszenia mechanizmu karania lekarzy za niedokładne sprawdzenie, czy pacjent jest ubezpieczony. Miałoby to obowiązywać do czasu opracowania informatycznego centralnego wykazu osób ubezpieczonych. Tusk oświadczył też, że możliwa jest zmiana przepisów nakładających na lekarzy obowiązek określania stopnia refundacji. Propozycje Solidarnej Polski  –  Nasz projekt sprowadza się do eliminacji odpowiedzialności finansowejlekarzy w sytuacjach standardowych, natomiast odpowiedzialność jest zachowana w sytuacjach szczególnych, kiedy do lekarza przychodzą osoby o szczególnych uprawnieniach, na przykład inwalidzi wojenni  – powiedział   szef klubu SP Arkadiusz Mularczyk. W tym drugim wypadku – mówił – lekarz miałby obowiązek sprawdzenia, czy dana osoba jest uprawniona do zniżek. W uzasadnieniu do projektu Solidarnej Polski napisano, że nie można nakładać na lekarzy „obowiązków, których możliwość spełnienia jest iluzoryczna i które w efekcie prowadzą do ograniczenia zakresu świadczeń zdrowotnych”. Jak podkreślono, lekarz nie posiada bowiem wystarczających instrumentów do kategorycznej weryfikacji uprawnień pacjenta. „Należy przy tym podkreślić, że istotą wykonywania zawodu lekarza jestudzielanie świadczeń zdrowotnych, w szczególności badanie stanu zdrowia,rozpoznawanie chorób i zapobieganie im, leczenie i rehabilitacja chorych,udzielanie porad lekarskich, a także wydawanie opinii i orzeczeń lekarskich(art. 2 ust. 1 ustawy o zawodach lekarza i lekarza dentysty), nie zaśsprawowanie funkcji śledczych czy administracyjnych związanych z weryfikacją uprawnień pacjentów” – czytamy w uzasadnieniu projektu.",,
Bohaterowie akcji ratunkowej na Nanga Parbat z trofeum Fair Play w konkursie PKOl,"Himalaiści polskiej zimowej wyprawy na K2 zostali laureatami 52. Konkursu Fair Play PKOl. W Warszawie odebrali trofeum za czyn „czystej gry”, którym była brawurowa akcja ratownicza i sprowadzenie Francuzki Elisabeth Revol schodzącej ze szczytu Nanga Parbat do bazy. Wśród wyróżnionych znaleźli się także m.in. piłkarz Jakub Błaszczykowski, minister sportu i turystyki Witold Bańka czy dziennikarz Włodzimierz Szaranowicz.","Trofeum Fair Play honoruje szczególny czyn „czystej gry”, którego dokonał zawodnik lub zawodniczka, zespół sportowy, trener czy działacz. Efektem czynu ma być pomoc innym, „wyraz humanistycznej postawy wobec drugiego człowieka”.W 52. edycji konkursu wyróżnienie otrzymał zespół Narodowej Zimowej Wyprawy na K2 w składzie: Krzysztof Wielicki (kierownik), Janusz Gołąb (kierownik sportowy), Maciej Bedrejczuk, Adam Bielecki, Jarosław Botor, Marek Chmielarski, Rafał Fronia, Marcin Kaczkan, Artur Małek, Piotr Snopczyński, Piotr Tomala, Dariusz Załuski, Denis Urubko.Przypomnijmy: 25 stycznia 2018 roku Tomasz Mackiewicz wraz z Francuzką Elisabeth Revol zdobyli położony w zachodniej części Himalajów szczyt Nanga Parbat (8126 m n.p.m., dziewiąty na świecie pod względem wysokości). U polskiego himalaisty pojawiły się objawy choroby wysokościowej, która uniemożliwiła mu samodzielne zejście z góry. Jego partnerka pozostawiła go w lodowej szczelinie i usiłowała wezwać pomoc. Z tą niezwłocznie pośpieszyli uczestnicy polskiej wyprawy, przerywając własną próbę pierwszego zimowego wejścia na K2. Spod tego szczytu śmigłowcem dotarli do Nanga Parbat. Adam Bielecki i Denis Urubko podjęli próbę uratowania obojga. Jarosław Botor i Piotr Tomala ubezpieczali akcję kolegów. Francuzkę udało się sprowadzić z wysokości ok. 6000 m do bazy, jednak ekstremalnie pogarszające się warunki pogodowe oraz ogromne zmęczenie ratowników nie dały im szans na dotarcie do Mackiewicza, który pozostał na wysokości ok. 7200 m. Akcję ratowniczą przeprowadzoną przez Polaków na całym świecie oceniono jako brawurową i perfekcyjną. Ich wyczyn docenił m.in. Amerykański Klub Alpinistyczny, przyznając Bieleckiemu, Urubko, Botorowi i Tomali – jako pierwszym Polakom – nagrodę imienia Davida A. Sowlesa. Honoruje się nią himalaistów, którzy wykazali się bezinteresownością, poświęcili własne cele i ambicje, by – mimo ryzyka, z jakim to się wiązało – pomóc innym. Bohaterzy akcji na Nanga Parbat zostali teraz uhonorowani także wyróżnieniem Fair Play Dziennikarzy Sportowych, którego kapituła składa się z przedstawicieli czołowych polskich mediów.  Dyplomy Dyplom okolicznościowy w kategorii czyn „czystej gry” otrzymał żeglarz Marcin Kamiński. Przyznano również wyróżnienia indywidualne za „całokształt kariery sportowej i godne życie po jej zakończeniu”. Laureatami zostali legendarni dla swoich dyscyplin zawodnicy: Henryk Rozmiarek (piłka ręczna), Andrzej Zabawa (hokej) i Wojciech Michał Zabłocki (szermierka).Za promocję wartości fair play wyróżnieniami im. prof. Zofii Żukowskiej uhonorowano Jarosława Andziaka – wieloletniego pracownika Polskiego Związku Kajakowego, popularyzatora kajak-polo; Witolda Bańkę – byłego lekkoatletę, specjalizującego się w biegu na 400 m, obecnie ministra sportu i turystyki, inicjatora ustawy o zwalczaniu dopingu w sporcie i utworzenia Polskiej Agencji Antydopingowej (POLADA), członka Komitetu Wykonawczego Światowej Agencji Antydopingowej (WADA) oraz Jakuba Błaszczykowskiego – piłkarza o najdłuższym stażu w kadrze narodowej (106 spotkań), który zawsze był wzorem sportowego zachowania na boisku i poza nim, od lat angażującego się w rozmaite akcje charytatywne.  Statuetka Honorowa Honorową Statuetkę Fair Play otrzymał Włodzimierz Szaranowicz, wieloletni dziennikarz Polskiego Radia, a następnie Telewizji Polskiej, wybitny sprawozdawca i komentator sportowy, który „podczas swojej pracy antenowej zawsze dostrzegał w sporcie znacznie więcej niż tylko suchy wynik” – jak napisano w uzasadnieniu.",,
Talibowie wciąż groźni. USA chcą wysłać kolejnych żołnierzy do Afganistanu,"Stany Zjednoczone planują znacząco zwiększyć liczebność swoich wojsk w Afganistanie. Powołując się na anonimowe źródło w Pentagonie, agencja Associated Press wskazuje, że w rejon konfliktu ma pojechać dodatkowo 4 tys. żołnierzy.",Decyzję o wysłaniu dodatkowych sił do Afganistanu sekretarz obrony James Mattis ma ogłosić w przyszłym tygodniu.Amerykańscy żołnierze mają pełnić głownie funkcje szkoleniowe i doradcze. Niektóre jednostki maja brać udział w operacjach antyterrorystycznych przeciwko talibom i Państwu Islamskiemu. Stany Zjednoczone rozpoczęły wojnę w Afganistanie w 2001 roku w odpowiedzi na zamachy terrorystyczne z 11 września. W szczytowym okresie konfliktu stacjonowało tam ponad 100 tys. Amerykanów. Po zwiększeniu liczebności amerykańskich wojsk w 2009 roku o 30 tysięcy prezydent Barack Obama stopniowo wycofywał zmniejszał kontygent.,,
„Zapal Światło Wolności” w rocznicę wybuchu stanu wojennego,"Instytut Pamięci Narodowej zachęca Polaków do wzięcia udziału w akcji „Zapal Światło Wolności” w 37. rocznicę wybuchu stanu wojennego. Do inicjatywy może przyłączyć się każdy, zapalając w czwartek o 19.30 świecę w oknie lub wirtualnie, na stronie swiatlowolnosci.ipn.gov.pl.",,,
Premier: Jesteśmy w stałym kontakcie z wojewodami z regionów zagrożonych powodzią,"„Na bieżąco monitorujemy sytuację zagrożenia powodziowego. Straż Pożarna, Policja i Wojska Obrony Terytorialnej są wszędzie tam, gdzie są potrzebne” – napisał premier Mateusz Morawiecki na Twitterze.","Jak napisał premier, razem z szefami MSWiA i MON jest w stałym kontakcie z władzami województw małopolskiego, podkarpackiego, świętokrzyskiego i śląskiego – najbardziej zagrożonych powodzią.W sobotę i niedzielę możliwe są przekroczenia stanów alarmowych i ostrzegawczych na Wiśle i jej dopływach – informowało Rządowe Centrum Bezpieczeństwa za pośrednictwem Twittera.„Ostrzeżenie trzeciego stopnia obowiązuje w województwach: podkarpackim i lubelskim, a także na Odrze (ostrzeżenie drugiego stopnia) w województwie dolnośląskim” – podało RCB.Premier przekazał, że alarmowy stan Wisły jest obecnie przekroczony o ponad 35 cm w Sandomierzu i ponad 75 cm w Zawichoście. „Żołnierze pracują nad umocnieniem wałów i naprawą uszkodzeń w gminie Połaniec oraz w miejscowości Oblekoń (gmina Pacanów). Na bieżąco monitorowany jest stan zabezpieczeń” – napisał na Twitterze premier Morawiecki.",,
Syria: Czterech żołnierzy USA zginęło w zamachu bombowym,Czterech żołnierzy USA zginęło i trzech zostało rannych w środę w wybuchu w mieście Manbidż na północy Syrii – podały amerykańskie władze.,"Powiązany z Państwem Islamskim portal internetowy Amak poinformował wcześniej, że zamachowiec samobójca z przytroczonym do własnego ciała materiałem wybuchowym zaatakował patrol kierowanych przez USA międzynarodowych sił koalicyjnych. Sprzymierzeni z kurdyjską zbrojną milicją YPG i korzystający z amerykańskiego wsparcia bojownicy sprawują władzę w Manbidżu od 2016 r., kiedy to wyparli z miasta siły Państwa Islamskiego. Manbidż leży w pobliżu terenów kontrolowanych przez rządową armię syryjską, której pomaga Rosja, oraz przez walczących z reżimem prezydenta Baszara el-Asada bojowników, których wspiera Turcja.",,
Orban chce Turcji w Unii Europejskiej,"Węgry chcą, aby Turcja została członkiem Unii Europejskiej. Tak mówił w Budapeszcie premier Viktor Orban, który spotkał się z tureckim prezydentem Recepem Tayyipem Erdoganem.","Spotkanie z szefem węgierskiego rządu było pierwszym punktem wizyty prezydenta Turcji w Budapeszcie. Według strony węgierskiej politycy rozmawiali przede wszystkim o zwiększeniu współpracy wojskowej i gospodarczej oraz o wspólnej walce z terroryzmem.Orban zadeklarował, że jego kraj chce zwiększyć współpracę przemysłu wojskowego obu krajów. Podkreślił też, że Turcja powinna zostać członkiem Unii Europejskiej. – Europa musi zdecydować, czego chce. Jeśli mamy być znaczącym politycznie graczem na świecie, to musimy znaleźć odpowiednią formę współpracy z Turcją. To, co robimy teraz, nie jest uczciwe – przekonywał.Premier nawiązał w ten sposób do rosnącego sporu między Unią Europejską a Turcją. Od kilku lat kraje Zachodu zarzucają tureckiemu prezydentowi rosnący autorytaryzm i tłumienie wolności obywatelskich.Kraje Wspólnoty coraz głośniej mówią, że przyjęcie Turcji nie jest na razie możliwe. Turcja z kolei zarzuca Europie łamanie obietnic i oszukiwanie Turków. Prezydent Erdogan w ostatnich miesiącach w ostrych słowach wypowiadał się zarówno o Unii, jak i o poszczególnych krajach członkowskich.",,
Bielan: Salvini zabiegał o spotkanie z Jarosławem Kaczyńskim,"– Włochy to ważny kraj w UE, a wicepremier Matteo Salvini to najpopularniejszy włoski polityk – powiedział wicemarszałek Senatu Adam Bielan odnosząc się do planowanej na środę wizyty Salviniego w Warszawie. Jak dodał, cieszy się, że wicepremier Włoch zabiegał o spotkanie z prezesem PiS Jarosławem Kaczyńskim.","Salvini spotka się w środę z szefem MSWiA Joachimem Brudzińskim, prezesem PiS Jarosławem Kaczyńskim oraz włoskimi przedsiębiorcami.  – Ja się cieszę, że tak ważny polityk, z tak ważnego kraju, jakim są Włochy, zabiega o spotkanie z Jarosławem Kaczyńskim. Uważam, że Jarosław Kaczyński wykazuje się bardzo dużym instynktem politycznym, że się z nim spotyka i będzie go namawiał do poparcia stanowiska Polski w różnych ważnych sprawach – powiedział we wtorek Bielan w TVN24. Ocenił, że tego rodzaju sojusz „przyda się” wobec nadchodzących eurowyborów, powołania nowej Komisji Europejskiej, negocjacji wspólnego budżetu. Bielan zauważył, że Włochy są trzecim partnerem handlowym Polski i znaczącym inwestorem w polski przemysł, a Salvini to najpopularniejszy polityk we Włoszech. – Włochy są jednym z najważniejszych państw Unii Europejskiej, są trzecią co do wielkości gospodarka UE po wyjściu Wielkiej Brytanii. Bez Włoch nie da się podjąć żadnej kluczowej decyzji w UE – powiedział wicemarszałek.",,
Mucha i Kruk łeb w łeb w Lublinie: 27 głosów różnicy! Sejm bez Palikota,"Posłanki Joanna Mucha (PO) i Elżbieta Kruk (PiS) uzyskały ponownie mandaty poselskie, z rekordowym poparciem w okręgu lubielskim. Mucha zdobyła ledwie 27 głosów więcej. Do Sejmu nie dostał się Janusz Palikot (Zjednoczona Lewica) oraz poseł PSL Henryk Smolarz.","W okręgu lubelskim PiS zdobyło 10 mandatów, PO – 3 mandaty, natomiast komitet Kukiz'15 oraz PSL – po jednym – podała oficjalnie Okręgowa Komisja Wyborcza w Lublinie.Dwie liderki Największą liczbę głosów w okręgu zdobyły liderki list PO i PiS. Posłanka Joanna Mucha z PO otrzymała 43 459 głosów a Elżbieta Kruk z PiS – 43 432 głosy.Oprócz Kruk mandaty z PiS uzyskali dotychczasowi posłowie tej partii: Gabriela Masłowska (23 287 głosów), Jarosław Stawiarski (15 807 głosów), Krzysztof Michałkiewicz (15 806 głosów), Lech Sprawka (15 713 głosów), Krzysztof Głuchowski (9 924 głosy). Ponadto do Sejmu z PiS weszli radny miejski z Lublina Sylwester Tułajew (17 289 głosów), radny sejmiku woj. lubelskiego Artur Soboń (16 643 głosy), prof. Państwowego Instytutu Weterynaryjnego w Puławach Krzysztof Szulowski (9 019 głosów) oraz starosta powiatu janowskiego Jerzy Bielecki (8 510 głosów).Z PO do Sejmu oprócz Muchy dostał się szef PO w regionie, poseł Włodzimierz Karpiński (10 260 głosów) oraz wojewoda lubelski Wojciech Wilk (6 348 głosów). Mandatu nie uzyskała dotychczasowa posłanka Magdalena Gąsior-Marek.Bez Smolarza Z PSL mandat otrzymał poseł Jan Łopata (7 750 głosów). Do Sejmu nie wszedł poseł PSL minionej kadencji Henryk Smolarz.Z komitetu Kukiz'15 mandat przypadł studentowi Jakubowi Kuleszy (15 058 głosów).Nie uzyskał mandatu współprzewodniczący Twojego Ruchu Janusz Palikot, który był liderem listy Zjednoczonej Lewicy i zdobył 15 115 głosów. ZL nie przekroczyła wymaganego 8 proc. poparcia w skali kraju i nie uczestniczyła w podziale mandatów.",,
Ekonomistka o programach PiS: Nie straszmy drugą Grecją czy Wenezuelą,"Pomysły PiS podniesienia płacy minimalnej czy wprowadzenia nowych zasad w składkach ZUS nie są ani „absurdalne”, ani „niemożliwe” – uważa prezes Polskiego Towarzystwa Ekonomicznego prof. Elżbieta Mączyńska-Ziemacka. Jej zdaniem przez ostatnie 30 lat zeniedbano postęp społeczny kosztem wzrostu gospodarczego. – Teraz to się zmienia i ja to oceniam pozytywnie – stwierdziła w rozmowie z portalem Gazeta.pl.","Rząd PiS zaprezentował program podniesienia płacy minimalnej, która – według jego założeń – w 2024 r. ma wynieść 4 tys. zł. – Można dyskutować, czy to powinno być 4 tys. zł, czy raczej 3,8 tys. zł, ale nie mówmy, że to jakiś kosmos. Nie straszmy drugą Grecją czy Wenezuelą – powiedziała Mączyńska. Ekonomistka wskazała, że trzeba odróżnić wzrost gospodarczy – który określa jako „słupek PKB” – od rozwoju społeczno-gospodarczego, ponieważ nie są tym samym.  – Rozwój społeczno-gospodarczy to poprawa w trzech obszarach: gospodarki, jakości życia i ekologii. Jeżeli nie ma harmonizacji tych celów, powstają bariery rozwojowe. Na przykład bariera polegająca na tym, że duża część obywateli ma niskie zarobki, kiepskie miejsca pracy, a PKB jednocześnie pięknie rośnie, bo oni – często kosztem życia rodzinnego – tyrają na trzech umowach śmieciowych, bez urlopów, żeby się jakoś utrzymać – powiedziała.Jej zdaniem z pomysłami Prawa i Sprawiedliwości można dyskutować, ale „nie na zasadzie »Chavez« albo »mordują przedsiębiorców«”. < Prof. Mączyńska podkreśliła, że płaca minimalna na poziomie 4 tys. zł ma obowiązywać dopiero za pięć lat, a ogłoszenie tych zmian z wyprzedzeniem już teraz – choć może być „zabiegiem wyborczym” – umożliwia firmom przygotowanie się do tego „niełatwego” wyzwania. – Można dyskutować, czy to nie za szybko, nie za dużo, tyle że irytująca jest skrajna jednostronność tych dyskusji. Przecież tempo wzrostu płac było w III RP niższe niż wzrost wydajności pracy – stwierdziła ekonomistka. Zauważyła, że dotychczasowa strategia na „doganianie Zachodu” była oparta na niskich kosztach pracy, co początkowo mogło być niezbędne, ale na dłuższą metę nie sprzyja innowacjom technologicznym ani postępowi społecznemu.Szefowa Polskiego Towarzystwa Ekonomicznego odniosła się także do krytycznych głosów mówiących, że podniesienie wynagrodzeń wywoła zwolnienia pracowników. – I dobrze. Będzie mniej prac prostych, powtarzalnych, a więcej przy obsłudze maszyn i programów cyfrowych, czyli tych pięciu ludzi od kopania rowów pracodawca wyśle na kurs obsługi koparki. I to jest akurat polskiej gospodarce bardzo potrzebne, chociaż nie twierdzę, że przyjdzie łatwo – dodała prof. Mączyńska.",,
Palikot chce połączenia sił z lewicą,"Janusz Palikot zaapelował do SLD i szefa tej partii Leszka Millera, by mieli odwagę razem z Ruchem Palikota i b. prezydentem Aleksandrem Kwaśniewskim stworzyć alternatywę wobec PO-PiS. Szef Ruchu Palikota podkreślił, że to apel przed piątkowym spotkaniem z Kwaśniewskim. Leszek Milller po raz kolejny powiedział, że nie jest zainteresowany propozycją Palikota.","Palikot przypomniał, że w piątek odbędzie się jego spotkanie z Kwaśniewskim i europosłem Markiem Siwcem, a po nim odbędzie się konferencja.  – Przedstawimy, czy przedstawi pan prezydent Kwaśniewski swoją decyzję dotyczącą, czy i w jakim zakresie zaangażuje się w tworzenie centrolewicy, tworzenie list do europarlamentu i w budowanie alternatywy dla PO-PiS-u – powiedział szef Ruchu na środowej konferencji prasowej.   – Chciałem dziś, na te dwa dni przed tą decyzją Aleksandra Kwaśniewskiego, zaapelować do SLD i do Leszka Millera, by mieli odwagę stanąć razem z nami, wspólnie z Aleksandrem Kwaśniewskim i Ruchem Palikota stworzyć faktyczną alternatywę dla PO-PiS –  oświadczył.    Według niego, jest możliwe połączenie różnych ugrupowań w ramach nowej centrolewicy. Palikot mówił także, że istnieje duże zapotrzebowanie opinii publicznej na tego typu inicjatywę, oraz że jest „wydaje się, dość duża determinacja Aleksandra Kwaśniewskiego, by w tym pomóc”.  – Pozostaje tylko pytanie, czy my będziemy się chowali za bezpiecznymi szyldami własnych partii, bo oczywiście to bardzo wygodnie być przewodniczącym Ruchu Palikota czy SLD i z tej pozycji bronić swej obecności w polityce. Ale prawdziwa cnota próby ponadpartyjnej się nie boi i ma odwagę stanąć poza tym szyldem i poza tym bezpieczeństwem, jakie daje dana organizacja partyjna – stwierdził Palikot.  – Apeluję i proszę Leszka Millera o odrzucenie różnych animozji i uprzedzeń i twarde po prostu zmierzenie się z tym wyzwaniem, jakie rysuje Aleksander Kwaśniewski. Uważam, że jeśli tego nie zrobimy, to niezależnie od tego, jak bardzo sami umocnimy lub nie swoje pozycje w dotychczasowych partiach, nie zbudujemy prawdziwej nadziei na odsunięcie Platformy i PiS od władzy – mówił szef RP.  Pytany o możliwość wspólnych list SLD i RP do europarlamentu, odparł, że chciałby, by do tego doszło.  – Obawiam się, że dotychczasowe deklaracje Leszka Millera i SLD, także po spotkaniu Miller-Kwaśniewski to były raczej deklaracje, że będzie oddzielna lista SLD i oddzielna lista Kwaśniewskiego i Ruchu Palikota – dodał jednocześnie. Do spotkania Kwaśniewskiego i Millera doszło w ub. tygodniu. Według lidera Sojuszu, b. prezydent rozważa możliwość zaangażowania się w politykę; decyzji w tej sprawie jeszcze jednak nie podjął. Palikot apelował w środę do Millera i SLD przed piątkowym spotkaniem z Kwaśniewskim, by „dać szansę tym wspólnym listom”. . Deklarował także, że RP jest na nie gotowy.   Według Palikota walka jego i Millera „to swoisty paradoks”, bo – jak mówił „żaden wyborca Ruchu Palikota nigdy nie zagłosuje na Leszka Millera i SLD i odwrotnie”.",,
"„Schetyna nie jest przywódcą, który może uzyskać silne poparcie na skalę masową”","– Myślę, że PiS samodzielne rządy ma w zasadzie zagwarantowane. Dodatkowym wiatrem w żagle byłoby podwyższenie wyniku do Senatu, który stanowił pewną szansę dla opozycji. Okazuje się jednak, że Senat też nie będzie miał dla opozycji specjalnej rangi jako izba, w której mogliby mieć większość. To wszystko oznacza, że ugrupowanie rządzące osiągnęło zwycięstwo na bardzo dużą skalę – skomentował  dla portalu tvp. info niepełne wyniki wyborów dr hab. Wawrzyniec Konarski, politolog, prof. Akademii Finansów i Biznesu Vistula.","Politolog ocenił, że „wynik PiS ewidentnie pokazuje nieskuteczność działań największej partii opozycyjnej”. W jego opinii to ugrupowanie traci, ponieważ „nie rozliczyło się czy też nie dokonało swoistej ekspiacji (oczyszczenia – red.) po przegranej w ostatnich wyborach”. – W sposób całkowicie reaktywny, a nie aktywny sięgali do pewnej argumentacji, która była całkowicie nieprzekonująca, zwłaszcza z perspektywy bardzo mocno rozbuchanych ambicji socjalnych społeczeństwa – mówił dr hab. Konarski.  W jego opinii Platforma Obywatelska nie umiała wyprzedzać działań PiS. Politolog stwierdził, że pomysł z wystawieniem kandydatury Małgorzaty Kidawy-Błońskiej na premiera był dobry, ale zdecydowanie spóźniony. – Sam w sobie byłby on ciekawy, gdyby został zgłoszony cztery czy pięć miesięcy temu, a retoryka zostałaby podporządkowana tej pani polityk, a nie temu, co wcześniej było kojarzone w sposób negatywny – powiedział. Jak dodał, Grzegorz Schetyna nie jest w jego ocenie przywódcą, który „może uzyskać silne poparcie na skalę masową”.  Zdaniem politologa lider PO doskonale sprawdza się natomiast w organizowaniu aparatu partyjnego działającego na zapleczu. Dr hab. Konarski uważa, że oprócz nietuzinkowego przywódcy największej partii opozycyjnej zabrakło ciekawego programu oraz szybkości w działaniu. Zwrócił również uwagę na dobry wynik PSL-Koalicji Polskiej. W opinii politologa stanowi to przesłankę, że ludowcy wspierani przez Kukiz’15 nadal będą starali się pełnić rolę „pewnego języczka u wagi”. Ekspert podkreśla, że pomimo dużego sukcesu wyborczego partia rządząca  musi wyciągnąć odpowiednie wnioski, gdyż wyniki w  poszczególnych województwach „należy odczytywać nieco inaczej”. – Warto zwrócić uwagę na te województwa, gdzie łączny wynik Platformy (Obywatelskiej – red.) i Lewicy jest lepszy niż PiS. To stwarza dla opozycji pewną przesłankę ku jednej istotnej formule działania, a mianowicie szukaniu tego, co łączy, a nie dzieli – podsumował.  Politolog zaznaczył, że możliwe jest również stworzenie zrębów zupełnie nowego ruchu opozycyjnego „łączącego  zarówno tych Polaków, którzy na wybory nie poszli, jak i tych, którzy oddali głos na główne partie opozycyjne, ale są z tego wyniku niezadowoleni”.",,
Po pożarze lotniskowca Admirał Kuzniecow straty sięgają 95 mld rubli,"Jak informują moskiewskie media, wysokość strat w wyniku pożaru na rosyjskim lotniskowcu Admirał Kuzniecow sięga 95 mld rubli czyli 1,5 mld dolarów. W pożarze, który wybuchł 12 grudnia, zginęły dwie osoby, a 14 zostało rannych.","Pierwszy o sumie strat 95 mld rubli napisał dziennik „Kommiersant”, powołując się na źródło w sztabie Floty Północnej. Kwota ta wywołała wzburzenie dowództwa, gdyż jest niemal równa obecnej wartości lotniskowca. Potem sprostowano informację, zapewniając, że skutki pożaru nie będą tak dramatyczne.Koszt 95 mld rubli to wartość nie tylko uszkodzonych konstrukcji Admirała Kuzniecowa, ale też zniszczonego sprzętu remontowego. Szef koncernu, do którego należy stocznia prowadząca naprawy, zapewnił, że lotniskowiec niedługo wróci do służby.Admirał Kuzniecow to jedyny rosyjski lotniskowiec i największy okręt rosyjskiej marynarki wojennej. Miał do końca 2022 r. przejść m.in. modernizację systemu instalacji elektrycznej, wyposażenia radiotechnicznego i środków obrony przeciwlotniczej.",,
Trump przesuwa termin masowych deportacji nielegalnych imigrantów,"Prezydent Donald Trump poinformował w sobotę na Twitterze, że na prośbę Partii Demokratycznej przesunął o dwa tygodnie rozpoczęcie masowych deportacji imigrantów, którzy dostali się do USA nielegalnie.","Trump podkreślił, że w tym czasie będzie szukał porozumienia z przywódcami Partii Demokratycznej w kwestiach imigracyjnych, w tym polityki azylowej i uszczelnienia granicy z Meksykiem. Dodał, że „deportacje rozpoczną się, jeśli nie uda się rozwiązać problemu”.Wcześniej w sobotę, podczas spotkania z dziennikarzami w Białym Domu, prezydent powiedział: – Ludzie, którzy nielegalnie dostali się do USA, będę usunięci z kraju. Zapowiedział rozpoczęcie masowych deportacji „w przyszłym tygodniu, a może trochę wcześniej”. Według amerykańskich mediów akcja miała się rozpocząć już w niedzielę.",,
„Przerażające karykatury miłości”. Kazanie w bazylice św. Brygidy w Gdańsku,"Gdzie lekceważy się sprawiedliwość społeczną, gdzie się przedstawia coraz to bardziej przerażające karykatury miłości, tam w trop za tym wszystkim idzie łamanie najbardziej podstawowych praw osoby ludzkiej – powiedział w piątek w Gdańsku metropolita krakowski abp Marek Jędraszewski.","Hierarcha wygłosił kazanie w bazylice św. Brygidy w Gdańsku podczas mszy poprzedzającej konferencję organizowaną przez Międzynarodowe Centrum Badań nad Fenomenem Solidarności oraz NSZZ „Solidarność”, pt. „Solidarność: od godności człowieka do ponadnarodowej współpracy”. Dwudniowe seminarium odbędzie się w Sali BHP Stoczni Gdańskiej. – Gdzie nie ma obiektywnych wartości, gdzie nie ma prawdy, gdzie lekceważy się sprawiedliwość społeczną, gdzie się przedstawia coraz to bardziej przerażające karykatury miłości, tam w trop za tym wszystkim idzie łamanie najbardziej podstawowych praw osoby ludzkiej, także praw pracowniczych – powiedział abp Jędraszewski. Arcybiskup ocenił, że potrzebny jest ciągle wyraźny głos Kościoła. – Głos, który niekiedy staje się głosem męczennika, jak to było w przypadki patrona Solidarności błogosławionego księdza Jerzego – dodał.",,
Premier Szydło: od początku wierzyłam w kompromis ws. sądownictwa,"– Od początku wierzyłam w to, że kompromis ws. sądownictwa jest możliwy do osiągnięcia – podkreśliła w RM FM premier Beata Szydło. – Jeśli informacje ws. kompromisu się potwierdzą, będę pierwszą osobą, która zadzwoni do prezydenta Andrzeja Dudy i podziękuję mu za to, że możemy przyjąć dobrą reformę dla Polaków – dodała.","Po piątkowym spotkaniu wiceszef Kancelarii Prezydenta Paweł Mucha i szef komisji sprawiedliwości Stanisław Piotrowicz (PiS) oznajmili, że zakończyli omawianie prezydenckich projektów ustaw ws. KRS i SN; ich zdaniem ten materiał umożliwia skierowanie projektów do prac na najbliższym posiedzeniu Sejmu.Dopytywana o to, czyją zasługą byłoby wypracowanie wspólnego stanowiska, premier wskazała, że w sytuacji kompromisu na ustępstwa idą dwie stronyDodatkowa motywacjaOceniła też, że w sytuacji osiągniętego porozumienia „niedługo nikt już nie będzie pamiętał tych zdań, które zostały być może czasami z obu stron zbyt mocno powiedziane”. – A być może, że to była również pewna motywacja do tego, żeby ten kompromis osiągnąć – dodała Szydło.Premier została również zapytana o udział szefa Rady Europejskiej Donalda Tuska na obchodach 99. rocznicy odzyskania niepodległości i kontrowersje, które jego decyzja wywołała. – Chciałabym, aby dyskusja o obecności Donalda Tuska na uroczystościach Święta Niepodległości nie przykryła tego, co najważniejsze – radosnego świętowania i mówienia o Polsce i Polakach – podkreśliła. Święto wszystkich Polaków Zwróciła uwagę, że 11 listopada jest świętem wszystkich Polaków. – Jeżeli pan Donald Tusk uznał, że chce wziąć w nim udział, to ja mogę tylko powiedzieć tak: dobrze, że były premier RP ma taką refleksję, że tutaj w Polsce, nad Wisłą, w Warszawie są dla Polaków ważne sprawy – stwierdziła. – Mam nadzieję, że na tym świętowaniu nie skończy się, tylko również, jako przewodniczący Rady Europejskiej, będzie zawsze pamiętał o tym, że warto o Polskę dbać i zabiegać – dodała. Szefowa rządu skomentowała także planowaną rekonstrukcję w swoim gabinecie. Zapewniła, decyzje zapadają kolektywnie. – To w jaki sposób poprowadzimy i rozstrzygniemy sprawę rekonstrukcji rządu, jest decyzją kolektywną – stwierdziła.Jak zaznaczyła, wszyscy w Radzie Ministrów – włącznie z nią – są powoływani i odwoływani. – Te decyzje wynikają z aktualnej sytuacji politycznej – wyjaśniła. – Jesteśmy na służbie i myślę, że żaden polityk nigdy nie ma też takiego przekonania, że jest zawsze w jednym miejscu i już tam zostanie – stwierdziła. Możliwa fuzjaPremier nie wykluczyła, że w wyniku rekonstrukcji niektóre resorty zostaną połączone. – Personalia są ważne, ale żeby realizować cele również struktura musi być dobrze ułożona. W mojej opinii trzeba połączyć pewne resorty; przesunąć pewne zadania do innych ministerstw – oceniła.– Jeżeli zostanie przyjęta moja koncepcja, czyli połączenia przynajmniej dwóch resortów i być może przesunięcia zadań z jednego do dwóch pozostałych, to wtedy naturalną rzeczą będzie, że te zmiany personalne, będą musiały nastąpić – wskazała.Beata Szydło oświadczyła również, że wśród priorytetów rządu na drugą połowę kadencji znajduje się „ukończenie reformy służby zdrowia, ustawy gospodarcze, jak również ustawy dot. koncentracji rynku medialnego i służb specjalnych”.",,
Pląsy opozycji i pisowska nuda,"Bardzo pouczającym zajęciem jest obejrzenie jednym ciągiem wyboru cyklicznych programów publicystycznych z zeszłego miesiąca. Przedstawiciele kilku partii już są w blokach, witają się z koalicjantami, tymczasem okazuje się, że nie należy zbyt szybko mówić „hop”. Szybko zadziałał jedynie Włodzimierz Czarzasty, przy czym wiele osób mówi, że tempo to podyktowała złość na Grzegorza Schetynę. Cóż, tak czy inaczej tylko na lewicy powstała koalicja o w miarę pewnym składzie. Tak przynajmniej mogło się wydawać przez kilka dni. Potem Koalicja Obywatelska ujawniać zaczęła swoich kandydatów.","Czy sytuacja stanie się jasna w chwili ogłoszenia nazw zarejestrowanych komitetów wyborczych i ujawnienia ich list do parlamentu? Nawet tego, szczerze mówiąc, trudno jest być dziś pewnym, patrząc na to, jak niektórzy się rozpędzili, inni zaś pogubili. „Może byś tak zajął się PiS, zamiast w kółko pisać o opozycji” – ktoś mógłby sobie zażyczyć, co więcej, sam czasem próbuję wyznaczyć sobie taki cel. Problem w tym, że PiS, ze swoimi jedynkami i stabilną koalicją, jest zwyczajnie nudny, co zaś dobre dla chcących spokoju i pewności wyborców, niekoniecznie ułatwia życie komentatorowi. Zwłaszcza takiemu, który (jakie to polskie!) najchętniej zajmuje się cudzymi porażkami i kłopotami. Prawo i Sprawiedliwość może być ciekawe głównie jako potencjalny cel politycznej wędrówki posłów odchodzących z ruchu Kukiz’15. Nie tak dawno jeszcze pomiędzy klubami funkcjonowała droga dwukierunkowa, mimo, że częściej prowadziła ona od Pawła Kukiza do bliższego PiS, choć niebędącego formalnie częścią koalicji ugrupowania Wolni i Solidarni, to przecież odwrotny kierunek wybrał najmłodszy poseł tej kadencji, Łukasz Rzepecki. Młody polityk, który ma przed sobą przyszłość, za sobą zaś całkiem spore, jak na debiutanta, poparcie wyborców z 2015 roku. Kiedy cztery lata temu młody polityk wchodził do sejmu z list partii Jarosława Kaczyńskiego, Paweł Kukiz wprowadził tam 44 osoby. Dziś przy Kukizie trwa ich już tylko 21, a nie ma żadnej pewności, że przez tych kilka godzin, jakie upłyną między złożeniem, a publikacją tego tekstu, nie rozmyślą się kolejni posłowie. Przez kilka tygodni wydawało się, że Kukizowcy dogadają się z PSL i wspólnie tworzyć będą Koalicję Polską, centroprawicowy blok, mogący wypełnić przestrzeń między PiS a Platformą i lewicą, zwłaszcza w sytuacji, kiedy zanosiło się jeszcze na wspólną listę PO, SLD, może też Wiosny Roberta Biedronia. Był to niewątpliwie pomysł na zdobycie 8 – 10 proc. głosów, może też na miękkie przeprowadzenie ludowców do jakiejś formy współpracy z kolejnym prawicowym rządem, raczej nieformalnej, niż w ramach koalicji. Nic z tego nie wyszło – oficjalnie z powodu sporu o nazwę, nieoficjalnie, lecz prawdziwie, przez opór dużej części wyborców, pewnie też współpracowników Kukiza. Pomimo, że jak wielokrotnie wskazywałem, ma on potencjał na kierowanie nowym ruchem ludowym, PSL był jednak zbyt długo symbolem wszystkiego, z czym pospolite ruszenie muzyka rockowego chciało cztery lata temu walczyć. Kilkukrotnie słyszeliśmy o bardzo bliskim porozumieniu z Konfederacją, a swoje specyficzne komunikaty w świat wysyła również Mariusz Max Kolonko, który próbuje stworzyć wrażenie, że jest już z Kukizem dogadany, bo taka opcja wygrała bowiem w internetowej ankiecie, co trudno brać przecież na poważnie. Współpraca z Konfederacją natomiast wydawała się od dawna, jeszcze przed wyborami do PE, czymś bardziej naturalnym, zwłaszcza, że do pewnego momentu był to główny kierunek odpływu posłów Kukiz’15. Tyle że najbardziej rozpoznawalnych byłych współpracowników Pawła Kukiza w Konfederacji też już nie ma, zdaje się, że posłowie Jakubiak i Liroy-Marzec pokłócili się po drodze również między sobą, choć naprawdę trudno za tym wszystkim nadążyć. W Konfederacji został natomiast Janusz Korwin-Mikke, z którym współpracy nie wyobraża sobie nie tylko skonfliktowany z nim szef UPR Bartosz Jóźwiak, lecz i jedna z ważniejszych, bardziej rozpoznawalnych i wciąż wiernych liderowi posłanka Agnieszka Ścigaj. A więc znów rysuje się potencjalny konflikt. Co jednak interesujące, wszystkie te zawirowania zdają się nie mieć w ogóle przełożenia na sondażowe wyniki partii. Okazuje się, że istnieje wciąż grupa osób, która darzy Pawła Kukiza sympatią tak mocną i zaufaniem tak niezachwianym, że będzie skłonna zagłosować na jego ruch praktycznie w każdym składzie i konfiguracji. Co więcej, grupa ta może wciąż być w stanie wystarczyć na przekroczenie progu wyborczego. I chociaż nie udało się to w przypadku wyborów do Parlamentu Europejskiego, nie możemy jednak zapominać, że wówczas przeciw Kukizowi zagrały dwa czynniki – świeżość oferty silniejszej, niż dziś Konfederacji i słaba forma samego Kukiza podczas debaty telewizyjnej. A przecież wcześniej, zarówno w wyborach prezydenckich, jak parlamentarnych, Kukiz-showman, Kukiz-artysta znakomitymi występami w debatach potrafił bardzo mocno powiększyć sobie sondażowe słupki i przełożyć je na zaskakujący dla wielu wynik wyborczy. Polskie Stronnictwo Ludowe tymczasem zostało z Koalicją Polską niczym Himilsbach z angielskim. Owszem, za pewną nową jakość można było uznać stworzenie miejsca dla bardziej konserwatywnych polityków Platformy, którzy podążyli szlakiem wytyczonym przez Jana Filipa Libickiego. Z dużej chmury spadł jednak jak na razie niewielki deszcz, zaś nowymi nabytkami w koalicji okazują się być te podmioty, które wcześniej aplikowały do Koalicji Europejskiej, partie i stronnictwa na tyle słabe, że Grzegorz Schetyna mógł pozwolić sobie na ich zignorowanie bez żadnych konsekwencji. Tak więc do ludowców chce przyłączyć się Liga Polskich Rodzin, w kontekście udanych rozmów pojawia się również Stronnictwo Demokratyczne czy, jeszcze bardziej marginalne, Stronnictwo Pracy, a więc siły bez żadnego znaczenia. Charakterystyczna jest tu informacja o możliwym starcie do senatu z ramienia Koalicji Polskiej mecenasa Romana Giertycha, któremu Platforma odmówiła miejsca na swoich listach, co zresztą można potraktować też jako sygnał o słabnącej pozycji Donalda Tuska w macierzystej partii. I choć pojawiło się dementi, blok ludowców zaczyna coraz bardziej przypominać koło poselskie ich dawnego polityka Romana Jagielińskiego, miejsce, gdzie trafić mógł każdy – pod warunkiem, że nie chcieli go już nigdzie indziej. I tu dochodzimy do kolejnego problemu, który dotyka mniejsze opozycyjne bloki, choć, jak na razie, zagrożeniem może być przede wszystkim dla lewicy. Grzegorz Schetyna okazał się być bowiem na tyle elastyczny, że zahamował odpływ partyjnych konserwatystów, kilkoro obrażonych zaś ręcznie i bezceremonialnie poprzesuwał na listach. W górę poszła znana z protestu (jak wiemy, bynajmniej nie politycznego!!!) opiekunów niepełnosprawnych Iwona Hartwich. Żeby wywrócić do góry nogami toruńską listę wystarczył jeden wpis działaczki na Facebooku. Z PO pogodziło się jeszcze kilka osób, lecz, co bardziej znaczące, Schetyna nadal kłusuje na lewej stronie sceny politycznej i najwyraźniej planuje podbierać SLD polityków, którzy mają wesprzeć KO w wyborach do sejmu i senatu, zaczynając od Jerzego Wenderlicha i Katarzyny Piekarskiej. Dla tej ostatniej jest to zresztą symboliczny powrót na pozycję początkową. Nie zapominajmy, że wiele lat temu Piekarska w zamian za stołek opuściła dla Leszka Millera Unię Wolności, której działaczem był Schetyna.Politycy nie takie podkładali sobie świnie i nie takie rzeczy potrafili sobie później wybaczać, tłumacząc to oczywiście troską o Polskę, demokrację i inne sprawy większe, niż urażona duma. Nie zmienia to faktu, że kolejny już miesiąc tworzenia koalicji, polegającego na nieudanych rozmowach, niespełnionych zapowiedziach, na końcu zaś wyciąganiu sobie poszczególnych ludzi z list i spychaniu z nich działaczy, by zrobić miejsce dla osób na gościnnych występach, nie pozostanie bez śladu. Liderzy poszczególnych środowisk stać mogą się dla siebie wrogami numer jeden, nie zyskają też przyjaciół we własnych szeregach. Zaś dla wyborców nieprzekonanych pisowska nuda może w efekcie okazać się jeszcze bardziej atrakcyjna.",,
Sławomir Nowak został obywatelem Ukrainy. „Jestem z tego dumny”,"Sławomir Nowak, który w ubiegłym tygodniu został pełniącym obowiązki szefa Ukrawtodoru, państwowej agencji drogowej Ukrainy, potwierdził, że przyjął obywatelstwo tego kraju. Ukraińskie prawo nie pozwala na posiadanie drugiego obywatelstwa.","O nabyciu przez byłego ministra transportu  ukraińskiego obywatelstwa poinformował Wołodymyr Omelan, minister infrastruktury Ukrainy, który w poniedziałek przedstawił Nowaka zespołowi Ukrawtodoru. – Pan Nowak jest fachowcem, którego potrzebuje Ukraina; otrzymał obywatelstwo Ukrainy i mam nadzieję, że współpraca między Polską i Ukrainą będzie się tylko pogłębiała – powiedział Omelan dziennikarzom. Cudzoziemcy, którzy wcześniej zajmowali na Ukrainie stanowiska ministerialne i urzędowe, zrzekali się swych wcześniejszych obywatelstw. Uczyniła to m.in. Maria Gajdar, obywatelka Rosji, która była zastępcą szefa administracji obwodowej w Odessie, byłego prezydenta Gruzji Micheila Saakaszwilego. Ten ostatni po uzyskaniu obywatelstwa Ukrainy stracił obywatelstwo gruzińskie. W latach 2011-2013 Nowak był ministrem transportu, budownictwa i gospodarki morskiej w rządzie Donalda Tuska. W 2013 roku podał się do dymisji w związku z wątpliwościami dotyczącymi jego oświadczenia majątkowego, do którego – jako minister – nie wpisał wartego ponad 10 tys. złotych zegarka.Nowak został skazany w 2014 r. przez stołeczny sąd na 20 tys. zł grzywny za zatajenie posiadania zegarka w pięciu oświadczeniach majątkowych. Zrzekł się wtedy mandatu posła i odszedł z polityki. Sąd odwoławczy w maju 2015 r. zmienił ten wyrok, umarzając warunkowo postępowanie karne wobec Nowaka; orzekł, że b. poseł ma zapłacić 5 tys. zł na fundusz pomocy pokrzywdzonym.",,
"„Brejza formułował bezpodstawne insynuacje. Uciekł, gdy zagroziłem procesem”","W trakcie obrad komisji ds. Amber Gold poseł Brejza sugerował mi jakieś bliżej nieokreślone relacje w związku z tym, że od wielu lat piszę, iż warto inwestować w złoto. (…) Kiedy zwróciłem mu uwagę, że jeśli dalej będzie dokonywał publicznie takich insynuacji, to wytoczę mu proces, uciekł – powiedział w rozmowie z portalem tvp.info poseł PiS Janusz Szewczak. Jego zdaniem szef sztabu wyborczego KO „nie cofnie się przed jawną kalumnią”.","Szewczak stwierdził, że deklaracje Brejzy w sprawie akcji „Silni Razem” go nie dziwią, bo przywodzą mu na myśl m.in. sprawę afery farmy trolli w ratuszu w Inowrocławiu. Jak uważa poseł, „wybór pana Brejzy na szefa kampanii wyborczej to gwarancja katastrofy wyborczej”. – Jego postępowanie kojarzy się wyłącznie z agresją, wojną informacyjną, arogancją, podobnie jak ten hasztag, pod którym kryją się niezwykle chamskie działania w internecie – mówi Szewczak. Zdaniem posła powstaje tu pytanie, „czy prawdziwą twarzą kampanii nie jest właśnie ten hasztag z panami Brejzą i Szłapką, a nie pani Kidawa-Błońska, mówiąca o współpracy i kulturze”.  – Mamy jakby dwa komitety wyborcze KO: z jednej strony afirmacja hejtu, z drugiej – odcinanie się od niego – dodaje poseł. Polityk wspomina, że ma również własne doświadczenia z Krzysztofem Brejzą, które mają się doskonale wpisywać w wizerunek osoby posługującej się hejtem i insynuacjami. – Przychodząc na posiedzenia komisji ds. Amber Gold sam na własnej skórze sprawdziłem, jak bardzo pan Brejza jest skłonny do bezpodstawnych insynuacji. Pewnego razu zostałem dostrzeżony przez posła Brejzę, członka tej komisji, choć siedziałem razem z dziennikarzami i wsłuchiwałem się w treść obrad. Brejza stwierdził nagle, że widzi posła Szewczaka, który jest zainteresowany komisją ds. Amber Gold, a on sam ma przed sobą jego artykuł z „Gazety Bankowej” sprzed kilku lat, kiedy to poseł Szewczak zachęcał do inwestowania w złoto. Zrobił to, sugerując jakieś bliżej nieokreślone relacje w związku z tym, że od wielu lat piszę, iż warto inwestować w złoto. A że to mądre posunięcie, świadczy fakt, że również Bank Polski dziś w nie inwestuje – powiedział Szewczak. Jak uważa Szewczak, deklaracje Grzegorza Schetyny, Krzysztofa Brejzy, Adama Szłapki, popierających to hasło stanowią „fundamentalny błąd kampanii”. – To już nie jest nawet anty-PiS, to jest po prostu wulgarność, chamstwo, agresja, głupota. To nigdy dobrze się nie sprzedaje w kampanii wyborczej. To forma jakiegoś sabotażu w łonie PO. Na pewno będzie coraz większy rozdźwięk w postawach polityków PO, bo wydaje się, że pani Kidawa-Błońska chciałaby, żeby kampania szła w innym kierunku – mówi. Zdaniem Szewczaka również sami Polacy widzą różnicę między nieudolnością i „bezmyślnym” hejtem, którym posługują się politycy opozycji, a tym, jak rządzi krajem PiS. – Politycy PO wyraźnie modlą się o jakiś światowy kryzys gospodarczy, licząc na to, że to negatywnie wpłynie na koniunkturę gospodarczą w Polsce – uważa poseł. Jak mówi Szewczak, obecny kierunek kampanii wyborczej przyniesie KO wynik w okolicach, bądź poniżej progu 20 proc. Zdaniem polityka może to przesądzić o przetrwaniu Platformy jako takiej. Portal tvp.info próbował skontaktować się z Krzysztofem Brejzą – bezskutecznie.",,
Podejrzana o profanację: W jaki sposób kogoś można zaatakować obrazkiem?,"– W jaki sposób kogoś można zaatakować obrazkiem? Ludzie, bądźmy trochę poważni – powiedziała w rozmowie z TVN 24 Elżbieta Podleśna. Uczestniczka protestów przeciw reformie sądów i zajść pod TVP, podczas których zaatakowano Magdalenę Ogórek, uważa, że namalowanie na ikonie jasnogórskiej symbolu LGBT „to na pewno nie jest atak na religię ani na pewno atak na wiarę”.","W wywiadzie udzielonym TVN 24 Podleśna twierdziła, że sprofanowane symbolem LGBT wizerunki Matki Boskiej Częstochowskiej, które umieszczono m.in. na toaletach i śmietnikach, „nie jest to w ogóle forma ataku” bo „kogo można zaatakować obrazkiem?” Zdaniem prof. Grzegorza Łęcickiego, teologa z UKSW, „nanoszenie zmian na wizerunku Matki Bożej Częstochowskiej, który ma określony charakter w polskiej religijności i historii, to profanacja”. – Już samo miejsce, gdzie te plakaty się znalazły, czyli śmietniki czy przenośne toalety, było niegodne – podkreślił naukowiec.  Dodał, że w tym konkretnym przypadku na wizerunku Matki Bożej Częstochowskiej umieszczona została tęcza, która kojarzy się z „określonym środowiskiem i ideologią”. „W związku z tym, że istniało uzasadnione przypuszczenie, że kobieta popełniła to przestępstwo, zachodziła obawa, że będzie chciała pozbyć się pozostałych materiałów” – wyjaśnili mundurowi. Wskazali, że „czas zatrzymania ograniczony był tylko do wykonania czynności procesowych, po których kobieta została zwolniona”. Na początku 2019 r. Elżbieta Podleśna brała udział w zajściach pod siedzibą TVP, podczas których zaatakowano dziennikarkę Magdalenę Ogórek.  Nieco wcześniej demonstrowała przeciwko reformie sądów. Informowała wówczas, że jej ojciec był sędzią w czasach PRL.",,
"George Friedman: Unia Europejska się rozpada, Polacy są odporni","– Unia Europejska jest podmiotem, który sam ze sobą jest w stanie wojny – powiedział w sobotę w Krakowie George Friedman. Amerykański politolog ocenił też, że Polska musi iść własną drogą i nią idzie. Mówił o przyjaznych relacjach między Polską a USA.","George Friedman jest politologiem i publicystą, urodził się w 1949 r. w Budapeszcie, ma żydowskie pochodzenie. Doradzał amerykańskim dowódcom wojskowym; W Teksasie założył prywatną agencję wywiadu Stratfor, określaną „cieniem CIA”.W sobotę Friedman był gościem międzynarodowego Forum Prawo dla Rozwoju w Krakowie. Podczas swojego przemówienia ocenił, że „Unia Europejska jest podmiotem, który sam ze sobą jest w stanie wojny”. W jego opinii „ to UE wydaje osąd, co jest liberalne, a co nie”. – Jestem przekonany, że kiedyś Frans Timmermans potępiłby Franklina Roosevelta jako nieliberalnego i niedemokratycznego i powiedziałby, że doszło do pogwałcenia konstytucji – powiedział,  odnosząc się do roli wiceszefa Komisji Europejskiej w dyskusji o polskim wymiarze sprawiedliwości i konstytucji.",,
"Zdemaskował psychuszki, ograł KGB, chciał urządzić komunistom drugą Norymbergę","Władimira Bukowskiego bali się kolejni gospodarze Kremla, od Breżniewa po Putina. Legendarny dysydent wygrał wojnę z sowieckim Imperium Zła, ale współczesna Rosja nie jest taka, jaką sobie wymarzył."," Bezkompromisowa walka z sowiecką władzą rozgorzała na dobre. W 1963 roku Bukowski został aresztowany po raz pierwszy za próbę powielania słynnej książki Milovana Dżilasa „Nowa klasa”. Uznany za niepoczytalnego, trafił na przymusowe leczenie do leningradzkiego Specjalnego Szpitala Psychiatrycznego. Zdiagnozowano „powolną schizofrenię”. Potem jeszcze nie raz Bukowski był więziony za publikowanie w samizdacie, za „antysowiecką agitację” i za organizowanie demonstracji w obronie dysydentów. W grudniu 1965 roku znów trafił do psychuszki. I to w owianym złą sławą Instytucie Serbskiego - za udział w przygotowaniu „wiecu jawności” w obronie pisarzy Andrieja Siniawskiego i Julija Daniela. Wyszedł na wolność po ośmiu miesiącach. Kolejne aresztowanie to rok 1967. Za organizację demonstracji przeciwko aresztowaniu grupy znanych dysydentów wyrok trzech lat kolonii karnej.  Gdy wrócił w styczniu 1970 roku do Moskwy, był już jednym z najbardziej znanych dysydentów sowieckich. Wtedy też zadał potężny cios sowieckiemu reżimowi. Dzięki niemu Zachód dowiedział się o sowieckiej praktyce zamykania dysydentów w szpitalach psychiatrycznych - bez procesów ani możliwości apelacji, niszczonych lekami psychotropowymi. W 1971 roku, niedługo przed kolejnym aresztowaniem, Bukowski przekazał zachodnim psychiatrom 150-stronicowy dokument poświęcony nadużyciom popełnianym przez sowieckich lekarzy. Fragmenty opublikował brytyjski „The Times”. Potem, w 1974 roku, pojawiło się opracowanie Bukowskiego i innego dysydenta Semena Gluzmana (psychiatry zresztą) pt. „Podręcznik psychiatrii dla dysydentów”, opisujące ze szczegółami, jak potencjalne ofiary sowieckich psychiatrów mogą walczyć z przemocą państwa. Bukowski siedział wtedy w łagrze – odsiadując wyrok z 1972 roku, łącznie siedem lat więzienia i zsyłki za „antysowiecką agitację”. „Chuligan” na wolności   Po kolejnych aresztowaniach rosła reputacja Bukowskiego jako „niereformowalnego wroga systemu”. Nie dość, że sam nauczył się oszukiwać system, to jeszcze uczył tego innych. Naczelnicy więzień zaczęli się bać Bukowskiego. Jego sama obecność, jak sądzili, zachęcała innych więźniów do buntu. Politbiuro sowieckiej partii komunistycznej postanowiło pozbyć się coraz bardziej kłopotliwego przeciwnika. W grudniu 1976 roku z Moskwy wystartował czarter Aerofłotu. Na pokładzie samolotu był tylko Bukowski z najbliższą rodziną i obstawą agentów KGB. Dopiero w powietrzu dysydent dowiedział się, że leci ku wolnemu światu. Uzgodniono jego wymianę za więzionego od kilku lat lidera chilijskich komunistów Luisa Corvalana. Tyle że Corvalan z żoną przylecieli w dyskretnej asyście agentów amerykańskich służb rejsową Lufthansą. Tak po wielu latach wspominał tę wymianę Bukowski: „Armia szwajcarska, żołnierze, otoczyli to miejsce, oba samoloty, co było ogromnym rozczarowaniem dla moich kagiebowców. Leciało ich ze mną dwunastu. Jeden z nich popatrzył, gwizdnął i powiedział: „Taaaak.. Poszli na lotnisko!”. Mieli nadzieję, że sobie pochodzą po lotnisku, kupią żonom rajstopy. A nie, wszyscy znaleźli się niczym w więzieniu. Pomachałem im i wyszedłem na wolność. Było w tym coś symbolicznego. Na miejscu było trzech ambasadorów w autach – sowiecki, chilijski i amerykański. I oni między sobą dokonali tej wymiany, bo to były trzy dogadujące się strony. Sowiecki ambasador podjechał do samolotu, którym przylecieliśmy, zabrał nas do auta, Amerykanin podjechał, wziął Corvalana i dostarczył na pokład sowieckiego samolotu”. To wtedy po całym bloku wschodnim zaczęła krążyć prześmiewcza rymowanka: „Pomieniali chuligana na Luisa Corvalana. Gdzie najdiosz takuju bladź, sztoby Lońku pomieniać?”. Oczywiście rzeczonym „Lońką” był ówczesny przywódca ZSRR Leonid Breżniew.  Autorem czastuszki był nie kto inny, jak dysydent Wadim Delaunay. Był jednym z tych, którzy wyszli w sierpniu 1968 roku na Plac Czerwony w proteście przeciwko inwazji Układu Warszawskiego na Czechosłowację.  Delaunay pochodził z zasłużonej francuskiej rodziny, która parę pokoleń wcześniej osiadła w Rosji (przodkiem był markiz Bernard-René de Launay, ostatni gubernator Bastylii, zamordowany podczas jej szturmu). Wróćmy raz jeszcze do wspomnień Bukowskiego z lotniska w Zurychu: „Widziałem tylko plecy Corvalana. Widziałem, jak wspina się po trapie, maleńki, krzywonogi człowieczek. I mówiąc szczerze, żal mi się go zrobiło: biedaczyna, co on, nie wie, gdzie jedzie? Co tam Pinochet! Tam to go czeka! Było mi go szczerze żal. I się potwierdziło. Nie zapuścił korzeni w Związku Sowieckim, nie mógł. Potem poznałem jego historię. Znalazłem dokumenty i opublikowałem w ‘Moskiewskim procesie’. W 1983 roku zrobili mu operację plastyczną, dali fałszywe dokumenty i wysłali do Chile, żeby kierował walką swojej partii z krwawym Pinochetem. I siedział tam do 1989 roku. W 1989 roku Pinochet zorganizował wybory i oddał władzę. Krwawy Pinochet zniknął, a towarzysz Lucho nadal w podziemiu wykoleja pociągi. Jest w trudnej sytuacji. Pisze do KC [sowieckiej partii komunistycznej – red.]: ‘A nie mógłbym nielegalnie wrócić z powrotem, do Związku Sowieckiego, zmienić wygląd na poprzedni, zabrać stare dokumenty i legalnie wrócić do Chile?’. Tak i zrobili w 1989 roku. Telewizja rosyjska zrobiła program o naszej wymianie. Pojechali do Corvalana i przeprowadzili wywiad. A on wszystko potwierdza, opowiada i strasznie się żali: ‘Drugą operację źle zrobili, miałem wspaniały nos z garbkiem, stąd moja konspiracyjna ksywka Orzeł, a oni nie mogli mi przywrócić tego nosa’.” Jak zabić Związek Sowiecki   Bukowski wybrał na miejsce życia Wielką Brytanię. Osiadł w Cambridge, przy Gilbert Road na obrzeżach miasta. „Mam nieduży domek, nie za duży sad, bardzo mi się to podoba. Mam kota, ogromnego kota o imieniu Koton. Prawdziwy bandyta. Sąsiedzi mi się skarżą, że wszystkie psy w okolicy goni. Ale mamy podobne charaktery” - opowiadał w 1999 roku o życiu na wygnaniu. W Cambridge wreszcie zrobił studia, uzyskał specjalność neurofizjologa. Ale przede wszystkim, nie rezygnował ze swej walki. Był jednym z założycieli i przywódcą antykomunistycznej Międzynarodówki Sprzeciwu. Był jednym z organizatorów kampanii bojkotu igrzysk olimpijskich w Moskwie (1980). W „Daily Telegraph” pojawia się jego artykuł pt. Jak Rosja narusza reguły gry, zaś w „The Wall Street Journal” tekst pt. Czy sportowcy chcą, by olimpiadę wygrało KGB? Kampania wspierana m.in. przez Andrieja Sacharowa okazała się na tyle skuteczna, że do Moskwy nie pojechali sportowcy z ponad 50 krajów. Angażował się w uwalnianie sowieckich żołnierzy wziętych do niewoli przez mudżahedinów. W 1978 roku wydał książkę „I powraca wiatr”, w której nie bez ironii opisywał doświadczenia z sowieckich psychuszek i łagrów. W „Listach rosyjskiego podróżnika” (tytuł taki sam jak w książce Nikołaja Karamzina opisującej podróż po Szwajcarii w końcu XVIII wieku) Bukowski porównuje sowiecki i zachodni sposoby życia. Szybko stał się jednym z najbardziej znanych i poważanych krytyków ZSRR na Zachodzie. Jak później wspominał, właśnie na Zachodzie, mogli mieć większy wpływ na to, co działo się w ojczyźnie. „Rozmawiałem i z Reaganem, i z Thatcher bardzo poważnie, a Thatcher o tym napisała w pamiętnikach, że pchnęliśmy ich ku zajęciu zdecydowanie antykomunistycznej pozycji. Ponieważ udowodniliśmy twierdzenie, że można Związek Sowiecki zabić pokojowo, bez wojny. Wcześniej był dylemat: albo wojna albo przyjaźń. I jedna, i druga opcja nam się nie podobała, ale to oni nie widzieli wyjścia z tej sytuacji” – mówił Bukowski w 1999 roku. Twierdził, że wrogowie sowieckiego systemu tacy jak on, przekonali ówczesnych liderów Zachodu, że system ten zgnił, że nie wytrzyma kryzysu. Że wystarczy mocno i konsekwentnie nań naciskać. Reagan i Thatcher to zrozumieli – i doprowadzili do bankructwa ZSRR narzucając wyścig zbrojeń. Rosyjskie rozczarowanie   Sowieci przegrali zimną wojnę. W kwietniu 1991, po latach, Bukowski znów postawił stopę na ojczystej ziemi. Podczas przygotowań do wyborów prezydenta Rosji (jeszcze jako republiki w ramach ZSRS) sztab Borysa Jelcyna miał podobno rozpatrywać Bukowskiego w charakterze kandydata na wiceprezydenta. Nic z tego nie wyszło, ale nowy rosyjski przywódca wykorzystał Bukowskiego w innym charakterze. W 1992 roku na zaproszenie nowych rosyjskich władz Bukowski wziął udział w procesie „w sprawie KPZS” w Sądzie Konstytucyjnym FR - jako oficjalny ekspert. To miał być drugi proces norymberski. Właśnie Bukowski najgłośniej mówił o potrzebie lustracji po upadku ZSRS i wzywał do publicznego sądu na sowiecką partią komunistycznej.  To wtedy Bukowski miał przez krótki czas dostęp do archiwów KGB i KC KPZS. Zdołał skopiować mnóstwo dokumentów – wykorzystał najnowsze zdobycze technologii. Pod nosem opiekunów archiwów wykorzystał skaner do skopiowania wielu dokumentów. To na nich się oparł, pisząc później książkę „Moskiewski proces”. A co z tym realnym procesem? Jelcyna Bukowski szanował za udział w rozbiciu ZSRR i zakazie działalności KPZR. Krytykował za fiasko sądu nad partią komunistyczną. Po puczu sierpniowym twardogłowych komunistów i kagiebistów (1991) Bukowski ostrzegał ekipę Jelcyna: „Jeśli nie przeprowadzicie swego rodzaju Norymbergi czy czegoś w tym rodzaju, nigdy nie zniszczycie tego reżimu. Co więcej, komuniści ożyją. Oni są jak ranny zwierz. Trzeba takiego dobić. Jeśli go nie dobijecie, rzuci wam się do gardła”. Z relacji Bukowskiego wynika, że przekonał wszystkich kluczowych członków ekipy Jelcyna. Nawet ówczesnego szefa KGB (i jego grabarza) Wadima Bakatina – choć tu było o tyle łatwiej, że Bakatin nie był z Łubianki, wszedł tam z MSW. Ale na nic się to zdało. To Jelcyn osobiście zdecydował, że będzie jednak inaczej. Bukowski przekonywał, że chodzi o osądzenie systemu, jego ostateczne złamanie i pogrzebanie. Nie chodziło o wskazywanie konkretnych osób jako winowajców. Orzeczenie poszło w inna stronę. Wykazano winę pewnej grupy działaczy, ale nie kompartii jako takiej. To nie pozwoliło złamać systemu, zacząć proces rozliczenia i oczyszczenia w społeczeństwie. To nie pozwoliło przeprowadzić lustracji. A gdyby to zrobiono w 1992 roku, jak mówił potem Bukowski, „żaden Putin do władzy by nie doszedł”, a dziś nie byłoby toczonych sporów o to, jakim „dobrym menedżerem” był Stalin i nikomu do głowy by nie przyszło stawiać mu znów pomniki. Mimo rozczarowania decyzją Jelcyna, by nie dobijać komunistów i czekistów, Bukowski później popierał wiele jego decyzji (choć reformy Gajdara krytykował). Wieczny dysydent poparł nawet siłową rozprawę Jelcyna z parlamentem w 1993 roku, ale ostro skrytykował „jelcynowską” Konstytucję. Dlaczego? „Jelcyn nie jest wieczny. Przyjdzie ktoś, kto te ogromne pełnomocnictwa prezydenta zacznie wykorzystywać. Nie należy pisać konstytucji pod konkretnego polityka”. Bukowski znów miał rację – co okazało się kilka lat później, gdy na Kreml przyszedł Putin.  Sprawdziła się też inna prognoza autora książki „I powraca wiatr”. Latem 1993 roku tak pisał o groźbie powrotu do władzy byłych kagiebistów i innych przemalowanych na demokratów byłych sowieckich działaczy: „Demokracja z reguły znaczy dla nich nic innego, jak dobrze kontrolowaną socjalistyczną ‘demokrację’, podczas gdy gospodarka rynkowa oznacza dla nich w najlepszym razie nic innego, niż korupcję. Dlatego w najlepszym przypadku można po nich oczekiwać prześladowania dowolnej prywatnej inicjatywy lub, w gorszym, usprawiedliwiania swej własnej korupcji potrzebami gospodarki rynkowej. Mówiąc krótko, jeśli ci ludzie są zdolni coś stworzyć, to najprędzej nową mafię w miejsce starej. To ta sama trzecia droga, o której tak lubią mówić”. Wróg Putina  Bukowski przewidział putinowską Rosję, ale była to gorzka satysfakcja. „Społeczeństwo nie zdało sobie sprawy ani ze swej wolności, ani swej odpowiedzialności, a otrzymawszy jawność z góry, w charakterze podarku, nie wiedziało, jak to wykorzystać we własnym interesie. Przemilczawszy tak z dziesięć lat, sami wybrali sobie na rządzących starych znanych katów, pozbywając się od razu wszystkich trudnych pytań” – napisał we wrześniu 2007 roku w przedmowie do kolejnego wydania „I powraca wiatr..”. Wtedy też były sowiecki dysydent próbował mocniej zaangażować się w rosyjską politykę. W 2007 roku popierał liberalną partię Jabłoko w wyborach do Dumy. Z jej wsparciem miał wystartować w wyborach prezydenckich 2008 roku. Jednak rosyjska Centralna Komisja Wyborcza odmówiła rejestracji grupy inicjatywnej, składającej się z działaczy na rzecz praw człowieka, naukowców i niezależnych dziennikarzy, która chciała oficjalnie zgłosić kandydaturę Bukowskiego w wyborach. Głównym powodem odmowy - jak podano - był fakt, iż mieszkał on w Wielkiej Brytanii, a nie w kraju. Bukowski od razu wiedział, co oznacza objęcie władzy w Rosji przez Władimira Putina i sam doświadczył, jak daleko sięgają macki KGB. Zaraz po tym, jak poparł sankcje nałożone przez Zachód na Rosję za aneksję Krymu, odmówiono mu przedłużenia ważności rosyjskiego paszportu. Rok później spotkało go coś dużo gorszego. Jako mentor Aleksandra Litwinienki, który w 2006 r. został otruty radioaktywnym polonem, Bukowski nie miał wątpliwości, kto za tym stoi. Gdy w 2015 r. złożył zeznanie przed brytyjskim sądem, wskazując, że jest „niemal pewien” przyzwolenia Putina na zamach, niedługo potem podczas policyjnego przeszukania w jego laptopie znaleziono pornografię dziecięcą. W kwietniu 2015 roku brytyjska prokuratura postawiła zarzuty związane ze sporządzaniem i przechowywaniem pornografii dziecięcej. Ciekawa jest teoria prokuratury: Bukowski najpierw badał problem cenzury w Internecie, a potem zdecydował się kolekcjonować zakazane materiały niczym „znaczki pocztowe”. Bukowski chciał prokuraturze wytoczyć proces o zniesławienie. Sąd odrzucił pozew ze względów formalnych („nieprecyzyjne sformułowania”). Starszy i schorowany człowiek nie przyznawał się do zarzutów i podkreślał, że toczy się przeciwko niemu rozmyślna kampania dyskredytacji i prześladowań. Przeprowadził nawet strajk głodowy. W 2018 roku sąd odroczył bezterminowo postępowanie z powodu  złego stanu zdrowia Bukowskiego. To wtedy, w swoje 75. urodziny Bukowski napisał: „Nie jestem pesymistą i bardzo spokojnie do wszystkiego podchodzę. Dlatego że wiem, iż wszystko przeminie. Przeminął Związek Sowiecki, przeminie i putinowska Rosja”. Krytyka Zachodu  Słynął z ostrych ocen, tak jak choćby polityki Zachodu wobec sowieckiego totalitaryzmu: „Nie pierwszy raz na naszych kościach budują ‘przyjazne stosunki’ ze Związkiem Sowieckim. Ale najbardziej obrzydliwe jest to, że Zachód zawsze próbował usprawiedliwiać się wszelkiego rodzaju żenującymi teoriami i doktrynami. Dokładnie tak jak człowiek sowiecki wymyślał niezliczone samousprawiedliwienia, aby ułatwić sobie współudział w totalitarnej przemocy, tak i Zachód uspokaja swoje sumienie. A te samousprawiedliwienia są czasem takie same. Przemoc jednak bezlitośnie mści się na tych, którzy ją popierają. I ci, co myślą, że granica wolności i braku wolności zbiega się z państwową granicą ZSRR – głęboko się mylą”. Bukowski miał jednak to szczęście, że rządy w USA i Wielkiej Brytanii przejęli Reagan i Thatcher. Z nimi znalazł nić porozumienia. Ale czasy wybitnych mężów stanu na Zachodzie dawno minęły. Rosjanin widział, co się dzieje. Także dlatego stał się zdeklarowanym przeciwnikiem Unii Europejskiej, widząc w niej taką formę totalitaryzmu, jaką znał ze swojej długiej antysowieckiej walki. W 2004 roku opublikował książkę pt. „Unia Eurosowiecka: sowieckie korzenie europejskiej integracji”. Potem mówił, że podczas pobytu w sowieckich archiwach widział dokumenty świadczące o dalekosiężnych planach KGB wobec jednoczącej się Europy. Mówił też nie raz o licznych agentach wpływu Moskwy w unijnych strukturach. Bukowski był nawet członkiem partii UKIP opowiadającej się za Brexirem. Choć tutaj można się zastanawiać, czy Bukowski nie dostrzegał, że Brexit cieszy Moskwę, a sama UKIP należy do partii eurosceptyków sympatyzujących z Rosją? Jeszcze w 2007 roku, rok przed atakiem na Gruzję, Bukowski ostrzegał, że „Zachód zachowuje się tak, jak kiedyś wobec Hitlera. To tylko zwiększa apetyt na Kremlu, coraz bardziej i bardziej zyskują tam potwierdzenie, że Zachód nie będzie się sprzeciwiać, że nie ma więcej tego immunitetu, który był w czasie zimnej wojny”. – Nie chciałem żadnych rewolucji. W tym rzecz, że wszystko zaczynało się od obrony. Nie próbowaliśmy zmieniać systemu, poprawić go, pogorszyć, zniszczyć. Nie w tym rzecz. Rzecz cała w tym, że mówiliśmy: chcecie budować komunizm? Budujcie! Ale my nie chcemy. Zostawcie nas w spokoju! A można tak żyć, że wy wśród swojego komunizmu dacie nam maleńki kawałek, gdzie mu go budować nie będziemy? O to chodziło – mówił o początkach swej walki ze zniewoleniem Bukowski. Ale jak podkreślił, dla władzy to było nie do przyjęcia, bo idea totalitarna nie może znieść niczego neutralnego: albo jesteś wrogiem, albo budowniczym komunizmu. „To był ich problem, nie nasz. My po prostu nie chcieliśmy tego widzieć, mieć z tym czegokolwiek wspólnego, być częścią tego nie chcieliśmy. A już potem logika walki zmuszała robić inne rzeczy”.",,
Wolontariuszka czy minister reprezentująca Polskę? Pytania o rolę Ewy Kopacz w Rosji,"Była premier Ewa Kopacz została w środę przesłuchana jako świadek w Prokuraturze Krajowej w związku z brakiem sekcji zwłok przeprowadzanych po katastrofie smoleńskiej. Kopacz przedstawiała się jako wolontariuszka, która poleciała do Moskwy, żeby opiekować się rodzinami ofiar. Stoi to nieco w sprzeczności z dowodami, że uczestniczyła w spotkaniach między innymi z ówczesnym premierem  Rosji Władimirem Putinem. Wątpliwości budzą też choćby jej słowa z podziękowaniami dla rosyjskich patomorfologów, choć wiadomo, że ci w skandaliczny sposób potraktowali ciała ofiar.",,,
Katastrofa samolotu pod Moskwą. Trzy możliwości przyczyn tragedii,"Samolot Saratowskich Linii Lotniczych rozbił się krótko po starcie z moskiewskiego lotniska Domodiedowo. Na pokładzie było 71 osób - 
65 pasażerów i 6 członków załogi. Minister transportu Rosji Maksim Sokołow poinformował, że nikt nie przeżył katastrofy. Przyczyny tragedii nie są na razie znane, ale brane są pod uwagę trzy scenariusze: błąd pilota, warunki pogodowe i problemy techniczne.","Samolot AN-148 Saratowskich Linii Lotniczych leciał z Moskwy do Orska w obwodzie orenburskim na południowym Uralu. Z radarów zniknął krótko po starcie.  Jego wrak odnaleziono w szczerym polu, w rejonie ramieńskim, położonym na południowy-wschód od Moskwy. Na pokładzie znajdowało się 71 osób – 65 pasażerów i sześciu członków załogi. Na miejscu odnaleziono ciała dwóch ofiar katastrofy – podało Ministerstwo ds. Sytuacji Nadzwyczajnych. Wśród pasażerów było trzech obcokrajowców – informuje sztab operacyjny. Wiadomo już, że samolotem leciał obywatel Szwajcarii – podają władze obwodu orenburskiego. Na pokładzie było troje dzieci.Sokołow dodał, że ze względu na stan odnalezionych ciał do identyfikacji ofiar konieczne będzie przeprowadzenie ekspertyzy genetycznej. Przyczyny tragedii pozostają na razie zagadką, choć pojawiły się pierwsze relacje świadków, którzy twierdzą, że widzieli, że samolot płonął w powietrzu.Źródło cytowane przez portal Gazeta.ru powiedziało, że pilot An-148 informował kontrolerów lotu o usterce technicznej. Media, powołując się na źródła, wskazywały wcześniej, że warunki pogodowe nie były ekstremalne. Pojawiły się także doniesienia o zderzeniu samolotu ze śmigłowcem państwowej Poczty Rosji, jednak przedsiębiorstwo zaprzeczyło tym informacjom.",,
Visa i Mastercard mogą zniknąć z Rosji. Wszystko przez nowe prawo,"Z Rosji mogą się wycofać międzynarodowe sieci płatnicze Visa i Mastercard. Duma Państwowa, izba niższa rosyjskiego parlamentu, przygotowała projekt ustawy, która zabrania zagranicznym korporacjom realizacji międzynarodowych sankcji nałożonych na rosyjskie banki.","Zdaniem części ekspertów, sieci płatnicze nie dostosują się do nowego prawa i zrezygnują ze świadczenia usług na terytorium Federacji Rosyjskiej. Zachodnie sankcje nałożone na Rosję w związku z agresją na Ukrainę i zaanektowaniem Krymu obejmują część rosyjskich banków. Jednym z elementów restrykcji jest blokada kart płatniczych. Rosyjscy parlamentarzyści chcąc przeciwdziałać takim praktykom postanowili wprowadzić przepis, który zakazuje zagranicznym koncernom wydającym karty wykonywania rygorów sankcyjnych na terenie Federacji. Karą za złamanie ustawy miałoby być wydanie zakazu działalności w Rosji. W ocenie części ekspertów sieci płatnicze prędzej same się wycofają z rosyjskiego rynku niż naruszą sankcje. Oznacza to, że klienci rosyjskich banków nie będą mogli korzystać w innych krajach ze swoich kart, a obcokrajowcy będą musieli zabierać do Rosji gotówkę.",,
"Ojciec był prezydentem, syn będzie premierem. Malta ma nowego szefa rządu","Robert Abela, 42-letni prawnik, syn byłego prezydenta Malty, został wybrany na nowego przewodniczącego rządzącej Partii Pracy, a tym samym na szefa rządu. Na stanowisku premiera zastąpi Josepha Muscata, który podał się do dymisji. Jego odejście miało związek z głośną sprawą zabójstwa znanej maltańskiej dziennikarki w 2017 roku.","Abela od 2017 roku zasiada w maltańskim parlamencie. W przeprowadzonych w sobotę wyborach przewodniczącego rządzącej Partii Pracy, otrzymał od członków ugrupowania prawie 58 proc. głosów. Wyniki podano w niedzielę.  Partia Pracy ma w parlamencie bezpieczną większość, co oznacza, że jej nowy lider może zostać premierem bez potrzeby organizowania nowych wyborów.  Przed głosowaniem Abela obiecał, że naprawi reputację Malty, ale – jak pisze AP – jest postrzegany jako protegowany Muscata.  Muscat na Twitterze pogratulował swojemu następcy. „Jestem dumny, że w poniedziałek przekażę mu urząd premiera Malty” – napisał były premier. W poniedziałek Abela ma zostać zaprzysiężony. Z zabójstwem dziennikarki jest podobno powiązany były szef kancelarii Muscata, Keith Schembri, który zrezygnował z funkcji w listopadzie 2019 roku. Został on aresztowany, a następnie zwolniony z aresztu i zaprzecza, by dopuścił się przestępstwa.  Caruana Galizia, która pisała o korupcji wśród maltańskich polityków, zginęła w zamachu bombowym przed swoim domem w pobliżu Valletty w październiku 2017 roku.  53-letnia autorka popularnego bloga ujawniała najciemniejsze aspekty maltańskiej polityki, koncentrując się na przypadkach korupcji wśród miejscowych polityków, nie wahając się wskazać żony premiera Muscata. Atakowała premiera, a także szefa opozycji Adriana Delię. Pisała o maltańskich gangsterach i handlarzach narkotyków. Prowadziła też dochodzenie w sprawie „Panama Papers” i obnażyła powiązania między głównymi politykami i fasadowymi spółkami. Opublikowała ponad 20 tys. artykułów potępiających nadużycia władzy, przypadki korupcji i niewłaściwego administrowania.",,
Szklana pułapka z seniorami w ECS. Dziewięć osób uwięzionych na kilka godzin,"W Europejskim Centrum Solidarności w Gdańsku dziewięć osób na kilka godzin utknęło w szklanej windzie. Była to grupa seniorów z wycieczki ze Słupska. Według świadków obsługa Centrum twierdziła, że wszystko jest pod kontrolą. – Ludzie pisali na zaparowanych szybach, że proszą o pomoc, bo nie mają powietrza – powiedział świadek zdarzenia.","O sprawie informuje Radio Gdańsk. Według rozgłośni dziewięć osób na trzy godziny utknęło w szklanej windzie w ECS, która stanęła między piętrami.Byli to uczestnicy wycieczki seniorów ze Słupska, według radia najmłodszy z uczestników miał około 70 lat. – Jak twierdzą świadkowie, obsługa ECS bagatelizowała zagrożenie i twierdziła, że wszystko jest pod kontrolą – podała rozgłośnia.Radio Gdańsk informuje, że obsługa Centrum wezwała służby ratunkowe dopiero po pół godziny, gdy jedna z osób straciła przytomność.– Jak zeszłam na dół, to zobaczyłam, że winda jest cała zaparowana. Wtedy naprawdę byłam mocno przerażona. Ludzie pisali na szybach, że proszą o pomoc, bo nie mają powietrza. To byli seniorzy, którzy byli chorzy, niejednokrotnie po operacjach. Sytuacja była dramatyczna i dlatego był telefon pod numer 112. Wtedy przyjechała straż pożarna – mówi świadek zdarzenia.",,
PiS: To PSL odpowiadał za przemysł węglowy. PSL: Program Czyste powietrze nie działa,"– W 2014 roku pan Błaszczak zapowiadał embargo na węgiel z Rosji, tymczasem dziś węgiel płynie do Polski – 25 mln ton (rocznie – red.) – a polski rolnik jabłka do Rosji nie może wysłać. My ten handel ze wschodem udrożnimy – przekonywał w programie „Strefa starcia” radny PSL Konrad Wojnarowski. – Pan powiedział o embargu na polskie jabłka. Tak, polscy sadownicy przez to cierpią, ale przecież to embargo wprowadzono za waszych rządów i to była konsekwencja sankcji, które wprowadziła cała UE. Czy PSL chce nagle wyjść, wyprowadzić Polskę z Unii Europejskiej, żeby wznowić handel z Rosją jabłkami? – ripostował europoseł PiS Adam Bielan.","Kwestia wydobycia węgla w Polsce oraz jego zastosowania w energetyce była jednym z tematów programu „Strefa starcia” w  TVP Info. W programie wyborczym na zbliżające się wybory parlamentarne Koalicja Obywatelska wysłała sprzeczne komunikaty na temat dekarbonizacji. Autorzy z jednej strony przekonują, że ich celem jest „Koniec z węglem w energetyce do 2040 r.”, by kilka stron dalej zapewniać, że „Nie będziemy zamykać kopalń, dopóki będzie w nich węgiel, a koszty wydobycia pozwolą na utrzymanie godnego życia górników i ich rodzin”.Na pytanie prowadzącej program red. Magdaleny Ogórek o to, ile kopalń zostało zamkniętych w latach, gdy PSL współrządziło wraz z PO, radny Sejmiku Województwa Mazowieckiego nie był w stanie udzielić odpowiedzi. – Nie znam takich danych dokładnie – stwierdził Wojnarowski. Radny nie chciał również skomentować programu wyborczego niedawnego koalicjanta. – Mogę się wypowiadać na temat programu PSL, które jako jedyne miało i ma w swoim programie postulat odnawialnych źródeł energii, które, niestety PiS zatrzymało – przekonywał.– Jeśli chodzi o węgiel, to chcemy od niego odchodzić dlatego, że dziś jesteśmy trzecim krajem w Europie od końca, jeśli chodzi o zachorowalność na nowotwory i to się dzieje na co dzień – podkreślał Wojnarowski.– Czy zna pan orzeczenie Trybunału Sprawiedliwości Unii Europejskiej – tego trybunału, na który często państwo się powołujecie – z początku ubiegłego roku, który 8 lat rządów Platformy Obywatelskiej w drastyczny sposób podsumował stwierdzając wyraźnie, że w latach 2007-2015 Polska łamała unijne prawo, jeśli chodzi o walkę ze smogiem – spytał radnego europoseł Bielan. – To było najlepsze podsumowanie waszych rządów i tego podsumowania dokonał Trybunał Sprawiedliwości Unii Europejskiej z siedzibą w Luksemburgu – podkreślił. Radny Wojnarowski przyznał, że wyroku nie zna, ale jak stwierdził: „jakby mi pan poseł sygnaturę podał, to bym sobie odczytał”. Zdziwiony poseł Bielan zapewnił, że po programie wyśle radnemu stosowny dokument i dodał, że pytania do przedstawiciela PSL w sprawie przemysłu węglowego są „jak najbardziej słuszne”. – Pamiętajmy, że w rządzie PO-PSL to właśnie PSL odpowiadał za przemysł węglowy w Polsce. To wy odpowiadaliście za zamykanie kopalń – podkreślił Bielan.– Jeśli tak było źle przez te 8 lat, to proszę powiedzieć, czym wy się wyróżniliście przez te 4 lata, jeśli chodzi chociażby o odnawialne źródła energii? – odciął się przedstawiciel PSL.– My dzisiaj wprowadzamy największy w historii program „Czyste powietrze”, w którym w ciągu 10 lat  wydajemy 104 mld złotych na termoizolacje oraz wymianę pieców węglowych w Polsce – odparł przedstawiciel PiS.– Jeśli chodzi o „Czyste powietrze”, odniosę się do tego, o czym mówił pan europoseł. Ten program nie funkcjonuje – odparł z kolei Wojnarowski.– Program został wprowadzony w tym roku. Oczywiście, że funkcjonuje – tysiące wniosków zostało już rozpatrzonych – przekonywał europoseł PiS.– Proszę porozmawiać z ludźmi, którzy chcą z niego skorzystać, z przedsiębiorcami. Ja wczoraj rozmawiałem podczas spotkania – właściwie podczas „Sołtysiady”, bo tak się nazywało – w jednej z gmin północnego Mazowsza z jednym z przedsiębiorców i mówi, że: „program Czyste powietrze” to jest klapa – przekonywał przedstawiciel ludowców.– Nie wiem, co się mówi na sołtysiadach PSL-u na temat naszych programów(…), natomiast proszę sięgnąć do oficjalnych danych, choćby Narodowego Funduszu Ochrony Środowiska – skwitował Bielan.",,
Nowe taśmy „Wyborczej” i propozycja korupcyjna. Nieprzyjęta,"„Gazeta Wyborcza” opublikowała kolejne nagrania, które nazwano „taśmami Kaczyńskiego”. Choć głos prezesa PiS słychać w pierwszych dwóch nagraniach opublikowanych przez gazetę, to na najnowszych go nie ma, mimo jednoznacznego tytułu publikacji. Na stenogramach pojawić się za to miała propozycja korupcyjna, której bohater tego nagrania nie przyjął.","„Kazimierz Kujda, mimo że nie jest prezesem Srebrnej, prowadzi w imieniu tej spółki negocjacje, obiecuje pomoc i deklaruje wsparcie żony. Rozmowy o prywatnym biznesie odbywają się w siedzibie Narodowego Funduszu Ochrony Środowiska. Kujda prowadzi je, stojąc na czele tego urzędu” – pisze gazeta.Jak dodano, ta rozmowa została nagrana w czerwcu 2018 r. „Austriak Gerald Birgfellner spotkał się tam z Kazimierzem Kujdą, szefem NFOŚ i jednym z najbliższych doradców prezesa PiS w sprawach biznesowych” – podaje.Jak podaje „GW”, Kujda obiecywał, że pomoże Austriakowi w negocjacjach ze Srebrną, lecz nic z tego nie wyszło.Podczas rozmowy wobec Kujdy miała paść ze strony austriackiego biznesmena propozycja korupcyjna. „(Zaproponuję?) panu coś” – zwraca się do niego biznesmen. „Nie, nie dziękuję” – wzbrania się Kujda. Dalej, gdy biznesmen naciska, ten odpowiada: „Nie, nie, absolutnie nie. Dziękuję, nie. Jestem w całkiem dobrej sytuacji, jak na warunki polskie, ale pomogę, jak tylko możliwe”. Jak czytamy w gazecie, Kujda z Birgfellnerem znają się od dawna – już cztery, pięć lat temu biznesmen przymierzał się do inwestycji ze Srebrną. „Przy okazji najnowszego projektu dwóch wież panowie wspominają dawne czasy. Kujda opisuje, jak po każdej z rozmów Birgfellner jechał do Kaczyńskiego – czytamy w gazecie.„Wszystko [musiało się dziać], powiedzmy, za zgodą pana Kaczyńskiego i to nie były moje negocjacje” – opowiada Kujda w nagraniu przytoczonym przez „Wyborczą”. O innym projekcie miał mówić: „Tłumaczyłem mu wszystko, w szczegółach. I długo wszystko było akceptowane przez niego, ale na koniec powiedział: nie”.„Przy projekcie K-Towers Kaczyński również miał być ostatnią instancją, człowiekiem, od którego zależy powodzenie inwestycji” – podkreśliła gazeta.„To jest bardzo ważne dla Polski, dla naszej historii, dla wszystkiego” – mówi na nagraniu o dwóch wieżach Kujda.",,
"Miliony uczniów, setki tysięcy nauczycieli. Gotowi do śpiewania hymnu","Ponad 19 tys. szkół, przedszkoli i placówek oświatowych zgłosiło się do udziału w akcji „Szkoła do hymnu” – poinformował minister edukacji narodowej Dariusz Piontkowski. Polega ona na tym, że uczniowie i nauczyciele w piątek wspólnie, o symbolicznej godzinie 11.11 odśpiewają cztery zwrotki hymnu narodowego.","Szef MEN przypomniał, że akcja jest kontynuacją ubiegłorocznej inicjatywy „Rekord dla Niepodległej”, w której uczestniczyło ponad 5 mln uczniów i nauczycieli z blisko 24 tys. placówek w kraju i za granicą. – To był pomysł Rady Dzieci i Młodzieży przy MEN, który zachęcał uczniów do tego, by wspólnie z okazji Święta Niepodległości zaśpiewać wspólnie polski hymn, wszystkie cztery zwrotki –  mówił Piontkowski. Poinformował, że w tym roku na apel odpowiedziało ponad 19 tys. szkół, przedszkoli i innych placówek z terenu całej Polski, prawie 4 miliony uczniów i prawie 400 tys. nauczycieli. Podobnie jak w ubiegłym roku w tym roku do akcji włączyły się również szkoły poza granicami naszego kraju. Wpłynęły od nich ponad 100 zgłoszeń; najwięcej ze Stanów Zjednoczonych, Kanady, Argentyny, Armenii, Afryki, Kazachstanu, Ukrainy, Turcji, a także z krajów europejskich takich jak: Niemcy, Francja, Wielka Brytania, Austria, Litwa czy Belgia. – Mamy nadzieję, że to jest inicjatywa, która przyjmie się na stałe i radosne śpiewanie hymnu przez dzieci i młodzież, łącznie z dorosłymi będzie takim ciekawym, sympatycznym akcentem kojarzącym się z rocznicą odzyskania niepodległości przez Polskę – powiedział minister.",,
Koncertowy jubileusz mistrza  Pendereckiego,Koncertem z udziałem wybitnych muzyków świętowano 80. urodziny kompozytora Krzysztofa Pendereckiego. – Jest pan najważniejszą postacią polskiej kultury – zwrócił się do jubilata minister kultury Bogdan Zdrojewski w Teatrze Wielkim – Operze Narodowej w Warszawie.,"–  Nie ma już darów, które my możemy panu przekazać, jedynie wyrazy szacunku,życzenia zdrowia, pomyślności i budowania tych wzorców, które dla nas sąnajważniejsze  – mówił szef resortu kultury Bogdan Zdrojewski. Podczas występu utwory kompozytora zaprezentowali wybitni wykonawcy, m.in. skrzypaczka Anne Sophie Mutter, wiolonczeliści Daniel Mueller Schott, Arto Noras i Iwan Monighetti oraz kontrabasista Roman Patkolo.  Na widowni zasiedli m.in. prezydent Chorwacji, kompozytor i meloman IvoJosipović, były prezydent Polski Aleksander Kwaśniewski, wicemarszałek Sejmu Jerzy Wenderlich, szef Kancelarii Prezydenta Jacek Michałowski, prymas Polski abp Józef Kowalczyk.  Dyrektor Teatru Wielkiego – Opery Narodowej Waldemar Dąbrowski, zwracając się do jubilata, wyraził „wdzięczność za dzieło, które nie ma precedensu we współczesnej kulturze”. Według Dąbrowskiego twórczość kompozytora objęła wszystkie gatunki muzyczne, od symfonii, sonat i mszy po koncerty i opery, na jego dzieło składają się kompozycje grane na instrumentach w sposób wydobywający z nich zupełnie nowe brzmienie.  Dyrektor przypomniał, że Penderecki zapoczątkował awangardowy nurt w dziejach muzyki – sonoryzm, który „dał nam doświadczenie muzyki, którego nikt wcześniej nie znał”. Dzisiejszym koncertem zakończył się trwający w stolicy od 17 listopada Festiwal Krzysztofa Pendereckiego, który przygotowała małżonka kompozytora, organizatorka życia kulturalnego Elżbieta Penderecka.  Podziękowała mężowi za „48 lat wspaniałego życia i za wspaniałe utwory”. Wzruszona, wyraziła nadzieję, że muzyką kompozytor „będzie nas obdarzać jeszcze wiele, wiele lat”.  W programie występu znalazły się cztery utwory kompozytora: „Tren Ofiarom Hiroszimy”, „Duo Concertante” na skrzypce i kontrabas, „Concerto Grosso” na trzy wiolonczele i orkiestrę oraz „Credo” na pięć głosów solowych, chór dziecięcy, chór mieszany i orkiestrę. >   Jubileusz postaci takiego formatu wymagał szczególnej oprawy (fot. PAP/Jacek Turczyk)   Na początek „Tren ofiarom Hiroszimy” zagrała Sinfonia Varsovia pod batutą Krzysztofa Urbańskiego. Następnie zaplanowano „Duo Concertante” na skrzypce i kontrabas oraz „Concerto Grosso” na trzy wiolonczele i orkiestrę z Mueller Schottem, Norasem i Monighettim jako solistami i Charlesem Dutoit jako dyrygentem.  Na zakończenie – „Credo” na pięć głosów solowych, chór dziecięcy, chór mieszany i orkiestrę. W tej części Sinfonia Varsovia pod batutą Walerija Giergijewa oraz soliści i zespoły chóralne. Mistrz cały czas tworzy  Penderecki nie ustaje w komponowaniu. Na konferencji zapowiadającej festiwal mówił, że w planach ma ukończenie opery „Fedra”, którą pisze na zamówienie Opery Wiedeńskiej od 30 lat. Deklarował, że stara się odpoczywać od wielkich kompozycji i komponować kameralne utwory. W tym roku napisał już cztery. Na 50. urodziny solistki dzisiejszego koncertu – skrzypaczki Mutter –skomponował utwór na skrzypce solo „La Follia”. Utwór będzie mieć światowąpremierę 14 grudnia w Carnegie Hall w Nowym Jorku podczas koncertujubileuszowego skrzypaczki. Penderecki to dziś jeden z najbardziej cenionych na świecie polskichkompozytorów. Urodził się 23 listopada 1933 r. w podkarpackim miasteczkuDębica w rodzinie o korzeniach ormiańskich. Ukończył studia w 1958 r. wPaństwowej Wyższej Szkole Muzycznej w Krakowie.  Wkrótce zyskał światową sławęjako przedstawiciel polskiego awangardowego kierunku w muzyce współczesnejzwanego sonoryzmem. Nurt ten koncentruje się na brzmieniu wydobywanym zinstrumentów w sposób niekonwencjonalny – np. za sprawą skrobania pudłaskrzypiec. Po kilku latach Penderecki zerwał z awangardą zyskując miano „koniatrojańskiego awangardy”. Skierował swe zainteresowania m.in. ku muzycesakralnej. Popularnością cieszą się też kompozycje odnoszące się dohistorycznych wydarzeń, m.in. „Tren ofiarom Hiroszimy” nawiązujący do atakunuklearnego USA na Japonię czy „Polskie requiem” upamiętniające wydarzeniapolityczne w latach 80.",,
"Większość Polaków popiera reakcję państwa, gdy profanowane są symbole religijne","Blisko dwie trzecie Polaków – aż 64 proc. – popiera reakcję państwa w sytuacji, gdy profanowane są ważne symbole religijne, a jedynie 16 proc. jest temu przeciwnych. Co piąta osoba nie ma zdania na ten temat.","Jeszcze większy odsetek badanych uważa, że państwo powinno reagować w sytuacji, gdy nawołuje się do nienawiści na tle religijnym – z taką opinią zgadza się aż 72 proc. respondentów. Odmienne podejście wyraża 11 proc. Polaków, z kolei 17 proc. z nich nie ma zdania na ten temat – wynika z badania przeprowadzonego dla portalu wpolityce.pl.Badanie przeprowadzono po tym, jak doszło do profanacji wizerunku Matki Boskiej Częstochowskiej przez lewicowych aktywistów. Pod koniec kwietnia Elżbieta Podleśna rozkleiła w Płocku plakaty i nalepki z Matką Boską i Dzieciątkiem Jezus z tęczowymi aureolami, symbolizującymi flagę środowisk LGBT.  Na początku maja Podleśna została zatrzymana przez Policję, a następnie postawiono jej zarzuty dot. obrazy uczuć religijnych. Za zatrzymanie krytykowano m.in. ministra Joachima Brudzińskiego, który dziękował funkcjonariuszom Policji za „sprawną akcję”. „Żadne bajanie o wolności i »tolerancji« nikomu nie daje prawa do obrażania uczuć ludzi wierzących” – komentował wtedy na Twitterze.Art. 196 Kodeksu karnego przewiduje, że „kto obraża uczucia religijne innych osób, znieważając publicznie przedmiot czci religijnej lub miejsce przeznaczone do publicznego wykonywania obrzędów religijnych, podlega grzywnie, karze ograniczenia wolności albo pozbawienia wolności do lat 2”.",,
"„GP”: putinowski ogrodnik remontował Tu-154M, który rozbił się pod Smoleńskiem","Przetarg na remont rządowego tupolewa wygrała firma, której właścicielem jest ogrodnik z wykształcenia. W latach 80. organizował koncerty polskich zespołów muzycznych dla Polaków pracujących w ZSRR – czytamy w „Gazecie Polskiej”.","„Przy naprawie silników nie był obecny żaden przedstawiciel polskich służb. Ministrem obrony narodowej był w  tym czasie Bogdan Klich, a osobą nadzorującą służby specjalne premier Donald Tusk. Szefem Polit Elektronik został Dariusz Józef Kamiński, z wykształcenia technik-ogrodnik, w 1988 r. zatrudniony w Młodzieżowej Agencji Kultury (MAK) w centrali Związku Socjalistycznej Młodzieży Polskiej, komunistycznej przybudówki PZPR” – stwierdzili autorzy artykułu, Dorota Kania i Grzegorz Wierzchołowski.Dariusz Kamiński ściśle współpracował z koncernem Russian Aircraft Corporation „MiG” 9 (od 2002 r. Polit Elektronik była jej wyłącznym polskim przedstawicielem), będącym w 100 proc. własnością Federacji Rosyjskiej. Dwa postępowania związane z działalnością SKW„Obecne kierownictwo Służby Kontrwywiadu Wojskowego po analizie dokumentów uznało, że zachodzi podejrzenie ustawienia przetargu na remont tupolewa.  Śledczy sprawdzą też sprawę oficera, który w 2009 r. z ramienia wojska dokonywał w Samarze odbioru tupolewa po remoncie zleconym Rosjanom przez Polit Elektronik. Ów wojskowy, ppłk Mirosław Dożynko, na początku 2011 r. odszedł z Dowództwa Sił Powietrznych do rezerwy, a już w 2013 r. co ciekawe został wiceprezesem Polit Elektronik. Aktualnie w pionie wojskowym Prokuratury Okręgowej w Warszawie toczą się dwa postępowania związane z działalnością SKW przez i po katastrofie – w sprawie wspomniane wyżej remontu tupolewa oraz w sprawie umowy zawartej przez poprzednie kierownictwo SKW z Federalną Służbą Bezpieczeństwa Rosji” – czytamy w tygodniku.– To uzasadnia, dlaczego takie osoby jak Kamiński miały tak duże poparcie w środowiskach wywiadu, w którym byli ludzie wywodzący się wprost z Wojskowych Służb Informacyjnych II Zarządu Sztabu Generalnego, czyli z aparatu sowieckiego – stwierdził we wtorek szef MON w rozmowie z Dorotą Kanią.",,
Rodzina zagłodziła psa. Zwierzę miało nowotwór wielkości noworodka,Inspektorzy z Dolnośląskiego Inspektoratu Ochrony Zwierząt w miejscowości Strzelce k. Świdnicy (woj. dolnośląskie) uratowali skrajnie wychudzonego psa. Po przeprowadzeniu  badań USG stwierdzono guza śledziony wielkości noworodka.,"Pies Marat żył w małym, brudnym i śmierdzącym kojcu, z którego nigdy nie wychodził. Konał na oczach swoich oprawców. „Właściciele nie widzieli żadnego problemu w stanie zdrowia psa - twierdzili, że Marat od kilku dni nie jadł, ale w przeciągu ostatniego dnia wrócił mu apetyt... Bezrefleksyjnie zareagowali na informację o odbiorze psa, a najbardziej zmartwili się informacją o konsekwencjach prawnych za zaniedbanie psa, bowiem za to przestępstwo grozi kara do 3 lat pozbawienia wolności” - informuje DIOZ. Smutny i porzucony pies z wystającymi żebrami i ogromnym wodobrzuszem trafił do przychodni weterynaryjnej. Podczas badań stwierdzono nie tylko zagłodzenie, ale również ogromną zmianę nowotworową. Pies został w trybie pilnym zoperowany. Podczas 5-godzinnej operacji udało się usunąć guza śledziony wielkości noworodka. Przy operacji pies stracił bardzo dużo krwi. W związku z tym zamówiono kilka jednostek z banku krwi i przetoczono je Maratowi.",,
Szef MON: Polskie Siły Powietrzne dołączyły dziś do światowej elity,"Polska jest bezpieczniejsza dzięki temu, że w ciągu czterech lat samoloty piątej generacji będą na wyposażeniu Wojska Polskiego – powiedział w piątek minister Mariusz Błaszczak. Szef resortu obrony narodowej komentując zakup myśliwców F-35 zaznaczył, że ich posiadanie odstrasza ewentualnego agresora. – Polskie Siły Powietrzne dołączyły dziś do światowej elity – zaznaczył polityk na antenie TVP Info.","W piątek umowę zakupu przez Polskę od USA 32 samolotów bojowych piątej generacji F-35 podpisał w Dęblinie właśnie Mariusz Błaszczak. W uroczystości wzięli też udział: zwierzchnik sił zbrojnych prezydent Andrzej Duda, premier Mateusz Morawiecki oraz ambasador USA Georgette Mosbacher.  Błaszczak podkreślił w TVP Info, że myśliwce F-35, to samoloty o najbardziej rozwiniętej technologii. – Samoloty, które wzbudzają respekt u ewentualnego przeciwnika. Posiadanie tego typu samolotu odstrasza ewentualnego agresora. Polska jest bardziej bezpieczna dzięki temu, że w ciągu czterech lat te samoloty będą na wyposażeniu Wojska Polskiego – mówił.  Szef MON podkreślił, że podpisana umowa plasuje Polskę wśród elitarnych 14 państw, które posiadają myśliwce F-35.   – Ten samolot, to centrum dowodzenia. Informacje, które pozyskuje mogą być przekazywane do systemu PATRIOT, który kupiliśmy w 2018 r., do rakiet HIMARS, które kupiliśmy w 2019 r., a więc mamy cały system zapewniający bezpieczeństwo Polsce, zbudowany wokół F-35 – powiedział. Błaszczak podkreślił również, że myśliwce F-35 są „praktycznie niewidzialne dla radarów”.",,
„Przeciąganie liny”. Opozycja podzielona ws. propozycji prezydenta,Nowoczesna i Platforma krytykują zaproponowane przez Andrzeja Dudę zmiany dotyczące sądownictwa. Kukiz ’15 liczy na kompromis i – wraz z PSL – zamierza uczestniczyć w ogłoszonych przez Andrzeja Dudę konsultacjach w Pałacu Prezydenckim.,"Prezydent Andrzej Duda poinformował, że przygotował projekt zmiany w konstytucji. Chodzi o zapisy dotyczące Krajowej Rady Sądownictwa, które umożliwiałyby nominację członków KRS przez prezydenta w sytuacji, gdy Sejm ich nie wybierze.Na godz. 16.00 prezydent zaprosił przedstawicieli partii politycznych na konsultacje w tej sprawie. PO: to nie jest reforma Przedstawione przez prezydenta propozycje odrzuciła Platforma Obywatelska. – Nie jest to żadna reforma sądownictwa, mamy tak naprawdę do czynienia z przeciąganiem liny pomiędzy panem prezydentem Andrzejem Dudą a ministrem sprawiedliwości Zbigniewem Ziobrą. To przeciąganie liny dotyczy tego, kto w większym stopniu zawłaszczy sądownictwo – powiedział Jan Grabiec (PO). – Podobnie jeśli chodzi o zaproszenie od pana prezydenta – nie widzimy żadnych podstaw, żeby w tym momencie rozmawiać o zmianie konstytucji – powiedział. Nowoczesna krytyczna Do propozycji prezydenta odniósł się na Twitterze lider Nowoczesnej Ryszrd Petru. Podkreślił, że jego ugrupowanie „jest przeciw zmianom Konstytucji w zakresie wymiaru sprawiedliwości”. „Refomy sądownictwa można przeprowadzić w ramach obecnej Konstytucji” – napisał. Kukiz ’15 liczy na kompromis – Propozycje prezydenta oceniamy pozytywnie, zrealizowane zostały postulaty Kukiz ’15 – powiedział wicemarszałek Stanisław Tyszka, polityk tego ugrupowania.  Jednocześnie podkreślił, że „to, o czym dzisiaj rozmawiamy, to nie jest jeszcze prawdziwa reforma wymiaru sprawiedliwości”. – My chcemy, żeby sędziów wskazywali obywatele, tak jak ma to miejsce w Stanach Zjednoczonych, w Szwajcarii, przed wojną w Polsce. Te reformy to jest korekta błędnych propozycji ministra sprawiedliwości, który chciał całą władzę w sądownictwie zagarnąć dla siebie. Na to nie było naszej zgody, nie było też zgody pana prezydenta, i w tym zakresie ma nasze wsparcie – powiedział Stanisław  Tyszka. Dodał, że Kukiz ’15 „wspiera myślenie ponadpartyjne o sprawach zasadniczych dla Polaków”, oraz wyraził nadzieję, że PO i PiS „wyjdą z zacietrzewienia partyjnego” i dogadają się z prezydentem.                                                teraz odtwarzaneTyszka: propozycje prezydenta oceniamy pozytywnie PSL: początek II etapu konsultacji Lider PSL Władysław Kosiniak-Kamysz poinformował, że jego ugrupowanie zamierza wziąć udział w konsultacjach w Pałacu Prezydenckim. – Zawsze korzystamy z zaproszeń, jesteśmy zwolennikami rozmów, dyskusji – powiedział.– Przyjmujemy dzisiejsze zaproszenie za początek drugiego etapu konsultacji z partiami politycznymi, ale kolejne spotkania muszą się odbywać z organizacjami pozarządowymi, z prawnikami – zastrzegł.                                                teraz odtwarzaneKosiniak-Kamysz: zawsze korzystamy z zaproszeń",,
"Prof. Panfil: Armia Czerwona nie wkroczyła 17 września, ona nas najechała, napadła","– W jednej sprawie daliśmy sobie jednak narzucić rosyjską narrację. Ona tkwi głęboko także w naszym języku historycznym czy politycznym. Częściej mówi się nie o najeździe, napadzie Sowietów, a o wkroczeniu Armii Czerwonej. Niemcy nas najeżdżają, a Sowieci wkraczają. To jest w prostej linii kontynuacja kłamstwa roku 1939 – podkreśla w rozmowie z portalem TVP.info prof. Tomasz Panfil, historyk z KUL.","Petar Petrović: Rosja wciąż manipuluje historią II wojny światowej. Dowolnie interpretuje fakty, wybielając swoją współpracę z III Rzeszą. Wciąż kłamie też w sprawie ataku na Polskę 17 września. Nic się w tej sprawie nie zmieniło w porównaniu do czasów komunistycznych?Prof. Tomasz Panfil: Rosjanie doskonale zdają sobie sprawę ze swojego udziału w rozpętaniu II wojny światowej i współpracy z Hitlerem, dlatego za wszelką cenę usiłują się wybielić. Zwłaszcza, że mają bardzo wygodną metodę – mogą wszystko zwalić na Niemców, a na koniec powiedzieć, że zdobyli Berlin. Stosowali ją od samego początku. Wystarczy sobie przypomnieć zbrodnię katyńską, o którą oskarżyli Niemców. Kiedy został udowodniony absurd tego oskarżenia, Moskwa się wycofała i nigdy do tego nie wracała. W propagandzie to wciąż jednak pozostało. I trwa, w gruncie rzeczy, do teraz. Dopiero Borys Jelcyn oficjalnie przyznał, że polskich oficerów zamordowali sowieci. Kłamstwo było immanentną częścią sowieckiego systemu totalitarnego i zostało ono, niestety, przejęte przez współczesną Rosję. Oni mają taką ustawę, która zabrania propagowania nazizmu. Na całym świecie są takie, ale tam traktowane jest to  specyficznie. Za propagowanie nazizmu uznawane jest bowiem już samo przypominanie o współpracy Związku Sowieckiego z Hitlerem. Oni na podstawie tej ustawy ścigają ludzi, którzy mówią o pakcie Ribbentrop-Mołotow. Rosja mówi, że faktycznie pakt Ribbentrop-Mołotow został zawarty, ale podkreśla, że tam nie ma nic o wojnie, przecież to była samoobrona. Skrupulatnie pomijają milczeniem, że rozbiór Polski był nie w pakcie Ribbentrop-Mołotow, tylko w tajnych protokołach do tego paktu dołączonych. A o tych protokołach oni nie mówią w ogóle. Zresztą nawet tam rozbiór Polski nazywają eufemistycznie – jako przyszłe przekształcenia terytorialno-polityczne państwa polskiego.  W ich wyniku powstanie wspólna granica. Tam nie ma słowa o rozbiorze, wojnie, zaborze ziem. To jest, w przypadku Rosji, kłamstwo podwójne. Chciałbym przy tej okazji podkreślić, że w jednej sprawie daliśmy sobie jednak narzucić rosyjską narrację. Ona tkwi głęboko także w naszym języku historycznym czy politycznym. Częściej mówi się nie o najeździe, napadzie Sowietów, a o wkroczeniu Armii Czerwonej. Niemcy nas najeżdżają, a Sowieci wkraczają. To jest w prostej linii kontynuacja kłamstwa roku 1939. W tym roku dyplomacja i propaganda sowiecka stwierdziła, że nie można najechać państwa, które nie istnieje.  Wedle ich narracji Polska się rozsypała pod naciskiem armii niemieckich, polski rząd opuścił Warszawę, a potem terytorium kraju. W tym momencie – twierdzą Rosjanie, Polska jako państwo przestała istnieć. Dlatego oni nie najeżdżają, no bo nie można najechać czegoś, co nie istnieje, oni wkraczają na porzucone przez Polskę ziemie wschodnie, żeby chronić Białorusinów i Ukraińców.  Zdecydowane stanowisko w tej sprawie wygłosiła również rzeczniczka rosyjskiej dyplomacji.Tak, Maria Zacharowa stwierdziła wprost, że nieuprawnione są jakiekolwiek twierdzenia o dwóch okupacjach. W jej opinii nie mają podstaw prawnych i historycznych twierdzenia, że Rosja współpracowała z Hitlerem. Jej słowa należy odbierać jako oficjalną, państwową wykładnię. Czyli to już nie są tylko łamańce językowe, tak jak o tym wcześniej mówiłem, tylko to jest negowanie faktów. Przecież my to pamiętamy, mamy świadectwa o tym, że Rosjanie nas najeżdżają, o tym, że nas okupują, są dokumenty przedstawiające współpracę NKWD i Gestapo w zwalczaniu Polski. I tu warto przypomnieć o kolejnym tajnym załączniku do kolejnego traktatu niemiecko-sowieckiego zawartego 28 września w Brześciu. On też nazywał się dla zmylenia traktatem o przyjaźni i granicach. W jednym z załączników do traktatu był króciutki protokół mówiący, że Rosja sowiecka i III Rzesza będą ściśle współpracować w zwalczaniu wszelkich polskich ruchów niepodległościowych. To wszystko jest. A Rosja twierdzi, że tego nie ma.   Jaki odbiór na Zachodzie mają rosyjskie kłamstwa? Zachód od bardzo dawna przyjął narrację sowiecką. To przychodzi mu łatwo, gdyż on nie interesuje się Polską i naszą historią. To jest też kompleks winy. Oni doskonale wiedzą, że nas zostawili, że rzucili nas na pożarcie, jako ofiarę, w celu zyskania na czasie. Na ten kompleks winy nakłada się też wyrzut sumienia, gdyż nasza ofiara poszła na darmo. Myśmy im kupili czas, którego oni nie wykorzystali. Polska jako państwo przestała istnieć, Zachód zyskał osiem miesięcy na przygotowania. Nie zrobili w tym czasie nic. Francja upadła z hukiem jeszcze większym niż Polska i o wiele bardziej haniebnym, gdyż skapitulowała. To, za co zapłacili życiem polscy żołnierze, do niczego się nie przydało. Te czołgi, które niszczyliśmy, płacąc za to krwią, Niemcy wyremontowali w zakładach Škody, w Czechosłowacji, którą im w 1938 oddali Brytyjczycy i Francuzi. I te czołgi ruszyły w maju 1940 roku na Francję. Sowieci też mówią, że zawarli pakt z Hitlerem, żeby się lepiej przygotować do nieuniknionej wojny. Jak oni przygotowywali się do niej, skoro w 1941 roku uciekali, tracąc miliony ludzi, i mało brakowało, a zatrzymaliby się za Uralem? O tym, jak na Zachodzie interesują się polską historią najlepiej świadczy fakt, że ostatnia praca w języku angielskim, poświęcona atakowi na nasz kraj w 1939 roku, ukazała się 46 lat temu. Oni o tym nic nie wiedzą. W  monografiach poświęconych II wojnie światowej, liczących sobie 800-100 stron, sprawy dotyczące Polski zajmują kilka, maksymalnie kilkanaście stron. Proszę pamiętać, że jeśli chodzi o Amerykanów, to dla nich wojna zaczęła się 7 grudnia 1941 roku. To, co się stało 1 września 1939 roku w odległej Europie, to niewiele ich obchodzi. Chociaż mam nadzieję, że można już mówić w czasie przeszłym, że to się zmieniło. Rozmawiał Petar PetrovićAutor jest dziennikarzem Polskiego Radia",,
"Łamanie sankcji, kradzież technologii. USA oskarżają Huawei","Departament Sprawiedliwości USA przedstawił firmie Huawei 13 zarzutów, związanych z łamaniem amerykańskich sankcji przeciwko Iranowi oraz dotyczących licznych oszustw, w tym bankowych, elektronicznych i kradzieży technologii. Chińskie MSZ oświadczyło, że zarzuty są „niesprawiedliwe i niemoralne”.","– Zarzuty te ujawniają bezwstydne i wytrwałe działania Huawei, zmierzające do wykorzystania amerykańskich korporacji i instytucji finansowych w celu zagrożenia wolnej i uczciwej globalnej konkurencji – powiedział dyrektor FBI Christopher Wray.Wiceprezes koncernu Huawei Meng Wanzhou, podejrzewana przez USA o oszustwa związane z łamaniem sankcji amerykańskich przeciwko Iranowi, została zatrzymana 1 grudnia w Kanadzie na wniosek władz amerykańskich. Obecnie – zwolniona za kaucją – przebywa w areszcie domowym w Vancouver. Według ambasadora Kanady w USA Davida MacNaughtona Waszyngton planuje złożenie formalnego wniosku o jej ekstradycję.Grożą „poważnymi konsekwencjami”Po aresztowaniu Meng chińskie władze groziły Kanadzie „poważnymi konsekwencjami”, jeśli nie zostanie ona natychmiast uwolniona. Wkrótce w Chinach aresztowano dwóch Kanadyjczyków, którzy według informacji przekazywanych przez chińskich urzędników podejrzani są o „działalność zagrażającą bezpieczeństwu narodowemu Chin”. Chiński sąd skazał również niedawno innego obywatela Kanady na śmierć za przemyt narkotyków.W wielu krajach rośnie nieufność wobec koncernu Huawei, który jest największym producentem sprzętu telekomunikacyjnego na świecie. USA i niektórzy ich sojusznicy podejrzewają firmę o niejawne związki z chińskim rządem i obawiają się, że może ona wykorzystywać produkowane przez siebie urządzenia do prowadzenia działalności szpiegowskiej na rzecz Pekinu. Huawei konsekwentnie temu zaprzecza.",,
PO przeprasza kandydata PiS na prezydenta Szczecina,"Platforma Obywatelska przeprosiła Bartłomieja Sochańskiego za słowa o tym, że kandydat PiS na prezydenta Szczecina jest zaangażowany w import rosyjskiego węgla. Strony zawarły przed sądem ugodę.","Kandydat Prawa i Sprawiedliwości na prezydenta Szczecina Bartłomiej Sochański złożył do sądu wniosek w trybie wyborczym o sprostowanie i przeprosiny. – Dotyczy kłamliwego oświadczenia, które zostało opublikowane w „Gazecie Wyborczej”, jakobym handlował węglem z Rosji dotowanym przez Putina. Takie wstrząsające oświadczenia zamieściła „Gazeta Wyborcza” w ślad za posłami PO i będą musieli autorzy takiego oświadczenia, kłamliwego i oszczerczego, w trybie wyborczym za to odpowiedzieć – powiedział Sochański w filmie opublikowanym na swoim profilu na Facebooku. – Strony zawarły ugodę. Platforma Obywatelska zdecydowała się przeprosić – poinformował rzecznik Sądu Okręgowego w Szczecinie Tomasz Szaj. „Zdecydowałem się zawrzeć ugodę, bo mimo skali pomówienia, sądzę, że zgoda buduje, a ponadto wolę spędzić ostatnie dni kampanii z mieszkańcami Szczecina, a nie na sali sądowej” – napisał Sochański.Partia przeprosiny zamieściła na Twitterze krótko po godz. 15.",,
KRRiT stanie przed Trybunałem Stanu?,"Marszałek Sejmu Ewa Kopacz skierowała wniosek o rozpoczęcie postępowania, które może się skończyć postawieniem przed Trybunałem Stanu Jana Dworaka i innych członków Krajowej Rady Radiofonii i Telewizji – dowiedział się portal tvp.info. Sprawa ma związek z nieprzyznaniem Telewizji Trwam miejsca na multipleksie naziemnej telewizji cyfrowej.",,,
