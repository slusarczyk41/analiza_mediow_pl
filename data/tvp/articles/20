"„Boże Narodzenie nie jest bajką dla dzieci, lecz odpowiedzią Boga na dramat ludzkości”","Boże Narodzenie nie jest bajką dla dzieci, lecz odpowiedzią Boga na dramat ludzkości poszukującej prawdziwego pokoju – podkreślił podczas mszy pasterskiej przewodniczący Konferencji Episkopatu Polski, metropolita poznański abp Stanisław Gądecki.","Hierarcha w homilii wygłoszonej w poznańskiej katedrze mówił o współczesnym sprzeciwie wobec chrześcijaństwa. Jak podkreślił, „podobnie jak kiedyś, tak również dzisiaj Boże Narodzenie nie jest bajką dla dzieci, lecz odpowiedzią Boga na dramat ludzkości poszukującej prawdziwego pokoju”.Abp Gądecki wskazał, że chrześcijanie są największą grupą religijną na świecie, liczącą 2,2 miliardy wiernych i stanowiącą 32 proc. światowej populacji – co czyni z nich pożądany obiekt ataków. – Być może właśnie dlatego ponowoczesny miękki totalitaryzm – będąc dzięki swemu materialistycznemu charakterowi ideą głęboko marksistowską – stara się usunąć wszelką myśl metafizyczną, a nawet samą obecność Boga. Stara się zmarginalizować chrześcijan i chrześcijaństwo w imię fałszywego szacunku dla tych, którzy nie są chrześcijanami – mówił.Ograniczanie religijnej oprawy świąt Podkreślił, że w ostatnim czasie „nawet w Poznaniu w niektórych placówkach oświatowych podjęto próby ograniczenia religijnej oprawy świąt, a dyrektorzy wyrazili zamiar zorganizowania »spotkań świątecznych« zamiast tradycyjnych jasełek oraz zamiar rezygnacji z dzielenia się opłatkiem w trakcie szkolnej Wigilii, chociaż organizowanie w szkołach takich wydarzeń, jak jasełka jest zgodne z polskim prawem”.Przewodniczący KEP przypomniał, że zgodnie z Konstytucją RP „każdy ma zapewnioną wolność sumienia i religii, która obejmuje m.in. prawo do publicznego jej uzewnętrzniania”. – Prawo to nie jest ograniczone do określonych miejsc kultu. Ustawa zasadnicza zakłada też, że władze publiczne zachowują bezstronność w sprawach przekonań religijnych „zapewniając swobodę ich wyrażana w życiu publicznym”. Ponadto, Konstytucja stwierdza, że polska kultura jest „zakorzeniona w chrześcijańskim dziedzictwie narodu”, a strzeżenie jej stanowi obowiązek władz publicznych – w tym także szkolnych – tłumaczył.",,
Michnik: na Kremlu jest dziki strach przed Majdanem na Placu Czerwonym,"– Na pewno na Kremlu jest dziki strach przed takim rodzajem kijowskiego Majdanu na Placu Czerwonym. Wielki strach. Ale uczciwie mówiąc, jest on także w elitach liberalnych i demokratycznych. Rosjanie mówią często cytatem z Puszkina: „Straszny ruski bunt, bezmyślny i okrutny” – tak Adam Michnik, redaktor naczelny „Gazety Wyborczej” komentował w „Kodzie dostępu” w TVP Info sytuację w Rosji.","– Moskwa jest miastem spokojnym, zamożnym, miastem w stanie podskórnego wrzenia – to widać w każdej rozmowie od profesora uniwersytetu do taksówkarza – stwierdził Adam Michnik.  Nawiązał m.in. do wielkiej demonstracji  sprzed kilku dni w obronie opozycjonisty Aleksieja Nawalnego skazanego na 3,5 roku więzienia w zawieszeniu za zagarnięcie pieniędzy firmy Yves Rocher. Jego brat Oleg usłyszał wyrok 3,5 roku bezwzględnego pozbawienia wolności. Po ogłoszeniu wyroku Aleksiej Nawalny i jego sympatycy wzywali ludzi do wyjścia na ulice.",,
Ziobro i Jurek o nowej  partii,"O współpracy i programie nowej partii politycznej, która ma powstać w przyszłym roku - rozmawiali w niedzielę w Strachocinie (Podkarpackie) lider Solidarnej Polski, Zbigniew Ziobro i przewodniczący Prawicy Rzeczypospolitej, Marek Jurek.","Jak powiedział Ziobro na konferencji prasowej zorganizowanej w Domu Rekolekcyjnym przy Sanktuarium św. Andrzeja Boboli, nowa formacja ma łączyć, a nie dzielić, ma pokazać, że można rozmawiać, a nie kłócić się. – Chcemy przedstawić pozytywny program dla Polski i wizję, która chce zwyciężyć w wyborach, aby zmieniać Polskę na lepsze. Sądzę, że jeśli z tej ziemi będziemy wysyłać taki sygnał do Polski, to będzie to dobry sygnał ( ) Wierzę, że uda nam się powołać formację z początkiem przyszłego roku – dodał. Były minister sprawiedliwości zaznaczył, że środowiska Solidarnej Polski i Prawicy Rzeczypospolitej będą tworzyć na Podkarpaciu struktury we wszystkich miastach i gminach. Przewodniczący Prawicy Rzeczypospolitej Marek Jurek powiedział dziennikarzom, że w sobotę zarząd partii przyjął uchwałę mówiącą o gotowości do stałej współpracy między Prawicą Rzeczypospolitej a Solidarną Polską. Zbigniew Ziobro był pytany przez dziennikarzy, czy Ludwik Dorn, który niedawno wstąpił do klubu Solidarnej Polski w Sejmie, ma szanse, aby stanąć na czele ugrupowania, które powstanie w przyszłym roku. Odpowiedział, że o tym zadecydują ”demokratyczne procedury”.",,
Leszek Miller i Konstanty Radziwiłł gośćmi porannych programów TVP,"Były premier, przewodniczący SLD Leszek Miller będzie „Gościem poranka” TVP Info o godz. 7:45. Program poprowadzi Adrian Klarenbach. W „Polityce przy kawie”  w TVP1 Krzysztof Grzybowski zada pytania ministrowi zdrowia Konstantemu Radziwiłłowi. Zapraszamy o godz. 8.15.",,,
Kanclerz Niemiec przed spotkaniem w Warszawie: Unia wkracza w decydującą fazę,"Kanclerz Niemiec, Angela Merkel uważa, że Unia Europejska wkracza „w decydującą fazę”. Na nagraniu opublikowanym na stronie swojego urzędu podkreśla, że „międzynarodowa sytuacja zobowiązuje kraje członkowskie do działania”.","Wieczorem Angela Merkel o najważniejszych kwestiach europejskich będzie rozmawiała w Warszawie z premierem Mateuszem Morawieckim i prezydentem Andrzejem Dudą. Rozmowy mają dotyczyć przyszłego budżetu unijnego, kryzysu migracyjnego, bezpieczeństwa energetycznego, ale też zbliżającego się szczytu Rady Europejskiej.Na nagraniu opublikowanym w weekend na stronie urzędu kanclerz Angela Merkel przekonywała, że potrzebna jest nowa strategia w polityce unijnej. Zapowiedziała, że podczas zbliżającego się szczytu Rady Europejskiej Niemcy wspólnie z Francją chcą poruszyć pewne kwestie, których nie da się rozwiązać na poziomie krajowym – chodzi m. in. o gospodarkę czy migrację. – Europejskie rozwiązanie tych problemów będzie lepsze, jeśli chcemy pokazać znaczenie Unii Europejskiej na świecie – dodała kanclerz. Wiceszef MSZ Piotr Wawrzyk przekonywał dziś w Radiowej Jedynce, że Niemcy jako sojusznika potrzebują również Polski. Podkreślał, że z punktu widzenia Niemiec Polska i Francja to dwa kraje kluczowe dla przyszłości Unii Europejskiej i reform, które trzeba w niej przeprowadzić oraz dla rozwiązania kryzysu migracyjnego.",,
„Dalsze działania Rosji to stan wojenny i mobilizacja na Ukrainie”,– Dalsza aktywizacja rosyjskich wojsk w Donbasie zmusi Ukrainę do wprowadzenia stanu wojennego i mobilizacji całego potencjału wojennego – oświadczył w piątek sekretarz Rady Bezpieczeństwa Narodowego i Obrony w Kijowie Ołeksandr Turczynow.,"– Jeśli Rosja zdecyduje się na zerwanie mińskich porozumień, a niestety, robi wszystko w tym kierunku, będziemy działać zgodnie z wyzwaniami, przed którymi stanie państwo. Jeśli dojdzie do aktywnego użycia rosyjskich wojsk, będziemy zmuszeni ogłosić stan wojenny i zmobilizować cały potencjał, który posiadamy – powiedział.Turczynow ocenił, że sytuacja w strefie operacji antyterrorystycznej prowadzonej przeciwko separatystom prorosyjskim na wschodzie kraju jest bardzo napięta, a siły rebeliantów i Rosji koncentrują się tuż przy linii rozgraniczenia. Ukraina odnotowuje też coraz bardziej intensywne ostrzały pozycji swoich wojsk. „Ćwiczymy nie tylko odpieranie ataków, lecz i kontrataki w razie ofensywy– Właśnie dlatego ćwiczymy obecnie nie tylko odpieranie ataków, lecz i kontrataki w razie ofensywy – zaznaczył sekretarz RBNiO, zapewniając, że Ukraina gotowa jest do powstrzymania wroga. Ukraiński ekspert wojskowy Dmytro Tymczuk poinformował w piątek, że separatyści nie tylko ostrzeliwują siły rządowe z zakazanego w mińskich porozumieniach uzbrojenia, ale i masowo wysyłają na linię frontu grupy dywersyjno-zwiadowcze. „Składają się one z żołnierzy Federacji Rosyjskiej, miejscowych bojowników i najemników rosyjskich, którzy zostali przeszkoleni przez instruktorów z Federacji Rosyjskiej” – napisał na swoim Facebooku.",,
Abp Głódź przeprasza: Użyłem niewłaściwych słów,"„Użyłem niewłaściwych słów. Chcę zapewnić, że nie miały one na celu urazić ofiar pedofilii. Tym bardziej te osoby przepraszam i łączę się z nimi w ich cierpieniu” – napisał w oświadczeniu metropolita gdański abp Sławoj Leszek Głódź.","Metropolita gdański abp Sławoj Leszek Głódź, zapytany dzień po emisji dokumentu o przypadkach pedofilii w Kościele, czy go już obejrzał, odparł: – Wczoraj miałem inne zajęcia, nie oglądam byle czego.  Nie odpowiedział też na pytanie, czy wiedział o czynach pedofilskich ks. Franciszka Cybuli, jednego z duchownych, który pojawia się w filmie. – Proszę mnie nie atakować i nie prowokować, bo ja taki naiwny nie jestem – powiedział abp Głódź.  „W związku z moją wypowiedzią, która miała miejsce w niedzielę 12 maja br. w Krakowie, informuję, że zaskoczony zapytaniem dziennikarskim w drodze na uroczystości, użyłem niewłaściwych słów. Chcę zapewnić, że nie miały one na celu urazić ofiar pedofilii - tym bardziej te osoby przepraszam i łączę się z nimi w ich cierpieniu” – napisał hierarcha.  Dodał, że w archidiecezji gdańskiej nie ma i nie będzie przyzwolenia na pedofilię. „Dowodem na to są podejmowane procedury cywilne i kanoniczne zgodnie z zaleceniami papieża Franciszka, Kongregacji Nauki Wiary i Konferencji Episkopatu Polski” – podkreślił.",,
„Człowiek musi być w centrum gospodarki”. Papież do uczestników forum w Davos,"Papież Franciszek napisał w przesłaniu do uczestników Światowego Forum Ekonomicznego w Davos, że człowiek musi znaleźć się w centrum gospodarki w społeczeństwie, które „włącza, jest sprawiedliwe i wspiera”. To jest „moralny imperatyw” – podkreślił. We wtorek do Szwajcarii leci prezydent Andrzej Duda. Forum, w którym weźmie udział również premier Mateusz Morawiecki, zakończy się w piątek.","W liście ogłoszonym w Watykanie w przeddzień inauguracji obrad forum Franciszek podziękował organizatorom za zaproszenie go do Davos. Zwracając się do światowych liderów, wskazał wyzwania stojące przed rządami z powodu kryzysu finansowego. Wśród jego konsekwencji wymienił wzrost bezrobocia oraz różnych form ubóstwa, pogłębienie różnic społeczno-ekonomicznych i „nowe formy niewolnictwa”, często związane z konfliktami i migracją.„Fundamentalne znaczenie ma obrona godności osoby ludzkiej, zwłaszcza oferowanie wszystkim prawdziwych szans na integralny rozwój, poprzez politykę gospodarczą sprzyjającą rodzinie” – napisał Ojciec Święty.Nowy kierunekFranciszek zaznaczył, że modele gospodarcze muszą przestrzegać „etyki zrównoważonego i integralnego rozwoju, opartej na wartościach, umieszczających w centrum osobę i jej prawa”. „Tylko dzięki temu możemy mieć nadzieję na to, że nadamy nowy kierunek losom świata” – podkreślił. „Również sztuczna inteligencja, robotyka i inne innowacje technologiczne muszą być tak wykorzystywane, by służyły ludzkości i obronie naszego wspólnego domu” – dodał papież. „Nie możemy milczeć w obliczu cierpienia milionów osób, których godność jest zraniona” – oświadczył. „Imperatywem moralnym i obowiązkiem wszystkich jest stworzenie sprawiedliwych warunków życia w godności” – ocenił i zaapelował, by odrzucić mentalność, którą można podsumować jako „wykorzystaj i odrzuć”.",,
Ośmiolatek umierał w bagażniku. Macocha kopała w tym czasie grób,"W hiszpańskiej Almerii ruszył proces 45-latki oskarżonej o zabicie Grabriela Cruza, syna swojego długoletniego partnera.  Prokurator powiedział w sądzie, że dziecko mogło umierać nawet 90 minut.","Ośmioletni Gabriel został zabity na początku 2018 roku.  Do morderstwa przyznała się jego macocha – pochodząca z Dominikany Ana Julia Quezada. Kobieta utrzymywała początkowo, że działała w samoobronie, ponieważ chłopiec zaatakował ją siekierą.  Mówiła, że Gabriel krzyczał, aby wracała do swojego kraju. W  lutym 2018 roku kobieta odebrała chłopca z domu jego babci w miejscowości Nijar w Andaluzji. Następnie zawiozła go do pobliskiej wsi Rodalquailar, gdzie wraz z ojcem Gabriela remontowała dom. Po dotarciu na miejsce dotkliwie pobiła ośmiolatka, po czym zakryła dłońmi jego nos i usta. Przekonana, że nie żyje, wrzuciła go do bagażnika.– Potem wypaliła kilka papierosów, pomalowała drzwi i wykopała grób. Godzinę  później zdała sobie sprawę, że Gabriel wciąż oddycha. Wtedy go udusiła – powiedział na rozprawie oskarżyciel Francisco Torres. Dodał, że chłopiec mógł umierać nawet 90 minut.",,
„Polityczna stypa Schetyny”. Kulisy spotkania czołowych polityków PO,"W środowy wieczór, w modnej włoskiej restauracji w centrum Warszawy spotkała się czołówka polityków PO i osoby związane ze środowiskiem tej partii. – Rozmawialiśmy głównie o odejściu Schetyny. To była taka polityczna stypa po nim – mówi „Super Expressowi” jeden z uczestników imprezy. Tymczasem dziś z ust polityków PO płyną słowa, które mogłyby potwierdzać fakt, że podczas spotkania padły istotne deklaracje polityczne.","Oficjalnym organizatorem spotkania był Stanisław Gawłowski –  oskarżony o korupcję senator należący do PO. Na zdjęciach z imprezy, które zamieściła na swojej stronie gazeta, widać również m.in. Borysa Budkę, Sławomira Nitrasa, Radosława Sikorskiego, Romana Giertycha, Bartosza Arłukowicza, Marcina Kierwińskiego, Pawła Poncyliusza. Rozmowy szybko zejść miały na tematy polityczne. Nieoficjalnie uczestnicy imprezy mówią, że atmosfera była mocno „anty–Schetynowa”. – Dominowała manifestacja poparcia dla odejścia obecnego szefa PO z funkcji – mówi prominentny polityk PO. – Krążyły żarty w stylu „Schetyna jest jak Balcerowicz, a dlaczego? Bo musi odejść!” – mówi inny. Podobno do Schetyny, który w tym czasie był w Strasburgu, dotarły już informacje o spotkaniu. Jak mówi jeden z rozmówców pisma, „Grzegorz nie był zadowolony”.",,
Prezydent: Uważam za konieczne zarządzenie żałoby narodowej w związku ze śmiercią Jana Olszewskiego,"„Pożegnanie Wybitnego Prawnika i Polityka, Kawalera Orderu Orła Białego, Premiera rządu wolnej i suwerennej Polski wymaga stosownej powagi. Zarządzenie Żałoby Narodowej uważam za konieczne i w porozumieniu z premierem Mateuszem Morawieckim podejmę w tej sprawie odpowiednie czynności urzędowe” – napisał na Twitterze prezydent Andrzej Duda.","Jan Olszewski, premier w latach 1991-92 i działacz opozycji demokratycznej, zmarł wczoraj wieczorem w Warszawie w wieku 88 lat. Na fasadzie Pałacu Prezydenckiego jest wyświetlana luminacja upamiętniająca zmarłego.Wcześniej prezydent Andrzej Duda zamieścił na Twitterze wpis poświęcony jego pamięci. „Odszedł Jan Olszewski. Adwokat - obrońca Opozycji w czasach PRL. Premier pierwszego prawdziwie niekomunistycznego polskiego rządu. Z pewnością można Go nazwać Premierem Wolnej, Niepodległej i Suwerennej Rzeczypospolitej. Do ostatniego tchnienia służył Polsce. Cześć Jego Pamięci!” – pisał prezydent. Podstawą prawną wprowadzenia żałoby narodowej jest ustawa o godle, barwach i hymnie Rzeczypospolitej Polskiej oraz o pieczęciach państwowych. Zgodnie z nią żałobę narodową może wprowadzić prezydent w drodze rozporządzenia. Rozporządzenie w szczególności powinno określać przyczyny wprowadzenia oraz czas trwania żałoby narodowej, uwzględniając uwarunkowania kulturowe i historyczne oraz przyjęte w tym zakresie zwyczaje.W czasie żałoby narodowej flagi państwowe na gmachach publicznych zostają opuszczone do połowy masztu i przepasane kirem; odwoływane są imprezy masowe, rozrywkowe, koncerty i imprezy sportowe.",,
Trump za powrotem do formatu G8 z udziałem Rosji,Prezydent Stanów Zjednoczonych Donald Trump ponownie opowiedział się za powrotem Rosji do grona państw G8 (obecnie G7). Kraj ten usunięto z grupy najbardziej rozwiniętych gospodarczo państw świata po aneksji Krymu w 2014 roku.,"– Dużo większy sens miałoby istnienie tej grupy z udziałem Rosji – powiedział Trump w Białym Domu, dodając, że „mógłby poprzeć” powrót do formatu G8. – Jak wiecie, przez długi czas była to G8 i prezydent Obama nie chciał już Rosji, ponieważ byli mądrzejsi od niego dodał. Wypowiedź ta wybrzmiewa na kilka dni przed zaplanowanym na najbliższy weekend szczytem G7 we francuskim Biarritz. Z powodu sporów między Trumpem i jego sojusznikami w wielu kwestiach (Iran, Syria, porozumienie paryskie w sprawie klimatu itp.) atmosfera przed szczytem i tak jest napięta. Po aneksji Krymu przez Rosję część członków G7 wzywała do przywrócenia rosyjskiego członkostwa, czemu jednak sprzeciwiały się USA, Wielka Brytania i Kanada, uzależniając przywrócenie udziału Rosji od rozwiązania sytuacji na Ukrainie. Francuski prezydent Emmanuel Macron ocenił w czerwcu, że „bez wyraźnego i namacalnego postępu w procesie mińskim” (wstrzymania walk na Ukrainie) „nie może nastąpić reforma G8”. Trump był często krytykowany w Stanach Zjednoczonych, nawet we własnym obozie, za pobłażanie Rosji i Władimirowi Putinowi. Zespół prowadzący kampanię republikańskiego miliardera był podejrzany o zmowę z Rosją w wyborach prezydenckich w 2016 roku.",,
Czesi wybiorą parlament w październiku,"Prezydent Republiki Czeskiej Milosz Zeman oświadczył, że rozpisze przedterminowe wybory parlamentarne na 25-26 października. Wyłonienie nowego rządu zakończy, zdaniem Zemana, kryzys
polityczny w kraju.","Informując o terminie wyborów po spotkaniu z przedstawicielami ugrupowań parlamentarnych, prezydent powiedział dziennikarzom, że formowanie nowego rządu po wyborach zajmie kilka tygodni.  W najnowszych sondażach przedwyborczych prowadzi zdecydowanie Czeska Partia Socjaldemokratyczna (CSSD) Bohuslava Sobotki, ale czeskie media zwracają uwagę, że Zeman chętniej widziałby na stanowisku przyszłego szefa rządu jego zastępcę Michala Haszka. W ostatnich wyborach parlamentarnych popularnyHaszek uzyskał większą liczbę głosów niż Sobotka.  Prezydent wyraził przypuszczenie, że przyszły rząd może zostać sformowany przez centrowe lub prawicowe ugrupowanie, mimo iż w ostatnich sondażach najsilniejsze ugrupowanie byłej koalicji Obywatelska Partia Demokratyczna (ODS) uzyskało jedynie 6-procentowe poparcie. Prezydent zapowiedział, żejeśli w wyborach zwycięży na przykład ruch TOP 09 Karla Schwarzenberga, który wchodził w skład byłej koalicji, to będzie respektował wyniki głosowania i nie będzie przeciwny sformowaniu rządu przez to ugrupowanie.   Zeman wykluczył jednak sytuację, że nową koalicję sformuje sojusz ugrupowań prawicowych i lewicowych. –  Taką koalicję uznałbym za zdradę wobec wyborców obu ugrupowań  – oświadczył prezydent.  Milosz Zeman zapewnił również, że nie będzie się angażował w przedwyborczą kampanię polityczną.  Po upadku centroprawicowego rządu premiera Petra Neczasa deputowani Izby Poselskiej przeforsowali 20 sierpnia wniosek czterech ugrupowań parlamentarnych dotyczący samorozwiązania Izby i przedterminowych wyborów parlamentarnych. Szef bezpartyjnego rządu ekspertów Jirzi Rusnok, który napoczątku sierpnia nie uzyskał wotum zaufania deputowanych i złożył dymisję na ręce prezydenta Milosza Zemana, będzie nadal pełnił swoją funkcję do czasu sformowania nowego rządu.  Na piątkowej konferencji prasowej Milosz Zeman nie wykluczył i takiej sytuacji, że nowego rządu nie uda się sformować w ciągu kilku tygodni. Nie uznał jednak tego za tragedię. Zauważył, że w Belgii nowy gabinet rodził się przez dwa lata, a w tym czasie nie doszło do upadku kraju, lecz do jego rozkwitu gospodarczego.  Wcześniej prezydent Zeman sugerował, że jeśli wybory wygra lewica, to zaakceptuje rząd z cichym poparciem komunistów, mimo iż lewica przyjęła w latach 90. tzw. postanowienie bohumińskie zakazujące jej współpracy z komunistami.",,
Kosmetyki pielęgnują polski eksport. W tym roku padnie kolejny rekord,"Niemcy, Wielka Brytania, Hiszpania, Włochy, Rosja, Ukraina, Turcja, Czechy – to dziś czołowi odbiorcy polskich kosmetyków. Wyroby naszych producentów docierają również m.in. do RPA, Chile, Hongkongu czy Nowej Zelandii – pisze „Puls Biznesu”.","Nie było roku bez kilkuprocentowego wzrostu wartości sprzedaży zagranicznej, a 2016 r. przyniesie kolejny rekord – zaznacza „PB”.  „Odnotowujemy około 40-procentowy wzrost eksportu, który wyniesie ponad 30 mln zł. Za tę dynamikę w dużej mierze odpowiadają Środkowy Wschód i Afryka Północna, ale rośnie też sprzedaż m.in. na Ukrainie i Białorusi oraz w krajach bałtyckich. To efekt wieloletniej pracy i stopniowego zwiększania zamówień. Nie interesuje nas jednorazowy biznes. Kosmetyki Ireny Eris można kupić w blisko 50 krajach na całym świecie” – powiedział gazecie Henryk Orfinger, prezes Dr Irena Eris.",,
Broniarz o zakończeniu strajku: W ZNP dominują dwie propozycje,"Zakończenie strajku nauczycieli jutro jest bardzo mało prawdopodobne – powiedział Sławomir Broniarz, prezes Związku Nauczycielstwa Polskiego. Poinformował, że raczej nie weźmie udziału w obradach okrągłego stołu na temat edukacji.","– Zakończenie strajku nauczycieli jutro jest bardzo mało prawdopodobne – ocenił prezes ZNP w TVN 24. – Byłbym za podtrzymaniem akcji strajkowej w takiej formie, w jakiej jest – dodał. Poinformował, że we wtorek wieczorem zarząd główny ZNP podejmie decyzję o tym, co dalej z protestem nauczycieli. Przyznał, że on osobiście „nie bierze pod uwagę możliwości zakończenia strajku”. Dodał, że w ZNP dominują dwie propozycje: jedna to zawieszenie strajku do 2 września, druga – dalszy strajk. Broniarz pytany, czy weźmie udział w obradach okrągłego stołu na temat problemów w oświacie, który na piątek zwołał premier Mateusz Morawiecki, odpowiedział: „Raczej się nie wybieram”. Ogólnopolski strajk nauczycieli zorganizowany przez Związek Nauczycielstwa Polskiego i Forum Związków Zawodowych rozpoczął się 8 kwietnia. Przystąpiła do niego też część nauczycieli z oświatowej „Solidarności”. Rządowe propozycje dla nauczycieli to prawie 15 proc. podwyżki w 2019 r. (9,6 proc. podwyżki we wrześniu plus wypłacona już pięcioprocentowa podwyżka od stycznia), skrócenie stażu, ustalenie kwoty dodatku za wychowawstwo na poziomie nie mniejszym niż 300 zł, zmiana w systemie oceniania nauczycieli i zmniejszenie biurokracji. Rząd przedstawił także nowy kontrakt społeczny dla grupy zawodowej nauczycieli, obejmujący podwyżki i zmianę warunków pracy. Forum Związków Zawodowych i Związek Nauczycielstwa Polskiego w trakcie negocjacji zmodyfikowały oczekiwania (początkowo upominały się o 1 tys. zł podwyżki), teraz postulują 30 proc. podwyżki rozłożonej na dwie tury – 15 proc. od 1 stycznia i 15 proc. od 1 września br.",,
Giertych przyznaje: Kartki z jednym procentem nie ma,Nie ma żadnej kartki z notatką: „1 procent” – taką linię obrony planuje przyjąć w prokuraturze były przewodniczący KNF Marek Chrzanowski.  To właśnie w oparciu o nią „GW” opublikowała tekst okładkowy pt. „40 mln zł i nie będzie kłopotów”. - Słynnej kartki rzeczywiście obecnie nie ma - przyznaje Roman Giertych.,"„Gazeta Wyborcza” napisała, że w marcu 2018 r. szef KNF Marek Chrzanowski miał zaoferować Leszkowi Czarneckiemu przychylność dla jego banku w zamian za około 40 mln zł dla wskazanego prawnika. Kwota ta została wyliczona jako 1% wartości banku. Taką sumę miał na kartce, wg Czarneckiego i „GW” wpisać Chrzanowski. Wygląda jednak na to, że takiej kartki nie ma.Właściciel Getin Noble Banku Leszek Czarnecki, który miał nagrać tę ofertę, 07.11 br. zawiadomił prokuraturę o podejrzeniu popełnienia przestępstwa przez Chrzanowskiego, a szef KNF podał się do dymisji.              W trakcie rozmowy nie padła żadna kwota. Leszek Czarnecki twierdzi natomiast, że szef KNF położył na stole wizytówkę prawnika Grzegorza Kowalczyka, którego Czarnecki miałby zatrudnić  i – mówiąc o powiązaniu wynagrodzenia  prawnika z wynikiem banku –  miał wskazał na kartkę z napisem „1 procent”.",,
Trzaskowski ocenił SokzBuraka: Niektóre treści są zabawne,"Część mi się podoba, część nie do końca odpowiada mojej wrażliwości. Niektóre treści są zabawne, inne nie do końca – powiedział Rafał Trzaskowski, pytany o ocenę działalności hejterskiego profilu SokzBuraka. Prezydent Warszawy ocenił, że profil ten jest „humorystyczny”.","Dziennikarze „Sieci” ujawnili, że za internetową stroną SokzBuraka, która masowo produkuje hejt, manipulacje i kłamstwa stoi człowiek zatrudniony w Platformie Obywatelskiej i w warszawskim ratuszu Mariusz Kozak-Zagozda. Facebookowa strona SokzBuraka, która istnieje w sieci od pięciu lat, a którą „lubi” ponad 800 tys. osób, jest przestrzenią, gdzie powstały już setki hejterskich i kłamliwych wpisów. Większość z nich dotyczy polityków Prawa i Sprawiedliwości. Jej treści uderzają też w Kościół katolicki i dziennikarzy TVP. Strona udostępniała też materiały przychylne m.in. obecnemu prezydentowi Warszawy Rafałowi Trzaskowskiemu.W rozmowie z Onetem prezydent Warszawy pytany o ocenę treści udostępnianych przez ten hejterski portal powiedział: „Ja nie jestem cenzorem, żeby akceptować treści na humorystycznych portalach internetowych”.– Część mi się podoba, część nie do końca odpowiada mojej wrażliwości. Niektóre są zabawne, inne nie do końca. Ale ja też nie jestem osobą, która śledzi memy w internecie, bo nie mam na to czasu. I nie jestem od oceny SokuzBuraka – powiedział polityk. Dalej Trzaskowski stwierdził, że „osoba, która pracuje w urzędzie, miała za zadanie poświęcenie się portalom miejskim, to robiła i do niczego innego nie była przez ratusz wykorzystywana”.Według ustaleń tygodnika „Sieci” twórcą SokuzBuraka jest Mariusz Kozak-Zagozda. Mężczyzna znalazł zatrudnienie w stołecznym ratuszu w biurze marketingu. Od kwietnia zarobił tam co najmniej 25 tys. zł.Drugim jego etatem jest praca w partii Platforma Obywatelska. Jest tam zatrudniony od lutego 2018 r. do dziś. Jego wynagrodzenie to miesięcznie od kilku do kilkunastu tysięcy złotych (w sumie ponad 150 tys. zł). Kozak-Zagozda we wrześniu, październiku i listopadzie 2018 r. wykonywał zlecenia dla KKW Platforma Nowoczesna Koalicja Obywatelska (przed wyborami samorządowymi), a w kwietniu i maju 2019 r. dla KKW Koalicja Europejska PO-PSL (przed wyborami do PE).",,
Przewoził ciało żony w bagażniku. Dzieci siedziały na tylnym siedzeniu,"Francuska policja dokonała makabrycznego odkrycia w pobliżu jeziora Annecy na wschodzie kraju. Po zatrzymaniu samochodu, żandarmi znaleźli w bagażniku ciało żony kierowcy. Z tyłu pojazdu siedziała też dwójka dzieci – podał portal France Info. Służby wszczęły śledztwo w sprawie śmierci kobiety.","Mężczyzna został aresztowany w niedzielę na terenie regionu Górna Sabaudia, jak poinformowało France Info powołując się na policję. Funkcjonariusze po zatrzymaniu auta, znaleźli w bagażniku zamkniętą walizkę z ciałem kobiety. Natomiast dzieci siedzące z tyłu pojazdu – w wieku 6 i 7 lat – były w dobrym stanie zdrowia. Policja prowadzi śledztwo w sprawie śmierci kobiety. Jak podają francuskie media powołując się na spis przeprowadzony przez grupę „Féminicides par compagnon ou ex” (Kobietobójstwa dokonane przez partnera lub byłego), może to być 93. przypadek kobietobójstwa we Francji po 1 stycznia 2019.",,
Prezydent: Istnieje zagrożenie ze strony Rosji,"– Istnieje zagrożenie ze strony Rosji. Mówienie dzisiaj, że Rosja nie jest agresorem, jest zupełnie niepoważne – powiedział w środę prezydent Andrzej Duda.","Prezydent był pytany w radiowej Jedynce, jak ocenia zagrożenie ze strony Rosji dla naszej części Europy. – Ono istnieje, dlatego że Rosja, władze podejmują takie, a nie inne decyzje, zachowują się w taki, a nie inny sposób – odpowiedział prezydent.  Przypomniał, że niedawno obchodzono rocznicę wystąpienia Lecha Kaczyńskiego w Tbilisi w 2008 r. – To było wystąpienie w obronie Gruzji, wtedy zaatakowanej właśnie przez Rosję. Nagle, niespodziewanie Rosja zaatakowała, wykonała akt agresji, zagrabiła ziemie gruzińskie. Wtedy pan profesor Lech Kaczyński w Tbilisi przestrzegał, że jeżeli świat nie stanie i nie powie zdecydowanie „nie” takiemu działaniu, to będzie to zachęta do dalszych działań – mówił Duda.  Brakuje zdecydowanego „nie”             – Niestety, ponieważ świat nie powiedział zdecydowanie, twardo „nie”, nie zmienił swojej polityki wobec Rosji w sposób zasadniczy, potem mieliśmy w 2014 r. agresję na Ukrainie. Rosja jest agresorem; cały czas czuje się zagrożona Gruzja, cały czas w sytuacji wojennej jest Ukraina i Krym jest okupowany przez Rosję, ługańskie ziemie i donieckie też. Separatyści to przecież tak naprawdę są po prostu Rosjanie, wspierani przez Kreml, i istnieją tylko w oparciu o wsparcie Kremla – oświadczył prezydent. Jak mówił Duda, „różnego rodzaju prowokacje rosyjskie te militarnie i te o charakterze hybrydowym, cyberataki, pokazują, że nie jest to państwo, sąsiad, o którym można mówić, że jest bezpieczny, że jest dobrym sąsiadem”.              Prezydent zwrócił uwagę, że odpowiedź Polski na działania Rosji może być taka, na jaką nas stać i na jaką jesteśmy w stanie sobie pozwolić. Przypomniał, że Polska jest członkiem NATO. – Wystaraliśmy się o to, że wojska NATO są dzisiaj obecne na polskiej ziemi, przede wszystkim wojska amerykańskie – powiedział. Modernizacja polskiej armii              Jak zaznaczył, naszym zadaniem jest również modernizacja polskiej armii, zwiększanie jej potencjału. – Bardzo byśmy chcieli, żebyśmy mieli taką armię, żebyśmy spokojnie mogli się sami obronić – dodał prezydent.",,
Rosyjski historyk: Kornel Morawiecki dla obalenia komunizmu zrobił najwięcej,"Kornel Morawiecki dla obalenia komunizmu zrobił prawdopodobnie najwięcej spośród wszystkich polskich działaczy antykomunistycznych – powiedział o zmarłym przywódcy Solidarności Walczącej rosyjski dysydent, historyk Nikołaj Iwanow.","Kornel Morawiecki, działacz opozycji demokratycznej w PRL, przywódca Solidarności Walczącej, marszałek senior Sejmu VIII kadencji, ojciec premiera Mateusza Morawieckiego zmarł w poniedziałek. Miał 78 lat. Nikołaj Iwanow, historyk, rosyjski dysydent, przybył do Polski w 1980 r. i jeszcze przed stanem wojennym podjął współpracę z Solidarnością. Wspominał, że kiedy pojawił się w Polsce, to wszyscy się go bali. – Byłem za prowokacyjny, za dziwny, miałem przecież rosyjski paszport. Ale Kornel od razu mnie przyjął, przygarnął i do końca był moim najbliższym przyjacielem, moim duchowym ojcem – powiedział. Iwanow uważa, że Morawiecki „dla obalenia komunizmu zrobił prawdopodobnie najwięcej ze wszystkich polskich działaczy antykomunistycznych”. – Jako jedyny od samego początku odrzucał jakikolwiek kompromis z komunistami. Próbował wyjść poza granice Polski, żeby walczyć nie tylko z polskim komunizmem, ale z komunizmem światowym. Jeszcze na początku lat 80., przed stanem wojennym, mówił, że jeżeli nie padnie komunizm w Związku Radzieckim, to nic u nas w Polsce się nie zmieni. Może będzie Solidarność, ale ona będzie o kulach chodzić. Nie będzie mogła mówić wolnym, swobodnym, polskim głosem. Będzie musiała iść na kompromisy – wspominał Iwanow. – Wszyscy się bali, jak można było w ogóle zamachnąć się na Związek Radziecki. Przecież on był nie do zniszczenia, a Kornel o tym mówił wprost – powiedział.Historyk dodał, że Morawiecki uważał, że „Polska jako naród musi stworzyć najlepszy ustrój, który pokaże drogę całemu światu, wszystkim społeczeństwom”. Podkreślił, że Morawiecki był przeciwnikiem kapitalizmu i komunizmu. Nigdy nie był też socjalistą. – Jego ideologią był solidaryzm. Nawet swojemu synowi mówił, że musi iść do polityki, by zrobić coś dobrego dla własnego narodu. Jestem przekonany, że to, że mamy premiera Mateusza Morawieckiego, to jest duża zasługa jego ojca. Byłem świadkiem, jak namawiał syna, żeby poszedł do polityki i próbował coś zmienić – mówił Iwanow. Iwanow przypomniał jeden z wywiadów Morawieckiego, w którym mówił, że należy polepszyć stosunki z Rosją. – Mówił, że Putin nie jest wieczny, dyktatorzy przychodzą i odchodzą, a ogromny naród rosyjski jest naszym odwiecznym sąsiadem i trzeba się z nim porozumieć. Chęć polepszenia stosunków z Rosją była dla Kornela ważnym zadaniem. Wiele osób miało mu to za złe; a on był wizjonerem, myślał szerzej. Nikt w Polsce nie myślał tak szeroko jak on – dodał Iwanow.",,
Narracja totalnej opozycji bez zmian: Wszytskiemu winien jest PiS,Po decyzji Brukseli w sieci zawrzało; wśród internautów przeważają negatywne reakcje. Jednak politycy opozycji i dziennikarze negatywnie usposobieni wobec polskiego rządu są zgodni: odpowiedzialność za uruchomienie niekorzystnego dla Polski art. 7 przypisują Prawu i Sprawiedliwości.,"Komisja Europejska zdecydowała o uruchomieniu art. 7.1 traktatu unijnego wobec Polski – poinformował wiceszef KE Frans Timmermans. KE daje Warszawie trzy miesiące na wprowadzenie rekomendacji dotyczących praworządności.  Jednocześnie Prezydent Andrzej Duda oświadczył, że podpisze ustawy o Krajowej Radzie Sądownictwa i o Sądzie Najwyższym. W sieci zawrzało. Przeważają negatywne reakcje wobec decyzji Brukseli; jednak politycy totalnej opozycji i dziennikarze negatywnie usposobieni wobec polskiego rządu są zgodni i odpowiedzialność za uruchomienie niekorzystnego dla Polski art. 7 przypisują PiS.– Całą winę za obecną sytuację ponoszą politycy PiS. Z winy PiS-u znaleźliśmy się dzisiaj na europejskim aucie.To co się dzieje jest konsekwencją wyłącznie ich działań. #Artykuł7 #KE – napisała na swoim Twitterze Kamila Gasiuk-Pihowicz z Nowoczesnej. – Prawo i Sprawiedliwość sprawiło, że Komisja Europejska uruchomiła art. 7 wobec Polski. Bardzo zły dzień dla naszego kraju. Gdy wchodziliśmy do UE, znaliśmy reguły, które tu panują i zgodziliśmy się na to w referendum. A PiS zachęcał wtedy do głosowania za naszą integracją z Unią – napisała Dominika Wielowieyska.",,
„Relacje Warszawa-Kijów są najgorsze od 1991 roku”,"„Stosunki polsko-ukraińskie są dziś najgorsze od 1991 roku; do ich odbudowy potrzebne są instytucje i wyobraźnia” – napisał ekspert ds. Ukrainy, były wiceszef MSZ Paweł Kowal w opiniotwórczym kijowskim tygodniku „Dzerkało Tyżnia”.","„W odróżnieniu od ostatnich lat sytuacja nie powróci tym razem do normalnego stanu z tej prostej przyczyny, że odradzanie się nacjonalizmów stało się problemem w skali całego Zachodu, a Polska i Ukraina uległy temu trendowi. W obu krajach pojawiły się grupy polityczne, zainteresowane wspieraniem sceptycznych nastrojów wobec sąsiada” – napisał Kowal w najnowszym numerze czasopisma, który ukazał się w sobotę.W jego ocenie w Polsce odradzają się koła polityczne odwołujące się do tradycji Narodowej Demokracji, które, choć nie mają dziś wysokiego poparcia, mogą wywierać wpływ na politykę i skłaniać władzę do „pewnych zachowań”.Publicysta zauważa również, że przy rekordowym wzroście liczby Polaków deklarujących sympatię wobec Ukraińców, po obu stronach granicy rosną też środowiska marginalne, które mówią wzajemnej współpracy „nie”. „Znamienne jest to, że na zdewastowanych grobach ukraińskich w Polsce i w Niemczech oraz polskich na Ukrainie pojawiają się napisy z rusycyzmami. Nacjonalistyczne emocje na Ukrainie i w Polsce ze stuprocentową radością wita jedno centrum: Kreml” – zaznaczył. Ideologia banderowska Ekspert zwraca uwagę, że na Ukrainie część środowisk politycznych dąży do budowania tożsamości narodowej w oparciu o ideologię banderowską. „Nie jest to wymierzone w Polaków, lecz nosi charakter antyrosyjski i antykomunistyczny. (...) Z polskiej strony jednak ideologia banderowska odbierana jest jednoznacznie: są to morderstwa na ludności polskiej Wołynia i Galicji Wschodniej. Tak więc Ukraina z Banderą na flagach będzie miała problemy z integracją ze strukturami zachodnimi, z UE i NATO” – podkreślił.Zdaniem Kowala opieranie się we wzajemnych relacjach na historii i narodowym egoizmie będzie prowadziło do kolejnych konfliktów i może nawet wstrzymać ich rozwój. Autor zachęca, by elity w dwóch krajach ponownie wczytały się w słowa Jana Pawła II, który wskazywał, jak niebezpieczny jest nacjonalizm w stosunkach polsko-ukraińskich.Publicysta ocenia, że kwestie historyczne zaczęły dominować na linii Warszawa-Kijów, gdy polska dyplomacja w 2014 roku pozostała poza tzw. mińskim procesem w sprawie Donbasu. Według niego zarówno poprzedni, jak i obecny rząd w Polsce odsunął sprawy ukraińskie na dalszy tor, podczas gdy na Ukrainie pojawiła się z kolei pokusa omijania Polski. Polska nie jest Ukrainie potrzebna?  „W Polsce można usłyszeć, że zasada »nie ma wolnej Polski bez niepodległej Ukrainy« była błędem, a na Ukrainie coraz częściej nawet poważni eksperci powtarzają, że nie potrzebuje ona polskiego wsparcia, gdyż z Niemcami czy innymi państwami europejskimi można porozumieć się bez pośredników” – twierdzi Kowal.Wskazuje także, że żaden z przywódców politycznych nie podjął się zadania ukrócenia tej tendencji. „Niewielu zauważa, że jeśli się jej nie powstrzyma, to zacznie się ona odbijać na innych dziedzinach współpracy: gospodarce, nauce i infrastrukturze” – podkreślił.Kowal porównuje stosunki polsko-ukraińskie z relacjami między Polską a Niemcami i przypomina, że zarówno w jednych, jak i w drugich było wiele spotkań polityków i innych środowisk, w tym kościelnych, dążących do porozumienia. W jego opinii Polacy i Ukraińcy nie pomyśleli jednak o instytucjach, które mogłyby to porozumienie pielęgnować.„Przyszłość stosunków polsko-ukraińskich potrzebuje sojusznika, jakim jest wyobraźnia polityczna. (...) Polska i Ukraina potrzebują instytucji, lecz przede wszystkim wyobraźni” – podsumowuje Paweł Kowal w swoim artykule dla „Dzerkała Tyżnia”.",,
Jarosław Kaczyński przejdzie dwie operacje,"Jarosław Kaczyński tuż po wyborach przejdzie operację wszczepienia endoprotezy stawu kolanowego. Ale to nie wszystko, bo – jak powiedział  „Super Expressowi” prezes PiS – będzie jeszcze konieczna jedna, podobna operacja w drugiej nodze.","– Muszę niestety to przeprowadzić – powiedział we wtorkowym wywiadzie dla „Super Expressu” Jarosław Kaczyński.– Ponad dwie godziny dziennie rehabilitacji, a do tego kuracja antybiotykowa. Tak w ostatnich miesiącach 2018 r. wyglądało życie prezesa PiS, który walczył z infekcją bakteryjną – pisze dziennik.– A ta przytrafiła mu się po tym, jak rozbolało go kolano i na przełomie kwietnia i maja ubiegłego roku trafił do jednego ze szpitali. Przez jakiś czas poruszał się o kulach. Ale operacji wszczepienia endoprotezy stawu kolanowego nie przeszedł ze względu na kampanię i eurowybory – czytamy.",,
"Piloci, którzy zginęli katastrofie śmigłowca pod Moskwą, wcześniej uczyli Putina latać","Dwaj piloci, którzy zginęli w niedzielę pod Moskwą w katastrofie śmigłowca, byli w 2012 r. instruktorami prezydenta Władimira Putina podczas jego lotu na motolotni. Eskortował on wtedy wychowane w niewoli żurawie – podały rosyjskie media.","Do wypadku śmigłowca Robinson doszło w niedzielę wieczorem w rejonie wsi Barskoje. Nieco później okazało się, że jedną z ofiar śmiertelnych jest przewodniczący Rosyjskiej Federacji Lotnictwa Ultralekkiego Igor Nikitin. Tożsamość drugiej osoby ustalano. Agencja TASS podała, że był to pilot Oleg Czernigin. Jak przypomniały media, Nikitin był osobistym instruktorem Putina przed lotem na motolotni w 2012 r., a Czernigin – jednym z asystentów podczas nauki. Nikitin był jednym z najlepszych w Rosji instruktorów kierowania paralotniami, a w latach ZSRR brał udział w konstruowaniu jednej z pierwszych motolotni – powiedział wiceprzewodniczący federacji Siergiej Minigułow. Osobą powszechnie znaną Nikitin stał się właśnie wtedy, gdy przez miesiąc szkolił Putina przed lotem w ramach projektu naukowego, którego celem było zwrócenie uwagi na zwierzęta zagrożone wyginięciem. We wrześniu 2012 r. rosyjski prezydent wzbił się w powietrze na motolotni na Półwyspie Jamalskim, by towarzyszyć wychowanym w niewoli młodym żurawiom białym, nazywanym też żurawiami syberyjskimi; jego zadaniem było wskazywanie młodym ptakom kierunku migracji.",,
Zniszczono 7 rosyjskich samolotów? Resort obrony zaprzecza,"Rosyjskie Ministerstwo Obrony nie potwierdza informacji o stracie 7 samolotów. Wcześniej dziennik „Kommiersant” podał, że w wyniku ostrzału bazy lotniczej w Syrii rosyjska armia straciła cztery bombowce, dwa myśliwce wielozadaniowe i jeden samolot transportowy.","W oficjalnym komunikacie rosyjski resort obrony potwierdził, że baza lotnicza Hmejmim zlokalizowana w Syrii została ostrzelana z moździerzy. Jednak ministerstwo zaprzeczyło, jakoby straciło siedem samolotów. Natomiast Moskwa ujawniła, że w trakcie ostrzału zginęło dwóch żołnierzy.Tego samego dnia rozbił się w Syrii rosyjski śmigłowiec. W katastrofie życie straciło dwóch pilotów. Do tych wszystkich zdarzeń doszło 31 grudnia. Jednak do tej pory Ministerstwo Obrony trzymało te informacje w tajemnicy. Zgodnie z rozkazem Władimira Putina Syrię opuścić miała większość rosyjskich oddziałów. Na miejscu pozostała jedynie obsługa bazy lotniczej Hmejmim i bazy morskiej w porcie Tartus.",,
Niemcy nadal nie wypełniają zobowiązań sojuszniczych,"Niemiecki rząd poinformował NATO, że w tym roku o 5 mld euro zwiększy wydatki na obronność. USA i natowscy sojusznicy domagają się od Niemiec wydatków w wysokości 2 proc. PKB, co wynika z podpisanych zobowiązań.","W tym roku będzie to 1,38 proc. PKB, co oznacza, że ogólna kwota przeznaczona na obronność wyniesie 47 mld 320 mln euro. Ministerstwo obrony podkreśla, że jest to największy wzrost wydatków na obronność w Niemczech od zakończenia zimnej wojny. Mimo to Niemcom jeszcze daleko do spełnienia zobowiązań. Ministerstwo zapewnia, że Niemcy do 2024 r. będą systematycznie zwiększać inwestycje w Bundeswehrę i osiągną za pięć lat wydatki w wysokości 1,5 proc. PKB. Rząd Donalda Trumpa od dawna ostro krytykuje Berlin za zbyt niskie nakłady na ten cel. Współrządząca w Niemczech SPD oraz opozycja nie godzą się na podniesienie wydatków na obronę; twierdzą, że Niemcy wydają wystarczająco dużo w ramach wielu misji pokojowych i pomocowych. Niemieckie media przyznają, że informacje o planowanych przez Berlin wydatkach na cele wojskowe nie spełnią oczekiwań ani Sojuszu, ani prezydenta USA Donalda Trumpa.",,
Gowin: Nie ma III RP. Polskę trzeba zaprojektować na nowo,"Nie ma III RP. Potrzebny jest nowy porządek konstytucyjny, zbudowanie na nowo relacji między trzema rodzajami władz – ocenił na antenie Telewizji Republika wicepremier i minister nauki Jarosław Gowin.","Lider partii Porozumienie był poproszony o komentarz, czy w Polsce dzieją się „straszne rzeczy”, bo ze strony opozycji pojawiają się głosy, że w Polsce nie ma Trybunału Konstytucyjnego, Krajowej Rady Sądownictwa, nie będziemy mieć Sądu Najwyższego. Prowadząca program zacytowała też słowa byłego prezesa TK prof. Andrzeja Rzeplińskiego, który miał powiedzieć, że w Polsce nie mamy prezydenta.Wicepremier odpowiedział, że jest to tak naprawdę „odmowa uznania istnienia w Polsce porządku demokratycznego. To porządek demokratyczny zdecydował, że w Polsce jest taki, a nie inny prezydent, że są takie, a nie inne rządy”.Budowanie relacji na nowo– Ja odpowiem prof. Rzeplińskiemu w ten sposób: tak naprawdę nie ma III RP, Polskę trzeba zaprojektować na nowo, zbudować na nowo. Potrzebny jest nowy porządek konstytucyjny, potrzebne jest zbudowanie na nowo relacji między trzema rodzajami władz – podkreślił Gowin.Według niego to, że są formułowane głosy takie jak te, które pojawiły się w pytaniu, „to jest najlepszy dowód na to, że trzeba Polskę zbudować na nowo”. Dowodził, że „establishment III RP (...) nie może pogodzić się z tym, że utracił władzę”. W ocenie ministra nauki takie podejście jest efektem „kompletnego zagubienia tych środowisk”.",,
Papież Franciszek wysłał telegram do prezydenta Andrzeja Dudy,"Papież Franciszek wysłał telegram do prezydenta RP Andrzeja Dudy. Miało to związek z przelotem papieskiego samolotu nad Polską. Franciszek wracał właśnie z pielgrzymki do Azji, podczas której odwiedził Tajlandię i Japonię.","Dziennikarze podróżujący z papieżem otrzymali treść telegramów, jakie papież wystosował w drodze powrotnej z Tokio do Rzymu.„Gdy przelatuję nad Polską w drodze powrotnej do Rzymu z Tajlandii i Japonii, przesyłam serdeczne pozdrowienia Jego Ekscelencji i Pana rodakom. Zapewniam Pana o moich modlitwach za kraj i jego naród i proszę Wszechmogącego Boga o błogosławieństwo pokoju i dobrobytu dla was wszystkich” – napisał papież w liście do prezydenta Dudy.Podobne depesze Franciszek wysłał do przywódców innych krajów, nad którymi przelatywał, między innymi do prezydenta Rosji Władimira Putina. Za gościnę podziękował cesarzowi Japonii Naruhito.Papież przyleciał do Rzymu godzinę wcześniej niż planowano. Wylądował kilkanaście minut po godz. 16 na lotnisku Fiumicino. Potem udał się do Bazyliki  Matki Bożej Większej.",,
„Opozycja torpeduje nowelizację”. Ostra debata w Sejmie nad zaostrzeniem kar za pedofilię,"Opozycja, torpedując projekt nowelizacji Kodeksu karnego, staje w obronie przestępców i krzywdzi ich ofiary – powiedział w czwartek w Sejmie poseł PiS Bartosz Kownacki w debacie nad projektem noweli ws. zaostrzenia kar za pedofilię.","Kownacki wskazał, że procedowany projekt zmian Kodeksu karnego był wcześniej przygotowany przez ministerstwo sprawiedliwości i nie jest wynikiem działania ad hoc, a rzetelnej i merytorycznej pracy w resorcie sprawiedliwości. – Ale skoro jest takie, a nie inne zapotrzebowanie społeczne, skoro ta sprawa dzisiaj budzi emocje, to obowiązkiem parlamentarzystów jest jak najszybciej przystąpić do pracy i pracować merytorycznie – dodał.Polityk poinformował, że klub PiS zaproponował do projektu szereg poprawek. – Te rozwiązania, chociaż dobre, wymagają pewnych zmian – i redakcyjnych, ale także rozwiązań merytorycznych – mówił Kownacki.Jedna z poprawek do projektu – jak wskazał – dotyczy kwestii przedawnienia. – Chcemy, aby przestępstwa pedofilskie nie przedawniały się przed dojściem do 40. roku życia osoby, która jest ofiarą tego przestępstwa. To rozwiązanie, które pozwala każdemu, kto został skrzywdzony jako nastolatek, jako małe dziecko, dojrzeć do tego i przygotować się do tego, żeby bronić swoich praw, a jednocześnie gwarantuje, że przestępcy, zbrodniarze, ci którzy popełniają te odrażające czyny nie będą mogli czuć się bezpiecznie przez wiele lat – oświadczył poseł.Dodał, że inna poprawka zaostrza odpowiedzialność karną zorganizowanych grup przestępczych, także popełniających przestępstwa o charakterze pedofilskim. Kownacki pytał „o co w tej sprawie opozycji chodzi”. Wskazał, że w poprzedniej kadencji Sejmu ówczesna partia rządząca była przeciwna projektom zaostrzającym odpowiedzialność karną za przestępstwa pedofilskie. – Kiedy wówczas nowelizowano przepisy prawa karnego, to doprowadzano do sytuacji, w której pedofile stawali się bezkarni, bo skracano okres przedawnienia tych przestępstw – przypomniał. – W czyim interesie to robiliście? W interesie społeczeństwa, czy przestępców, także pedofilii, którzy na waszych rozwiązaniach korzystali? – pytał poseł PiS. – A być może nie jest przypadkiem to, co miało miejsce w Gnieźnie? To PO nie była wolna od ludzi, którzy później zostali oskarżeni o pedofilię – oświadczył Kownacki. – Trzeba było w poprzedniej kadencji pójść w kierunku rozwiązań, które my proponowaliśmy – dodał polityk.Zdaniem posła PiS, „torpedowaniem projektu nowelizacji Kodeksu karnego” opozycja „staje w obronie przestępców i krzywdzi ofiary”. – Zastanawiam się bardzo poważnie, czy chcecie walczyć z pedofilią, czy krzywdę dzieci wykorzystujecie do własnych celów politycznych – zwracał się do ław opozycji Kownacki. Budka (PO–KO): to hańba, w jaki sposób traktujecie problem pedofilii– To hańba, że po raz kolejny wykorzystujecie tę sprawę do drastycznego i absolutnie niezgodnego z polską konstytucją zaostrzenia Kodeksu karnego w innych miejscach. My chcemy rzetelnej i realnej walki z tym problemem – powiedział Borys Budka (PO–KO) – Bez specjalnej komisji, którą chcemy powołać nie ma szans wyjaśnić tej sprawy, bo wy jesteście w ciągłym sojuszu również z tymi, którzy ukrywali te przypadki. Czy stoicie po stronie ofiar, czy stoicie po stronie tych, którzy ukrywali tego typu przestępstwa? – mówił Budka zwracając się do posłów PiS.Poseł zapowiedział, iż klub PO–KO złoży poprawki do tego projektu, które „w jasny czytelny sposób” pokażą intencje większości parlamentarnej. – Teraz jest dla was test. Jeśli zadeklarujecie, że powołamy komisję, która będzie wyjaśniać wszystkie te przypadki, wówczas będziecie wiarygodni – oświadczył. Kamila Gasiuk–Pihowicz (PO–KO): Nie pozwolimy na dalsze lekceważenie problemu pedofilii Kamila Gasiuk–Pihowicz (PO–KO) zaznaczyła, że problem ze zwalczaniem pedofilii nie polega na wysokości kar. – Nie pozwolimy na dalsze lekceważenie problemu pedofilii, a to właśnie robi obecny rząd. Będziemy chronili dzieci przed pedofilami i będziemy także chronili dzieci przed politykami PiS – podkreśliła. Paszyk (PSL): zmiany w Kk nie mogą „być sposobem ucieczki od istotnego problemu”Krzysztof Paszyk podkreślił, że „PSL jest za tym, aby tak jak każe w ostatnim liście apostolskim papież Franciszek do szpiku kości wykrzewić wszelkie przypadki pedofilii. – Te, które wypłynęły z polskiego Kościoła i inne – podkreślił poseł.Według niego należy przerwać wszelką zmowę milczenia, która bulwersuje zarówno wierzących jak i niewierzących. – Pytam was drodzy posłowie i posłanki z PiS po co przeorywać 1/4 Kodeksu karnego przy tej okazji? – pytał Paszyk.Zdaniem Paszyka nowelizacja spowoduje „chaos w polskim porządku prawnym”. – Nie ukryjecie swojej dotychczasowej bezczynności choćby najszybszą zmianą Kodeksu karnego w historii Polski. To za waszych rządów nastąpił wzrost przestępczości o prawie 21 procent w przypadku przestępstwa seksualnego wykorzystywania małoletnich oraz wzrost przestępczości o blisko 46 procent wszystkich przestępstw przeciwko wolności seksualnej i obyczajowości – mówił poseł ludowców.– PSL jest za zmianami w Kodeksie karnym, jeśli chodzi o tępienie pedofilii, ale nie może to być sposób ucieczki od istotnego problemu. I od tego, co dzisiaj oczekują od nas Polacy, abyśmy skupili się na powołaniu komisji, która w rzeczowy sposób wyjaśni to wszystko, co jest chowane pod dywan – podkreślił Paszyk. Katarzyna Lubnauer (N): groźny bubel prawny – PiS pod płaszczykiem walki z pedofilią tak naprawdę chce wprowadzić marzenie ministra Ziobry – państwo policyjne. Większość zapisów tej ustawy w ogóle nie dotyczy pedofilii, powiem więcej – ułamek tej ustawy dotyczy pedofilii, a jednocześnie boicie się – ponieważ macie parasol ochronny nad Kościołem katolickim – wprowadzić to, co powinno być wprowadzone, czyli komisję – niezależną komisję świecką, która mogłaby sięgnąć do archiwów kościelnych – mówiła w czwartek w Sejmie Lubnauer.– Wy realnie rzecz biorąc nie chcecie walczyć z pedofilami, nie chcecie stanąć po stronie ofiar, chcecie wykorzystać ofiary pedofilii do tego, żeby załatwiać wasze interesy polityczne – zwracała się do obozu rządzącego.Lubnauer przekonywała jednocześnie, że policja obecnie interesuje się najbardziej tym, gdzie wyświetlany jest film „Tylko nie mów nikomu”, co – jak mówiła – jest wyrazem obłudy PiS w sprawie pedofilii.– Ta ustawa jest bublem prawem, groźnym bublem prawnym, natomiast jeżeli nie lękacie się, to powołajcie komisję, niezależną komisję, które jest w pełni w stanie wyjaśnić pedofilię w Kościele – powiedziała szefowa Nowoczesnej. Barbara Dolniak (N):  Pewność ukarania (…) robi większe wrażenie niż strach przed inną, surowszą karąZ kolei wicemarszałek Sejmu Barbara Dolniak (N) przekonywała, że nieuchronność kary jest lepszym środkiem odstraszającym przestępców niż jej surowość. – Pewność ukarania, choć umiarkowanego, robi większe wrażenie niż strach przed inną, surowszą karą, z którą łączy się nadzieja bezkarności. Cóż z tego, że mamy w Kodeksie zapisaną surową karę, jak sprawca tej karze nie podlega, bo nie prowadzi się przeciwko niemu postępowania – wskazała Dolniak. Barbara Chrobak (Kukiz'15): projekt noweli Kodeksu karnego zawiera głównie zapisy o ochronie dzieci– Ten projekt zawiera przede wszystkim zapisy, które mówią o ochronie dzieci. Pedofilia jest czymś najgorszym i słyszymy tylko oczywiście Kościół – tak jest to bardzo naganne i zgadzam się z tym, niemniej jednak musimy zwrócić uwagę, że dotyczy to różnych środowisk – powiedziała Chrobak.Według niej „jak najbardziej słuszne” jest zwiększenie kar za przestępstwa pedofilii. Zwróciła się jednocześnie do przedstawicieli PO–KO z pytaniem, dlaczego taki projekt ustawy ws. zaostrzenia kar nie został wprowadzony wcześniej, za czasów ich rządów.",,
Rafał Grupiński z PO szarpie reportera TVP Info,Skandaliczne zachowanie przewodniczącego klubu parlamentarnego Platformy Obywatelskiej Rafała Grupińskiego w Sejmie. Poseł PO w trakcie udzielania odpowiedzi dziennikarzowi TVP Info Łukaszowi Sitkowi stracił nad sobą panowanie i próbował wyszarpnąć mikrofon. Do zajścia doszło na schodach w holu głównym polskiego parlamentu.,"Poseł Grupiński próbował wytłumaczyć się z opublikowanego niedawno przez portal niezależna.pl filmiku nagranego w lipcu, w którym politycy PO opuszczają siedzibę partii przy ul. Wiejskiej w towarzystwie grupy sędziów. Sędziowie, wśród których byli m.in.: rzecznik KRS Waldemar Żurek, pierwsza prezes SN Małgorzata Gersdorf, b. prezes TK Andrzej Rzepliński czy b. przewodniczący Trybunału Stanu Adam Strzembosz wszyscy dali się poznać jako zdecydowani przeciwnicy reformy wymiaru sprawiedliwości, którą próbuje przeprowadzić rząd Beaty Szydło wraz z Prezydentem RP Andrzejem Dudą.Sędziowie, którzy zgodnie z literą prawa muszą zachowywać apolityczność, ewidentnie odbywali spotkanie z politykami PO w gorącym okresie debaty nad rządowymi projektami ustaw o KRS i SN.Po pytaniu redaktora Sitka: „Co udało się ustalić na tym spotkaniu i dlaczego w siedzibie Platformy Obywatelskiej się spotykacie z sędziami, którzy mają być niezawiśli?” poseł Grupiński stracił panowanie nad sobą i chwycił mikrofon dziennikarza. Następnie próbował go wyrwać reporterowi „Minęła dwudziesta”, pokrzykując „Niech Pan przestanie mi z tą propagandą!”. Redaktor Łukasz Sitek zwrócił uwagę posłowi i poprosił by ten przestał szarpać mikrofon, co ostatecznie uspokoiło przewodniczącego klubu parlamentarnego PO.",,
OECD podnosi prognozy wzrostu PKB dla Polski,"Organizacja Współpracy Gospodarczej i Rozwoju (OECD) podnosi prognozy wzrostu PKB dla Polski – poinformował w mediach społecznościowych Paweł Jurek, rzecznik prasowy Ministerstwa Finansów. Ekonomiści OECD zwracają uwagę, że „wzrost gospodarczy pozostanie solidny, choć spowolni do 3,0 proc. z 3,8 proc. w 2020 r.”.","Jak napisał Paweł Jurek, zgodnie z prognozami OECD w 2019 r. wzrost PKB w Polsce wyniesie 4.3 proc. (wcześniejsza prognoza wynosiła 4,2 proc. ) oraz 3,8 proc. w 2020 r. (przy wcześniejszej prognozie 3,5 proc.). „OECD obniża także prognozę deficytu i długu sektora gg (Rządowego i Samorządowego – red.)” – napisał rzecznik resortu finansów. Jednocześnie OECD prognozuje wyhamowanie wzrostu PKB w Polsce w 2021 r. do 3,0 proc. i utrzymywanie się w tym horyzoncie inflacji blisko 3 proc. Ekonomiści OECD zalecają Polsce zacieśnienie fiskalne i wcześniejsze podwyżki stóp proc., by ograniczyć presję inflacyjną. „Wzrost gospodarczy pozostanie solidny, choć spowolni do 3,0 proc. z 3,8 proc. w 2020 r. Zarówno prywatne, jak i publiczne inwestycje spowolnią, a niski wzrost globalnego handlu ograniczy (dynamikę – red.) eksportu. Wzrost konsumpcji prywatnej stopniowo wyhamuje, wraz z zanikiem wpływu nowych transferów socjalnych i obniżek podatków” – napisano w raporcie. OECD prognozuje, że inflacja w Polsce w 2020 r. wyniesie 2,9 proc., a rok później 2,8 proc., w związku z czym wcześniejsza niż w 2021 r. podwyżka stóp procentowych mogłaby ograniczyć presję inflacyjną.",,
Wiceprezydent USA odwiedzi Seul. Rozmowy o Korei Północnej,Wiceprezydent Stanów Zjednoczonych Mike Pence rozpoczyna trzydniową wizytę w Seulu. W Niedzielę Wielkanocną ma spotkać się z amerykańskimi żołnierzami stacjonującymi na Półwyspie Koreańskim.,"Rozmowy Mike'a Pence'a z władzami w Seulu mają dotyczyć przede wszystkim polityki wobec komunistycznej Korei.Na kilka godzin przed przybyciem wiceprezydenta USA do stolicy Korei Południowej, Korea Północna przeprowadziła nieudaną próbę rakiety ze swojego wschodniego wybrzeża. Amerykański departament stanu poinformował, że eksplodowała ona zaraz po wystrzeleniu. Wielka paradaW sobotę, w stolicy Korei Północnej odbyła się wielka defilada wojskowa, zorganizowana z okazji 105. rocznicy urodzin pierwszego przywódcy państwa Kim Ir Sena.Sytuacja na Półwyspie Koreańskim staje się coraz bardziej napięta. W sobotę Stany Zjednoczone skierowały w stronę Korei Północnej lotniskowiec oraz kilka niszczycieli i krążowników rakietowych. Przewodniczący komitetu centralnego partii Ch'oe Ryong Hae zapowiedział, że „Korea Północna podejmie każde zdecydowane i adekwatne działanie na prowokacje ze strony USA”.",,
Hiszpania wydaje miliony na ogrodzenia graniczne w Ceucie i Melilli,Władze Hiszpanii wydają rocznie ponad 2 mln euro na utrzymanie ogrodzeń granicznych w swoich enklawach w Maroku: Ceucie i Melilli. Imigranci regularnie przedzierają się na te terytoria. Budowa ogrodzeń była dofinansowana przez Unię Europejską.,"Jak ujawnił „El Pueblo de Ceuta”, główny dziennik tej enklawy, rząd premiera Mariano Rajoya został w ostatnich dniach zobowiązany przez lewicowe ugrupowanie Unidos Podemos do ujawnienia kosztu utrzymania ogrodzeń granicznych w Ceucie i Melilli. Rząd wyjaśnił, że pieniądze kierowane przez Madryt na utrzymanie płotów na granicy z Marokiem są rozdzielane przez urząd sekretarza stanu ds. bezpieczeństwa, wchodzący w skład ministerstwa spraw wewnętrznych. W 2016 r. przekazał on na utrzymanie ogrodzeń granicznych w Ceucie 1,11 mln euro, zaś w Melilli – 1,05 mln euro. W pierwszym przypadku płot ma długość 8 km, w drugim – 12 km. – Do tych środków należałoby dodać jeszcze kwotę 123 tys. euro na serwisowanie infrastruktury granicznej obu enklaw, a także 153 tys. euro na dział utrzymania czystości – poinformował dziennik z Ceuty. Pomogła UEBudowa ogrodzeń granicznych w północnoafrykańskich enklawach Hiszpanii ruszyła pod koniec lat 90. i była dofinansowana z funduszy unijnych – informuje na swej stronie internetowej hiszpańska organizacja pozarządowa Delwende, która m.in. zajmuje się pomocą dla migrantów. Zarówno w Ceucie, jak i w Melilli koszt inwestycji przekroczył 30 mln euro. Ponieważ od 2005 r. afrykańscy imigranci coraz częściej starają się przedostać do hiszpańskich enklaw, ogrodzenia podwyższono do ponad sześć metrów, stawiając równocześnie dodatkowe płoty. Z czasem też powiększono infrastrukturę utrudniającą pokonanie ogrodzeń, jak rozbudowany system monitoringu i technologię nocnej obserwacji. Dodano także zakopane pod ziemią czujniki, które rejestrują ruchy osób przemieszczających się w pasie przygranicznym. Kolejne szturmy Rozbudowa ogrodzeń granicznych w Ceucie i Melilli nie odstraszyła imigrantów. Po 2014 r. nasiliły się masowe wtargnięcia, głównie grup z państw Afryki Subsaharyjskiej. Średnio raz na pół roku liczące po kilkaset osób grupy usiłują przeskoczyć ogrodzenie. W czerwcu 2014 r. ówczesna komisarz UE ds. wewnętrznych Cecilia Malmstroem zapowiedziała podczas spotkania z ówczesnym szefem MSW Hiszpanii Jorge Diazem natychmiastową wypłatę dla rządu w Madrycie 10 mln euro na rozładowanie „napięcia migracyjnego” w Ceucie i Melilli. Pieniądze przeznaczono m.in. na rozbudowę centrów tymczasowego pobytu imigrantów (tzw. CETI), a także na modernizację ogrodzeń granicznych.  Orban domaga się dofinansowania dla WęgierRzecznik prasowy Komisji Europejskiej Alexander Winterstein poinformował, że władze UE są gotowe przeanalizować zapowiadany przez rząd Węgier wniosek o finansowe wsparcie granic tego kraju. Zastrzegł, że KE nie finansuje budowy ogrodzeń, a solidarność działa w dwie strony. O takie dofinansowanie zabiega premier Węgier Viktor Orban, który napisał w liście do szefa Komisji Europejskiej Jean-Claude'a Junckera, że czas najwyższy, by europejska solidarność przejawiała się też w ochronie granic. Orban uznał za właściwe, by połowa kosztów poniesionych dotąd przez jego kraj na ochronę granicy, a wynoszących 270 mld forintów (ok. 883 mln euro), obciążyła Węgry, a połowa – Unię Europejską.",,
„Nie można zlecić FSB zadania bez wiedzy Putina”,"– Sytuacja, żeby poza wiedzą Putina zlecono coś ważnej komórce FSB nie jest możliwa, bo to by oznaczało pucz wewnątrz tych służb, a Putin takie pucze gasił bardzo brutalnie – tak Tomasz Sakiewicz  redaktor naczelny tygodnika „Gazeta Polska” skomentował w programie „Minęła dwudziesta” sugestie, że polski polityk mógł skontaktować się z funkcjonariuszem rosyjskich służb w sprawie zamachu na samolot, którym polska delegacja udała się 10 kwietnia 2010 roku do Smoleńska.","Goście programu dyskutowali na temat raportu niemieckiego wywiadu BND, z którego wynika, że katastrofa smoleńska mogła być zamachem, a jego organizatorem mógł być rosyjski generał. Jak donosi „Gazeta Polska Codziennie”, materiały z raportu, które prezentuje w swojej najnowszej książce dziennikarz śledczy Jurgen Roth wskazują, że rosyjski wojskowy miał dostać zlecenie dokonania zamachu od polskiego polityka. Wszyscy goście „Minęła dwudziesta” – oprócz Tomasza Sakiewicza także mec. Stefan Hambura i płk Piotr Wroński zastrzegli, że informacje zawarte w raporcie przynajmniej częściowo mogą nie być prawdziwe. Sakiewicz został poproszony o ustosunkowanie się do informacji, jakoby polski polityk skontaktował się z funkcjonariuszem rosyjskich służb. Przyjęcie takiej tezy – zauważył prowadzący program, cytując jednego z blogerów – może prowadzić do nieuprawnionego dezinformującego wniosku, że jakiś polityk może zamówić zamach u funkcjonariusza wysokiej rangi  służb, a to zdejmuje odpowiedzialność z Władimira Putina.  Raport prawdziwy i nieprawdziwy – Ja sam pisałem, że taka sytuacja nie jest możliwa, żeby poza wiedzą Putina zlecono coś ważnej komórce FSB, bo to by oznaczało po prostu pucz wewnątrz tych służb, a Putin takie pucze gasił bardzo brutalnie. Ale ta informacja wcale nie oznacza, że Putin o niczym nie wiedział – zauważył publicysta „Gazety Polskiej Codziennie”. – Putin mógł zrzucić winę na kogoś, kto się podjął ze strony polskiej bezpośredniej realizacji. To zamówienie oznaczało dalszy ciąg realizowania uzgodnień, które być może zaistniały gdzieś wcześniej. Nie mamy na ten temat wiedzy, bo dokument na ten temat nic nie mówi – ocenił. Analityk wywiadu, płk Piotr Wroński zabrał głos m.in. na temat wiarygodności raportu publikowanego przez Rotha. – Dla mnie on jest prawdziwy i nieprawdziwy i to jest może najgorsza sytuacja. Jeśli jest prawdziwy, to dlaczego dopiero teraz wypłynął? Dlaczego Niemcy, mając ten dokument kilka lat temu (miał powstać w 2014 roku), nie powiadomili odpowiednich służb polskich? – pytał gość TVP Info. Zapytany, czy wiemy, że nie powiadomili, pułkownik odparł, że to trzeba sprawdzić. – A jeżeli to jest „fejk” – kontynuował, to dlaczego on teraz wypływa? Przede wszystkim trzeba odpowiedzieć na te dwa pytania – podsumował.",,
Spór o rachunek na 900 zł. Prezydent: Mogę te koszty pokryć z własnej kieszeni,"Panie prezydencie - rachunek już uregulowany; proszę dalej jeździć po Polsce i odwiedzać małe miasta, miasteczka i wioski – oznajmił na Twitterze pełnomocnik premiera ds. Programu Czyste Powietrze. Chodzi o rachunek na 900 zł za wstrzymanie rejsów w Szczecinku (Zachodniopomorskie).","Portal iszczecinek.pl podał niedawno, że do szczecineckiego starostwa, organizatora wizyt prezydenta Andrzeja Dudy w Szczecinku 12 lipca, wpłynął rachunek opiewający na 900 zł. Komunikacja Miejska w Szczecinku wystawiła go za utracone przychody z tytułu sprzedaży biletów żeglugi śródlądowej, która na czas wizyty prezydenta była wyłączona z użytkowania. Portal informował, że rachunek wystawiono za 4 godziny wstrzymania kursów tramwajów wodnych na Trzesiecku (Zachodniopomorskie).Prezydent Andrzej Duda odniósł się do sprawy w sobotę za pośrednictwem mediów społecznościowych. „Jest spór o 900 złotych za rejs statku wycieczkowego w Szczecinku wstrzymany z uwagi na moje spotkanie z Mieszkańcami? Nie ja wybierałem miejsce spotkania ale jeśli jest problem, mogę te koszty pokryć z własnej kieszeni” – czytamy na Twitterze Andrzeja Dudy. Internauci uważają, że władzom Szczecinka powinno być wstyd.",,
Polska porzuci kontrakt jamalski. Oświadczenie PGNiG przekazane Gazpromowi,PGNiG przekazał Gazpromowi oświadczenie woli zakończenia obowiązywania kontraktu jamalskiego z dniem 31 grudnia 2022 r.,"„Zgodnie z zapisami kontraktu strony umowy zobowiązane są do złożenia deklaracji dotyczącej dalszej współpracy po 2022 r. na trzy lata przed przewidzianym zakończeniem jego obowiązywania w dniu 31 grudnia 2022 r.” – wyjaśniono.Jak czytamy w komunikacie, w ocenie zarządu PGNiG dotychczas podjęte przez spółkę działania związane z dywersyfikacją kierunków pozyskania gazu do Polski po 2022 r., w szczególności zakontraktowanie dostaw gazu LNG, akwizycje złóż gazu ziemnego na Morzu Północnym oraz działania prowadzone przez operatora systemu przesyłowego w zakresie rozbudowy systemu przesyłowego, są odpowiednie dla zapewnienia bezpieczeństwa energetycznego kraju i pozwalają na zakończenie kontraktu jamalskiego zgodnie z jego postanowieniami.– W zgodzie z dążeniem Rzeczpospolitej Polskiej do uzyskania bezpieczeństwa dostaw surowców energetycznych oraz w wykonaniu obowiązującej Strategii Grupy Kapitałowej PGNiG, w ostatnich czterech latach PGNiG podjęło zasadnicze działania na rzecz dywersyfikacji kierunków pozyskania gazu ziemnego do Polski – powiedział Piotr Woźniak, prezes zarządu PGNiG.– Spółka zawarła długoterminowe kontrakty na dostawy LNG i prowadzi akwizycje złóż gazu ziemnego na Norweskim Szelfie Kontynentalnym, co w połączeniu z działaniami operatora systemu przesyłowego w zakresie rozbudowy gazociągów, pozwala na zakończenie Kontraktu Jamalskiego w terminie zgodnym z jego postanowieniami – dodał. Pod koniec września br. podczas Ogólnopolskiego Szczytu Gospodarczego w Siedlcach, wiceprezes ds. handlowych PGNiG Maciej Woźniak informował, że w 2023 r. spółka będzie w stanie zaspokoić popyt krajowy na gaz w wysokości ponad 24 mld m sześc. Wskazywał, że będzie to gaz z bezpiecznych źródeł, m.in. z Norwegii i krajowego wydobycia.Podkreślał, że PGNiG ma portfel „ekonomicznie korzystnych” kontraktów, bez dostaw „sprzedawanych po cenach oderwanych od rynku”. Jak zaznaczył, ceny rynkowe gazu są najniższe w historii, natomiast zakupy, do których spółka jest zobowiązana na mocy kontraktu jamalskiego są w tym roku „wyjątkowo dolegliwe”. Przypomniał, że w kontrakcie tym zapisano powiązanie ceny surowca z cenami ropy, a ten rynek zachowuje się zupełnie inaczej niż rynek gazu.Pełnomocnik rządu ds. strategicznej infrastruktury energetycznej Piotr Naimski przekonywał we wrześniu, że nie będziemy potrzebowali rosyjskiego gazu. Dodawał, że Gazprom jest monopolistą i „z tego monopolu się wyzwolimy”.Podpisany w 1996 r. kontrakt jamalski przewiduje dostawy ok. 10 mld metrów sześc. gazu rocznie. Zgodnie z narzuconą przez Gazprom klauzulą take-or-pay, PGNiG musi odebrać co najmniej 8,7 mld m sześc. zakontraktowanego gazu rocznie.",,
Polska otrzyma z UE 2 mld euro. „To kropla w morzu potrzeb”,"Z kwoty 7,5 mld euro funduszy kierowanych na Just Transition Found (Fundusz Sprawiedliwej Transformacji) do Polski trafić ma 2 mld euro – mówiła w Katowicach unijna komisarz ds. spójności i reform Elisa Ferreira. Zdaniem minister funduszy i polityki regionalnej Małgorzaty Jarosińskiej-Jedynak jest to jednak tylko kropla w morzu potrzeb.","O założeniach Funduszu mówiła w poniedziałek w stolicy Górnego Śląska unijna komisarz ds. spójności i reform Elisa Ferreira, wskazując, iż z zaplanowanych w ramach tej inicjatywy 7,5 mld euro na Polskę przypadnie 2 mld euro. Występując na zorganizowanej w Katowicach dwudniowej konferencji „W kierunku zielonej gospodarki”, komisarz akcentowała, że świat i Europa stoją na krawędzi nowej rewolucji przemysłowej, napędzanej przez zmiany klimatyczne. Przedstawicielka Komisji Europejskiej wskazała, że ta rewolucja zmieni wszystko: sposób pracy, transportu, konsumpcji – cały sposób życia. Jednocześnie wiąże się z szeregiem okazji, dlatego KE proponuje nie tylko plan klimatyczny, ale i bardzo ścisłą strategię dla tworzenia nowych norm dla rozwoju, także nowych  standardów i technologii. Zabezpieczyć ŚląskFerreira zaznaczyła, że taka transformacja – jako trudny proces, wiążący się z kosztami – wymaga zabezpieczeń. Zastrzegła, że jest to szczególnie istotne w takich regionach, jak Śląsk, gdzie kluczowa część energii powstaje z wykorzystaniem węgla, a w tradycyjnym przemyśle wydobywczym i energetycznym pracują dziesiątki tysięcy mieszkańców. – Nasz mechanizm, to nie tylko propozycje finansowe, ale jest to zobowiązanie Europy, aby wspomagać ludzi, którzy są najbardziej dotknięci taką transformacją. Komisja Europejska proponuje mechanizmy transformacyjne, a więc chcemy zainwestować 7,5 mld euro, z czego Polska otrzyma 2 mld euro w celach transformacyjnych – zadeklarowała. – Te 7,5 mld euro zostanie uzupełnionych przez fundusze strukturalne, a także współfinansowanie krajowe. To otworzy dostęp do inwestycji, ale też drogę do kolejnych instrumentów finansowych, z udziałem prywatnych inwestorów. Szacujemy, że ogólny poziom inwestycji sięgnie ok. 100 mld euro – przypomniała komisarz. W innym miejscu wypowiedzi Ferreira zaakcentowała, że udział Polski w tej puli powinien przełożyć się na ok. 26-27 mld euro. Komisarz w wystąpieniu powtórzyła, że Komisja Europejska zobowiązuje się solidarnie współuczestniczyć w całym procesie. Zauważyła, że stworzy on nowe szanse na rozwój biznesu, jednak dla osiągnięcia sukcesu, potrzebne będą nowe plany i programy wysokiej jakości. W tym kontekście zaznaczyła potrzebę współpracy nie tylko krajów, ale i szerokich interesariuszy.   Potrzeby Polski są większe – Potrzeby Polski (...) znacznie przewyższają budżet Funduszu Sprawiedliwej Transformacji przeznaczony dla wszystkich państw członkowskich - 7,5 mld euro, a tym bardziej przewyższają to, co zostało zarezerwowane dla naszego kraju, czyli 2 mld euro –  powiedziała z kolei podczas katowickiej konferencji minister funduszy i polityki regionalnej Małgorzata Jarosińska-Jedynak. – Ta kwota to kropla w morzu potrzeb, zarówno tych polskich regionów, które dopiero zaczynają swoją transformację węglową, ale również tych regionów, które już ją rozpoczęły i wciąż borykają się z jej negatywnymi skutkami – dodała minister. Minister Jarosińska-Jedynak w swoim wystąpieniu podkreśliła, że propozycja Komisji Europejskiej, dotycząca wspierania regionów w przeciwdziałaniu społeczno-gospodarczym skutkom transformacji klimatycznej, jest dla Polski bardzo ważna. Zastrzegła jednak, że - obok wsparcia finansowego – konieczne jest, by sposób i tempo wprowadzania zmian związanych z transformacją były adekwatne do regionalnych uwarunkowań, pozytywne i długoterminowe. – Chcemy, aby efekty dla wszystkich pracowników sektora górniczego, ale również powiązanych z nim sektorów, dla lokalnej społeczności, dla gospodarki i dla przyrody były jak najbardziej korzystne; aby efekty Just Transition Fund nie były chwilowe i jednorazowe, ale długoterminowe – wskazała Jarosińska-Jedynak. Jak mówiła, Komisja Europejska zachęca obecnie państwa członkowskie Unii, aby dobrze przygotowały się do procesu transformacji. Duże wyzwanie inwestycyjne i finansowe– KE zachęca nas do opracowania terytorialnych planów sprawiedliwej transformacji, określenia planowanych przedsięwzięć, które mogą być w ramach tej transformacji realizowane, do wskazania ich przybliżonych kosztów, do przesunięcia środków z polityki spójności na finansowanie tych przedsięwzięć, ale również do angażowania wkładu krajowego. To dla nas bardzo duże wzywanie, zarówno inwestycyjne, jak i finansowe – zauważyła szefowa resortu funduszy i polityki regionalnej. Jej zdaniem, przygotowana przez Komisję Europejską propozycja Funduszu Sprawiedliwej Transformacji oznacza nowe możliwości i szanse dla regionów węglowych, ale nie wyczerpuje ich potrzeb. – Musimy sobie jasno tutaj powiedzieć, że mamy też swoje istotne wątpliwości i obawy –  powiedziała minister, wskazując na potrzebę dalszego dialogu z Komisją na ten temat. Fundusz Sprawiedliwej Transformacji, obok mechanizmu inwestycyjnego oraz pożyczek z Europejskiego Banku Inwestycyjnego dla sektora publicznego ma być jednym z trzech filarów finansowania przedsięwzięć służących dochodzeniu do neutralności klimatycznej –  większość krajów UE zadeklarowało chęć osiągnięcia tego celu w 2050 r. Polska chce dążyć do neutralności klimatycznej w swoim tempie.",,
„Nigdy nie byłem w Getin Banku”. Bierecki domaga się przeprosin od Czarneckiego,"W rozmowie z Markiem Chrzanowskim, nagranej przez Leszka Czarneckiego i przekazanej „Gazecie Wyborczej”, pojawia się wątek SKOK-ów. Według Czarneckiego założyciel Spółdzielczych Kas Oszczędnościowo-Kredytowych, Grzegorz Bierecki, próbował zdeponować „60 czy 70 milionów złotych” w jego banku. „To jest całkowicie wyssana z palca historyjka. Nigdy nie byłem w Getin Banku” – odpowiada Bierecki, a jego pełnomocnik domaga się od Czarneckiego sprostowania. Portal tvp.info dotarł do tego listu.","– W przypadku braku niezwłocznego i  pozytywnego odniesienia się przez Pana Przewodniczącego do postulatów zawartych w liście zostałem zobowiązany do podjęcia działań prawnych mających na celu pełną cywilnoprawną ochronę jego dobrego imienia i godności – pisze pełnomocnik Grzegorza Biereckiego w liście skierowanym do Leszka Czarneckiego.Bierecki domaga się przeprosin i odwołania przez twórcę Getin Banku wszelkich spekulacji wygłaszanych na jego temat w trakcie rozmowy z Markiem Chrzanowskim. Do spotkania doszło w marcu br., zostało ono przez Czarneckiego nagrane i po ośmiu miesiącach, tj. 13 listopada, opublikowane w „GW”.Nasza redakcja dotarła do listu, jaki senator Grzegorz Bierecki wystosował do Leszka Czarneckiego w związku z pomówieniami padającymi w stenogramie rozmowy między założycielem Getin Banku i przewodniczącym Komisji Nadzoru Finansowego Markiem Chrzanowskim. Senator Bierecki: Wygłaszanie pomówień narusza moje dobra osobisteSam Bierecki odniósł się już do doniesień „Gazety Wyborczej”. – Według tego zapisu miałem przyjść do Getin Banku i próbować ulokować w nim 70 mln zł. To jest całkowicie wyssana z palca historyjka. Nigdy nie byłem w Getin Banku. A środki, którymi dysponuję, od 7 lat są w całości ujawniane w moim oświadczeniu majątkowym, które składam jako senator. Takich lokat nie posiadam i nigdy nie posiadałem. Tego typu próby rzucania błotem na wszystkie strony zawsze podejmowane są przez ludzi, którzy mają kłopoty – mówił Bierecki w rozmowie z portalem wPolityce.pl.Grzegorz Bierecki skierował już żądanie opublikowania przeprosin do spółki Agora SA, wydawcy „Gazety Wyborczej”, w związku z publikowanymi na jego temat spekulacjami. Teraz wzywa do sprostowania także Leszka Czarneckiego. – Jednocześnie pragnę zwrócić uwagę Pana Przewodniczącego na fakt ze nieprawdziwe i nieuprawnione zarzuty odnoszące się m.in. do Grzegorza Biereckiego  jakie w marcu 2015 roku zostały wprowadzone do medialnego obrotu przez tygodnik ,,Wprost” jeszcze w tym samym roku ( tj. w 2015 )  zostały  publicznie odwołane przez wydawcę tygodnika ,,Wprost” który nadto publicznie przeprosił m.in Grzegorza Biereckiego za rozpowszechnienie nieprawdziwych zarzutów i nieuprawnionych sugestii narażających Grzegorza Biereckiego  na utratę zaufania – podkreśla pełnomocnik Grzegorza Biereckiego w piśmie skierowanym do Leszka Czarneckiego.",,
Politycy oceniają zgodność przepisów z konstytucją. Prezes Przyłębska: Bardzo mnie to drażni,"– Bardzo mnie to drażni, bo uważam, że wprowadza anarchię, anarchizację naszego życia społecznego, również zamęt jeśli chodzi o prawo – w ten sposób Julia Przyłębska odniosła się do opinii polityków, dziennikarzy i niektórych sędziów co do tego, czy różne przepisy prawne są zgodne z konstytucją. –  Uważam, że bez względu na to, czy jest to polityk PiS, PO, Nowoczesnej czy jakiejkolwiek innej partii, nie jest uprawniony do oceny, czy jest coś konstytucyjne czy nie – powiedziała w „Gościu Wiadomości” prezes Trybunału Konstytucyjnego.","Prezes Przyłębska pytana o opinie niektórych sędziów, dziennikarzy czy polityków, którzy publicznie oceniają przepisy prawne pod kątem ich zgodności z konstytucją, przyznała, że zaskakują ją takie stwierdzenia. – Bardzo mnie to drażni; uważam, że wprowadza to anarchizację naszego życia społecznego, również zamęt, jeśli chodzi o prawo – zadeklarowała prezes Trybunału Konstytucyjnego.– Uważam, że bez względu na to, czy jest to polityk PiS, PO, Nowoczesnej czy jakiejkolwiek innej partii, jak również czy jest to sędzia w sądzie powszechnym – nie jest to podmiot uprawniony do tego, aby dokonywać oceny, czy jest coś konstytucyjne, czy nie i z tej oceny wywodzić jakieś prawa – stwierdziła Julia Przyłębska. Zdaniem prezes jest różnica między taką arbitralną oceną a deklaracją: moim zdaniem przepis jest niekonstytucyjny; konsekwencją takiej opinii może być skierowanie sprawy do TK. A on właśnie, jak podkreśliła prezes Trybunału, jest jedynie właściwy do oceny konstytucyjności przepisów, w przewidzianym w prawie składzie. Prezes Przyłębska wyjaśniła też w TVP Info, dlaczego przesłuchania kandydatów na sędziów Sądu Najwyższego nie są jawne. Pyta o to opozycja. ",,
„WSJ”: USA szykują sankcje na Nord Stream 2,"Stany Zjednoczone przygotowują wprowadzenie sankcji wobec gazociągu Nord Stream 2 – informuje dziennik „Wall Street Journal”, powołując się na przedstawicieli amerykańskiej administracji. Gazeta nie podaje, kiedy sankcje mogłyby wejść w życie. Przewiduje jednak pogłębienie rozdźwięku pomiędzy Waszyngtonem a Berlinem.","„Po latach dyplomatycznych prób przekonania kolejnych niemieckich rządów do porzucenia projektu Waszyngton przygotowuje wprowadzenie sanacji wobec gazociągu” – pisze „Wall Street Journal”. Dziennik podkreśla, że prezydent Trump uznał Nord Stream 2 za projekt, który osłabia wojskową ochronę przed Rosją, jakiej Stany Zjednoczone udzielają Europie. „Jeśli chcecie, żebyśmy Was chronili przed bestią, to dlaczego ją karmicie” - tak informator „Wall Street Journal” podsumował ocenę polityki Berlina wobec Moskwy, wyrażoną przez prezydenta Trumpa. Gazeta pisze, że sankcje zostaną wprowadzone po nowelizacji ustawy o sankcjach wobec Rosji, którą Kongres przyjął w połowie 2017 roku. Mają one uderzyć zarówno w inwestorów, jak i firmy uczestniczące w projekcie. Z artykułu nie wynika, czy ostateczna decyzja w tej sprawie już zapadła. Jednak w ubiegłym tygodniu zastępczyni Biura do spraw Europy w Departamencie Stanu Nicole Gibson ostrzegała, że europejskie firmy biorące udział w budowie Nord Stream 2 stają wobec ryzyka poważnych sankcji. Podczas konferencji w Brukseli Nicole Gibson podkreśliła, że Waszyngton nie uznaje kwestii budowy Nord Stream 2 za przesądzoną. „Wall Street Journal” przewiduje, że nałożenie sankcji na Nord Stream 2 pogłębi rozdźwięk pomiędzy Waszyngtonem a Berlinem, na który dotychczas składały się spory o porozumienie nuklearne z Iranem, wymianę handlową i wysokość wydatków wojskowych Niemiec. Gazeta zauważa jednak, że wiele europejskich krajów podziela stanowisko Waszyngtonu.",,
Toksyczne efekty plastiku są odczuwane przez komórki wszystkich zwierząt,"Czas postanowień noworocznych. Wiem, wiem – rzadko się tego potem trzymamy. Może jednak warto przemyśleć, czy nie postanowić sobie ograniczyć, i to solidnie, korzystania z plastiku. Ja właśnie sobie postanowiłam.","Nie tylko dlatego, że po prostu oburzają mnie obrane ziemniaki czy pomarańcze, albo drożdżówki czy rogaliki pakowane w plastikowych pojemniczkach, a tylko nieco mniej owoce miękkie, które zamiast leżeć sobie w kartonowych czy paździerzowych koszyczkach, prezentują swe wdzięki przez „plastikową szybkę”. I nie tylko dlatego, że widoki hektarów plam plastikowych śmieci z Oceanu Indyjskiego zapierają dech w piersiach i wywołują łzy w oczach u każdego z odrobiną sumienia.  Większość tworzyw sztucznych produkowanych dziś, poza tym, że używane są one absolutnie nadmiernie i zbędnie, zastępując tworzywa łatwo biodegradowalne (karton, szkło) tam, gdzie nikt by o to nie prosił, jest także po prostu toksyczna. Plastikowa rewolucja wybuchła w latach 50.-60. Czy np. pamiętamy, z czego żył Witold Gombrowicz w Argentynie? Miał udziały w manufakturze robiącej chałupniczo plastikowe figurki na wtryskarkach. Wtedy jednak plastik nadal był drogi, a pojemniki na mleko, wodę i lekarstwa były szklane, kanapki zaś pakowano w papier. Jedzenie natomiast było przechowywane w lodówkach w metalowych garnkach oraz ceramicznych pojemnikach, przykrytych ściereczką czy w szklanych słoikach. Plastik się nie tłucze, łatwo się go myje… w gospodarstwie domowym to same plusy. Zwłaszcza, gdy minusów nie widać od razu, tylko po latach. Gdy okazuje się, że nasz system hormonalnej kontroli organizmu całkowicie oszalał, i coraz częściej zapadamy na Hashimoto, nowotwory hormonalnie-zależne, niepłodność, otyłość i całą plejadę powiązanych z nią chorób chronicznych, jak cukrzyca typu II.Na czym polega problem? W naszym i każdym zwierzęcym organizmie wielokomórkowym, homeostaza i prawidłowy rozwój oraz szybka metaboliczna reakcja na zmieniające się środowisko wynika z działania tzw. układu dokrewnego. Czyli mówiąc prosto – świata hormonów. Są one dwóch podstawowych klas i sposobów działania. Pierwsza grupa, która będzie nas tu dziś interesować mniej – to hormony peptydowe. Zbudowane jak maleńkie białka – mają swe receptory, czyli odbiorniki – na powierzchni komórek. Takim hormonem jest np. insulina. Jest jednak i druga grupa. To hormony steroidowe. Ze względu na swą budowę (są pierścieniowe, „tłuste” i w tłuszczach rozpuszczalne), wchodzą do komórek bez zbędnego zatrzymywania się. Lipidowa błona komórkowa to ich przyjaciel, a nie bariera. Co więcej – wpakowują się niezatrzymane do samego wielkiego centrum zarządzania życiem i śmiercią komórki – czyli jądra komórkowego, które magazynuje DNA. Ich receptory bowiem to są czynniki zdolne podłączyć się do DNA i sprawić, by konkretne, zależne od danego hormonu geny działały szybciej lub wolniej, albo wcale. Do tych właśnie komórkowych hormonalnych cudotwórców, zbudowanych z pierścieniowych układów węglowych, strukturalnie podobne okazują się związki MASOWO wykorzystywane w produkcji tworzyw sztucznych (jako plastyfikatory i półprodukty), farb, lakierów, smarów, uszczelniaczy, owadobójczych środków ochrony roślin (pestycydów) i wielu, wielu innych rzeczy, z których korzystamy na co dzień. Ich lista na dzień dzisiejszy obejmuje ponad 1400 substancji. Te podobne do hormonów związki mogą być zatem przez nasz organizm odbierane, jak hormony. No i się nimi „pakujemy”. A tu warto przypomnieć sobie definicję hormonu, która wbijano nam do głowy w podstawówce – że jest to związek, który reguluje pracę organizmu, działając w bardzo niewielkich stężeniach. Minimalnych. A zatem naprawdę niewiele trzeba, by była reakcja.Nauce znanych jest dobre kilkadziesiąt rozmaitych hormonów steroidowych spełniających różnorodne funkcje regulacyjne w organizmach zwierząt i człowieka. W tej grupie są hormony płciowe męskie, jak testosteron, i żeńskie, jak estradiol i progesteron. To tu znajdziemy kortykosteroidy odpowiedzialne za gospodarkę białkami i jonami w naszym organizmie. To tu należy ekdyzon, pozwalający owadom się przepoczwarzać. Czy zdziwi nas zatem, że takim związkiem hormonalnie czynnym jest niesławnej pamięci „powojenny proszek na wszy”, czyli DDT, który niemal wykończył dzikie ptasie populacje i został zakazany jako insektycyd? Trzeba teraz zrozumieć, że hormony sterydowe nie tylko regulują konkretne działania komórek, ale i własną biosyntezę (np. jak jest ich dużo, przestają być produkowane) i to nie za pomocą jedynie jakiegoś banalnego sprzężenia zwrotnego. To są wielopoziomowe układy, gdzie jakiś hormon w podwzgórzu mózgu reguluje produkcję innego hormonu w jajnikach, tenże zaś powstawanie hormonów tkankowych. Takich, jak „hormon otyłości” leptyna, produkowany przez adipocyty – komórki tkanki tłuszczowej. Oznacza to, że związki hormonalnie czynne z różnym natężeniem i specyficznością będą rozregulowywać nam organizm. A nazwy takie jak „ftalany” czy „bisfenol A” powinny zapalać nam czerwoną lampkę, gdy widzimy je w składach czy opisach opakowań plastikowych na etykietkach z oznaczeniami. Specjalne kody umieszczone w trójkątach zbudowanych z trzech strzałek pozwalają się zorientować, iż te oznaczone 1 (PET/PETE) mogą zawierać i ftalany i bisfenol A, nie wolno ich używać ponownie ani podgrzewać. Oznaczone 2 (HD-PE) są bezpieczne dla zdrowia przy powtórnym użyciu. Te z cyfrą 3 (V/PVC) w trójkącie powinniśmy omijać szerokim łukiem, jako toksyczne i rakotwórcze. Nr 4 (LDPE) jest dla nas bezpieczny, podobnie jak 5 (PP). Plastik oznaczony 6 (PS) – jest szkodliwy dla zdrowia zwłaszcza, jeśli się go podgrzewa. I wreszcie numer 7 – może zawierać bisfenol A, nie należy go podgrzewać, jest szkodliwy. Warto sobie zatem uświadomić, że nie każdy plastik nadaje się do przygotowywania i przechowywania żywności, zwłaszcza tłustej (podobnie jak sterydy, takie związki aromatyczne są najlepiej rozpuszczalne w tłuszczach, a nie wodzie), wiele z nich nie nadaje się, by żywność w nich, zwłaszcza wielokrotnie, podgrzewać, niektóre są naprawdę jednorazowe. Choć samo w sobie to zgroza, bo jednorazowy plastik ma moim zdaniem usprawiedliwienie w zastosowaniach medycznych, gdzie próbujemy zminimalizować ryzyko zakażenia, a nie np. w zastosowaniach kulinarnych, gdzie doprawdy jest zbędny i łatwo zastępowalny. Wszechobecność tworzyw sztucznych sprawia, że związkami endokrynnie czynnymi oddychamy, spożywamy w wodzie i pokarmach, przedostają się nam w głąb organizmu przez skórę. Nie chodzi zatem jedynie o planetę, bo może ktoś postrzegać siebie, jako skromnego zjadacza chleba, nieodpowiedzialnego za globalne zjawiska. Niestety, w tym wypadku szkodzimy także sami sobie i własnym dzieciom bezpośrednio na życiu i zdrowiu.Rozliczne badania naukowe prowadzone na ten temat od lat na całym świecie pokazują powiązanie substancji endokrynnie czynnych, zawartych np. w uszczelniaczach rur, z otyłością (tu w zeszłym roku zasłużył się Duke University), plastiku zanieczyszczającego oceany – z feminizacją męskich osobników (u ryb – zrobili to w wieloletnim badaniu u swych wybrzeży uczeni hiszpańscy, praca ukazała się w 2014 roku). Uczeni z University of Minnesota zaś już na początku tego roku powiązali z kolei związki hormonalnie czynne z plastiku z tzw. syndromem metabolicznym u koni. Przykłady można mnożyć. Jest jednak i płynące z nauki światełko w tunelu: mącznik młynarek (to taki chrząszcz pasożytujący po młynach i magazynach zbożowych), a właściwie jego larwy. Owe są jednymi z najprostszych w hodowli i robi się to na skalę przemysłową w Chinach. Są bowiem niezłym źródłem białka i są jadalne nie tylko dla ryb – znają je dobrze wędkarze, oraz drobnych gadów – stąd chałupniczymi hodowcami bywają właściciele terrariów. Są jadalne także dla ludzi. Ich cudowność jednak polega na tym, że mogą się odżywiać plastikiem (nawet najbardziej toksycznym polistyrenem) bez widocznych krótko- ni długoterminowych konsekwencji dla własnego zdrowia. Potrafią go rozdrobnić, a nawet strawić – uwalniając po prostu jako dwutlenek węgla. Nawet one jednak – gdyby dały radę plastikowemu śmietnikowi, w który zamieniamy własny glob – nie potrafią nic zrobić z heksabromocyklododekanem (HBCD). Tenże jest neurotoksycznym i endokrynnie czynnym związkiem wykorzystywanym do zmniejszania wrażliwości polistyrenu na ciepło. Uczeni ze Stanfordu, którzy odkrywają niezwykłe plastikożercze własności tego „robala”, rozkładają bezradnie ręce. Bowiem larwa mącznika nic z nim zrobić nie umie, poza całkowitym i jakże mądrym usuwaniem go z własnego organizmu w jak najszybszym tempie po spożyciu. Chwilowo zatem pozostajemy bez skutecznych  rozwiązań na niwie endokrynnie czynnych dodatków do tworzyw sztucznych. Lepiej chyba zrobić sobie to noworoczne postanowienie i to na kilka dobrych następnych lat.",,
Kolejny wątek śledztwa ws. SK Banku. Tajemnice bankowe udostępnione prokuraturze,"Sąd Okręgowy w Szczecinie wydał zgodę na udostępnienie Prokuraturze Regionalnej w Szczecinie informacji stanowiących tajemnicę bankową przez przewodniczącego Komisji Nadzoru Finansowego. 
Jak poinformowała Prokuratura Krajowa, decyzja ma związek z prowadzonym przez prokuraturę śledztwem dotyczącym nieprawidłowego nadzoru byłych władz KNF nad Spółdzielczym Bankiem Rzemiosła i Rolnictwa w Wołominie (SK Bank) w latach 2013-2015, o czym jako pierwszy informował portal tvp.info.","Postępowanie jest prowadzone w sprawie niedopełnienia obowiązków i przekroczenia uprawnień przez członków KNF. Postanowienie sądu zobowiązuje przewodniczącego KNF do wydania Prokuraturze Regionalnej w Szczecinie rzeczy i informacji mogących obejmować tajemnicę bankową, a dotyczących SK Banku, w tym związanych z nadzorem sprawowanym przez Komisję nad tym bankiem.Jak czytamy w komunikacie Prokuratury Krajowej, uchylenie tajemnicy bankowej jest niezbędne dla szczegółowego i wszechstronnego wyjaśnienia okoliczności sprawy oraz pełnej oceny zaniechań byłych władz KNF wobec licznych informacji o nieprawidłowościach w SK Banku. Efektem procederu, polegającego na masowym wyłudzaniu kredytów z SK Banku, była jego niewypłacalność, ogłoszenie w grudniu 2015 roku upadłości i straty sięgające 3 miliardów złotych. Śledztwo w sprawie niedopełnienia obowiązków i przekroczenia uprawnień przez byłych członków Komisji Nadzoru Finansowego zostało wszczęte w rezultacie ustaleń Najwyższej Izby Kontroli. W wystąpieniu pokontrolnym prezesa NIK Krzysztofa Kwiatkowskiego zostały podniesione zarzuty, że działania KNF wobec SK Bank były nierzetelne, nieskuteczne i spóźnione.Prokuratura Krajowa informuje, że wnioski Najwyższej Izby Kontroli znajdują potwierdzenie w zgromadzonym w śledztwie materiale dowodowym. Wynika z niego, że działania podejmowane przez KNF nie zapewniły bezpieczeństwa środków gromadzonych na rachunkach SK Banku, a zarządzona przez Komisję inspekcja w banku - na co wskazywała również NIK - była spóźniona. Znacząco wpłynęło to na zwiększenie strat klientów i wierzycieli SK Banku.„Wcześniejsze przeprowadzenie inspekcji i ujawnienie nieprawidłowości mogłoby zapobiec upadłości SK Banku i konieczności wypłaty jego klientom 2 mld zł przez Bankowy Fundusz Gwarancyjny. Pozwoliłoby na zahamowanie alarmującego wzrostu zobowiązań SK Banku, będących skutkiem masowego udzielania kredytów firmom, których nie weryfikowano prawidłowo pod względem ich zdolności kredytowych i które nie spłacały kredytów” – czytamy w komunikacie Prokuratury Krajowej.",,
Jest nowe obozowisko w Idomeni. Imigranci wracają,"Migranci w Grecji utworzyli nowe obozowisko w pobliżu granicy z Macedonią. Po ewakuacji tymczasowego obozu w Idomeni, która zakończyła się trzy dni temu, setki uchodźców rozbiło namioty zaledwie kilka kilometrów dalej. Z kolei ci, których przewieziono do specjalnych ośrodków w okolicach Salonik skarżą się na złe warunki.","Grecka policja przetransportowała z Idomeni niecałe cztery tysiące osób. Prawie tyle samo opuściło obóz na własną rękę, bo nie chciało, aby narzucano im miejsce pobytu. Tylko część z nich udała się do specjalnych ośrodków, reszta woli koczować w pobliżu granicy.",,
Przyszłość Asii Bibi wciąż pod znakiem zapytania,"Z Pakistanu napływają niepokojące wieści dotyczące Asii Bibi. Jak informuje włoskie biuro Papieskiego Stowarzyszenia Pomoc Kościołowi w Potrzebie, „Islamiści ostrzelali dom, w którym schroniły się jej córki”.","– Boimy się. Ostrzelano bramę domu, w którym kilka dni temu się schroniliśmy. Wciąż otrzymujemy pogróżki i nieustannie musimy zmieniać miejsce zamieszkania. Poruszamy się jedynie po zmroku – powiedział Joseph Nadeem, który jest przyjacielem rodziny i szefem fundacji, która od początku niosła wsparcie pakistańskiej chrześcijance.Nadeem wraz z całą rodziną musiał uciekać zaraz po tym, jak ogłoszono wyrok uniewinniający Asię Bibi. Inaczej groziła im śmierć za wspieranie chrześcijanki. Pod jego opieką znajdują się obecnie dwie córki Asii Bibi. Mężczyzna opowiedział, że Asia wraz z mężem jest w bezpiecznym miejscu, chroniona przez siły rządowe. – Rozmawiamy z nią codziennie telefonicznie. Paradoksalnie to ona dodaje nam sił, mówiąc, że te trudne chwile szybko miną – zauważa Nadeem. Wyznaje, że obie rodziny liczą na to, że Boże Narodzenie spędzą już bezpieczne za granicą.Tymczasem dyrektor włoskiego biura Papieskiego Stowarzyszenia Pomoc Kościołowi w Potrzebie opublikował na Twitterze nagranie, w którym stwierdza, że ostatnie tygodnie jednoznacznie pokazują, iż tak naprawdę los Asii Bibi nie interesuje ani wspólnoty międzynarodowej, ani żadnego z państw zachodnich.",,
Arłukowicz o udziale w prawyborach PO: jest oświadczenie,"Bartosz Arłukowicz, były minister zdrowia w rządzie PO-PSL, europoseł Platformy, nie planuje udziału w prawyborach prezydenckich PO. Poinformował o tym w mediach społecznościowych. Czas na zgłaszanie kandydatur mija we wtorek o północy. Dotąd swój udział zadeklarowała tylko wicemarszałek Sejmu Małgorzata Kidawa-Błońska.","„Nie szukajmy rywali. To Prezydent A. Duda jest naszym rywalem i przeciwnikiem politycznym” – rozpoczął twitterowy wpis Arłukowicz. Jak podkreślił, to z Andrzejem Dudą trzeba wygrać, do czego potrzebne są – jego zdaniem – „mądre, szybkie i odważne decyzje”.Nazwisko Arłukowicza pojawiało się na giełdzie nazwisk potencjalnych kandydatów do udziału w prawyborach PO obok m.in. Radosława Sikorskiego, Rafała Trzaskowskiego czy Małgorzaty Kidawy-Błońskiej. Ta ostatnia zresztą jest dotychczas jedyną osobą, która zadeklarowała swój udział.",,
„To była groźba legalna”. Budka tłumaczy Schetynę,"Są groźby legalne, które mają unaoczniać pewną rzecz, i groźby nielegalne – stwierdził szef klubu KO Borys Budka, komentując ubiegłotygodniowy wpis Grzegorza Schetyny. Lider partii na Twitterze napisał wtedy, że „każdy sędzia, który założy mundur PiS, będzie potępiony i rozliczony”.","Piątkowy wpis Schetyny w mediach społecznościowych odnosił się do złożonego przez PiS projektu nowelizacji ustawy o ustroju sądów powszechnych, Sądzie Najwyższym i innych ustaw, który wprowadza m.in. możliwość złożenia sędziego z urzędu oraz dokonuje zmian w procedurze wyboru I Prezesa SN. Projekt nakłada też na sędziów obowiązek poinformowania, do jakich partii należeli, w jakich stowarzyszeniach działają oraz jakim nickiem posługują się w portalach społecznościowych.   Jak zauważył dziennikarz prowadzący na antenie RMF FM wtorkową rozmowę, Schetyna „nie wspominał o tym, że ludzie powinni wykonywać ustawy i konstytucję, tylko że każdy sędzia, który założył mundur PiS, będzie potępiony i rozliczony”.   W tym kontekście Borys Budka upierał się, że istnieje coś takiego jak „groźby legalne i nielegalne”, a wypowiedź lidera PO nie była niezgodna z prawem.  – Jeżeli powiem, że pozwę pana, bo pan mi nie oddał pieniędzy, to jest przykład (legalnej groźby – red.), natomiast jeśli powiem, że wyślę na pana kolegów, to jest to groźba nielegalna – lawirował Budka.  Jednocześnie zaznaczył, że każdy sędzia, który złamie konstytucję lub ustawę, będzie rozliczony przez „niezależny sąd dyscyplinarny”.  – Jarosław Kaczyński wprowadza stan wojenny. To prawo, które obowiązuje w Turcji – dodał polityk Platformy.",,
General Motors może stracić państwowe subwencje. Prezydent USA grozi palcem,"Prezydent USA Donald Trump zagroził koncernowi General Motors odebraniem subwencji federalnych. Powodem jego gniewu jest decyzja GM o zamknięciu swoich zakładów w stanach Maryland, Michigan i Ohio.","„Jestem bardzo rozczarowany General Motors i jego dyrektor wykonawczą Mary Barrą z powodu zamknięcia zakładów w Ohio, Maryland i Michigan” – napisał Trump na Twitterze. „Zamierzamy obciąć GM wszystkie subwencje, w tym subwencje na produkcję samochodów elektrycznych”.W wyniku decyzji General Motors o zamknięciu zakładów produkcyjnych w trzech stanach, z których dwa – Ohio i Michigan miały kluczowe znaczenie w wyborze Donalda Trumpa na prezydenta w wyborach 2016 roku, pracę straci przynajmniej 14 tys. pracowników. Dodatkowo GM planuje przeniesienie produkcji swoich popularnych modeli samochodów do Meksyku i Chin oraz całkowitą rezygnację z produkcji niektórych typów samochodów, jak coraz mniej popularne sedany, które są wypierane m.in. przez SUV-y.",,
"Lewica w kółko o parytetach, a kobiet na „jedynkach” jej list jak na lekarstwo","Kandydatki Lewicy chwaliły się na konferencji prasowej pod Sejmem podpisaniem „Paktu dla kobiet”. To 10 postulatów, śród których znalazło się m. in. prawo do przerywania ciąży do 12 tygodnia. – Nasza propozycja to również parytety we władzach publicznych. Po to, żeby kobiety mogły zadbać o nasze prawa tam, gdzie jest władza i zapadają decyzje – ogłosiła Magdalena Biejat z Partii Razem. Przypomnieliśmy kandydatkom, że na 41 okręgów wyborczych tylko 14 kobiet jest liderkami list Lewicy.","– Padły słowa o parytetach, a dlaczego na listach Lewicy tylko 14 „jedynek” przypadło kobietom? – spytaliśmy uczestniczki konferencji. Odpowiedziała Marcelina Zawisza z Razem. – To porozumienie (SLD, Wiosny i Razem – red.) było bardzo trudne do osiągnięcia; udało się je osiągnąć. Myślę, że warto mówić o tych kobietach, które na listach się znalazły. To są fantastyczne działaczki, zaangażowane w walkę o prawa kobiet, prawa socjalne i prawa zwierząt. Osoby, które w polskim parlamencie muszą się znaleźć – powiedziała kandydatka partii Razem do Sejmu. Anita Kucharska-Dziedzic z Wiosny przekonywała, że sytuacja kobiet na listach Lewicy nie jest zła. „Suwak” polega na tym, że na listach wyborczych kobiety i mężczyźni są umieszczani naprzemiennie. Ustawa kwotowa, która weszła w życie 2011 r., zakłada, że na jednej liście wyborczej udział kandydatek i kandydatów, czyli kobiet i mężczyzn nie może być mniejszy niż 35 proc. Lewica na razie nie precyzuje, na czym miałby polegać parytet we władzach publicznych. Andrzej Rozenek z SLD sugerował w TOK FM, że mógłby przypominać ustawę kwotową, ale w odniesieniu do wszystkich instytucji publicznych. Sojusz Lewicy Demokratycznej ma najmniej, bo tylko dwie panie na „jedynkach”. To Małgorzata Sekuła-Szmajdzińska i Joanna Senyszyn.   Kandydatki Lewicy do Sejmu zapewniają, że jeśli ich komitet przekroczy próg wyborczy, to z pewnością w kolejnych wyborach „jedynek” dla kobiet będzie więcej. Kolejne mają się bowiem ośmielić i zdecydować na wejście do polityki. –  Kobiety, tak jak Lewica, walczą od początku do końca. Niezależnie od tego, z którego miejsca na danych listach startujemy, gwarantujemy to, że nasza obecność na tych listach nie jest wyłącznie zabiegiem wizerunkowym, bo w polityce nie chodzi o to, żeby mężczyzna, polityk, otoczył się kobietami i mógł dalej przedstawiać antykobiece propozycje – mówiła Agnieszka Dziemianowicz-Bąk z Partii Razem.",,
Szydło: Po wakacjach do Sejmu trafi projekt dot. emerytur dla matek,"Po wakacjach do Sejmu trafią projekty ustaw dotyczących emerytur dla matek i premii za szybsze urodzenie drugiego dziecka – zapowiedziała wicepremier Beata Szydło. Wyraziła nadzieję, ze zostaną one uchwalone do końca roku, by mogły obowiązywać od 2019 r.","Beata Szydło została zapytana w RMF FM, czym zajmuje się w rządzie premiera Mateusza Morawieckiego. Przypomniała, że jest wicepremierem i przewodniczącą Komitetu Społecznego Rady Ministrów. – Utworzyliśmy Komitet Społeczny Rady Ministrów, bo przypominam, że wcześniej już był powołany komitet ekonomiczny, dlatego iż uważamy, że programy i projekty społeczne, które realizuje rząd, nie tylko te w tej kadencji, już zostały wdrożone w życie w większości, a do końca kadencji zakończymy to wszystko, co było zaplanowane – powiedziała. Dodała, że przygotowywane są również nowe projekty i plany na kolejne lata. Poinformowała, że w środę komitet zajmował się projektami i programami dla młodzieży i dla rodzin. – W tej chwili przygotowywane są również projekty ustaw dotyczące emerytur dla mam, co zostało zapowiedziane przeze mnie na konwencji w Warszawie – powiedziała. Dodała, że opracowywane są również projekty dotyczące premii za szybsze urodzenie drugiego dziecka. Według Beaty Szydło projekty te mają po wakacjach trafić pod obrady Sejmu. – Mam nadzieję, że do końca roku zostaną one uchwalone dlatego, że chcemy, żeby te ustawy obowiązywały od przyszłego, 2019 r. – zaznaczyła wicepremier.Mama plusW połowie kwietnia podczas konwencji Prawa i Sprawiedliwości oraz Zjednoczonej Prawicy w Warszawie Beata Szydło przedstawiła rozwiązania z zakresu polityki prorodzinnej przygotowane w ramach kierowanego przez nią Komitetu Społecznego Rady Ministrów. Jak mówiła, projekty Komitetu zaadresowane są m.in. do matek. – Nazwijmy je sobie dzisiaj „mama plus” – zaproponowała. Propozycje te, dodała Szydło, obejmują m.in. zabezpieczenie emerytalnego matek, które wychowały co najmniej czworo dzieci oraz premie za „szybkie urodzenie drugiego dziecka”.",,
"Franciszek: lato to czas, by wzrastać duchowo i spotkać Boga","Lato to opatrznościowy czas, by wzrastać duchowo i spotkać Boga – mówił w niedzielę papież Franciszek podczas modlitwy Anioł Pański w święto Przemienienia Pańskiego. Ten czas, jak dodał, niesie „przesłanie nadziei: zaprasza nas do spotkania Jezusa i służenia naszym braciom”.","– W tym czasie studenci są wolni od swoich naukowych zobowiązań, a wiele rodzin udaje się na wakacje; ważne jest – podkreślił papież –  aby można było w tym okresie odpoczynku i oderwania od codziennych zajęć przywrócić siły ciału i duchowi, pogłębiając duchową podróż – stwierdził.Wejście uczniów na górę Tabor, gdzie dokonało się przemienienie (transfiguracja) – kontynuował Franciszek – pomaga nam „zastanowić się nad tym, jak ważne jest oderwanie się od rzeczy światowych, po to, by zakończyć naszą podróż na wysokościach i kontemplować Jezusa”. Wymaga to, jak zaznaczył, dopasowania się do postawy „uważnego słuchania i modlitwy”, jaką zachowywał Chrystus i która pozwala nam przyjąć w naszym życiu Słowo Boże. Przemienienie przez doświadczenie BogaTakie duchowe wyżyny – dodał Franciszek – nie są jednak celem samym w sobie. Uczniowie będący świadkami przemienienia na górze Tabor zeszli z niej ze  „spojrzeniem i sercem przemienionym doświadczeniem Boga” - mówił papież. Dodał, że także i my możemy „zejść z góry, naładowani mocą Ducha Świętego, by zdecydować się na nowe kroki autentycznego nawrócenia się i aby stale nieść świadectwo miłosierdzia jako prawa w życiu codziennym”. Taka „transfiguracja” pozwoli nam, zdaniem papieża, stać się „znakiem życiodajnej miłości Boga”, szczególnie wobec osób cierpiących. Podczas Przemienienia – przypomniał Franciszek – słyszymy głos Ojca mówiącego: „To jest Syn mój umiłowany. Jego słuchajcie”. Papież zachęcił wiernych do naśladowania Maryi, którą nazwał „Madonną słuchającą” i modlił się, by nam pomogła „wejść w symfonię ze Słowem Boga, by Chrystus stał się światłem i przewodnikiem naszego życia”.Swoje rozważania zakończył, powierzając Bogu wakacje wszystkich ludzi i modląc się za tych, którzy nie są w stanie udać się na nie, aby lato również i dla nich było czasem relaksu i „zadowolenia z obecności przyjaciół i radosnych chwil”.",,
Międzynarodowe ćwiczenia z cyberobrony na terenie Polski,Dowództwo Stanów Zjednoczonych w Europie (USEUCOM) i Narodowe Centrum Bezpieczeństwa Cyberprzestrzeni są gospodarzami trwającego w Polsce cybernetycznego ćwiczenia symulacyjnego Baltic Ghost – poinformowały ambasada amerykańska i NCBC.,"Ćwiczenie studyjne, w formule TTX (table-top exercise), jest nastawione na wsparcie inicjatywy eFP – Enhanced Forward Presence polegającej na rozmieszczeniu sojuszniczych pododdziałów na wschodniej flance NATO. „Cyberprzestrzeń została uznana za równoprawną domenę operacyjną, przenikającą wszystkie pozostałe. Realizowane obecnie ćwiczenie Baltic Ghost promuje współpracę i wzmacnia wzajemne partnerstwo, aby dodatkowo umożliwić skoordynowanie reakcji na zagrożenia w regionie państw bałtyckich” – informują  organizatorzy. Uczestnicy mają zidentyfikować skutki cyberataku na poziomie operacyjnym i strategicznym i podjąć współpracę przy  wyodrębnieniu odpowiednich zabezpieczeń cybernetycznych w celu wsparcia operacji wojskowych. „Podczas ćwiczenia specjalistom z zakresu działań w cyberprzestrzeni udało się osiągnąć konsensus w sprawie działań związanych z reagowaniem na incydenty, wskazać wymagane procedury oraz zasady działania wymagane z perspektywy eFP” – podkreślono.",,
Poseł PiS ostrzega wyborców przed rządami Schetyny i wicepremiera Biedronia,"Im wyższa frekwencja, tym lepszy wynik partii rządzącej – wynika z wewnętrznych symulacji PiS, do których dotarł „Dziennik Gazeta Prawna”. Co się stanie, jeśli wyborcy Zjednoczonej Prawicy nie pójdą jednak do urn tak tłumnie jak wyborcy opozycji i rządzące ugrupowanie straci samodzielną większość? – Niestety nastroje są takie, że możliwy jest scenariusz wielkiej koalicji »wszyscy przeciwko PiS«. To jedyna rzecz, która łączyłaby te ugrupowania. Będziemy mieli rządy pana Schetyny, wicepremiera Czarzastego czy Biedronia – powiedział portalowi tvp.info poseł PiS Jan Dziedziczak.","W wewnętrznym sondażu PiS sprawdził, jak liczba głosujących może wpłynąć na wynik wyborów przy frekwencji 53, 57 i 59 proc. Rządzące ugrupowanie w każdym z wariantów wygrywa, ale uzyskuje odpowiednio 45, 48 i 53 proc. głosów. To oznacza od 238 do nawet 278 mandatów. Gdyby jednak frekwencja była niższa – a są badania, które pokazują mniejszą mobilizację wyborców PiS niż opozycji – to PiS mógłby utracić władzę na rzecz koalicji wszystkich ugrupowań opozycyjnych, które wejdą do Sejmu.  – Tych ludzi nic nie łączy poza niechęcią do PiS-u, poza marzeniem o stanowiskach. To nie będzie dobry rząd. To będzie rząd chaosu, bałaganu, który pewnie szybko się zakończy. To będzie na pewno stracony okres dla Polski – przekonywał w rozmowie z portalem tvp.info Dziedziczak. Parlamentarzysta zasugerował, że w celu odsunięcia Zjednoczonej Prawicy od władzy mogłyby  się porozumieć środowiska z różnych stron politycznej barykady, czyli PO, Lewica, PSL i Konfederacja. – Tych wszystkich ludzi łączy nienawiść do Prawa i Sprawiedliwości. Nie ma większego znaczenia, co oni chcą wprowadzić w życie. Ważne, żeby nie rządziło PiS, które te partie zawstydziło, bo spełniało obietnice – ocenił poseł PiS. – To wybór między „Polską plus” a „Polską minus” – powiedział podczas wizyty w TV Trwam prezes PiS Jarosław Kaczyński. Zjednoczona Prawica jest zdeterminowana, żeby zmobilizować swoich wyborców do udziału w wyborach. Eurodeputowane Beata Szydło i Elżbieta Rafalska zaprezentowały dzisiaj call center, którego przedstawiciele będą dzwonić do Polaków i apelować o pójście do urn.  Czy takie działania przyniosą skutki? – Wyborcy Prawa i Sprawiedliwości, którzy są zwolennikami 500 Plus, Wyprawki Plus, trzynastej emerytury doskonale zdają sobie sprawę z tego, że nie ma zagrożenia dla tych programów. Te programy będą utrzymane. Co więcej Koalicja Obywatelska wpisze trzynastą emeryturę do ustawy – powiedział portalowi tvp.info poseł Nowoczesnej Mirosław Suchoń. Opozycja przekonuje, że na ostatniej prostej kampanii rządząca partia zmieniła taktykę. – Gdyby Prawo i Sprawiedliwość miało pomysły, jak naprawić Polskę, to zaprezentowałoby je. Dzisiaj widzimy, że to polega głównie na takim straszeniu. Jarosław Kaczyński straszy na wszystkich konwencjach. Wszystkim straszy. Ileż można straszyć? – pytał retorycznie Suchoń.",,
Prof. Paruch o wyzwaniach stojących przed rządzącymi: Bez tego mogą mieć problemy,Potrzebne jest nowe uporządkowanie w relacjach między prezydentem a obozem rządowym oraz nowy impuls programowy – ocenił w rozmowie z „Rzeczpospolitą” politolog prof. Waldemar Paruch. – Bez tego obóz Zjednoczonej Prawicy może mieć problemy – przekonywał.,"Zdaniem politologa planowane zmiany w trybie pracy Sejmu nie będą „rewolucją”. – To racjonalizacja prac Sejmu. Pytanie, na ile wszystkie stronnictwa porozumieją się w tej kwestii. To jest pytanie zadawane przez widzów oglądających transmisję obrad Sejmu – dlaczego posłowie mówią do pustej Sali – stwierdził.Pytany, w jakim stopniu na taką sytuację w Sejmie mogło mieć wpływ tempo prac nad najważniejszymi ustawami, odparł: „są okoliczności, które na to tempo wpływały”. Wskazał, że PiS zależało na „realizacji fundamentalnych obietnic”. – Te kluczowe nie mogły utknąć. Zwłaszcza, że opozycja posługuje się – jak w to w demokracji – różnymi środkami parlamentarnymi, w tym obstrukcją” – dowodził.Czworokąt władzyW ocenie prof. Parucha potrzebne jest „nowe uporządkowanie w relacjach w czworokącie prezydent - premier - lider partii - klub parlamentarny”. – Jeśli chce się realizować nowe cele polityczne, uporządkowanie musi nastąpić. Bez tego obóz Zjednoczonej Prawicy może mieć problemy – podkreślił.Profesor pytany, czy Zjednoczonej Prawicy potrzebny jest nowy impuls programowy, odparł: „zdecydowanie tak”. Podkreślił, że nie ma żadnych wątpliwości, że wyznaczenie nowych celów politycznych musi dokonać się wokół prezesa PiS Jarosława Kaczyńskiego.",,
"Zmylił ich supermarket; myśleli, że są w Niemczech, a złapali ich w... Polsce","To była długa podróż, tyle że nielegalna. W Jaśle policja
zatrzymała pięciu Pakistańczyków, którzy wyszli z ukrycia,
myśląc, że dojechali do Niemiec, czyli celu swojej nielegalnej
podróży.","Policję zawiadomił kierowca tira wracający z Grecji. Gdy w Jaśle stanął na czerwonym świetle, z naczepy jego samochodu nagle wyskoczyło pięciu mężczyzn. Przez rozcięty brezent zobaczyli niemieckobrzmiący napis na supermarkecie.Policjanci rozpoczęli poszukiwania opisanych osób. W trakcie sprawdzania pobliskiego terenu funkcjonariusze zauważyli w rejonie jednego z marketów pięciu młodych mężczyzn o ciemnej karnacji. Cudzoziemcy zostali zatrzymani.Ze ustaleń policji wynika, że zatrzymani to obywatele Pakistanu w wieku od 17 do 44 lat. Mężczyźni nie mieli przy sobie żadnych dokumentów. Policjanci imigrantów przekazali funkcjonariuszom Placówki Straży Granicznej w Sanoku.Imigranci zostaną umieszczeni w strzeżonym ośrodku dla cudzoziemców. Czeka ich wydalenie z kraju.",,
Francuzi wolą Marine Le Pen od Sarkozy’ego,"Gdyby wybory prezydenckie we Francji odbyły się jutro, w pierwszej turze wygrałaby, z 23-procentowym poparciem, szefowa nacjonalistycznego Frontu Narodowego Marine Le Pen – taki sensacyjny rezultat przyszłorocznego głosowania przewiduje instytut sondażowy Harris Interactive. Po 21 proc. głosów otrzymaliby obecny prezydent Nicolas Sarkozy i szefowa socjalistycznej opozycji Martine Aubry.","Zadowolona z wyników sondażu Marine Le Pen powiedziała telewizji BFMTV, że coraz więcej Francuzów czuje, iż ich własny kraj „wymyka im się z rąk” z powodu imigracji i globalizacji. Zdają sobie sprawę z tego, że prawica i lewica są odpowiedzialne za tę sytuację i wiedzą, że mają inną możliwość głosowania. Marine Le Pen, która przejęła w styczniu z rąk swego ojca kierownictwo Frontu Narodowego, kontynuuje również jego ataki przeciwko imigracji. Jednocześnie jednak jej wizerunek jest znacznie łatwiejszy do zaakceptowania, ponieważ częściowo odcięła się od najbardziej kontrowersyjnych wypowiedzi Jean-Marie Le Pena, które uznawano za dowód jego neofaszystowskich sympatii. Badanie opinii publicznej zostało przeprowadzone na zlecenie dziennika „LeParisien”, który wstępnie poinformował w sobotę o jego wynikach, a wniedzielę opublikuje całość materiałów sondażowych.Dziennik przypomina, że Jean-Marie Le Pen zajął drugie miejsce w pierwszejturze wyborów z 2002 roku, za byłym prezydentem Jacquesem Chirakiem,wyprzedzając lidera socjalistów Lionela Jospina.Sondaż zamówiony przez „Le Parisien” jest pierwszym, który zapowiada, żeMarine Le Pen przejdzie do drugiej tury wyborów prezydenckich w 2012 roku.Prezydent Sarkozy nie potwierdził jeszcze, czy będzie się w przyszłym rokuubiegał o reelekcję, chociaż w sobotę premier Francois Fillon powiedział wwywiadzie dla „Le Figaro”, że obecny szef państwa jest „jedynym i najlepszymkandydatem” rządzącej Unii na Rzecz Ruchu Ludowego (UMP).",,
Stany wysłały okręt wojenny blisko wybrzeża Chin,"Pentagon poinformował o wysłaniu do Cieśniny Tajwańskiej okrętu wojennego Antietam. Rzecznik VII Floty komandor Clay Doss wskazał, że ma to pokazać przywiązanie USA do swobody żeglugi na obszarze między Oceanem Indyjskim a Spokojnym.","Decyzja o wysłaniu amerykańskiego okrętu do Cieśniny Tajwańskiej, która oddziela Chiny kontynentalne od Tajwanu, wobec którego Pekin stosuje różne formy nacisku, by wymusić realizację doktryny „jeden kraj, dwa systemy”, wywoła zapewne niezadowolenie Chin.Jest to tym bardziej prawdopodobne, że w relacjach między Pekinem i Waszyngtonem doszło w ostatnich miesiącach do szeregu napięć, wywołanych przede wszystkim konfliktem wokół handlu i ceł, jakie oba kraje nałożyły na produkty i usługi pochodzące z Chin w wypadku Stanów Zjednoczonych oraz USA w wypadku Chin.Przepłynięcie przez cieśninę o szerokości 180 km amerykańskiego okrętu to również demonstracja amerykańskiej obecności na obszarze Azji i Pacyfiku. Symboliczne znaczenie ma fakt, że nowoczesny okręt marynarki wojennej USA nawiązuje nazwą do słynnego lotniskowca USS Antietam (CV-36), który uczestniczył w walkach podczas wojny koreańskiej. W 1963 r. Antietam został wycofany ze służby, a w 1974 r. sprzedany na złom. Nazwę odziedziczył inny okręt.Zbuntowana prowincja?Pekin uważa rządzony demokratycznie Tajwan za zbuntowaną prowincję „jednych Chin” i nigdy nie wykluczył możliwości siłowego przejęcia nad nim kontroli. USA, podobnie jak większość krajów świata, nie mają formalnych relacji z Tajwanem, ale uznawane są za jego największego sprzymierzeńca i sprzedają mu uzbrojenie.W lipcu Pentagon poinformował, że Departament Stanu USA wyraził zgodę na sprzedaż Tajwanowi uzbrojenia o wartości 2,2 mld dolarów, w tym czołgów typu M1A2T Abrams i pocisków przeciwlotniczych Stinger. Wywołało to gniewną reakcję Pekinu. Chińskie MSZ oceniło, że planowana transakcja jest naruszeniem międzynarodowego prawa oraz atakiem na suwerenność ChRL.",,
Węgry zakręciły gaz Ukrainie. Wina Kremla?,"Węgry pod naciskiem ze strony Rosji przerwały dostawy gazu na Ukrainę – pisze ukraiński portal zn.ua. Według ustaleń dziennikarzy zakręcenie kurka nastąpiło po rozmowie szefa Gazpromu Aleksieja Millera z władzami w Budapeszcie. Tymczasem rosyjski minister energetyki oświadczył, że jeśli państwa UE będą sprzedawały rosyjski gaz Ukrainie, Moskwa wstrzyma dostawy za Zachód.","Węgry miały oświadczyć Ukrainie, że od czwartku od godz. 19.00 czasu kijowskiego (godz. 18.00 czasu polskiego) przerwane zostaną tzw. dostawy rewersowe. To dzięki nim Ukraina wciąż ma gaz – w czerwcu Gazprom zakręcił bowiem kurek swojemu zachodniemu sąsiadowi. Rewers jest mechanizmem sprzedaży gazu, wykorzystującym różnice w cenie rosyjskiego gazu dla różnych państw.Ukraina korzysta z tego rodzaju dostaw m.in. ze Słowacji czy Niemiec. Niemcy, kupujące rosyjski gaz taniej niż Ukraińcy, odsprzedają Kijowowi surowiec po cenie niższej, niż gdyby Ukraina kupowała go bezpośrednio od Gazpromu. Ukraina korzysta z dwóch rodzajów rewersu: wirtualnego i rzeczywistego. Pierwszy polega po prostu na pobraniu części surowca płynącej tranzytem przez Ukrainę na Zachód. Z kolei rewers rzeczywisty wykorzystuje technologię pozwalającą pompować gaz w kierunku przeciwnym, niż płynie zwykle, czyli np. z Węgier na Ukrainę.",,
"„Przetarg na Caracale to był kosmiczny przekręt, PO za nim stała”","– Mam nadzieję, że postępowanie prokuratorskie w Polsce ws. przetargu na Caracale wiele w tej sprawie wyjaśni. Niedawno Francuzi po wycofaniu się Polski z przetargu, wycofali się q ogóle z produkcji Caracali, co oznacza, że to kontrakt z Polską miał podtrzymać to przedsiębiorstwo. Gołym okiem widać, że był kosmiczny przekręt. Na dodatek Platforma Obywatelska za tym przekrętem stała – stwierdził w programie „Gość poranka” Zbigniew Kuźmiuk, europoseł PiS.","– Prokuratura zajmie się całym procesem zakupu helikopterów typu Caracal, czyli procesem negocjacji zakupu tychże helikopterów, z podpisaniem kontraktu, a później odstąpieniem strony francuskiej od zobowiązań offsetowych. Prokuratura całościowo zajmie się wyjaśnieniem tej sprawy od początku, od działań podjętych kilka lat temu, aż do chwili obecnej – oświadczył swego czasu prokurator krajowy Bogdan Święczkowski.Według PiS przestępstwa mogli się dopuścić ówczesny szef MON Tomasz Siemoniak, wiceminister Czesław Mroczek i osoby im podległe.",,
CBOS: Polacy źle oceniają sytuację w kraju,"Zdecydowana większość Polaków (71 proc.) uważa, że
sytuacja w kraju zmierza w złym kierunku. Przeciwnego zdania było 17 proc.
badanych, a 12 proc. nie potrafiło zająć stanowiska w tej sprawie – wynika z
kwietniowego sondażu CBOS.","Według badań CBOS od marca do kwietnia o 3 punkty procentowe wzrosła liczbarespondentów negatywnie oceniających rozwój sytuacji w kraju, a o 2 punktyprocentowe zmalała liczba badanych dobrze oceniających rozwój sytuacji wPolsce.Negatywne oceny rozwoju sytuacji w kraju – jak podkreśla CBOS - przeważają wewszystkich analizowanych grupach społeczno-demograficznych, ale szczególniekrytyczni są niewykwalifikowani, bezrobotni, badani o najniższychmiesięcznych dochodach per capita oraz źle oceniający własne warunkimaterialne.Z badań CBOS wynika również, że od marca praktycznie nie zmieniły sięprognozy rozwoju sytuacji w kraju w ciągu najbliższego roku. Tak samo, jakprzed miesiącem, niemal połowa ankietowanych (46 proc.) nie przewiduje zmianw tym zakresie, dwie piąte (39 proc.) obawia się pogorszenia, a tylkonieliczni respondenci (7 proc., spadek o 2 punkty proc.) liczą na poprawę, a8 proc. nie potrafiło wyrazić opinii na ten temat.Pogorszenia sytuacji w Polsce – jak zaznacza CBOS – obawia się połowa spośródtych, którzy oceniają, że zmierza ona w złym kierunku, a dwie piąte z tejgrupy prognozuje stabilizację. Wśród osób, które pozytywnie oceniają rozwójsytuacji w kraju, tylko jedna piąta liczy na poprawę, a dwie trzecie nieprzewiduje zmian.W ciągu ostatniego miesiąca – jak wynika z badań CBOS – ocena sytuacjipolitycznej zmieniła się minimalnie – nadal większość respondentów (54 proc.)postrzega ją negatywnie, nieco ponad jedna trzecia (35 proc, wzrost o 2punkty proc.) uznaje za przeciętną, a tylko nieliczni (6 proc., spadek o 1punkt proc.) oceniają pozytywnie, a 5 proc. nie miało na ten temat zdania.Według CBOS krytycyzm w ocenach jakości życia politycznego w Polsce dominujeniemal we wszystkich grupach społeczno-demograficznych. Analizy statystycznewskazują, że opinie na ten temat związane są przede wszystkim z poglądamipolitycznymi badanych. Najgorzej sytuację polityczną w kraju oceniają osobyidentyfikujące się z prawicą, a najlepiej badani o poglądach lewicowych, choćpołowa z nich uważa, że sytuacja polityczna w kraju jest zła.W ocenie CBOS, w stosunku do marca w zasadzie nie zmieniły się przewidywaniadotyczące sytuacji politycznej w Polsce. Nadal dominuje przekonanie outrzymaniu status quo (57 proc., spadek o 2 punkty proc.), nieco ponad jednaczwarta badanych (28 proc., wzrost o 1 punkt proc.) uważa, że w ciągunajbliższego roku jakość życia politycznego w naszym kraju się pogorszy, atyle samo co przed miesiącem (6 proc.) oczekuje poprawy w tym obszarze. Z badań CBOS wynika, że oceny sytuacji gospodarczej w kraju są nieco lepszeniż przed miesiącem. Obecnie mniej niż połowa ankietowanych (48 proc., spadeko 2 punkty proc.) uważa, że jest ona zła, nieco ponad jedna trzecia badanych(35 proc., wzrost o 2 punkty proc.) twierdzi, że jest ona przeciętna, a 13proc. ankietowanych (wzrost o 1 punkt proc.) uważa ją za dobrą.W stosunku do marca - jak zaznacza CBOS - nieco pogorszyły się prognozy stanupolskiej gospodarki. Nadal jednak największa grupa respondentów (45 proc.,spadek o 5 punktów proc.) jest zdania, że w najbliższym roku sytuacjagospodarcza w Polsce się nie zmieni, jedna trzecia (34 proc., wzrost o 3punkty proc.) obawia się jej pogorszenia, a jedynie co ósmy ankietowany (12proc.) liczy na poprawę.Od marca – jak podkreśla CBOS – w zasadzie nie zmieniły się oceny poziomużycia badanych i ich rodzin. Tyle samo co przed miesiącem (41 proc.)twierdzi, że żyje im się dobrze, 47 proc. badanych – że ani dobrze, ani źle,a 12 proc. (spadek o 1 punkt proc.) negatywnie ocenia poziom życia swojejrodziny.W porównaniu z zeszłym miesiącem – jak zaznacza CBOS – nieco polepszyły sięoceny sytuacji w zakładach pracy. Blisko połowa pracujących (48 proc., wzrosto 2 punkty proc.) uważa, że jest ona dobra, jedna trzecia (34 proc, wzrost o1 punkt proc.) – że przeciętna, a tylko 16 proc. (spadek o 3  punkty proc.)uznaje ją za złą, a 2 proc. nie miało na ten temat zdania.Sondaż CBOS został przeprowadzony w dniach 4-10 kwietnia tego roku naliczącej 1150 osób reprezentatywnej próbie losowej dorosłych mieszkańcówPolski.",,
"„Zaufanie do ratusza zostało utracone, trzeba je odbudować”","– Nie zajmowałem się reprywatyzacją – tak Rafał Trzaskowski z Platformy Obywatelskiej przekonywał w programie „O co chodzi”, że jest dobrym kandydatem na prezydenta Warszawy i że to właśnie jego partia powinna zająć się przywracaniem zaufania obywateli do warszawskiego ratusza. Gość TVP Info przestrzegał przed posuwaniem się do absurdów, jak ten, że – jak mówił – Patryk Jaki też był w Platformie i dlatego ponosi odpowiedzialność za dziką reprywatyzację. – Odpowiedzialna jest cała klasa polityczna, bo nikt nie uchwalił pełnej ustawy reprywatyzacyjnej – przekonywał.","Rafał Trzaskowski powiedział, że o stołecznej aferze reprywatyzacyjnej dowiedział się „z artykułów”. Na przywołany komentarz medialny, że zachowuje się tak, „jakby wrócił z długiej kosmicznej podróży” odparł, że był posłem do Parlamentu Europejskiego i Warszawą zajmował się „tylko w kontekście pozyskiwania funduszy unijnych”. – Rzeczywiście miałem epizod zaangażowania w kampanię pani Gronkiewicz-Waltz, natomiast byłem w Brukseli. Zajmowałem się tam obroną polskiej racji stanu przez cztery lata, a później byłem ministrem, który był daleko od spraw warszawskich.  Nie jestem warszawskim działaczem Platformy Obywatelskiej, który był blisko tych spraw – podkreślił.",,
Franciszek nawołuje do unikania konsumpcjonizmu w święta,"Ojciec święty wezwał do unikania konsumpcjonizmu w czasie świąt. – Drzewa, dekoracje i światła wszędzie przypominają, że również w tym roku będą święta. Machina reklamowa zaprasza, by obdarować siebie coraz nowymi prezentami, aby nawzajem się zaskoczyć – mówi Franciszek.","– Obchodzić Boże Narodzenie to czynić tak jak Jezus, który przyszedł dla nas potrzebujących, to zstąpić ku tym, którzy nas potrzebują – wzywa papież. Nawołuje do „zatrzymania się w milczeniu” nad pięknem nadchodzących dni. Ojciec Święty mówi również o duchowym wymiarze świąt, które od zawsze są „pełne niespodzianek”. – Obchodzenie Bożego Narodzenia to przyjęcie na ziemi niespodzianek nieba. Nie można żyć „przyziemnie”, kiedy niebo przyniosło na świat swoje nowości – apeluje Franciszek.W środę papież przypomniał o godnym przeżywaniu Adwentu. – Adwent to czas, w którym przygotowujemy się na przyjście Jezusa, Księcia Pokoju – napisał na Twitterze.",,
Poroszenko w polskim Sejmie: Ukraina powinna obrać prozachodni kurs,"Ukraiński prezydent Petro Poroszenko zapowiedział podczas wizyty w polskim Sejmie, że Ukraina powinna podążać drogą w kierunku integracji z NATO i Unią Europejską. - Gdy wrócę do Kijowa, zawnioskuję o to, by Ukraina przestała być państwem pozablokowym - powiedział. Dodał także, że Ukraina będzie chciała złożyć wniosek o członkostwo w Unii w 2020 roku. Ukraiński prezydent będzie gościem programu „Dziś wieczorem” w TVP Info o 19.57.","- Dziś w tej izbie podjąłem decyzję, że mój kraj powróci na drogę integracji ze sferą Euroatlantyckiwgo bezpieczeństwa - powiedział Poroszenko. - Dlatego po powrocie do kraju złożę wniosek do ukraińskiego parlamentu, by odrzucił status pozablokowego państwa - oświadczył. Ukraiński prezydent początek przemówienia wygłosił po polsku. – W imieniu narodu ukraińskiego pragnę podziękować za zaszczyt zwrócenia się do narodu polskiego za pośrednictwem  reprezentantów zasiadających w obu izbach parlamentu Rzeczypospolitej Polskiej – mówił Poroszenko. – W tej szczególnej chwili chcę podziękować za to, że pozostajecie z nami w najtrudniejszych momentach współczesnych dziejów naszego państwa i narodu – powiedział prezydent Ukrainy. – Polacy wyciągnęli do nas braterską rękę, gdywróg przeskoczył próg naszego domu. O waszej pomocy nie idzie zapomnieć – dodał Poroszenko.Historia nie może dzielić naszych narodów– Dla Ukrainy wsparcie Polski i Polaków oraz okazana solidarność są niezmiennie ważne. Bo, jak uczy przysłowie, prawdziwego przyjaciela poznaje się w biedzie – dodał Poroszenko po polsku.W swoim przemówieniu Poroszenko podkreślił, że  „historia nawet najbardziej dramatyczna nie może dzielić naszych narodów; wybaczamy i prosimy o wybaczenie”.  Wystąpieniu Petra Poroszenki przysłuchiwał się prezydent Bronisław Komorowski, przedstawiciele korpusu dyplomatycznego w Polsce oraz członkowie Rady Ministrów z premier Ewą Kopacz. Zgromadzeniu przewodniczyli marszałkowie Sejmu i Senatu - Radosław Sikorski i Bogdan Borusewicz.Przed południem prezydent Komorowski podpisał - w obecności Poroszenki - ustawę o ratyfikacji umowy stowarzyszeniowej między Ukrainą a Unią Europejską.                                                teraz odtwarzane„Ukraina chce się bronić, konsekwencją tego jest chęć wejścia do NATO” Płacimy niezwykle wysoką cenę za tożsamość europejską– W 1991 roku Ukraińcy znowu odzyskali swoje państwo i w ciągu ponad 20 lat szczyciliśmy się tym, że na Ukrainie nie przelano ani jednej kropli krwi. Cieszyliśmy się, że udało się nam odzyskać niezależność (...) ale dzisiaj płacimy niezwykle wysoką cenę za naszą tożsamość europejską, za nasząsamodzielność – mówił ukraiński prezydent. – Płacimy wartością najwyższą – życiem ludzkim – dodał. Polska - zaznaczył Poroszenko - „przede wszystkim kojarzy się z ruchem Solidarności, która połączyła Polaków w walce o wolność i rozpoczęła falę zmian demokratycznych, do których doszło w wielu państwach europejskich”. Podkreślił, że dzisiaj Ukraina jest państwem wolnym i demokratycznym, „jak kiedyś walczyła o to polska Solidarność”. – O tym będziemy pamiętać, za tozawsze będziemy wdzięczni – dodał. Wskazał też na znaczek ze znakiem „Solidarności” wpięty w klapę marynarki, który podarował mu prezydent Bronisław Komorowski podczas warszawskich obchodów 25. rocznicy wyborów 4 czerwca 1989 roku. W maju 2015 roku obchodzona będzie z kolei 25. rocznica spotkania parlamentarzystów Solidarności i Narodowego Ruchu Ukrainy. – Właśnie wówczas określiliśmy kierunek naszych relacji dwustronnych – powiedział ukraiński prezydent.                                                teraz odtwarzaneKlich: to bardzo ważna deklaracja Wierzymy w to, że flaga ukraińska będzie powiewać nad Półwyspem KrymskimPoroszenko podkreślił, że aneksja Krymu stanowiła „brutalne naruszenie prawa międzynarodowego”. – Dzisiaj Krym jest pod władzą okupacyjną. Panuje tam bezprawie. Tatarzy krymscy i Ukraińcy zostali pozbawieni swoich praw politycznych i kulturowych – mówił.– Ale ja, my wszyscy wierzymy w to, że flaga ukraińska będzie powiewać nad tym wielonarodowym półwyspem – podkreślił prezydent Ukrainy. Mówił, że to właśnie „ta różnorodność półwyspu, różnorodność etniczna, językowa wpłynęłatak bardzo na Adama Mickiewicza, geniusza narodu polskiego”,„ „to Krym natchnął go do tego, by napisać +Sonety Krymskie+”.Poroszenko nawiązał do legendy Lecha, Czecha i Rusa. Podkreślił, że wzajemne wpływy polskie i ukraińskie wspólnie kształtowały przez stulecia oba narody. – Jesteśmy narodami bliskimi sobie duchem, językiem, dzielimy te samewartości: europejskie i chrześcijańskie – zaznaczył.Według niego droga, jaką przez stulecia kroczyły oba narody, nie była prosta, często  tragiczna. – Razem byliśmy w różnych wielkich imperiach, które znikały, pozostawiając nam nieporozumienia i waśnie – mówił. – W naszej historii mamy także wspólne zwycięstwa nad naszymi wrogami, ale były teżtakie rzeczy, o których nie chciałoby się nawet pamiętać – dodał Poroszenko.„Nie można zdusić pragnienia wolności”Pomylili się ci, którzy uważają, że można zdusić pragnienie wolności i niepodległości – powiedział Petro Poroszenko. – Ukraińcy pokazali światu, że są narodem europejskim – dodał.Poroszenko mówił o błędach poprzednich władz Ukrainy. Jak zaznaczył, nie zwracały one należytej uwagi na wzmocnienie sił zbrojnych i nie wykorzystały szansy na przyłączenie się do systemu bezpieczeństwa euroatlantyckiego.– Pomylili się ci, którzy uważają, że można naród rzucić na kolana, że można go zdusić, że można zdusić pragnienie wolności i niepodległości – powiedział.– Rok temu Ukraińcy pokazali całemu światu, że są godni swoich przodków, historii, że są narodem europejskim, że współtworzą historię europejską, współtworzą jej kulturę i duchowe ideały – podkreślił Poroszenko. Ukraina zrzeknie się statusu państwa pozablokowego Prezydent Poroszenko zapowiedział, że po powrocie do swego kraju złoży w parlamencie wniosek o zrzeczenie się przezUkrainę statusu państwa pozostającego poza blokami wojskowo-politycznymi. Zapewnił, że Ukraina wróci na kurs ku integracji z przestrzenią bezpieczeństwa euroatlantyckiego.Uchwalona w lipcu 2010 r. ustawa o zasadach polityki wewnętrznej i zagranicznej, wykreśliła z nich dążenie Kijowa do członkostwa w NATO. W ustawie była mowa o „utrzymaniu przez Ukrainę polityki pozablokowości”, co oznacza „nieuczestniczenie w sojuszach wojskowo-politycznych” – a więc w NATO. Zawarto w niej jednocześnie sformułowanie o kontynuowaniu „konstruktywnego partnerstwa” z Sojuszem. Poroszenko: marzę o tym, by kiedyś kandydować do PE- Marzę o tym, by po zakończeniu kadencji prezydenckiej lub kilku kadencji prezydenckich, móc kandydować w wyborach do Parlamentu Europejskiego – mówił Poroszenko.– Rewolucja godności spełni się dopiero wtedy, gdy na stronie Unii Europejskiej pojawi się także wersja strony w języku ukraińskim – podkreślał Poroszenko. – Marzę o tym – dodał, wzbudzając falę oklasków.Prezydent Ukrainy zapewniał, że jeśli Ukraińcy będą kiedyś decydować o UE, nie będą stronić od odpowiedzialności. – Nie stracimy tej szansy, bo to jest szansa, za którą naród ukraiński zapłacił bardzo wysoka cenę –  powiedział Poroszenko. – Zapłaciliśmy tę cenę po to, by mieć zaszczyt nazywać się narodem europejskim – dodał.Przekonywał, że Ukraińcy mają świadomość, że nikt nie przeprowadzi za nichreform, że sami muszą zmienić swój kraj na lepsze. Przypomniał ukraiński dokument „Strategia 2020”, który ma zapewnić wypełnienie przez jego kraj umowy stowarzyszeniowej i doprowadzić do tego, by w roku 2020 Ukraina mogła złożyć wniosek o członkostwo w Unii.– Polska też walczyła o swoje prawo bycia członkiem Unii Europejskiej, my będziemy podążać państwa tropem i zwyciężymy – oświadczył Poroszenko.",,
Sondaż: Amber Gold nie szkodzi Platformie,"Nic nie wskazuje na to, że afera Amber Gold
szkodzi Platformie Obywatelskiej. W najnowszym sondażu, zrealizowanym dla „Gazety Wyborczej” przez ZBS TNS OBOP, partia Donalda Tuska ma 30 proc. poparcia, o
punkt procentowy więcej niż na początku miesiąca.","PiS ma 23 proc. zwolenników (spadek o 1 pkt. proc.), a w niekończącej sięwojnie o trzecie miejsce tym razem górą jest SLD. Poparcie dla tej partiiurosło o 2 pkt proc. – do 9 proc. Ruch Palikota zatrzymał się na 7proc. Minimalnie pod progiem wyborczym drugi raz z rzędu jest PSL (4 proc.).Solidarna Polska spadła z 3 do 1 proc., takie same minimalne poparcie mająPJN i Nowa Prawica. Wyborców niezdecydowanych jest 24 proc.",,
Konflikt w Donbasie pochłonął 14 tys. ofiar. „Zbrodnie noszą systematyczny charakter”,W wyniku konfliktu między siłami rządowymi a wspieranymi przez Rosję separatystami w Donbasie na wschodzie Ukrainy zginęło dotychczas ponad 14 tys. osób – poinformowało ukraińskie MSZ.,"„Od 2014 roku Ukraina kwalifikuje (...) działania Federacji Rosyjskiej na Krymie i w Donbasie jako akt agresji” – oświadczył resort spraw zagranicznych Ukrainy w 45. rocznicę przyjęcia rezolucji Zgromadzenia Ogólnego ONZ, która zawiera definicję agresji.W oświadczeniu napisano, że w wyniku rosyjskiej agresji ucierpiało ogółem ponad 40 tys. ludzi, w tym ponad 14 tys. zginęło, a 1,5 mln osób jest wewnętrznymi przesiedleńcami. „Zbrodnie wojenne i zbrodnie przeciwko ludzkości na tymczasowo okupowanych terytoriach Autonomicznej Republiki Krymu i w częściach obwodu donieckiego i ługańskiego noszą szeroki i systematyczny charakter i są następstwem międzynarodowego konfliktu zbrojnego, który Federacja Rosyjska rozpoczęła przeciwko Ukrainie 20 lutego 2014 roku” – wskazano w dokumencie.",,
25 lat współpracy Wojska Polskiego z Gwardią Narodową stanu Illinois,"15 sierpnia – Święto Wojska Polskiego – będzie w stanie Illinois dniem strategicznego partnerstwa z Polską, przewiduje ogłoszona właśnie proklamacja przyjęta z okazji 25. rocznicy współpracy Gwardii Narodowej tego stanu z Siłami Zbrojnymi RP.","W uroczystości w ogrodach ministerstwa obrony narodowej w Warszawie uczestniczyli m. in. minister obrony Mariusz Błaszczak, ambasador USA Paul Jones, gubernator Illinois Bruce Rauner, dowódcy rodzajów sił zbrojnych i szef Sztabu Generalnego WP, a także dowódca Gwardii Narodowej Illinois.Szef MON podkreślił, że wspomniana w proklamacji współpraca „sięga zarówno do czasów, kiedy wybijały się na niepodległość Stany Zjednoczone, jak i czasów sprzed stu lat, kiedy na niepodległość wybijała się Polska”. Przypomniał poparcie prezydenta Woodrow Wilsona w 1918 r. dla polskiej niepodległości, udział amerykańskich lotników w wojnie 1920 r.– Dziś Polska jest w NATO, również, a może przede wszystkim dzięki wsparciu Stanów Zjednoczonych przystąpienie do sojuszu było możliwe, także dzięki współpracy z Gwardią Narodową Stanu Illinois, czerpiemy z tej współpracy na co dzień – powiedział Błaszczak. „Razem przez stulecia walczyliśmy o wolność”– Nie ma silniejszego partnerstwa, nie ma silniejszej przyjaźni niż ta, która łączy obywateli Illinois i Polaków – powiedział gubernator, przypominając, że stan i leżące w nim Chicago to największe skupiska Polonii.– Razem przez stulecia walczyliśmy o wolność i demokrację. Razem walczyliśmy z nazistami, razem walczyliśmy z komunistami; razem walczymy z dyktatorami na całym świecie, by wzmocnić wolność i demokrację – dodał Rauner. Podkreślił, że swoją pierwszą wizytę w Europie jako gubernator składa w Polsce. Powiedział, że celem przyjazdu delegacji jest także ożywienie wzajemnych kontaktów kulturalnych, ekonomicznych i turystycznych.– Każdego roku tysiące mieszkańców Illinois obchodzi 15 sierpnia Święto Wojska Polskiego, rocznicę Bitwy Warszawskiej, zwycięstwa Polski w wojnie 1920 r. – podkreślono w proklamacji gubernatora. Proklamacja podkreśla, że współpraca sprzyja interoperacyjności w ramach NATO, zwiększeniu zdolności wojskowych w regionie i lepszemu współdziałaniu jednostek bojowych, obejmuje też współpracę cywilną. Przypomniano też walkę Kazimierza Pułaskiego i Tadeusza Kościuszki po stronie dążących do niepodległości Stanów Zjednoczonych.  25 lat współpracyGwardia Narodowa stanu Illinois współpracuje od lat z polskimi Wojskami Lądowymi i Siłami Powietrznymi, a ostatnio także z formowanymi jako odrębny rodzaj sił zbrojnych Wojskami Obrony Terytorialnej. Polacy służyli z gwardzistami z Illinois Iraku i w Afganistanie, gdzie ta współpraca trwa do dziś. Żołnierze z bazy w Marseilles w Illinois wspierali polskich wojskowych specjalistów od likwidacji skażeń, którzy brali udział w zabezpieczaniu piłkarskich mistrzostw Euro 2012. Amerykanie doradzali przy transformacji polskich sił powietrznych, dzielili się rozwiązaniami w kwestii wsparcia dla weteranów i rodzin żołnierzy uczestniczących w misjach poza granicami państwa, przekazywali doświadczenia przy formowaniu WOT.",,
Sondaż dla „Wiadomości” TVP: stabilna przewaga PiS nad konkurentami,"Na Prawo i Sprawiedliwość chce głosować 39 proc. ankietowanych, a na Platformę Obywatelską – 22 proc. badanych – wynika z najnowszego sondażu Instytutu Badań Pollster na zlecenie „Wiadomości” TVP1.","W porównaniu do badania sprzed miesiąca poparcie dla Prawa i Sprawiedliwości spadło o 8 punktów procentowych. W tym samym czasie poparcie dla Platformy Obywatelskiej wzrosło o 3 punkty procentowe. Kukiz ’15 uzyskałby 11 proc. poparcia (+4 pkt proc.), Sojusz Lewicy Demokratycznej – 8 proc. (bez zmian), a Nowoczesna – 7 proc. (+1 pkt proc.)Polskie Stronnictwo Ludowe w tym sondażu może liczyć na 6 proc. głosów (+1 pkt proc.), Partia Razem – 4 proc. (-1 pkt proc.), a Wolność – 3 proc. (bez zmian). Badanie zostało zrealizowane przez Instytut Badań Pollster na zlecenie „Wiadomości” TVP1 w dniach 29-30 marca 2018 r. na próbie 1072 Polaków.",,
Mirzijojew prezydentem Uzbekistanu. Poparło go 88 proc. głosujących,Premier i p.o. prezydenta Szawkat Mirzijojew zwyciężył w niedzielnych wyborach prezydenckich w Uzbekistanie i zostanie nowym szefem państwa – poinformowała w poniedziałek Centralna Komisja Wyborcza (CKW). Mirzijojewa poparło ponad 88 proc. głosujących.,"Na Szawkata Mirzijojewa głos oddało 15,9 mln wyborców, czyli 88,61 proc. uprawnionych - podała CKW. Do udziału w głosowaniu było uprawnionych ponad 20 mln obywateli Uzbekistanu. 59-letni Mirzijojew, który sprawuje urząd premiera od 2003 roku, był uznawany za najbardziej prawdopodobnego następcę zmarłego na początku września prezydenta Islama Karimowa. W ostatnich miesiącach Mirzijojew pełnił także obowiązki prezydenta, gdyż z ich pełnienia zrezygnował przewodniczący Senatu Nigmatilla Juldaszew. Śmierć dyktatora Niedzielne wybory, w których startowało ogółem czterech kandydatów, zostały rozpisane po śmierci prezydenta Uzbekistanu Islama Karimowa, który rządził tą środkowoazjatycką republiką przez 27 lat. Jego autorytarne rządy wywoływały krytykę Zachodu.Podczas kampanii przedwyborczej Mirzijojew wyrażał zamiar kontynuowania kursu Karimowa: utrzymania tzw. pozablokowego statusu Uzbekistanu, rozwijania stosunków z krajami Wspólnoty Niepodległych Państw (WNP), głównie z Rosją. Prezydent Rosji Władimir Putin w poniedziałek w rozmowie telefonicznej pogratulował zwycięstwa Szawkatowi Mirzijojewowi i zaprosił go Rosji.",,
Za rządów PO mafii paliwowej  i spirytusowej nie przeszkadzano,Czy w Ministerstwie Finansów w czasach rządów PO — PSL urzędnicy tworzyli prawo ułatwiające działalność  grup przestępczych? Celnicy wielokrotnie informowali wtedy o nieprawidłowościach. Po jednym z ich pism sprawą zajęły się CBA i prokuratura.,"Portal tvp.info dotarł do listów napisanych w 2016 roku przez Związek Zawodowy Celników do Pawła Szałamachy, ówczesnego ministra finansów w rządzie Beaty Szydło, oraz do prezesa PiS, Jarosława Kaczyńskiego. Funkcjonariusze opisywali nieprawidłowości przy tworzeniu prawa akcyzowego, związanego z obrotem paliwami i alkoholem. Jak wynika z treści listu, celnicy już wcześniej, w 2007 roku – za rządów PO-PSL — informowali o swoich spostrzeżeniach urzędników resortu finansów. W liście do Szałamachy związkowcy pisali: „W przeciwieństwie do Pana Ministra nie mamy tyle wiary w te same kadry. Nie mamy tyle nadziei co Pan, że ci ludzie się zmienili. Część z nich powinna odpowiadać dyscyplinarnie, a nawet karnie za wieloletnie zaniedbania, tymczasem dalej tworzą przepisy, zajmują najważniejsze stanowiska kierownicze w Ministerstwie Finansów i Służbie Celnej i wciąż tworzą prawo i procedury dla przestępców”. Wątek ten jest rozszerzony w korespondencji przesłanej do Jarosława Kaczyńskiego, prezesa PiS. „Wdrożenie dobrej zmiany będzie znacznie utrudnione z urzędnikami, którzy od lat konstruują prawo i procedury pod przestępczość” — alarmowali celnicy. Wspominali też o wcześniejszej interwencji  Kaczyńskiego - z 2011 roku   — w sprawie śledztwa, które zostało wszczęte na podstawie materiałów dostarczonych przez celników. Prezes PiS złożył wniosek do Prokuratora Generalnego o wszczęcie umorzonego śledztwa. Po jego interwencji śledczy zajęli się na nowo sprawą nieprawidłowości w Ministerstwie Finansów. Prawo dla przestępców Cofnijmy się do 2009 roku. Prokuratura Apelacyjna w Rzeszowie wszczęła wtedy śledztwo dotyczące przemytu spirytusu do Polski z Ukrainy oraz nieprawidłowości w Ministerstwie Finansów.  Z akt wynika, że od  2005 roku do listopada 2007 roku przez przejście graniczne w Medyce i Żurawicy wjeżdżały cysterny, które  —  według dokumentacji  —  miały przewozić płyn do spryskiwaczy. Celnicy jednak informowali Ministerstwo  Finansów, że w ten sposób do Polski wwożony jest spirytus, a Skarb Państwa traci na tym krocie. — Proceder był dziecinnie prosty. Firma X kupowała na Ukrainie spirytus, który był oznaczony jako dodatek do płynu do spryskiwaczy. Następnie cysterna jechała przez granicę. Tutaj nie pobierało się akcyzy. Później, już w Polsce, całkiem legalnie dodatek znowu stawał się spirytusem — opowiada osoba znająca materiały zebrane przez CBA. Jak wynika z informacji zgromadzonych przez prokuraturę, urzędnicy Ministerstwa Finansów mieli nie dopełnić swoich obowiązków i „działać na szkodę interesu publicznego”. Na czym miało polegać ich działanie?Otóż urzędnicy mieli  —  wbrew stanowi prawnemu  — informować celników, że od 1 maja 2004 roku płyny do spryskiwaczy zawierające alkohol etylowy nie są obłożone akcyzą. Taką informację wysłano do wszystkich dyrektorów Izb Celnych w kraju. Przez te zaniedbania Skarb Państwa miał stracić nawet 2,7 mld zł należnej akcyzy. Celnicy mieli nie dotykać paliwSprawa wróciła niedawno, gdy Wiadomości TVP wyemitowały wypowiedź Sławomira Siwego ze Związku Zawodowego Celnicy PL. — Myśmy alarmowali już za poprzedniej władzy, że te paliwa wjeżdżają i są sprzedawane bez VAT-u, nie wolno było tego ruszać – powiedział Siwy. Po tym materiale wybuchła prawdziwa burza. Patryk Jaki, wiceminister sprawiedliwości, mówił wprost, że słowa przewodniczącego Związku Zawodowego Celnicy PL mogą wskazywać, że „grupy polityków działały w interesie jakichś grupek złodziei, a nie w interesie państwa polskiego”.  — To jest sprawa nawet na komisję śledczą  — powiedział Jaki.W ostrym tonie odpowiadał Janusz Piechociński, który w czasach rządów PO i PSL był wicepremierem i ministrem gospodarki. — Pan Siwy jest niepoważny — obruszał się. Natomiast  Jan Grabiec, rzecznik PO, dowodził, że prokuratura powinna raczej zająć się celnikami i Sławomirem Siwym. — Jako funkcjonariusz, jako celnik, miał obowiązek powiadomić wówczas organa ścigania i jeśli tego nie zrobił, to popełnił przestępstwo i prokuratura powinna wszcząć postępowanie i zbadać odpowiedzialność  tych, którzy mieli rzekomą wiedzę o nieprawidłowościach i nie zgłosili jej w prokuraturze  — mówił Grabiec. Tyle że, jak wynika z listu, który trafił w 2016 roku do Pawła Szałamachy, ówczesnego ministra finansów, celnicy niemal przez cały okres rządów PO i PSL alarmowali, że prawo dotyczące akcyzy jest pisane nie w interesie państwa, ale grup przestępczych.",,
Ścigaj: Nie widzę się na listach z ugrupowaniem Wolność czy Konfederacja,"– Trudno by mi było i pewnie się nie widzę na listach z ugrupowaniem Wolność czy pana Korwin-Mikkego – powiedziała we wtorek Agnieszka Ścigaj z Kukiz'15. Dodała, że jeśli dojdzie do porozumienia z Konfederacją, odejdzie z Sejmu.","Ścigaj była gościem programu „Kwadrans polityczny” w TVP1, gdzie m.in. odpowiadała na pytania o rozmowy i koalicje przedwyborcze Kukiza. Okazuje się bowiem, że jej środowisko, nazywające się antysystemowym, teraz prowadzi rozmowy z tymi, którzy u władzy byli zawsze, jak PSL. Ścigaj wskazała, że system, który obowiązuje w Polsce wymaga „tego typu trochę nienormalnych kompromisów”. Zapytana, czy widzi się na wspólnych listach Kukiz'15 i Konfederacji była zdecydowana. – Osobiście trudno by mi było i pewnie się nie widzę na listach z ugrupowaniem Wolność czy pana Korwin-Mikkego. Z uwagi na moje wcześniejsze zajęcia, jak praca i polityka społeczna. Dla partii Wolność polityka społeczna nie istnieje, solidarne państwo – nie istnieje, osoby niepełnosprawne bardzo często były bardzo źle nazywane, jak i środowiska kobiece. Ja się z tego środowiska wywodzę i organizacji pozarządowych i to jest dla mnie ważne, równie ważne, jak zmiany systemowe w Polsce – powiedziała. Dodała, że jeśli dojdzie do porozumienia z Konfederacją, odejdzie z Sejmu.",,
Jest większy niż Bursztynowa Komnata. Teraz zostanie odsłonięty i poświęcony,"Ma prawie 13 metrów wysokości, 10 szerokości i 120 metrów kwadratowych powierzchni. Plasuje go to na pierwszym miejscu wśród bursztynowych ołtarzy na świecie. W sobotę w bazylice pod wezwaniem św. Brygidy w Gdańsku zostanie uroczyście odsłonięty – Bursztynowy Ołtarz Ojczyzny.","O sprawie przypomina Radio Gdańsk. Pomysłodawcą stworzenia Bursztynowego Ołtarza Ojczyzny w prezbiterium kościoła był ksiądz Henryk Jankowski. Ołtarz miał być wyrazem wdzięczności za dar wolności i pontyfikatu Jana Pawła II. Zaprojektował go prof. Stanisław Radwański, były rektor Akademii Sztuk Pięknych w Gdańsku, a współautorem projektu i zarazem jego głównym wykonawcą został artysta bursztynnik Mariusz Drapikowski.Wielkością przyćmi Bursztynową Komnatę  Ołtarz tworzy metalowy stelaż, na którym umieszczono bursztynowe elementy. – Dotychczas największą bursztynową realizacją architektoniczną była Bursztynowa Komnata. Miała ona 78 metrów kwadratowych powierzchni, nasz ołtarz ma 120 metrów. Ksiądz prałat chciał, żeby zajmował on całość prezbiterium. Powiedziałem mu wtedy, że taki ogromny ołtarz z bursztynu będzie droższy niż cała bryła kościoła. On wtedy zapytał mnie z uśmiechem: a co, boisz się? Odpowiedziałem, że nie i jeśli Bóg zechce, to ołtarz powstanie. Zdawałem sobie sprawę, że powstanie dzieło, które będzie podziwiał świat – powiedział Mariusz Drapikowski. Centralnym elementem ołtarza jest obraz Matki Boskiej - patronki świata pracy, namalowany przez ks. Franciszka Znanieckiego z Pelplina po masakrze robotników w grudniu 1970 r. Kardynał Karol Wojtyła i prymas Polski Stefan Wyszyński w 1975 r. zawieźli tę ikonę do Watykanu, gdzie poświęcił ją papież Paweł VI. Od tamtego czasu Matka Boska znajduje się w kościele św. Brygidy.Prace nad budową ołtarza będą trwały. Będzie on sukcesywnie wzbogacany o kolejne bursztynowe elementy.",,
Tak Sowieci kłamali ws. Katynia. 76 lat temu powołano komisję fałszującą prawdę o zbrodni,"13 stycznia 1944 r. Sowieci powołali specjalną komisję śledczą pod przewodnictwem Nikołaja Burdenki, członka Akademii Nauk ZSRR. Był to de facto radziecki organ propagandowy, mający na celu przypisanie zbrodni katyńskiej Niemcom.","Zbrodnia katyńska została ujawniona w kwietniu 1943 r. przez Niemców, którzy od lipca 1941 r. okupowali terytorium obwodu smoleńskiego. Odkrycie masowych mogił zostało szybko wykorzystane przez niemieckiego ministra propagandy Josepha Goebbelsa. – Ta propaganda Trzeciej Rzeszy miała być swego rodzaju ciosem w spoistość koalicji antyniemieckiej. (…) Goebbels kreował wręcz Trzecią Rzeszę na obrońcę europejskiej cywilizacji. Niemcy starali się również przekonywać, że zbrodnia katyńska jest pewnym etapem polityki sowieckiej wobec Polski – mówił w grudniu 2019 r. w rozmowie z portalem tvp.info dr Adam Buława, historyk wojskowości z Uniwersytetu Kardynała Stefana Wyszyńskiego w Warszawie. Sowieci od początku wypierali się odpowiedzialności za zbrodnię, próbując obarczyć nią Niemców. Kulminacją tych działań było powołanie dwóch zespołów. Pierwszy z nich był  nadzorowany przez bliskiego współpracownika szefa NKWD Ławrientija Berii, Wsiewołoda Mierkułowa. Dopiero na tym gruncie powołano 13 stycznia 1944 r. oficjalną komisję „naukową”, która miała zataić odpowiedzialność Sowietów za zbrodnię. W jej składzie znaleźli się: prof. Nikołaj Burdenko, sowiecki pisarz Aleksiej Tołstoj, generał Aleksander Gundorow, metropolita kijowski i halicki Mikołaj, komisarz ludowy oświaty RFSRR Władimir Potiomkin, generał broni Jefim Smirnow oraz  przewodniczący Smoleńskiego Obwodowego Komitetu Wykonawczego WKP(b) Rodion Je. Mielnikow. Oficjalna nazwa zespołu – Specjalna komisja ds. ustalenia i przeprowadzenia śledztwa okoliczności rozstrzelania w lesie katyńskim polskich jeńców wojennych przez niemiecko-faszystowskich najeźdźców – nie pozostawiała najmniejszych złudzeń, co do intencji pracujących w nim „specjalistów”.  Końcowy raport komisji był gotowy  po 11 dniach prac. Już 26 stycznia 1944 r. w gazecie „Prawda” ukazał się obszerny komunikat przygotowany przez zespół Burdenki.  W tekście można było przeczytać m.in., że „w kwietniu 1943 r. okupanci niemieccy, ukończywszy wszystkie prace przygotowawcze przy grobach w Lesie Katyńskim, przystąpili do szeroko zakrojonej agitacji prasowej i radiowej, usiłując przypisać władzy sowieckiej bestialskie zbrodnie, które sami popełnili wobec jeńców wojennych – Polaków”. „Jedną z metod tej prowokacyjnej agitacji było organizowane przez Niemców zwiedzanie grobów katyńskich przez mieszkańców Smoleńska i jego okolic oraz przez »delegacje« z krajów okupowanych przez zaborców niemieckich lub znajdujących się w zależności od nich. Komisja Specjalna przesłuchała wielu świadków, którzy brali udział w »wycieczkach« na groby katyńskie” – stwierdzono w raporcie komisji Burdenki. „Organizowane przez Niemców »wycieczki« nie osiągały zamierzonego celu. Kto był na grobach, dochodził do przekonania, że ma przed sobą bezczelną, jawną, prowokację faszystów niemieckich. Dlatego też władze niemieckie przedsiębrały środki, by zmusić do milczenia ludzi powątpiewających. Komisja Specjalna rozporządza zeznaniami wielu świadków, którzy opowiadali o tym, jak prześladowały władze niemieckie tych, którzy powątpiewali albo nie wierzyli w prowokację. Zwalniano ich z pracy, aresztowano, grożono rozstrzelaniem” – przekonywali członkowie komisji.  Do końca lat 80. XX w. raport komisji Burdenki był oficjalnym stanowiskiem ZSRR w sprawie zbrodni katyńskiej. Dopiero 13 kwietnia 1990 r. Rosjanie przyznali, że za zamordowanie tysięcy polskich oficerów odpowiadało kierownictwo NKWD.",,
„Ukraińcy muszą bronić państwowości i wolności”. Patriarcha wzywa do zjednoczenia,"Od naszej gotowości udzielenia zdecydowanej odprawy Rosji zależy nasza przyszłość – uważa patriarcha Filaret. W związku z atakiem rosyjskiej marynarki wojennej na ukraińskie okręty koło Kerczu zwierzchnik niekanonicznego Ukraińskiego Kościoła Prawosławnego Patriarchatu Kijowskiego (UKP PK) wydał oświadczenie, w którym ostro potępił ten akt „otwartej agresji zbrojnej Federacji Rosyjskiej przeciw Ukrainie”.","Filaret wezwał mieszkańców kraju do modlitw o zwycięstwo i pokój dla ich ojczyzny.Po przywołaniu najnowszych wydarzeń – zajęcia okrętów i wzięcia do niewoli marynarzy ukraińskich – Filaret przypomniał, że „dotychczas Kreml usiłował kłamstwem ukryć swą agresję przeciw państwu ukraińskiemu, wykorzystując wojska bez znaków rozpoznawczych, powołując się na miejscowych kolaborantów, mówiąc o »wojnie domowej w Donbasie« i o »samostanowieniu narodu Krymu«”. – Tym razem jednak Federacja Rosyjska dokonała jawnego aktu agresji przeciw Ukrainie, którego już nie ukrywa – podkreślił autor oświadczenia. Zwrócił uwagę, że naród ukraiński „może udzielić tylko jednej odpowiedzi na tę napaść: mężnie przeciwstawić się wrogowi, stając do obrony ojczystego kraju, swojej państwowości i wolności”. W tym kontekście patriarcha przypomniał, że Ukraińcy ponad 300 lat żyli w niewoli, podbici przez imperium i „na własnej skórze doświadczyli całej goryczy niewoli”. Nawiązał przy tym do obchodzonej obecnie 85. rocznicy Wielkiego Głodu – ludobójstwa z lat 1932-33, „do którego główną przesłanką była utrata przez naród swej państwowości i zniewolenie przez agresora kremlowskiego”. – Nie boicie się ani praw ludzkich, ani skutków swoich zbrodni. Myślicie, że kłamstwem można wszystko ukryć, a prawem silniejszego uzasadnić to. Wiedzcie więc i zapamiętajcie: Bóg wszystko widzi i każdemu odpłaci tak, jak na to zasłużył! – przestrzegł Filaret. Zapytał retorycznie: „Czy Ten, który stworzył ucho, nie usłyszy, Ten, który stworzył oko, nie zobaczy, a Ten, który daje ludziom rozum, nie ukarze was?”. Kościół Patriarchatu Kijowskiego przywołuje błogosławieństwo Boże dla żołnierzy ukraińskich, broniących kraju przed agresorem i dla całego państwa – zapewnił jego zwierzchnik i dodał: „Z nami jest prawda, toteż z nami jest Bóg, a tam, gdzie jest Bóg, tam jest zwycięstwo”. Wezwał wszystkich wiernych do modlitw o zwycięstwo i pokój dla Ukrainy, podkreślając, że jest to „ten wkład do wspólnej sprawy, który na miarę swych sił może zrobić każdy z nas”. Patriarcha przyznał, że serca wielu ludzi są dziś ogarnięte troskami i wahaniami, dlatego przypomniał słowa Pisma Świętego, aby „serce wasze nie miało wątpliwości, że prawda i moc Boża pokonają współczesnego Kaina i nowego faraona, z którego niewoli Pan wyzwoli Ukrainę”. – Pan bowiem nie odpycha swego ludu i nie porzuca swojego dziedzictwa – tymi słowami z Psalmu 94 (93) zakończył swe przesłanie patriarcha Filaret.",,
Min. Ziobro o ACTA2: Wolność słowa w internecie może być zagrożona,"Minister sprawiedliwości Zbigniew Ziobro powiedział, że przyjęte przez Parlament Europejski zmiany w prawie autorskim w sieci mogą zagrażać wolności słowa w internecie. O zmiany zabiegała część europejskich artystów i wydawcy prasowi, sprzeciwiały się im niektóre światowe koncerny informatyczne.","O zmiany zabiegała część europejskich artystów i wydawcy prasowi, sprzeciwiały się im niektóre światowe koncerny informatyczne.  Zbigniew Ziobro ocenił w TVP Info, że rozwiązanie nazywane ACTA 2 to groźny dokument. W opinii ministra nowe prawo może doprowadzić do tego, że internet przestanie być miejscem swobodnej przestrzeni, a stanie się miejscem komercyjnym, w którym niemal za wszystko trzeba płacić. Podkreślił, że Zjednoczona Prawica jest przeciwna wprowadzeniu takich rozwiązań. Według popierających dyrektywę ma ona sprawić, że artyści zarobią więcej na udostępnianiu utworów w sieci; ograniczone ma też zostać piractwo internetowe.",,
„Powołanie sędziego przez głowę państwa nie może być kwestionowane”,"W Pałacu Prezydenckim zakończyło się spotkanie prezydenta Andrzeja Dudy z przedstawicielami klubów i kół poselskich. – Dyskutowaliśmy o reformie wymiaru sprawiedliwości oraz o ustawach sądowych przyjętych przez Sejm. Prezydent podkreślał, że powołanie sędziego przez głowę państwa nie może być kwestionowane – oświadczył wiceszef kancelarii prezydenta Paweł Mucha.","Prezydent wysłuchał głosu pełnej reprezentacji parlamentu i będzie co do noweli ustaw sądowych podejmował rozstrzygnięcie także z uwzględnieniem tych stanowisk – przekazał Mucha.Minister relacjonował, że podczas spotkania niezależna senator Lidia Staroń zaapelowała o jak najszybsze podpisanie ustawy. Podobny apel – przekazał prezydencki minister – sformułowali przedstawiciele klubu PiS. Z kolei politycy opozycji zwracali się do prezydenta o zawetowanie nowelizacji lub skierowanie jej do Trybunału Konstytucyjnego.– Kwestie związane z dialogiem, z możliwością przedstawienia swojego stanowiska, zaprezentowania poglądu na sprawę, to był główny powód tego spotkania, bo ta prezydentura jest otwarta na dialog, to nie jest pierwsze spotkanie, które dotyczy spraw reformy wymiaru sprawiedliwości – zapewnił.– Wszelkie kompetencje są w rękach prezydenta RP. Natomiast prezydent wysłuchał głosu pełnej reprezentacji parlamentu i będzie co do ustawy, która została uchwalona przez Sejm 20 grudnia 2019 r., podejmował rozstrzygnięcie także z uwzględnieniem tych głosów czy stanowisk, które na tym spotkaniu wybrzmiały – oświadczył Mucha.",,
Rosja pracuje nad systemem wywołującym halucynacje u wrogów,"Rosyjska marynarka wojenna rozpoczęła wyposażanie swych okrętów w nowe systemy 5P-42 Filin (ros. puchacz), które mogą wywoływać u wrogów halucynacje i zaburzenie widzenia – poinformował brytyjski dziennik „The Times”.","Gazeta podała, że produkowana przez państwową firmę Roselektronika instalacja działa w oparciu o specjalne lasery, które oślepiają i dezorientują wrogów za sprawą intensywnych wiązek światła o zmiennej modulacji.Wolontariusze, którzy wzięli udział w testach, relacjonowali, że nie byli w stanie wycelować w stronę obiektu chronionego za pomocą tego światła, uskarżali się na nudności i zaburzenia orientacji. Według materiałów Roselektroniki Filin jest w stanie zaburzyć działanie urządzeń pozwalających na zwiększenie widoczności nocą, a także systemów nakierowywania pocisków. Może być używany także na lądzie. Nowy system został już zainstalowany na fregatach „Admirał Gorszkow” i „Admirał Kasatonow” i ma znaleźć się na dwóch kolejnych okrętach, które dopiero są budowane. Jednocześnie „Times” napisał, że Rosja ogłosiła wzmocnienie swojego arsenału w odpowiedzi na decyzję Stanów Zjednoczonych o zawieszeniu na pół roku stosowania układu o całkowitej likwidacji pocisków rakietowych pośredniego i średniego zasięgu (INF). Amerykański prezydent Donald Trump tłumaczył zawieszenie INF tym, że „Rosja zbyt długo bezkarnie łamała postanowienia układu, podczas gdy USA w pełni się do niego stosowały”. – Nie możemy być jedynym krajem na świecie jednostronnie związanym tym ani żadnym innym traktatem – dodał. Sekretarz stanu USA Mike Pompeo tłumaczył z kolei, że Stany Zjednoczone gotowe są całkowicie wycofać się z traktatu za pół roku, jeśli w tym czasie Rosja nie zacznie się stosować do jego zapisów. – Przekażemy Rosji i pozostałym stronom traktatu (według agencji TASS chodzi o Ukrainę, Białoruś i Kazachstan) formalną notyfikację o tym, że Stany Zjednoczone wycofują się z układu INF, a decyzja ta wejdzie w życie za sześć miesięcy – powiedział szef amerykańskiej dyplomacji. Podpisany w 1987 r. układ INF jako pierwsze porozumienie w sprawie kontroli zbrojeń zakazało posiadania całej klasy broni - wystrzeliwanych z ziemi pocisków manewrujących o zasięgu od 500 do 5,5 tys. km.",,
„Palikot nie śni mi się po nocach”,"Gdyby śnił mi się po nocach Janusz Palikot, to bym zapisał się do jego partii, na szczęście mam przyjemniejsze sny – powiedział w „Polityce przy kawie” w TVP1 Włodzimierz Czarzasty. Dodał, że nie obawia się konkurencji ze strony Ruchu Palikota. Ostatnie sondaże pokazują, że ugrupowanie to dogania SLD.","– Zobaczymy, co będzie po wyborach. Trzeba pamiętać, że jeśli chodzi o pana Palikota, to z tą lewicą ma do czynienia od niedawna. Wcześniej popierał tygodnik „Ozon” i ruch JPII. Nie za bardzo jednak cenię polityków, którzy po „czterdziestce” co kilka lat zmieniają partie i swoje poglądy. Ja mam swoje poglądy i tkwię przy swojej partii – dodał Czarzasty.Według niego Janusz Palikot prezentuje system bliski lewicy. – Może bardziej lewacki i skrajny, ale trudno powiedzieć, że nie są to hasła lewicowe.  Sam jestem ciekawy, co Palikot zrobi ze swoją partią, bo jak patrzę na „jedynki” w jego ruchu, to 80 procent to są biznesmeni lokalni. Jedna sprawa to wejść do Sejmu i jak wejdzie, to będę mu gratulował. Ale druga sprawa to zrealizować program i utrzymać klub, który jest trochę „od Sasa do lasa”  – zauważył.Czarzasty skomentował też kampanię SLD i ewentualne rozliczenia powyborcze w partii. – Do 9 października trzymamy kciuki i walczymy, aby Sojusz Lewicy Demokratycznej miał jak najlepszy wynik. Rozliczenia lub nagrody, w każdej partii – nie wyłączając SLD – po 9 października się zdarzą i jest to normalna rzecz  – powiedział  szef Stowarzyszenia Ordynacka. – Grzegorz Napieralski dobrze sobie radzi w kampanii. Na tyle, na ile można w tej sytuacji, to ruchy SLD robione są w dobrym kierunku. 9 października zobaczymy, jaki jest efekt – mówił Czarzasty. Gość TVP1 pozytywnie ocenił też środową debatę szefa SLD z ministrem finansów Jackiem Rostowskim. – To była odważna decyzja Grzegorza Napieralskiego, który wyszedł z niej na plusie. SLD pokazał, że jest merytoryczny. Takich debat przed wyborami brakuje – podkreślał. Czarzasty zdradził też, że jest zwolennikiem zwołania w najbliższym czasie kongresu lewicy, na który zaproszone zostaną wszystkie siły lewicowe. – Ja jestem w SLD i głosuję na SLD. Natomiast trzeba w sposób rozsądny i mądry doceniać i widzieć inne siły. Wśród nich jest Krytyka Polityczna, czy środowiska,  związane z panem Arłukowiczem, z panem Cimoszewiczem, z panem Borowskim, również z panem Palikotem – zakończył.",,
Tygrysica zastrzelona w Indiach.  Miała zabić 13 ludzi,"Tygrysica Avni, która w ostatnich dwóch latach miała – jak twierdzą urzednicy – zabić 13 ludzi, została zastrzelona po wielkim polowaniu w Indiach. Sześcioletnia samica osierociła dwa 10-miesięczne tygryski. Młodych do tej pory nie odnaleziono.","W łowach na cieszącą się ponurą sławą tygrysicę, żyjącą w dżungli w stanie Maharasztra, uczestniczyły dziesiątki osób i  psy myśliwskie. Zainstalowano około 100 kamer, a do obserwacji lasu z góry wykorzystywano motolotnię i drony.               Pomimo zaangażowania tak wielkich sił Avni, określana też jako T-1, przez wiele miesięcy pozostawała nieuchwytna.  Pod petycją w obronie Avni podpisało się 50 tys. osób, które chciały zachowania tygrysicy przy życiu. Sąd Najwyższy Indii uznał jednak, że jeśli okaże się to konieczne, strażnicy leśni mogą zwierzę zastrzelić. ",,
Trump: Niech Rosja przygotuje się na nasze pociski,"Prezydent USA Donald Trump ocenił, że stosunki jego kraju z Moskwą nigdy nie były tak złe. Zaproponował też Rosji pomoc gospodarczą i zakończenie wyścigu zbrojeń. Godzinę wcześniej ostrzegał Moskwę przed amerykańskim atakiem w Syrii.","„Rosja zapewnia, że zestrzeli dowolny i każdy pocisk wystrzelony w kierunku Syrii. Przygotuj się, Rosjo, bo one nadejdą, będą ładne, nowe i »chytre«! Nie powinnaś być partnerką zwierzęcia zabijającego gazem, które zabija swoich ludzi i znajduje w tym przyjemność!” – brzmi wpis amerykańskiego prezydenta, który nawiązał do działań prezydenta Syrii Baszara el-Asada.  Prezydent USA analizuje własny sposób działania w Syrii po podejrzeniu ataku chemicznego w tym kraju. Donald Trump zaznaczył, że atak był „chory” i skrytykował prezydenta Rosji Władimira Putina i Iran za poparcie prezydenta Syrii Baszara al-Assada. Trump zagroził, że za „śmierć” będzie „wielka cena do zapłacenia”.",,
30 rannych podczas antyrządowej manifestacji w Rzymie,"Około 30 rannych, wśród nich 20 policjantów – to bilans
starć po demonstracji w sobotę w Rzymie. W stolicy protestowała lewica, imigranci oraz ekolodzy – przeciwnicy budowy linii kolei dużych prędkości w Alpach na północy Włoch.","Kilkunastotysięczna manifestacja, która zgromadziła przedstawicieli różnychśrodowisk i odbyła się pod wieloma hasłami, również wymierzonymi w politykęrządu premiera Matteo Renziego, zamieniła się w bitwę uliczną w centrumWiecznego Miasta. Według policji do szeregów manifestantów przeniknęli anarchiści i wandale którzy rozkręcili zadymę. Demonstranci obrzucili jajkami, pomarańczami i petardami gmachy kilku ministerstw. Domagali się pracy i mieszkań. Jeden z uczestników wiecu stracił rękę w chwili, gdy odpalał silną petardę. Manifestanci zaatakowali siły porządkowe. W starciach rany odniosło 20funkcjonariuszy.  CZYTAJ TAKŻE  W Rzymie manifestują tylko w soboty",,
"Piłka ręczna. Drugi mecz, druga porażka. Polacy odpadają z Euro","Ze Słowenią było nieźle, ze Szwajcarią już bardzo słabo. Reprezentacja Polski przegrała drugi grupowy mecz podczas mistrzostw Europy i straciła szanse na pozostanie w turnieju. Z marzeń o sukcesie wyleczył nas doświadczony Andre Schmid, który aż piętnastokrotnie znalazł do drogę do polskiej bramki. Polska-Szwajcaria 24:31.","Po porażce ze Słowenią tylko wygrana nad Szwajcarami dawała Polakom nadzieje na pozostanie w turnieju. Zespół Patryka Rombla lepiej rozpoczął spotkanie.Na gole Arkadiusza Moryty, Macieja Gębali i Piotra Chrapkowskiego odpowiedział tylko Andre Schmid. Niedługo cieszyliśmy się z prowadzenia, bo Helweci rzucili trzy gole z rzędu.Na 4:3 trafił Roman Sidorowicz. To były reprezentant polskiej młodzieżówki, który jednak w 2012 roku postanowił związać się z drużyną narodową Szwajcarii. Wtedy Sidorowicz odmówił przyjazdu na zgrupowanie kadry B, odcierpiał dwuletnią karencję i od kilku lat należy do liderów Helwetów.Prowadzenie w meczu zmieniało się raz po raz. Gol Antoniego Łangowskiego dał nam przewagę 6:5, ale gdy do siatki znów trafili Sidorowicz czy Schmid, trzeba było gonić Helwetów. Szczególnie we znaki dawał się naszej obronie ten drugi. Po 22 minutach gry miał w dorobku już cztery gole. Druga połowa w wykonaniu Polaków zaczęła się fatalnie. Na premierowe trafienie czekaliśmy aż siedem minut, gdy impas przerwał Szymon Sićko. Na szczęście, Szwajcarzy też nie grzeszyli skutecznością, choć wyszli na najwyższe w meczu prowadzenie (16:12).Biało-Czerwoni nie byli w stanie dogonić rywali, choć nie bali się ryzyka, ściągając bramkarza przy rozgrywaniu ataku pozycyjnego. Czasem przynosiło to odwrotny efekt. Po jednej z takich akcji gola spod drugiej bramki gola strzelił nam golkiper Szwajcarów Nicolas Portner (20:16).Serca polskich kibiców biły mocniej, gdy strata malała do dwóch goli po bramkach Sićki czy Chrapkowskiego. Naszą bramkę nieustannie bombardował jednak Schmid. Na 13 minut przed końcem przewaga Helwetów znów wynosiła cztery bramki. 27:22 Szwajcarzy prowadzili, gdy z koła do siatki trafił Alen Milosević, a przewagę do sześciu bramek podwyższył Marvin Lier.Chwilę później Schmid dostał dwie minuty kary, można było spodziewać się, że Polacy spróbują jeszcze postraszyć Szwajcarów. Nic z tych rzeczy. Okres gry w przewadze nie przyniósł naszym żadnego gola. A przewaga Szwajcarów jeszcze urosła. Mecz zakończył się siedmiobramkową wygraną Helwetów. Na zakończenie zmagań w grupie Polacy zagrają ze Szwedami.",,
Czarnecki o spotkaniu Dudy i Kaczyńskiego: jest wola porozumienia i kontynuacji reformy,"– Rozmowa między prezydentem Andrzejem Dudą a szefem PiS Jarosławem Kaczyńskim była długa, konstruktywna i merytoryczna – podkreślił wiceszef PE Ryszard Czarnecki (PiS). Jego zdaniem między prezydentem a PiS jest pełna zgoda co do generalnych założeń reformy sądownictwa.","Ryszard Czarnecki w sobotę w RMF FM podkreślił, że rozmowa między prezydentem a prezesem była „konstruktywna” i „merytoryczna”, a dotyczyła przede wszystkim kwestii reformy wymiaru sprawiedliwości. – Według mojej wiedzy była daleko idąca wola porozumienia się i kontynuacji tej reformy – zaznaczył europoseł. Na pytanie, czy Jarosław Kaczyński poznał szczegóły przygotowywanych przez prezydenta ustaw o Sądzie Najwyższym i KRS, Czarnecki odparł, że „one są tworzone”, ale prezydent i szef PiS o nich rozmawiali. Jego zdaniem różnice poglądów co do reformy wymiaru sprawiedliwości między Pałacem Prezydenckim, a PiS są niewielkie. – Różnice mogą być w dwóch, trzech punktach, natomiast co do generalnych założeń to jest pełna zgoda – zapewnił europoseł.",,
"Karczewski: 30 lat temu Polacy wyraźnie powiedzieli, że są „za zmianą”","– Wybory z czerwca 1989 roku były swoistego rodzaju plebiscytem, kto jest za poprzednim systemem, a kto jest „za zmianą”; Polacy powiedzieli wyraźnie, że są „za zmianą” – powiedział marszałek Senatu Stanisław Karczewski.","We wtorek w ramach obchodów 30-lecia pierwszych wolnych wyborów do Senatu z 4 czerwca 1989 r., o godz. 11.30 odbędzie się uroczyste posiedzenie Izby Wyższej. Jak zapowiadał wcześniej Karczewski, wystąpienia na uroczystości wygłoszą: prezydent Andrzej Duda, premier Mateusz Morawiecki, marszałek Sejmu Marek Kuchciński oraz marszałek Senatu.Karczewski pytany przez PAP o wspomnienia z tamtego okresu powiedział, że bardzo dobrze pamięta wybory sprzed 30 lat. – To były pierwsze wybory, w których byłem bardzo zaangażowany politycznie. Wspierałem kandydatów Komitetu Obywatelskiego, wywieszałem osobiście setki, a być może nawet więcej plakatów, kandydatom Komitetu Obywatelskiego – mówił marszałek Senatu.Zaznaczył, że wtedy była inna ordynacja wyborcza. – Można było do ostatniego momentu rozmawiać, namawiać i instruować Polaków w jaki sposób mają głosować – powiedział Karczewski. Wybory w dwóch turach – Przez cały dzień siedziałem w pobliżu komisji wyborczej i rozmawiałem z wyborcami. Pamiętam bardzo wielki optymizm Polaków i taką chęć zmian, takie solidaryzowanie się z tą grupą, z którą organizowałem ten punkt informacyjny. Już w trakcie tego dnia wiedziałem, że będzie dobry wynik, bo z lokali wyborczych wychodzili zadowoleni mieszkańcy Nowego Miasta nad Pilicą, bo tam organizowałem ten punkt – powiedział marszałek Senatu.Karczewski podkreślił, że do Senatu wybory odbywały się w dwóch turach. – Nie pamiętam już w tej chwili jak duża ilość senatorów z Komitetu Obywatelskiego nie dostała się w pierwszej turze, ale ten wynik 99 senatorów z Komitetu Obywatelskiego Solidarności pamiętamy. Był to taki swoistego rodzaju plebiscyt, kto jest za poprzednim systemem, kto jest „za zmianą” i Polacy powiedzieli wyraźnie: „Jesteśmy za zmianą” – powiedział Karczewski.Przyznał, że takie przytłaczające zwycięstwo było zaskoczeniem. – Ale jeszcze większym zaskoczeniem było ono dla strony komunistycznej, która nie mogła się z tym pogodzić. Trudno było im przyjąć ten wynik wyborczy, ale w rezultacie musieli się z nim pogodzić. Pamiętam, że sam z takim dużym zainteresowaniem słuchałem debat z Senatu, ale nigdy nie przypuszczałem, że będę marszałkiem Senatu w przyszłości – mówił Karczewski. Historyczne wybory Wybory 4 czerwca 1989 r. były wynikiem porozumienia przy Okrągłym Stole między ówczesną władzą komunistyczną a przedstawicielami części opozycji i Kościoła. 4 czerwca wybierano 460 posłów, w tym 425 spośród 1628 kandydatów w 108 okręgach wyborczych oraz 35 posłów z Krajowej Listy Wyborczej, zgłoszonej przez ówczesne naczelne organy władzy. Wybierano także 100 senatorów spośród 555 kandydatów.Strona solidarnościowa walczyła o 161 mandatów poselskich (35 proc.) i 100 mandatów senatorskich. W wyniku głosowania obsadziła 160 mandatów w Sejmie i 92 w Senacie. Porażkę poniosła strona rządząca, której udało się zdobyć tylko 5 miejsc w Sejmie.Ponieważ w I turze obsadzono tylko 165 miejsc w Sejmie, 18 czerwca odbyła się II tura wyborów. Ostateczne wyniki to: 161 mandatów poselskich i 99 mandatów senatorskich dla Solidarności (jedynym senatorem niezwiązanym z „S” został wówczas Henryk Stokłosa); pozostałe miejsca przypadły kandydatom koalicji rządzącej. W wyniku tych wyborów, uważanych za początek upadku komunizmu, powstał rząd Tadeusza Mazowieckiego.",,
Wlecieli nad Polskę z Ukrainy niezauważeni przez radary,"Pod osłoną nocy dwupłatowy samolot z Ukrainy zrzucił na terenie Polski 50 pakunków, zawierających w sumie 25 tys. paczek papierosów. Podniebni przemytnicy wlecieli na teren na naszego kraju, niezauważeni przez radary. Most powietrzny odkrył jednak patrol lotniczy Nadbużańskiego  Oddziału Straży Granicznej.","Pogranicznicy w swoim helikopterze PZL Kania patrolowali w nocy z wtorku na środę granicę z Ukrainą. Krótko po północy otrzymali informację, że w miejscowości Zawadówka (pow. chełmski) zauważono niezidentyfikowany obiekt latający, który wleciał do Polski od strony Ukrainy. Po chwili załoga śmigłowca zauważyła dwupłatowy samolot, który krążył nad jednym z pól. Spod maszyny wysypywały się jakieś pakunki. Jednak nim pogranicznicy dolecieli na miejsce, samolot odleciał na wschód.ZrzutPiloci oświetlili teren zrzutu mocnym reflektorem, aby przepędzić ewentualnych odbiorców kontrabandy. Byli przekonani, że trafili na próbę przemytu papierosów. I rzeczywiście. Wezwani na pomoc ich koledzy z patrolu zmotoryzowanego zaczęli zabezpieczać teren. O ile odbiorcy zrzutu zdążyli się ulotnić, zapewne już w momencie pojawienia się helikoptera, to jednak nie zabrali żadnego pakunku.A te były porozrzucane na kilku hektarach pól i zarośli. Choć większość kartonów wylądowała na ziemi, to jednak część z nich pogranicznicy musieli zdejmować z drzew. Po dokładnym przeszukaniu terenu funkcjonariusze SG odnaleźli 50 pudeł, w których łącznie znajdowało się 25 tys. paczek papierosów. Wszystko warte ponad 330 tys. zł. Teraz pogranicznicy i prokuratura ustalają organizatorów przemytu. Podniebny szlak tytoniowyNieoficjalnie strażnicy wskazują, że tajemniczym intruzem był najprawdopodobniej dwupłatowy An-2. Wywodząca się z lat 40. radziecka maszyna jest wciąż bardzo popularna w krajach byłego ZSRR. Tym bardziej, że „antek” uważany jest za samolot niezawodny i łatwy w pilotażu. Jednak jego największą zaletą jest to, że po wymontowaniu siedzeń może zabrać do dwóch ton ładunku. Dlatego jest idealny dla przemytników papierosów, którzy od jakiegoś czasu przerzucają towar do Polski drogą lotniczą.Identyczna maszyna rozbiła się na Ukrainie niemal rok temu. Za jej sterami siedziało dwóch polskich pilotów, którzy zginęli na miejscu. „Antek” regularnie latał z nielegalnymi ładunkami papierosów do Polski.                                                    Nieoficjalnie strażnicy wskazują, że tajemniczym intruzem był najprawdopodobniej dwupłatowy An-2 (fot. policja)",,
Korea Płn.: USA i Seul chcą wojny i prowokują  „najsilniejszego posiadacza” rakiet,"Korea Płn. zagroziła w niedzielę „bezlitosnym uderzeniem” w odpowiedzi na manewry wojsk USA i Korei Południowej, które rozpoczną się w poniedziałek. Pjongjang nazwał je „ryzykanckim zachowaniem”,  które może spowodować wojnę nuklearną – podaje w CNN.","Ostrzeżenie zamieścił północnokoreański oficjalny dziennik „Rodong Sinmun”. Reżim oznajmił, że w każdej chwili jego siły zbrojne mogą obrać za cel Stany Zjednoczone i „ani Guam, ani Hawaje, ani kontynentalne terytoria Ameryki nie mogą uniknąć bezlitosnego uderzenia”.   Opisał też Koreę Płn. jako „najsilniejszego posiadacza” międzykontynentalnych rakiet balistycznych (ICBM), zdolnych uderzyć w dowolny punkt kontynentalnej Ameryki.     „Ludowa Armia Korei jest w stanie najwyższej gotowości (...). Podejmie ona zdecydowane kroki w tej samej chwili, w której zaobserwowane zostaną jakiekolwiek oznaki wojny prewencyjnej” – napisał dziennik. CNN podkreśla, że „Rodong Sinmun” nie wyjaśnia, co rozumie przez wojnę prewencyjną. W ubiegłym tygodniu zarówno sekretarz stanu USA Rex Tillerson, jak i szef Pentagonu Jim Mattis powiedzieli, że Waszyngton nie wyklucza opcji militarnej jako sposobu rozwiązania kryzysu wywołanego przez prowokacje Pjongjangu. „Pokojowa presja dyplomatyczna”  i manewry   Tillerson podkreślił jednak, że USA preferują „pokojową presję dyplomatyczną”, która miałaby skłonić Koreę Płn. do zrezygnowania z programu nuklearnego.  Odbywające się zawsze w sierpniu lub wrześniu ćwiczenia pod kryptonimem Ulchi Freedom Guardian, które tym razem potrwają do 31 sierpnia, są największym w świecie przedsięwzięciem sprawdzania gotowości bojowej komputerowego systemu dowodzenia, ukierunkowanego w tym przypadku na obronę Korei Południowej przed atakiem północnokoreańskim. Pjongjang potępia je jako przygotowania do wojny.   W manewrach weźmie udział ok. 17,5 tys. żołnierzy amerykańskich, a także kontyngenty z Australii, Kanady, Kolumbii, Danii, Nowej Zelandii, Holandii i Wielkiej Brytanii Korea Płn. próbuje rakiety   W ostatnich tygodniach Korea Płn. przeprowadziła próby rakietowe (w tym z pociskiem dalekiego zasięgu), które znacznie spotęgowały napięcie w stosunkach Pjongjangu z Waszyngtonem i krajami regionu.  Prezydent USA Donald Trump kilkakrotnie zapowiadał zdecydowaną reakcję USA w przypadku spełnienia przez Koreę Płn. groźby ataku na Guam, gdzie znajdują się amerykańskie bazy wojskowe. W środę Trump z zadowoleniem przyjął wstrzymanie przez przywódcę Korei Północnej Kim Dzong Una decyzji o ataku na to terytorium zamorskie USA; określił ją jako „mądrą i rozsądną”.",,
Jest porozumienie opozycji ws. marszałka Senatu,Opozycja porozumiała się ws. wspólnego kandydata na stanowisko marszałka Senatu. Będzie nim senator Tomasz Grodzki z Platformy Obywatelskiej – donosi „Gazeta Wyborcza”. Decyzja ma zostać ogłoszona oficjalnie jeszcze w piątek.,"Według gazety kandydatura została uzgodniona na koalicyjnym spotkaniu KO, Lewicy i PSL. „Ale formalnie musi ją zatwierdzić zarząd PO i senatorowie. Zarząd zbiera się o godz. 10, trzy godziny później Grzegorz Schetyna spotka się z senatorami KO” – twierdzi gazeta.W Senacie PiS zdobył 48 ze 100 miejsc. Koalicja Obywatelska ma 43 senatorów, PSL – trzech, SLD – dwóch. Trzy mandaty objęli kandydaci niezależni.  Grodzki był przez Małgorzatę Kidawę-Błońską przedstawiony jako przyszły minister zdrowia, jeśli KO wygrała by wybory.Swój pomysł na służbę zdrowia prof. Grodzki przedstawił w listopadzie 2017 r.",,
Kierowca z Polski aresztowany w Holandii za przemyt uchodźców. Wiózł 14 osób,Polski kierowca ciężarówki został aresztowany w Holandii w miejscowości Halsteren w związku z próbą przemytu nielegalnych imigrantów. W jego ciężarówce znajdowało się 14 uchodźców – podało RMF FM.,"Jak ustaliła korespondentka radia, kierowca ma 64 lata. – Będzie prawdopodobnie odpowiadać za handel ludźmi –  powiedział rzecznik holenderskiej policji Willem-Jan Uytdehage. Według niego wszystko wskazuje na to, że imigranci mieli dotrzeć do Wielkiej Brytanii. – Przechwyciliśmy ich, bo zadzwonił do nas przechodzień, który zauważył wiele osób w jednej ciężarówce – powiedział Uytdehage. Na razie jeszcze nie wiadomo, jakiej narodowości są uchodźcy. Holenderskie służby sprawdzą, czy osobom tym można przyznać status azylantów.",,
„Polska pod Krzyżem”: Ponad 60 tys. wiernych uczestniczyło we wspólnej modlitwie,Zakończyło się spotkanie modlitewne „Polska pod Krzyżem”. We wspólnej modlitwie na lotnisku w Kruszynie we Włocławku uczestniczyło ponad 60 tysięcy osób z całej Polski.,"Biskup Wiesław Mering, ordynariusz włocławski powiedział Polskiemu Radiu, że tak liczne zgromadzenie pokazuje moc wiary Polaków. – To była potężna i piękna manifestacja wiary – podsumował. Biskup podkreślił, że przyjechali ludzie, dla których cywilizacja chrześcijańska i Europa „w dobrym, starym, klasycznym rozumieniu” jest bliska. W jego opinii do Włocławka przyjechali ludzie zatroskani o ojczyznę, którzy chcieli zawierzyć ją i kontynent europejski „komuś kogo uznają za swojego pana i władcę, czyli Jezusowi”. Biskup Mering podkreślił, że nabożeństwo „Polska pod Krzyżem” było budującym przeżyciem duchowym. – Zawsze takie zgromadzenie działa w dwie strony: pobożność jednych budzi pobożność innych – powiedział. Dodał, że jest „ogromne wzbogacony” spotkaniem licznej wspólnoty świeckich ludzi, „dla których w dalszym ciągu, większej wartości od Boga i chrześcijaństwa w życiu społecznym nie ma”.",,
Unia Europejska szykuje się do niszczenia łodzi przemytników ludzi. Czeka na rezolucję ONZ,"Trwają ostatnie ustalenia dotyczące operacji „Tryton”, wymierzonej w przemytników ludzi na Morzu Śródziemnym. W ramach misji wojskowej niszczone mają być m.in. łodzie, którymi do Europy przewożeni są imigranci z Afryki i Azji. Polscy dyplomaci rozważają zaproponowanie wysłania w rejon przyszłych działań okrętu Marynarki Wojennej.","Operacji przewodzić będą Włochy - to właśnie ten kraj jest najbardziej obciążony napływem nielegalnych imigrantów z terenów północnej Afryki. Włosi mają też zająć się stroną wywiadowczą przedsięwzięcia. Dużą część statków i samolotów mają natomiast wysłać Francuzi i Brytyjczycy. Udział Polski ma się ograniczyć wysłania jednego statku.Mandat pozwoli rozszerzyć operacjęPo ustaleniu szczegółów technicznych unijne okręty przystąpią do akcji na wodach międzynarodowych, bo Unia Europejska wciąż nie ma mandatu ONZ na przeprowadzenie operacji. Jeżeli uda się zdobyć pozwolenie, statki unijne będą mogły operować blisko afrykańskiego wybrzeża, na wodach terytorialnych m.in. Libii oraz niszczyć statki oraz infrastrukturę przemytników. Pozwoli to także zmniejszyć ryzyko zatonięcia łodzi z uchodźcami na pełnym morzu.Wspólnota ma nadzieję, że szybko uda się uzyskać zgodę ONZ. – Jest wielce prawdopodobne, że będzie rezolucja Rady Bezpieczeństwa. Nie widziałam stanowczego oporu – stwierdziła szefowa unijnej dyplomacji Federica Mogherini, która w ubiegłym tygodniu przebywała w Nowym Jorku gdzie negocjowała z członkami organizacji.Postawa Rosji i Chin zagadkąW radzie opór mogą stawiać jedynie Chiny i Rosja, ale nie wiadomo jaki mogliby mieć w tym interes polityczny. Wydaje się więc, że uzyskanie mandatu może być tylko kwestią czasu.",,
"3,5 tys. zł kary dla posłanki Sobeckiej","Posłanka Anna Sobecka (PiS) została ukarana przez Sąd Rejonowy w Toruniu za wykroczenie polegające na uiszczeniu grzywny za o. Tadeusza Rydzyka. Musi zapłacić 3,5 tys. zł kary.","Dyrektor Radia Maryja został w 2011 r. ukarany prawomocnie grzywną zawykroczenie, polegające na prowadzeniu nielegalnej zbiórki pieniędzy nafinansowanie TV Trwam, Wyższej Szkoły Kultury Społecznej i Medialnejoraz wierceń geotermalnych realizowanych przez Fundację Lux Veritatis. Wyrok w pierwszej instancji zapadł 11 lutego 2011 r., a 17 czerwca został utrzymany w mocy przez sąd drugiej instancji. Grzywnę 27 lutego 2012 r. zapłaciła posłanka Sobecka. Sąd również orzekł przepadek 3,5 tys. zł zapłaconej grzywny za o. Rydzyka iprzekazanie kwoty na Zespół Opieki Paliatywnej im. Jana Pawła II – Hospicjum „Światło” w Toruniu, a także zasądził od obwinionej 350 zł opłaty sadowej i obciążył ją wydatkami sądowymi w wysokości 100 zł. W ocenie sądu materiał dowodowy potwierdza, że obwiniona popełniławykroczenie z art. 57 par. 1 Kodeksu wykroczeń, uiszczając 27 lutego 2012 r. grzywnę za osobę ukaraną prawomocnym wyrokiem, dla której nie była ona osobą najbliższą. –  Sąd wymierzył karę 3,5 tys. zł, dokładnie taką samą, na jaką uprzednio skazał o. Tadeusza Rydzyka, uznając, że ta kara o charakterze wolnościowym jest wystarczającą reakcją na popełniony czyn przez obwinioną i spełni to cele związane z karą, przekona obwinioną, nie tylko obwinioną, o nieopłacalności popełnienia tych czynów, ale również będzie miał wymiarspołeczny  – powiedziała w ustnym uzasadnieniu wyroku sędzia AleksandraMarek-Ossowska. Sąd oparł się m.in. na zapisach telewizyjnych z konferencji prasowej posłanki 27 lutego 2012 r., gdy poinformowała, że tego dnia wpłaciła grzywnę za o. Rydzyka, który został prawomocnie ukarany za prowadzenie nielegalnej zbiórki pieniędzy. –  Zapłaciłam dlatego, że niegodziwością byłoby ściąganie tych pieniędzy, które mają przeznaczenie na rozbudowę i funkcjonowanie Radia Maryja lub też Telewizji Trwam  – mówiła na konferencji posłanka. Pokazała też dowód wpłaty do kancelarii komorniczej na kwotę 4755 zł, będącą uiszczeniem grzywny i kosztów sądowych. W trakcie procesu Sobecka twierdziła, że tylko „wyłożyła” pieniądze nagrzywnę, o co została poproszona przez współpracownika dyrektora Radia Maryja o. Jana K., który po pewnym czasie zwrócił jej kwotę w obecności o. Rydzyka. Odnosząc się do swojej wypowiedzi na konferencji prasowej, powiedziała, że informując o zapłaceniu grzywny posłużyła się pewnym skrótem na potrzeby mediów. Znaczenie osoby publicznej  Obaj zakonnicy zeznawali przed sądem jako świadkowie. O. Jan K. potwierdziłwersję o „wyłożeniu” pieniędzy. Dyrektor radia mówił, że niewiele pamięta osprawie, chociaż przyznał, że był obecny przy zwracaniu pieniędzy posłance.Sąd nie dał wiary wyjaśnieniom Sobeckiej o „wyłożeniu” pieniędzy na grzywnęza o. Rydzyka. –  Przy wymiarze kary jako okoliczność obciążającą sąd wziął pod uwagę przede wszystkim znaczny stopień społecznej szkodliwości czynu, a poza tym to, że obwiniona jest posłem na Sejm, a co za tym idzie osobą publiczną. Naruszanie porządku prawnego przez taką osobę niesie szczególnie negatywny wydźwięk społeczny, tym bardziej, że obwiniona dopuściła się wykroczenia, które stanowi przejaw lekceważącego stosunku  do ostatecznych orzeczeń sądowych  – mówiła sędzia Marek-Ossowska. Podkreśliła, że „obwiniona rozpropagowała tę swoją dezaprobatę dlalekceważenia wyroków, zwołując konferencję prasową, podczas którejprzekonywała publicznie o niesprawiedliwości wyroku i słuszności uiszczeniaprzez siebie grzywny”. –  Od osób pełniących istotne funkcje polityczne i społeczne można wymagać, aby szczególnie wzorowo przestrzegały porządkuprawnego i dawały dobry przykład całemu społeczeństwu  – dodała sędzia.Wyrok nie jest prawomocny, przysługuje od niego apelacja do Sądu Okręgowego w Toruniu. Posłanka Sobecka przed procesem zrzekła się immunitetu. Przed sądem występowała bez adwokata. Nie była obecna na ogłoszeniu wyroku, przesłała usprawiedliwienie, wskazując na obowiązki parlamentarne, chociaż jej obecność nie była obowiązkowa. W tym samym piśmie prosiła o uniewinnienie. Wniosek o ukaranie parlamentarzystki złożyła Komenda Miejska Policji, doktórej wpłynęły trzy zawiadomienia o możliwości popełnienia wykroczenia przez Sobecką.",,
Adwokat oskarżonych o gwałt w Rimini:  mogą dostać nawet 12 lat,"Obrońca nieletnich oskarżonych o napad na polskich turystów w Rimini przyznał w rozminie z reporterką TVP Info, że spodziewa się wyroku sięgającego nawet 12 lat więzienia. A i to z uwzględnieniem  wszystkich ulg wynikających ze specjalnego trybu, w jakim mają być sądzeni młodzi Marokańczycy i Nigeryjczyk. Jeszcze w środę media przewidywały zaledwie karę sięgającą 4-5 latach. Wyrok jest mozliwy już w czwartek.","Dwóch urodzonych we Włoszech braci pochodzenia marokańskiego w wieku 15 i 17 lat oraz 16-letni Nigeryjczyk jest oskarżonych m.in. o napad i zbiorowy gwałt na Polce i transseksualiście z Peru. Ogółem usłyszeli osiem zarzutów. W czwartek za zamkniętymi drzwiami ruszył proces nieletnich. Tuż przed wejściem do sądu Marco Defendini, adwokat braci  stwierdził, że spodziewa się wyroku skazującego jego klientów na co najmniej 8-10, a może nawet 12 lat więzienia. To zaskakująca opinia, bo jeszcze wczoraj włoskie media przewidywały wyrok sięgający ledwie 4-5 lat. Obrońca zwrócił jednak uwagę, że pełnoletni Kongijczyk Guerlin Butungu, skazany za ten sam napad, otrzymał karę wyższą niż wnioskował prokurator. Dostał 16 lat więzienia, i to już po złagodzaniu kary wynikającej ze specjalnej procedury procesu. Podwójna redukcja karyW przypadku niepełnoletnich oskarżonych tzw. redukcja wyroku będzie podwójna. Za sam fakt, że są małoletni kara zostanie obniżona o jedną trzecią. Kolejna jedna trzecia to ulga za tzw. tryb skrócony procesu, który zapowiedzieli obrońcy. Ta procedura przewiduje, że nie będą powoływani ani dodatkowi świadkowie, nie będą też uzupełniane akta. Sędziowie będą analizować tylko te dokumenty, które dotąd zostały zgromadzone.  Wysoki wyrokMimo tego obrońca spodziewa się, że jego klienci nie prędko wyjdą na wolność. Marco Defendini wyjaśnił, że wszystko zależy od tego, który zarzut zostanie wskazany jako główny. Za brutalny gwałt maksymalna kara to 12 lat więzienia. Jeśli jednak sędziowie położą nacisk na napad ze szczególnym okrucieństwem, najwyższy możliwy wyrok to 20 lat. I od niego będą się liczyć złagodzenia kary za młody wiek oraz tryb skrócony procesu.  Decyzję sondu możemy poznać już dzisiaj.",,
Jarosław Kaczyński odejdzie z polityki? Ziobro: Nie wyobrażam sobie,"Jarosław Kaczyński jest architektem zwycięstw obozu Zjednoczonej Prawicy, architektem całego obozu i nie wyobrażam sobie, aby miał odejść z polityki – podkreślił szef Solidarnej Polski, minister sprawiedliwości Zbigniew Ziobro.","W niedzielę podczas pikniku rodzinnego, zorganizowanego pod hasłem: „Dobry czas dla Polski” w mazowieckiej miejscowości Kuczki-Kolonia, w gminie Gózd, prezes PiS Jarosław Kaczyński mówiąc o dokonaniach rządu i o programie obozu Zjednoczonej Prawicy na jesienne wybory parlamentarne powiedział, że zakłada, że może odejść z polityki. – Wierzę, że uzyskamy dla tego programu poparcie i wierzę, że za cztery lata ktoś, kto będzie stał w tym miejscu – bo ja już swoje lata mam, więc to pewnie nie będę ja – będzie mógł powiedzieć: „Kolejny raz dotrzymaliśmy słowa” – dodał.Ziobro był pytany podczas konferencji prasowej w Kielcach, czy „może widzi się na miejscu prezesa Kaczyńskiego” za cztery lata. – Jarosław Kaczyński jest architektem zwycięstw obozu Zjednoczonej Prawicy, architektem całego obozu i nie wyobrażam sobie, aby miał odejść z polityki i spoglądać z boku – mówił minister.",,
"Budka: Jestem gotowy, aby wziąć udział w wyborach","Szef klubu parlamentarnego Koalicji Obywatelskiej Borys Budka jest gotowy walczyć o stanowisko przewodniczącego PO. – Chodzi o to, aby wyborcy, którzy oczekują od nas skuteczności i profesjonalnego działania, uwierzyli, że PO znów może wygrać. Jeśli tak na to popatrzymy, to jestem gotowy, aby wziąć udział w wyborach – powiedział.","Borys Budka pytany w TOK FM o wybory na szefa partii przyznał, że nie uzależnia decyzji od tego, co zrobi Grzegorz Schetyna. – Jeżeli po konsultacji z moimi przyjaciółmi w Platformie i na zewnątrz podejmę decyzję o kandydaturze, to z pewnością się z niej nie wycofam – dodał Budka.  Skomentował też wybór Tuska na szefa EPL i jego wpływ na PO.– Donald Tusk jest honorowym przewodniczącym PO, był na naszych marszach i myślę, że będzie wspierał nas w kampanii wyborczej. Od przewodniczącego EPL oczekujemy aktywnej polityki. Jestem przekonany, że Donald Tusk wie, jakie są nasze oczekiwania wobec niego – dodał przewodniczący KO. Kandydat PO na prezydenta kraju ma zostać ogłoszony 14 grudnia, wybierze go konwencja krajowa partii. Budka przyznał, że swój podpis złożył pod kandydaturą Kidawy-Błońskiej. – Dla mnie jest oczywistą kandydatką. Ma bardzo dobre predyspozycje – powiedział. – Jacka Jaśkowiaka znam i szanuję. Bardzo dobrze oceniam jego prezydenturę w Poznaniu – dodał. Budka stwierdził, że nie chce swoim głosem wpływać na kolegów i koleżanki w PO. Podał, że ostateczną decyzję podejmie w grudniu, ale na tę chwilę „wspiera Małgorzatę Kidawę-Błońską”.",,
Rocznica „Aksamitnej rewolucji”. Premier Morawiecki publikuje osobisty wpis,"Wstępem do Aksamitnej Rewolucji był Przegląd Niezależnej Sztuki Czechosłowackiej, odbywający się we Wrocławiu w dniach 3-5 listopada 1989 roku. W wydarzeniach tych brał udział obecny premier polskiego rządu – poinformował premier Mateusz Morawiecki na Facebooku.","„Wrocław stał się wówczas miejscem, gdzie czechosłowaccy twórcy mogli zaprezentować swoje prace – niestety, nie wszystkie, bowiem część z nich została zarekwirowana przez czechosłowacką straż graniczną przy wjeździe do Polski. Nie wpuszczono wówczas także aktorów z Brna, którzy mieli przygotowany spektakl do sztuki Havla pt. »Audiencja«” – napisał premier. „Brałem udział w tych wydarzeniach jako młody chłopak. Szczególnie zapamiętałem wspaniały koncert Karela Kryla w Teatrze Polskim. Widownia była pełna, sporo osób siedziało na podłodze lub stało. Czeski Artysta rozpoczął koncert od powitania: »Dobry wieczór po 20 latach«, po czym wybuchła wrzawa oklasków. Podobnie, jak po pierwszych taktach utworu »Morituri te salutant«. Później, podczas przerwy, bard powiedział: »Miałem przygotowane długie przemówienie powitalne, ale nie mogłem, nie byłem w stanie tego wszystkiego powiedzieć. To był dla mnie szok, ale przyjemny szok po tych 20 latach, to była taka nagroda«” – dodał szef rządu. Jak napisał Mateusz Morawiecki, w Festiwalu nie mógł brać udziału m.in. Stanislav Devaty, który ukrywał się we Wrocławiu u Leszka Machnika i Jerzego Pietraszki (ps. „Pedro”, działacza Solidarności Walczącej). Czesi przebywający we Wrocławiu zamieszkali w prywatnych mieszkaniach, przygotowanych przez Wrocławian. „Także przez nasze mieszkanie, przy ul. Kilińskiego, przewinęły się tłumy Czechów, którzy szukali dla siebie lokum lub chcieli dostać informacje o programie Przeglądu. Organizowaniem lokum dla nich zajmowali się m.in. moja siostra Ania, Jarek Broda, Alicja Grzymalska oraz inne osoby. Niekończące się rozmowy nocne, dyskusje, plany – to wszystko toczyło się w polsko-czeskim języku, na szczęście oba języki są słowiańskie, więc było łatwo się porozumiewać. Takie dyskusje były źródłem późniejszej współpracy m.in. w ramach Trójkąta Wyszehradzkiego” – napisał premier. Szefowie rządów krajów Grupy Wyszehradzkiej upamiętnili w niedzielę w Pradze 30. rocznicę aksamitnej rewolucji. Szef czeskiego rządu Andrej Babisz podkreślał rolę byłego prezydenta Vaclava Havla, a premier Mateusz Morawiecki mówił, że 30 lat temu kraje regionu wybrały „ścieżkę wolności”.",,
Świerzyński: Byłem molestowany przez dwie osoby z kręgu PO,"- Prezydent Warszawy zaczyna wprowadzać genderową zabawę do przedszkoli i szkół i uważa, że będzie pięknie. No nie będzie pięknie, bo jak się ojcowie obudzą, to taka mowa nienawiści, jaką mieliśmy w Gdańsku, może się powtórzyć – ocenił w telewizji Polsat Sławomir Świerzyński, lider Bayer Full i były polityk PSL. Zdradził też przyczyny swojej wrogości do homoseksualizmu.","W przeszłości Świerzyński wyznał w programie „Skandaliści”, że gdy był dzieckiem, na koloniach padł ofiarą molestowania. Wskazał, że został skrzywdzony przez „zły dotyk”. To sprawiło, że jest wrogiem homoseksualizmu.Wokalista disco polo był pytany, kto go skrzywdził. Odpowiedział, że „dwie osoby z kręgu Platformy Obywatelskiej”. – Ja nie będę wystawiał tych osób na świecznik, bo ja nie chcę tym ludziom zrobić krzywdy – zaznaczył.Jak dodał, widział ich „w kręgu spotkań PO”. Dopytywany, czy są to politycy tej partii, odparł, że „obecnie nie”. – To są starsi panowie – powiedział. Na pytanie, czy byli politykami PO, odpowiedział: „Myślę, że nie, ale zawsze byli blisko”.",,
PE zainaugurował nową kadencję. „To super miejsce dla leni i pracusiów”,"Wybrany w maju Parlament Europejski zainaugurował w Strasburgu swoją kadencję. Nowi europosłowie mieli w poniedziałek ostatnią szansę, by się zarejestrować, odebrać przepustki i karty do głosowania, a odchodzący – okazję, by pożegnać się z PE.","– To jednak było pięć lat, kawał czasu... – powiedział Marek Migalski (Polska Razem), który w poniedziałek przyjechał do Strasburga po raz ostatni w charakterze europosła. – Bardzo się zżyłem nie z tym budynkiem, ale ze swoimi obowiązkami i współpracownikami, więc tego jest trochę żal.Nowo wybranym eurodeputowanym Migalski radził, by wykorzystali możliwości,jakie daje obecność w PE. – Parlament jest super miejscem zarówno dla leni, jak i dla pracusiów. Można tu zmarnotrawić całe pięć lat, ale można teżwykorzystać ten czas na zrobienie pożytecznych dla wyborców rzeczy. Życzę, by nowej reprezentacji się do udało – dodał.Przyznał, że wzbogacił się zarówno w wiedzę i doświadczenie, ale finansowo.Według Migalskiego w ciągu jednej kadencji europosła „można zarobić około 3-4 mln zł, nie robiąc niczego nielegalnego”.  „Trzeba zniszczyć brukselską biurokrację”Nowym europosłem jest były trener reprezentacji Polski w piłce ręcznej Bogdan Wenta. – Nie miałem żadnego problemu, bo te moje atuty, o których mówiłem w kampanii, czyli języki, ułatwiają. Już kilku znajomych ze sportowego życia w Strasburgu spotkałem – powiedział.Janusz Korwin-Mikke już witając się z nowymi obowiązkami wspominał to, o czym w Polsce mówi od czasu kampanii. – Trzeba zniszczyć brukselską biurokrację, korupcję i demoralizację – powiedział. W poniedziałek w Strasburgu zorganizowano pożegnalne przyjęcie dlaodchodzących eurodeputowanych, a jednocześnie powitano tych zupełnie nowych, którzy stanowić będą połowę składu PE ósmej kadencji. Blisko połowa z 751 deputowanych ósmej kadencji PE zasiądzie weuroparlamencie po raz pierwszy - 49,4 proc. Rekordzistką tym względzie jest Grecja, z której wszyscy wybrani w majowych wyborach europosłowie tonowicjusze w PE. Z kolei największą liczbą europosłów, którym udało się poraz kolejny zdobyć mandat, mogą pochwalić się Niemcy; blisko 70 proc.niemieckich deputowanych do PE zasiądzie w nim po raz kolejny.Najmłodszy i najstarszy europosełW nowej kadencji kobiety będą stanowiły niecałe 37 proc. eurodeputowanych (w poprzednim było ich 35 proc.). Polskę będzie reprezentować 12 europosłanek i 39 europosłów. Najmłodszym posłem w tej kadencji będzie 26-letni polityk Duńskiej Partii Ludowej Anders Primdahl Vistisen; najstarszym – 91-letni grecki socjalista, pisarz i uczestnik antyhitlerowskiego ruchu oporu Emanuil Glezos (zdobył najwięcej głosów spośród wszystkich greckich kandydatów do PE).                                                    Strasburg wita nowych europosłów (fot. PAP/EPA/PATRICK SEEGER)",,
"PiS z rekordowym poparciem. Opozycja, nawet zjednoczona, daleko w tyle","43 proc. poparciem może pochwalić się PiS w najnowszym sondażu IPSOS. To pierwszy tak dobry wynik w badaniach przeprowadzonych przez tę firmę. Nawet gdyby opozycja wystartowała w wyborach razem, to i tak nie pokonałaby partii Jarosława Kaczyńskiego.","Sondaż przeprowadzono 13 stycznia, czyli już po zmianach kadrowych w rządzie. Na zlecenie Oko.press IPSOS zapytał Polaków, na kogo głosowaliby w wyborach parlamentarnych. Poparcie dla PiS sięga 43 proc. To pierwszy tak dobry wynik uzyskany przez partię Jarosława Kaczyńskiego w badaniach przeprowadzanych przez IPSOS. – Wygląda na to, że operacja „nowy premier, nowy rząd” umocniła notowania PiS – stwierdza portal Oko.press. Chęć zagłosowania na PO wyraziło 19 proc. respondentów, a na Nowoczesną – 6 proc. Z kolei SLD balansuje na progu umożliwiającym wejście do Sejmu. Partia kierowana przez Włodzimierza Czarzastego może liczyć na 5 proc. poparcia. Potencjalna koalicja PO, Nowoczesnej, SLD i PSL może liczyć na 28 proc. poparcia.   Z kolei koalicja środowiska Roberta Biedronia, Inicjatywy Polskiej pod przewodnictwem Barbary Nowackiej, Partii Razem, ruchów miejskich i organizacji kobiecych - 11 proc.",,
UE doczekała się budżetu. Wsparcie dla młodych i walka z bezrobociem,Unia Europejska ma budżet na przyszły rok. Europosłowie zaakceptowali wcześniejsze porozumienie negocjatorów z krajów członkowskich i Parlamentu Europejskiego. Płatności ustalono na poziomie ponad 134 miliardów euro.,"Tym razem nie było nerwowych negocjacji, przedstawiciele Europarlamentu i unijnych krajów dość szybko się porozumieli, niemal zgadzając się z propozycją Komisji Europejskiej. Przyjęty budżet jest bardzo zbliżony do czerwcowego projektu.Ostatecznie płatności ustalono na poziomie ponad 134 miliardów euro, zobowiązania przekraczają 157 miliardów euro. Problemy z wydawaniem dotacjiW porównaniu z obecnym rokiem, o 11 procent mają być zwiększone wydatki na bezpieczeństwo i przeciwdziałanie skutkom kryzysu migracyjnego. Prawie 6 miliardów euro ma być wsparciem dla unijnych krajów w przyjmowaniu uchodźców, finansowane mają być także powroty tych osób, którym nie należy się azyl w Unii.",,
300 tysięcy przeciw homomałżeństwom,"Blisko 300 tysięcy osób uczestniczyło, według policji, w proteście przeciwko małżeństwom homoseksualnym w centrum Paryża. Organizatorzy twierdzą, że uczestników było prawie półtora miliona. Podczas manifestacji doszło do starć ze służbami porządkowymi. To ostatnia tak duża demonstracja przed uchwaleniem projektu ustawy legalizującej we Francji małżeństwa homoseksualne.","„Jest nas 1,4 mln” – napisali organizatorzy manifestacji na Twitterze. Ichrzecznik Xavier Bongibault powiedział dziennikowi „Le Figaro”, że na odcinku 8 kilometrów ulice „są pełne ludzi”. Przed demonstracją policja spodziewała się 150–200 tys. osób.Poprzednia demonstracja przeciwników małżeństw homoseksualnych zgromadziła 13 stycznia, według policji, 340 tys. osób, a według organizatorów prawiemilion ludzi.Na 5–kilometrowej trasie od Wielkiego Łuku Braterstwa do Łuku Triumfalnegoustawiono gigantyczne ekrany. Na balkonach powywieszano transparenty znapisami: „Francois, nie chcemy twojego prawa”, „Nie dlagejstremizmu”, „Chcemy pracy a nie małżeństw homoseksualnych”.Minister spraw wewnętrznych zabronił manifestantom przejścia Polami Elizejskimi, toteż gdy około 200 osób usiłowało dostać się na tę aleję, do akcji wkroczyła policja oskarżając manifestantów o agresywne zachowania. Prawicowa opozycja nazwała skandalem zaatakowanie przez policję gazem łzawiącym młodych ludzi i rodziny.Uczestnicy protestu chcą przeprowadzenia referendum w sprawie przyjętego wpołowie lutego przez Zgromadzenie Narodowe projektu ustawy, która pozwala na legalizację małżeństw homoseksualnych i adopcję przez nie dzieci. 2 kwietnia projektem zajmie się Senat, gdzie rządząca we Francji lewica ma większość.Zdaniem przeciwników projektu „całkowicie niszczy on społeczeństwo, negującnaturalne rodzicielstwo”, a „skutki gospodarcze, społeczne i etyczne będąnieuniknione”.Choć protest jest apolityczny, to radykalnie prawicowy Front Narodowyzaprosił swoich aktywistów, by wzięli w nim udział. Swoje poparcie wyraziłteż szef centroprawicowej Unii na rzecz Ruchu Ludowego Jean-FrancoisCope.",,
Kuźmiuk: Podniesienie wieku emerytalnego przez PO było gigantycznym oszustwem,"– Błąd to można popełnić wtedy, gdy zamiast „u” napisze się „ó”, natomiast to było gigantyczne oszustwo – powiedział w programie „Gość Wiadomości” Zbigniew Kuźmiuk (PiS), odnosząc się do słów Grzegorza Schetyny. Lider Platformy uznał, że błędem było podniesienie wieku emerytalnego do 67 lat.","Zbigniew Kuźmiuk zwrócił uwagę, że wiek emerytalny został przez PO podniesiony, choć politycy tej partii zapewniali, że tego nie zrobią. – Pan kandydat na prezydenta Bronisław Komorowski w 2010 r. absolutnie zaprzeczał, że coś takiego jest przygotowywane. I po zdobyciu władzy w 2011 r. oszukano miliony Polaków, wprowadzając podwyżkę wieku emerytalnego – zauważył Zbigniew Kuźmiuk.– Błąd to można popełnić wtedy, gdy zamiast „u” zwykłego napisze się „o” z kreską, natomiast to było gigantyczne oszustwo – ocenił. – Moim zdaniem PO nie ma kompletnie wiarygodności u Polaków. Teraz Platforma może obiecać wszystko, bo wiadomo, że nie będzie tego realizować – powiedział polityk PiS. Goście programu zostali także zapytani o słowa głównego ekonomisty PO, który twierdzi, że płaca minimalna rośnie zbyt szybko.– Ja się z tą oceną nie zgadzam – powiedział Marek Sawicki z PSL. Poseł stwierdził, że słowa te są „problemem Platformy”. – Dobrze, że zaczynamy mówić o programach. To wyborcy ocenią propozycje Platformy – oznajmił.Zbigniew Kuźmiuk z PiS ocenił, że ta wypowiedź była „absolutnie skandaliczna”.– Mówiąc szczerze, już po tej wypowiedzi wcześniejszej mówiącej, że rząd PiS doprowadzi do drugiej Grecji, że będziemy mieli deficyt rzędu 100 mld zł pan Rzońca się kompletnie skompromitował, ale dalej jest głównym ekonomistą  Platformy – stwierdził poseł. – Od momentu, kiedy PiS doszło do władzy, uznaliśmy, że kończymy z niskimi kosztami wytwarzania i w konsekwencji także z niskimi płacami. Chcę powiedzieć, że od 2015 roku do 2020 roku podwyższamy ją o 700 zł – powiedział Kuźmiuk.",,
W Warszawie uczczono największy zwycięski zryw Polaków pod zaborami,"W Warszawie oddano hołd powstańcom wielkopolskim. W setną rocznicę wybuchu największego niepodległościowego zrywu Polaków pod zaborami, przed Grobem Nieznanego Żołnierza, odbył się Apel Pamięci połączony ze składaniem wieńców na płycie grobu.","– Czyn powstańców zdecydował o granicach odrodzonej Rzeczypospolitej, za zwycięstwo zapłacili 2 tysiącami poległych i kilkoma tysiącami rannych – przypomniał podczas uroczystości marszałek województwa wielkopolskiego, Marek Woźniak. Jak dodał, pamięć o Powstaniu Wielkopolskim powinna być pielęgnowana przez wszystkich Polaków, ponieważ bez tego zrywu nie byłoby II Rzeczypospolitej w ostatecznym kształcie, a ponadto był on, jak ocenił marszałek, jedyną insurekcją zakończoną zwycięstwem.  Szef Urzędu ds. Kombatantów i Osób Represjonowanych Jan Józef Kasprzyk wskazał, że Powstanie Wielkopolskie zakończyło się sukcesem, Polacy w dzielnicy pruskiej zawczasu przygotowali się do walki.  Minister podkreślił, że uczestnicy zrywu sprzed stu lat zawsze kierowali się maksymą „nic dla siebie - wszystko dla ojczyzny”. Jan Józef Kasprzyk wyraził nadzieję, że maksyma naszych przodków będzie testamentem współczesnego pokolenia. Prezydent złożył także wieńce na mogile pierwszego dowódcy powstania gen. Stanisława Taczaka na Cmentarzu Zasłużonych Wielkopolan oraz przy Pomniku Powstańców Wielkopolskich.  O g. 16:40 w całym mieście rozległy się syreny, zaś jego centralną część od pl. Wolności po Ostrów Tumski z inicjatywy kibiców Lecha Poznań iluminowano racami trzymanymi przez tysiące uczestników obchodów.  Na Starym Rynku przed Odwachem (w 1918 r. prezydium policji) przez cały dzień trwała prezentacja grup rekonstrukcji historycznej, zaś wieczorem odbyła się rekonstrukcja wydarzeń sprzed 100 lat, w tym przyjazdu i przemówienia Ignacego Paderewskiego oraz walk powstańczych.  W Urzędzie Wojewódzkim oficjalnie zaprezentowano wydany przez Pocztę Polską znaczek „100. rocznica wybuchu Powstania Wielkopolskiego”, przedstawiający flagę powstańczą z orłem w koronie oraz rogatywkę, na której znajduje się trefl i orzełek. Obchody w stolicy Wielkopolski nie zakończyły się 27 grudnia. Następnego dnia na Starym Rynku odbył się uroczysty koncert retransmitowany o godz. 20.45 na antenie TVP2. Niestety, jak informują oburzeni mieszkańcy Poznania, do tego czasu z Rynku, podobnie jak m.in. z ul. Św. Marcin i al. Niepodległości zniknęły już flagi narodowe i powstańcze. Powstanie Wielkopolskie wybuchło 27 grudnia 1918 roku po przybyciu do miasta, dzień wcześniej, Ignacego Jana Paderewskiego. Wygłosił on wtedy patriotyczne przemówienie.  Następnego dnia Niemcy zorganizowali w mieście demonstrację siły. Do Cytadeli, dotychczas zajętej przez zinfiltrowany przez powstańców garnizon pruski, przybyła nowa formacja: VI pułk grenadierów. Prusacy zaczęli zdzierać z budynków flagi polskie, brytyjskie, francuskie i amerykańskie, napadali na polskie instytucje. Polacy stawili opór, z niemieckiej strony padły pierwsze strzały.  Powstańcy bardzo szybko opanowali Poznań, walki rozlały się na niemal całą rejencję. 6 stycznia w ciągu niespełna godziny zajęli lotnisko na Ławicy, zdobywając kilkaset samolotów, które stały się zalążkiem polskiego lotnictwa wojskowego. Wkrótce potem samoloty z biało-czerwoną szachownicą pojawiły się nad Frankfurtem nad Odrą. Powstańcy dokonali udanego nalotu na tamtejszą bazę lotniczą wzbudzając przy tym lęk mieszkańców położonego z dala od dotychczasowych frontów miasta. Mimo niemieckich kontrataków udało się utrzymać Wielkopolskę aż do rozejmu w Trewirze 16 II 1919 r.  Polskie zwycięstwo uznano za imponujące. Niemcy zostały pokonane przez aliantów, ale na wschodzie nadal dysponowały olbrzymimi siłami w liczbie kilkuset tysięcy żołnierzy. „Polska granica w pobliżu Berlina” – informowała aliancka prasa, publikując mapy, z których wynikało, że granicę w pobliżu Zbąszynia od stolicy Niemiec dzieli zaledwie 95 mil.",,
Zybertowicz o sędziach: To mogłoby rozsadzić cały system prawny,"Gdybyśmy pozwolili na to, żeby sędziowie sobie wzajemnie kwestionowali mandat do orzekania, w tym momencie można rozsadzić cały system prawny – powiedział w TVP Info prof. Andrzej Zybertowicz. Dodał, że prezydent Andrzej Duda zapewne podpisze nowelizację złożoną przez posłów PiS. – Prezydent ma wątpliwości co do szczerości intencji części środowiska sędziowskiego – mówił.","Posłowie PiS złożyli w czwartek obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze. Według autorów projektu, nowe rozwiązania mają dyscyplinować sędziów, którzy przekraczają swoje uprawnienia.  W TVP Info doradca prezydenta RP prof. Andrzej Zybertowicz powiedział, że uważa, iż prezydent podpisze przedstawioną przez posłów nowelizację. Jak tłumaczył, ma ona zapobiec „narastaniu chaosu”.   – Ostatnie orzeczenie TSUE liczyło 35 stron. Obie strony (sporu) miały niejasność, na czym to orzeczenie polega. Dlaczego ono było tak złożone? Bo TSUE uświadomiło sobie, że jest o krok w Polsce od sytuacji wygenerowania chaosu, gdy sędziowie, którzy orzekają, wykraczają poza swoje uprawnienia i mogą wytworzyć efekty prawne, które sparaliżują wymiar sprawiedliwości w Polsce – zaznaczył.   Jak wskazał Zybertowicz, to orzeczenie powiedziało, że „ostatnim ogniwem, które rozstrzyga o tym, że ktoś jest sędzią mogącym rozstrzygać w imieniu RP jest nominacja prezydenta do pełnienia funkcji sędziego”. – Z tego wynika, że inni sędziowie nie mogą kwestionować mandatu sędziego. Bo gdybyśmy pozwolili na to, żeby sędziowie sobie wzajemnie kwestionowali mandat do orzekania, w tym momencie można rozsadzić cały system prawny – tłumaczył.   – Prezydent ma wątpliwości co do szczerości intencji części środowiska sędziowskiego. Sędziowie włączyli się aktywnie w przeciwdziałanie reformom sądownictwa, w sytuacji, gdy całe środowisko sędziowskie było bierne w obliczu patologii, które były znane opinii publicznej w latach poprzednich – dodał i zaznaczył, że „wtedy nikt nie podjął działań, mających na celu oczyszczenie tego środowiska”.",,
"Wygrana Kaczyńskiego, pasek Spurek, sukienki Muchy","Jednoznaczne zwycięstwo PiS w wyborach do Sejmu i ponad osiem milionów głosów oddanych na partię rządzącą, to wielki sukces jej prezesa Jarosława Kaczyńskiego. Polem sporu pozostaje senacka większość, ale więcej emocji budziły skórzane dodatki garderoby europosłanki Sylwii Spurek i wybór nowego szefa Platformy Obywatelskiej.","Niedziela. PiS wygrywa wyboryPolacy głosowali. Frekwencja była najwyższa od 30 lat i wyniosła 61,74 proc. uprawnionych do głosowania. Prawo i Sprawiedliwość wygrało wybory do Sejmu w 36 z 41 okręgów wyborczych. Na partię rządzącą zagłosowało 8 053 935 osób (43,53 proc. oddanych głosów). PiS wygrał również wybory do Senatu zbierając 8 110 193 głosy poparcia (44,56 proc. oddanych głosów). Jednak cała opozycja dostała tyle samo miejsc w izbie wyższej, co PiS. Do tego dochodzi trzech teoretycznie niezależnych senatorów, którzy wcześniej związani byli z PO lub Nowoczesną, ale startowali z własnych komitetów. Poniedziałek. Sejm dla PiS, senat bez większościPaństwowa Komisja Wyborcza już wieczorem podała oficjalne wyniki wyborów w przeliczeniu na mandaty. Prawo i Sprawiedliwość dysponuje większością w Sejmie (235 posłów), natomiast w Senacie, pomimo wygranej nie ma większości (48 mandatów). – Uzyskaliśmy legitymację do tego, by kontynuować dobrą zmianę, by kontynuować naszą politykę, by Polskę w dalszym ciągu zmieniać – mówił na konferencji prasowej prezes PiS Jarosław Kaczyński. Wtorek. Tyszkiewicz już spakowany  Na Koalicję Obywatelską głosowało 5 milionów Polaków, będzie ona drugą siła polityczną w Sejmie i Senacie. Ten wynik rozczarował wielu polityków Platformy i stał się okazją do ataku na lidera PO. Planowo wybory szefa Platformy mają odbyć się w styczniu, ale od wtorku zgłaszają się już chętni, by zastąpić Grzegorza Schetynę na tym stanowisku. Nowy guru PO – były premier rządu koalicyjnego PiS-Samoobrona-LPR, Kazimierz Marcinkiewicz ogłosił w programie Tomasza Lisa: – Schetynie nikt już nie uwierzy, przegrał wszystko. Bogdan Zdrojewski stwierdził w rozmowie z Rzeczpospolitą, że „Grzegorz Schetyna wie, jaką osobistą decyzję powinien teraz podjąć”. W rozliczenia powyborcze włączyła się Krystyna Janda, która postanowiła zrobić to, co ostatnio wychodzi jej najlepiej, tj. obrazić ludzi myślących inaczej niż ona. Janda udostępniła na swoim profilu w mediach społecznościowym grafikę z napisem: „Na PiS głosowało 8 mln ludzi, po tym jak PiS rozdał 100 mld zł socjału w postaci różnych plusów, czyli jeden głos kosztował 12500 zł”. Autorzy grafiki wyliczyli, że „za jedną dobę PiS zapłacił 8 zł 75 gr. swojemu wyborcy”  i dodali „że za noc z prostytutką w Warszawie trzeba zapłacić średnio 2256 zł”. Jeszcze dalej poszedł przyszły senator i były prezydent Nowej Soli Wadim Tyszkiewicz, który mimo swojego sukcesu wyborczego popadł w rozpacz: „W jakim otoczeniu przyjdzie mi żyć i pracować? Dyktatury? Spakowałem się i zgasiłem światło. Boli.”. Jako zaprzysięgły i spakowany już demokrata, Tyszkiewicz jest gotów pójść na barykady, jeśli „demokracja i wolność będą demolowane”. Jednak demokracja według Tyszkiewicza jest rzeczą względną i nie oznacza prawa do głosowania na kogo się chce. „Szkoda tylko, że oddane głosy na PiS nie są jawne” – napisał przyszły senator. Oby nigdy nie miał okazji majstrować przy prawie wyborczym. Środa. Spurek wśród skórekTyszkiewicz spakowany z wyłączonym światłem czeka w Nowej Soli na rozwój dyktatury. A tu niespodzianka – kolejny dzień po wyborach, a my ciągle mamy internet, choć Maja Ostaszewska twierdziła, że jeśli znów wygra PiS, to go wyłączy. Mamy też wolne media, w których chętnie wypowiadają się politycy opozycji, teraz głównie po to, by atakować kolegów. Tak zrobiła na antenie Polsatu Julia Pitera, która zagroziła liderowi PO:  – Jeśli Grzegorz Schetyna nie straci władzy w partii, zapewniam, że w klubie będzie rozłam. Po trzech dniach od wyborów zwycięzcom pogratulował w telewizji Donald Tusk. Mógł wcześniej, jak to ma w zwyczaju, coś napisać na Twitterze, ale może czekał na wyłączenie przez PiS internetu...  Na ten wyrok czekała cała Polska… Sąd Okręgowy w Gdańsku skazał na 15 lat więzienia byłego szefa Amber Gold Marcina P. Jego żonie Katarzynie P. sąd wymierzył karę 12 lat i 6 miesięcy pozbawienia wolności. O Amber Gold można by długo pisać, ale uwagę mediów  „ukradła” tego dnia doktor Sylwia Spurek. Obrończyni praw zwierząt, feministka i wojująca weganka okazała się być weganką niepraktykującą. Internauci wypatrzyli na jej zdjęciach dodatki ze skóry: pasek, torebkę, buty… I to nie byle co, żadne tam supermarkety, tylko jedna z najdroższych luksusowych marek. Wiemy, że nie szata zdobi człowieka, ale człowiek szatę, dlatego weganka w skórze nadal jest weganką. Doktor Spurek tłumaczyła się, że nie może wyrzucić raz już zakupionych skórek, bo byłoby to nieekologiczne. Zgodnie z logiką europosłanki Wiosny można zaprosić wszystkich wegan do sklepów mięsnych – niech się nic nie zmarnuje. Czwartek. Pitera nie wierzy w Kidawę-BłońskąCzasu nie chce dłużej marnować Marian Banaś, który wrócił do pracy w Najwyższej Izbie Kontroli. - Dzisiaj przystąpiłem do wykonywania konstytucyjnych i ustawowych obowiązków w NIK; będę bronił niezależności i bezstronności Najwyższej Izby Kontroli jako naczelnego organu kontroli państwowej – oświadczył prezes NIK. Julia Pitera wróciła zaś do atakowania swoich kolegów i koleżanek z PO-KO. Tym razem na antenie RMF FM dostało się Kidawie-Błońskiej, typowanej na nową liderkę opozycji i kandydatkę na prezydenta: - Zbliżają się wybory prezydenckie, ja z przerażeniem patrzę, że może wygrać pan Duda (…) Znamy aktywność prezydenta Andrzeja Dudy. Nie wiem, czy Małgorzata Kidawa-Błońska podoła fizycznie – stwierdziła Pitera. Piątek. Marszałkinie seniorki? A kto podoła fizycznie? Do objęcia posady Grzegorza Schetyny wręcz pali się Borys Budka, który na antenie TVN24 mówił, że nie chce z tym czekać do stycznia: – Jestem zwolennikiem, żeby bardzo szybko przeprowadzić wybory w partii. Docierają do mnie liczne głosy, śledzę i bardzo liczę się z opinią publiczną, że w Platformie czas na nowe, czas na to, by osoby mojego pokolenia przejęły kierownictwo w partii – mówił Borys Budka. Wśród głosów, które słyszy ambitny poseł, zapewne najważniejszy jest ten głos wewnętrzny, który mówi „Borys musisz!”. Do posady szefa PO-KO ustawia się jednak długa kolejka osób, które też słyszą głosy (w tym głos wewnętrzny). Zdaje się, że nie brakuje też chętnych, by opuścić szeregi PO-KO. Bardzo poważne groźby do potencjalnych uciekinierów z tonącej arki Schetyny skierował senator Jerzy Fedorowicz: – Człowiek, który w tym momencie odejdzie od ludzi, którzy na niego głosowali, będzie obłożony anatemą do trzech pokoleń (…) Jeżeli ktoś ma odwagę taką, żeby zaryzykować swoje życie, swoich dzieci i wnuków, to proszę bardzo – mówił Fedorowicz. Cosa Nostra? Takich rzeczy to nawet od Sławomira Neumanna nie usłyszeliśmy na jego taśmach z Tczewa. Czy nad tymi pytaniami i wypowiedzią Fedorowicza nie powinna się zastanowić prokuratura? Tymczasem zastanowił się Prezydent Andrzej Duda. Rzecznik prezydenta Błażej Spychalski, ogłosił, że decyzją głowy państwa pierwsze posiedzenie Sejmu i Senatu odbędzie 12 listopada. Zobaczymy wtedy, czy pogróżki Fedorowicza zostaną potraktowane serio, czy jednak dojdzie do opuszczania PO-KO przez jej parlamentarzystów, którzy zaryzykują anatemę. Prezydent Andrzej Duda ryzykownie postanowił o wskazaniu jako marszałków seniorów dwóch pań z PO-KO: posłankę Iwonę Śledzińską-Katarasińską i senator Barbarę Borys-Damięcką. Ta decyzja wzbudziła sporo kontrowersji. Pojawia się bowiem pytanie, czy wypada wypominać wiek kobietom? Sobota. Zła pamięć SchetynyNie wypominając wieku Joannie Musze, posłanka PO stwierdziła, że dojrzała. Dojrzała i rozważa start w wyborach na szefa Platformy Obywatelskiej. Była już ministrą sportu, teraz widzi siebie w roli przewodniczącej. Czy podoła fizycznie? Specjaliści od mody stawiają wyżej sukienki Muchy niż kreacje Kidawy-Błońskiej. A gdyby tak dołożyć dodatki dr Spurek? To wbrew pozorom ważne, bo podobno wielu wyborców głosowało na Kidawę-Błońską, bo marszałek przypomina im Sofię Loren.  Nie wiemy, co o pomyśle Joanny Muchy sądzą Julia Pitera i Borys Budka, a przede wszystkim, co na to polityk o znamiennej ksywce „Zniszczę cię”. Grzegorz Schetyna opublikował tego dnia zadziwiającego tweeta.  W 35. rocznicę męczeńskiej śmierci bł. Jerzego Popiełuszki z rąk komunistycznych oprawców. Lider PO zestawił to wydarzenie z samobójstwem Piotra Szczęsnego, który dokonał samospalenia w proteście przeciwko demokratycznie wybranym władzom Polski. Żeby to jakoś połączyć, Schetyna „przesunął” śmierć Szczęsnego o kilka dni i dopasował sobie termin do okazji. Czy to mu pomoże w utrzymaniu stanowiska lidera PO-KO? Bardzo wątpliwe.",,
Orban gratuluje Merkel zwycięstwa. Węgrzy oczekują „zwrotu w prawo”,"Po wyborach w Niemczech może nastąpić zwrot w prawo w polityce niemieckiego rządu, co jest korzystne dla węgierskiej polityki zagranicznej – ocenili dwaj politolodzy węgierscy. Premier Węgier Viktor Orban pogratulował kanclerz Niemiec Angeli Merkel i przywódcy CSU Horstowi Seehoferowi zwycięstwa - poinformował rzecznik Orbana, Bertalan Havasi.","Zdaniem Zoltana Galika i Laszlo J. Kissa z Uniwersytetu Korwina w Budapeszcie najbliższe trzy miesiące, dopóki nie rozstrzygnie się z całą pewnością, jakie barwy będzie miała koalicja rządząca i na ile silna okaże się kanclerz Angela Merkel, będą okresem stosunkowej niepewności politycznej w Niemczech.– Potem, w kolejnych miesiącach, jednym z wielkich pytań będzie uruchomienie projektu europejskiego, a można oczekiwać osłabienia rządu Merkel (...). Niewykluczone zatem, że przeobrażenia w Europie mogą mieć dużo rozważniejszy charakter i mogą być bardziej akceptowalne dla Węgier – powiedział Galik. Polityka wewnętrzna osłabi rękę Merkel?Kiss zaznaczył, że uzgodnienie wspólnego stanowiska między trzema partiami ewentualnej koalicji nie będzie proste. – Trzeba dodać, że polityka wewnętrzna będzie teraz wiązać Merkel ręce w dużo większym stopniu niż dotąd. W poprzedniej kadencji wielka koalicja miała w parlamencie 80-proc. większość i nawet te pozostałe 20 proc. nie było rzeczywistą opozycją. Teraz sytuacja się zmieniła – powiedział. Według niego spowoduje to, że Merkel nie będzie mogła podejmować dużych kroków w polityce europejskiej. – Na przykład Wolna Partia Demokratyczna (FDP) jest bardzo przeciwna oczekiwanej propozycji sfederalizowania strefy euro; z punktu widzenia Brukseli czy Paryża jest to partia bardzo eurosceptyczna, nie wspominając już o antyimigranckiej Alternatywie dla Niemiec – ocenił. Ograniczenie pola manewru Merkel na krajowej scenie politycznej będzie jego zdaniem sprzyjało temu, by hasło „Więcej Europy” zostało wyparte przez inne: „Umiarkowanej ilości Europy”, co także jest korzystne dla Węgier. Prawicowy zwrot w polityce NiemiecWedług obu ekspertów wraz z rozpadem koalicji można oczekiwać prawicowego zwrotu politycznego w Niemczech. – Jest to ciekawe z dwóch punktów widzenia. Po pierwsze, w koalicji z liberałami bardzo ważną rolę będzie nadal odgrywać polityka wobec uchodźców i liberałowie mogą politykę Merkel w tej sferze przesunąć bardziej na prawo. Po drugie, także wejście AfD do parlamentu – a Merkel od razu zapowiedziała, że chce odzyskać tych wyborców – może oznaczać zwrot w prawo, przynajmniej w sferze komunikacji – ocenił Galik. – I jedno i drugie jest korzystne dla węgierskiej polityki zagranicznej – podkreślił Galik, wyrażając przekonanie, że stosunki Węgier z Niemcami mogą być teraz dużo bardziej zrównoważone. Polityka migracyjnaWedług niego wynik wyborów w Niemczech może się też przełożyć na to, jak będą wyglądały dalsze kroki UE w sferze polityki migracyjnej. – Oczekuję tu dużo subtelniejszego postępowania ze strony UE niż obecnie, chociaż zasadnicze stanowisko pozostanie niezmienne – powiedział. Również według Kissa niemiecka polityka będzie się teraz zwracała w prawą stronę. Określił on niedzielne wybory jako „spóźnione referendum” na temat polityki migracyjnej Merkel, która gorszym wynikiem wyborczym zapłaciła cenę za błędną politykę.Orban gratuluje Merkel, SeehoferowiJak poinformował rzecznik premiera Wegier Bertalan Havasi, Viktor Orban pogratulował kanclerz Niemiec Angeli Merkel i przywódcy CSU Horstowi Seehoferowi zwycięstwa w niedzielnych wyborach. W liście do Angeli Merkel Orban wyraził przekonanie, że wynik wyborów wyraźnie pokazuje, iż obywatele Niemiec zagłosowali za opartą na konserwatywnych fundamentach polityką gwarantującą bezpieczeństwo i stabilność gospodarczą. „Ufam, że wychodząc z tych wspólnych wartości będziemy mogli współpracować na rzecz dalszego rozwijania stosunków węgiersko-niemieckich i rozwiązania wyzwań stojących przed kontynentem” – napisał Orban, życząc Merkel wielu sukcesów w negocjacjach nad utworzeniem rządu. W liście gratulacyjnym do premiera Bawarii Seehofera premier Węgier podziękował za znakomitą współpracę z ostatnich lat, sygnalizując przy tym, że z ogromnymi oczekiwaniami patrzy na przyszłą wspólną pracę, dzięki której mogą się dodatkowo wzmocnić stosunki niemiecko-węgierskie i bawarsko-węgierskie. „Życzę wielu sukcesów w dalszym wykuwaniu naszych wspólnych interesów na prawicy” – zakończył Orban list do Seehofera. Orban już w niedzielę wieczorem napisał na swoim profilu na Facebooku: „Budapeszt gratuluje/Budapest gratuliert!”. Węgry nie chciały zmiany MerkelWęgierski premier podkreślał przed wyborami, że przedłużenie mandatu obecnego rządu Niemiec leży w interesie Węgier. – Odmawiajmy co wieczór cichą modlitwę o przedłużenie mandatu obecnej, urzędującej kanclerz, bo wobec możliwości, jakie dziś stoją otworem przed niemieckimi obywatelami, w naszym interesie jest przedłużenie tego mandatu – mówił Orban w piątek w Radiu Kossuth. Przyznał, że na takie jego stanowisko wpływ może mieć także sympatia partyjna, gdyż zarówno CDU, której przewodzi Merkel, jak i rządzący na Węgrzech Fidesz należą do Europejskiej Partii Ludowej.",,
Wypadek kolumny rządowej. Kierowca SOP ukarany mandatem,Kierujący autem wchodzącym w skład kolumny rządowej funkcjonariusz Służby Ochrony Państwa został ukarany mandatem w wysokości 300 zł. W godzinach popołudniowych jedno z rządowych aut zderzyło się z osobówką na Trakcie Brzeskim w Warszawie. Poszkodowana w wypadku dwójka dzieci została już wypisana ze szpitala - poinformowała Anna Kędzierzawska ze stołecznej policji.,"– W kolumnie nie było wtedy żadnych osób chronionych – powiedział rzecznik prasowy Służby Ochrony Państwa Bogusław Piórkowski.Zaznaczył jednocześnie, że kolumna rządowa była „uprzywilejowana” i wyposażona w sygnalizację świetlną oraz dźwiękową.",,
"Komorowski, Tusk i Merkel politykami 2010",Premier Donald Tusk i prezydent Bronisław Komorowski zasłużyli na tytuł polityka 2010 roku – wynika z sondażu CBOS. Politykiem roku 2010 w skali międzynarodowej – według badanych – powinna zostać kanclerz Niemiec Angela Merkel.,"W ocenie Polaków premier Donald Tusk zyskał minimalnie więcej wskazań (11 proc.), jednak prezydenta Bronisława Komorowskiego wymieniło tylko nieznacznie mniej ankietowanych (10 proc).Donald Tusk został politykiem roku po raz czwarty z rzędu (poprzednio w latach 2007, 2008 i 2009). Jednak z każdym rokiem jego zwycięstwo jest coraz mniej wyraźne. Ostatnio niemal dogonił go zwycięzca przedterminowych wyborów prezydenckich Bronisław Komorowski, który w dwóch poprzednich latach uzyskiwał po 2 proc. głosów.Na trzecim miejscu, z takim samym – 5 procentowym wynikiem – znaleźli się prezes PiS Jarosław Kaczyński i szef SLD Grzegorz Napieralski, a na czwartym tragicznie zmarły prezydent Lech Kaczyński z 3 proc. głosów.Wśród pretendentów do miana polityka roku znaleźli się jeszcze: szef PE Jerzy Buzek, minister spraw zagranicznych Radosław Sikorski, a także Janusz Palikot i Zbigniew Ziobro, którzy uzyskali po 2 proc. Ankietowani wymieniali jeszcze: minister zdrowia Ewę Kopacz i przewodniczącą PJN Joannę Kluzik-Rostkowską, wicepremiera Waldemara Pawlaka, Ryszarda Kalisza, Michała Boniego oraz byłego prezydenta Aleksandra Kwaśniewskiego.Połowa ankietowanych pytana o to, który z polityków zasłużył na tytuł polityka 2010 roku, nie wymieniła żadnego.Według Polaków politykiem roku 2010 w wymiarze międzynarodowym jest kanclerz Niemiec Angela Merkel (jej nazwisko wymieniło 12 proc. badanych). Tuż za nią znalazł się prezydent Stanów Zjednoczonych Barack Obama, wskazany przez 9 proc. badanych.Na trzecim miejscu znalazł się – obecny także na liście polityków krajowych – szef Parlamentu Europejskiego Jerzy Buzek (3 proc.). Kolejne miejsca zajmują premier Rosji Władimir Putin i prezydent tego kraju Dmitrij Miedwiediew (po 2 proc.).Badanie przeprowadzono w dniach 7–14 grudnia 2010 r. na liczącej 879 osób reprezentatywnej próbie losowej dorosłych mieszkańców Polski.",,
Wenezuela: Lider opozycji ogłosił się tymczasowym prezydentem,"Lider wenezuelskiej opozycji, przewodniczący parlamentu Juan Guaido ogłosił się tymczasowym prezydentem kraju. Prezydent USA Donald Trump oświadczył, że uznaje Guaido za prawowitego przywódcę kraju.","Przewodniczący parlamentu ogłosił swoją deklarację przed tłumem kilku tysięcy wiwatujących na jego cześć manifestantów w stolicy kraju Caracas. 35-letni polityk podniósł prawą rękę i powiedział, że „formalnie przejmuje odpowiedzialność krajowego organu wykonawczego” – podała agencja Associated Press.Prezydent USA Donald Trump ogłosił, że uznaje Guaido za tymczasowego prezydenta. W oświadczeniu wskazał, że użyje „całej siły gospodarczej Stanów Zjednoczonych oraz metod dyplomatycznych, by przywrócić w Wenezueli demokrację”. Zachęcił też inne rządy do wsparcia Guaido.Środa jest kolejnym dniem demonstracji na ulicach wielu wenezuelskich miast. Mieszkańcy żądają ustąpienia socjalistycznego prezydenta Nicolasa Maduro i jego rządu. 10 stycznia Maduro został zaprzysiężony na drugą kadencję. Opozycyjny parlament unieważnił to zaprzysiężenie i przegłosował ustawę, w której zapisano, że prezydent jest dyktatorem uzurpującym sobie władzę.",,
"Kosiniak-Kamysz: Nie dam sobie uciąć ręki, że nie będę kandydował na prezydenta Krakowa","Nie dam sobie uciąć ręki za to, że nie będę kandydował na prezydenta Krakowa – oświadczył prezes PSL Władysław Kosiniak–Kamysz. To jest zawsze poważna decyzja o kandydowaniu – mówię też w odniesieniu do swojej osoby – dodał polityk.","Kosiniak–Kamysz pytany w radiowej Trójce, czy wystartuje w wyborach na prezydenta Krakowa, zaznaczył, że obecny prezydent tego miasta Jacek Majchrowski „pewnie ogłosi swoje dalsze plany”. – Zobaczymy, co powie; zobaczymy, co będzie po tej decyzji – dodał szef PSL.Dopytywany, czy będzie kandydował, odparł: „Ręki sobie uciąć nie dam, za to, że nie będę kandydował”. – To jest zawsze poważna decyzja o kandydowaniu – też mówię w odniesieniu do swojej osoby – podkreślił prezes PSL.Kosiniak–Kamysz dodał, że chciałby, aby opozycja wystawiła wspólnego kandydata na prezydenta Krakowa. Poinformował, że rozmawia z liderami PO i Nowoczesnej – Grzegorzem Schetyną oraz Katarzyną Lubnauer – na temat wspólnych kandydatów na prezydentów miast.Jacek Majchrowski, który jest prezydentem Krakowa czwartą kadencję, nie zdecydował jeszcze, czy będzie się ubiegał o reelekcję.Majchrowskiego popiera PSL i jest gotowa poprzeć PO. Poparcie jego kandydatury – o ile zdecyduje się wystartować – zapowiedział w połowie kwietnia także szef małopolskich struktur SLD Ryszard Śmiałek.",,
Kwestia list poparcia KRS. Ruch WSA,Wojewódzki Sąd Administracyjny w Warszawie uchylił w piątek postanowienia prezesa Urzędu Ochrony Danych Osobowych. Wstrzymują one upublicznienie przez Kancelarię Sejmu podpisów pod listami poparcia kandydatów do Krajowej Rady Sądownictwa.,"W sprawie jawności list poparcia KRS w czerwcu ub.r. wyrok wydał Naczelny Sąd Administracyjny. Orzekł, że Kancelaria Sejmu powinna udostępnić wykazy nazwisk osób popierających kandydatów do KRS. Listy te jednak nie zostały ujawnione na skutek postanowienia prezesa UODO z 30 lipca ub.r., które zobowiązało Kancelarię Sejmu do powstrzymania się od upublicznienia tych wykazów. W postanowieniu wskazano, że ma ono charakter tymczasowy i zakazuje udostępniania danych do czasu wydania przez prezesa UODO decyzji kończącej postępowanie w sprawie. Prezes UODO wydał wtedy również postanowienie o ograniczeniu przetwarzania danych osobowych sędziego członka KRS Macieja Nawackiego poprzez wstrzymanie publikacji tzw. list poparcia KRS.  W piątek warszawski sąd administracyjny poinformował na swojej stronie internetowej, że w wydanym tego dnia wyroku uchylił postanowienie prezesa UODO, zobowiązujące Kancelarię Sejmu do powstrzymania się od upublicznienia list poparcia KRS. Sąd wydał to postanowienie w związku ze skargami, które wpłynęły do niego w sierpniu i wrześniu 2019 r.  W komunikacie poinformowano też, że WSA w innym wydanym w piątek wyroku uchylił postanowienie prezesa UODO, które nakazuje Kancelarii Sejmu ograniczenie przetwarzania danych osobowych Macieja Nawackiego poprzez powstrzymanie się od upublicznienia list poparcia KRS. W tej sprawie skargę do WSA wniósł we wrześniu 2019 r. Rzecznik Praw Obywatelskich. Sprawa jawności list poparcia kandydatów do KRS i udostępnienia wykazu nazwisk osób ich popierających wzbudza dyskusje i kontrowersje m.in. wśród sędziów i polityków.  Wybór przez Sejm 15 członków sędziów KRS na czteroletnią kadencję odbył się w marcu 2018 r. zgodnie z nowelizacją ustawy o KRS, która weszła w życie w połowie stycznia 2018 r. Wcześniej wybierały ich środowiska sędziowskie. Teraz podmiotami uprawnionymi do zgłoszenia propozycji kandydatów do KRS są grupy 25 sędziów i co najmniej dwóch tysięcy obywateli. Wpłynęło 18 kandydatur.  Do Kancelarii Sejmu były składane wnioski m.in. polityków i organizacji społecznych o udostępnienie informacji o imionach, nazwiskach i miejscach orzekania sędziów, którzy poparli zgłoszenia kandydatów do KRS. Szef Kancelarii Sejmu odmawiał udostępnienia tych danych. Skargę na odmowę przez Kancelarię Sejmu udostępnienia załączników do zgłoszeń kandydatów na członków KRS - zawierających wykaz obywateli i sędziów popierających te zgłoszenia – złożyła posłanka PO-KO Kamila Gasiuk-Pihowicz. Kiedy warszawski sąd administracyjny uchylił decyzję szefa Kancelarii Sejmu, ta odwołała się do Naczelnego Sądu Administracyjnego. 28 czerwca ub.r. NSA orzekł, że Kancelaria Sejmu powinna udostępnić wykazy nazwisk osób popierających kandydatów do KRS. „Objęta wnioskiem o udostępnienie informacja w postaci załączników do zgłoszeń kandydatów na członków Krajowej Rady Sądownictwa w zakresie wykazów obywateli oraz wykazów sędziów popierających zgłoszenia mieści się w pojęciu informacji publicznej” – orzekł NSA.  Kancelaria Sejmu nie udostępniła jednak żądanych załączników, bo prezes Urzędu Ochrony Danych Osobowych skierował do niej postanowienie zobowiązujące do powstrzymania się od upublicznienia lub udostępnienia w jakiejkolwiek formie danych osobowych sędziów, zawartych w wykazach osób popierających zgłoszenia kandydatów do Krajowej Rady Sądownictwa. Jak przekazano, postanowienie nie ma charakteru ostatecznego, ale tymczasowy i zakazuje udostępniania danych do czasu wydania przez prezesa UODO decyzji kończącej postępowanie w sprawie.",,
Opozycja znowu chce „świętować” napaść Niemiec na Polskę,"– Dzisiaj chcę zaprosić do wspólnego świętowania. 1 września o 4.45 spotkajmy się u stóp pomnika – powiedziała Aleksandra Dulkiewicz. To kolejny polityk związany z PO, który chce „świętować” wybuch II wojny światowej.","– Dzisiaj chcę zaprosić do wspólnego świętowania. O 4.45 spotkajmy się u stóp pomnika, razem z harcerzami, ale także, jako miasto Gdańsk, zaprosiliśmy kilkanaście miast pamięci. Miast z całej Europy, doświadczonych II wojną światową, które lekcje wojny odczytują nie tylko jako bohaterstwo żołnierza, ale przede wszystkim tragedię ludności cywilnej – oświadczyła prezydent Gdańska Aleksandra Dulkiewicz, na konferencji prasowej, podczas której krytykowała ustawę o budowie Muzeum Westerplatte.  Szefowa gdańskiego samorządu nie jest pierwszym politykiem związanym z PO (Dulkiewicz była wiele lat członkiem Platformy, zawiesiła członkostwo w 2018 r., gdy wybuchł konflikt między tą partią a ówczesnym prezydentem Gdańska, Pawłem Adamowiczem), który w odniesieniu do obchodów rocznicy wybuchu najtragiczniejszej dla Polski i dla świata wojny, używa sformułowania „świętujemy”. Dwa lata wcześniej tego samego słowa użył poseł Michał Szczerba, który w Polskim Radiu 24 stwierdził, że  „1 września świętujemy napad Niemiec na Polskę”. Gdy prowadzący audycję starał się zwrócić uwagę polityka, że powinien użyć raczej słowa „obchodzimy”, ten brnął dalej: „świętujemy w tym znaczeniu, że to dzień uroczysty, gdy wspominamy ten tragiczny dzień w naszej historii”.",,
Jest decyzja sądu w sprawie Alfiego Evansa. Sędzia nie miał wątpliwości,"Dalsze leczenie „jest bezcelowe i sprzeczne z interesem Alfiego"" – w ten sposób sędzia Anthony Paul Hayden zakończył we wtorek wieczorem nadzwyczajną rozprawę, która była ostatnią szansą dla dwuletniego chłopca. Mimo protestów rodziców dziecka i wstawiennictwa papieża Franciszka Alfie Evans nie będzie przewieziony do Włoch, gdzie miał być poddany dalszej kuracji, o co zabiegali jego rodzice Tom Evans i Kate James.","Ciężko chory dwuletni Anglik Alfie Evans, odłączony w nocy z poniedziałku na wtorek „w jego najlepszym interesie”, jak twierdzi szpital w Liverpoolu, od respiratora, po kilku godzinach ponownie uzyskał wspomaganie urządzenia. Stało się tak, ponieważ chłopiec wbrew przewidywaniom brytyjskich lekarzy nie przestał oddychać. Lekarze nie wydali jednak zgody na transport dziecka do Włoch, gdzie czeka na niego profesjonalna opieka medyczna. Odłączenie od respiratora odbyło się na mocy decyzji sądu. We wtorek odbyła się kolejna, nadzwyczajna rozprawa. Relacjonował ją  dziennikarz Josh Halliday. Wieczorem na swoim profilu na Twitterze poinformował, że sąd ostatecznie nie wyraził zgody na leczenie chłopca. Sędzia sądu rodzinnego w Manchesterze powtórzył, że w zgodnej opinii lekarzy dalsze leczenie „jest bezcelowe i sprzeczne z interesem Alfiego” – relacjonuje reporter „Guardiana”. „Dodał, że jest mała możliwość, że chłopiec będzie mógł trafić do domu albo hospicjum na czas swoich ostatnich dni lub godzin”. Jak informuje serwis internetowy BBC, przedstawiciele szpitala argumentowali jednak, że to byłoby możliwe najwcześniej za kilka dni, a w obecnej atmosferze wrogości wobec szpitala może być wręcz niemożliwe.  W nocy z poniedziałku na wtorek na mocy tej decyzji odłączono maszynę umożliwiającą oddychanie. Wbrew opinii lekarzy, którzy twierdzą, że Alfie żyje tylko dzięki podłączeniu do specjalistycznej aparatury medycznej, przez dziewięć godzin mały pacjent oddychał samodzielnie. Potem, jak ogłosili rodzice dziecka, zapewniono mu ponownie tlen. Dostaje też wodę. Przed szpitalem grupa ludzi przez całą noc paliła świece, by wyrazić swoje poparcie dla żądań kontynuacji leczenia małego Alfiego.Szpital dowodził, że trzymanie Alfiego pod respiratorem nie leży w jego „najlepszym interesie”, a dalsze leczenie było nie tylko „bezcelowe”, ale także „nieludzkie”. Alfie jest w Alder Hey od grudnia 2016 r. z rzadkim niezdiagnozowanym zwyrodnieniowym stanem neurologicznym.",,
Prezes Przyłębska: To prezydent Duda jako pierwszy mianował kobietę prezesem polskiego TK,"– Jestem pierwszą kobietą prezesem Trybunału Konstytucyjnego. Był wcześniej taki moment, że pierwszym prezesem mogła zostać kobieta, ale poprzedni prezydent dokonał innego wyboru. To prezydent Duda jako pierwszy zadecydował o tym, że to kobieta jest prezesem TK w Polsce – mówi w rozmowie z portalem tvp.info Julia Przyłębska, prezes TK.","Przyłębska odniosła się do obchodzonej ostatnio setnej rocznicy przyznania praw wyborczych polskim kobietom.– W 1918 roku nie tylko Polska odzyskała niepodległość, ale również polskie kobiety uzyskały prawa wyborcze. To bardzo ważne, bo to symbolicznie pokazuje równouprawnienie kobiet i mężczyzn – powiedziała Przyłębska. – „Wnosimy do społeczeństwa tyle samo, więc powinniśmy mieć równe prawa” - tak mówiły kobiety przed stu laty. Było to dla Polaków budujących nowe państwo oczywistością. A oczywistością w tamtych czasach to nie było dla Amerykanów, Francuzów, Włochów czy Szwajcarów – dodała. Zdaniem Przyłębskiej w polskim społeczeństwie kobieta „może się realizować jako matka, pracownik, pracodawca, bizneswoman, polityk, prezes TK”.",,
Izba Pracy SN uchyliła uchwałę KRS ws. odwołania sędziego NSA,Izba Pracy Sądu Najwyższego uchyliła uchwałę Krajowej Rady Sądownictwa w sprawie z odwołania sędziego Naczelnego Sądu Administracyjnego i oddaliła wniosek prezesa Izby Dyscyplinarnej SN o przekazanie sprawy do tej Izby.,"– Wpłynął wniosek Krajowej Rady Sądownictwa o odroczenie dzisiejszego posiedzenia. Pismo wpłynęło o godz. 10.09, a o godz. 10 podpisaliśmy wyrok, więc nie ma możliwości odroczenia czegoś, co się skończyło – poinformował sędzia SN Bohdan Bieniek. Wyrok Izby Pracy i Ubezpieczeń Społecznych Sądu Najwyższego został wydany w pierwszej z trzech spraw, których dotyczyło orzeczenie Trybunału Sprawiedliwości UE z 19 listopada br. W uzasadnieniu wyroku Izby Pracy SN sędzia Bieniek wskazał, że KRS nie daje wystarczających gwarancji niezależności od organów władzy ustawodawczej i wykonawczej i jest to punkt wyjścia do oceny, czy Izba Dyscyplinarna SN jest niezawisła. Trybunał orzekł, że to SN ma badać niezależność nowej Izby Dyscyplinarnej, by ustalić, czy może ona rozpoznawać spory dotyczące przejścia sędziów Sądu Najwyższego w stan spoczynku. Zakończone w czwartek postępowanie przed SN dotyczyło odwołania się jednego z sędziów Naczelnego Sądu Administracyjnego od uchwały Krajowej Rady Sądownictwa w przedmiocie opinii z lipca 2018 r. co do dalszego zajmowania stanowiska sędziego NSA. Zgodnie z nową ustawą o SN sprawy takich odwołań należą do właściwości Izby Dyscyplinarnej SN. Według listopadowego orzeczenia TSUE, jeśli SN uznałby, że Izbie Dyscyplinarnej brak niezależności i bezstronności, mógłby – zgodnie z wyrokiem TSUE – przestać stosować przepisy, na mocy których to właśnie do tej Izby należy rozpoznawanie sporów dotyczących przejścia w stan spoczynku sędziów SN.",,
Ukraina nie wpuści rosyjskich artystów na Eurowizję,"Ukraina zabroniła wjazdu rosyjskiej artystce, która miała wystąpić na festiwalu Eurowizji. Zakaz ma związek z napięciami pomiędzy dwoma krajami po aneksji Krymu.","Ukraina organizuje 62. festiwal Eurowizji. Już dziś wiadomo, że wśród występujących na scenie nie pojawi się reprezentantka Federacji Rosyjskiej Yulia Samoylova.  O decyzji na swoim profilu na Facebooku poinformowała rzeczniczka Służby Bezpieczeństwa Olena Gitlianska.„Służba Bezpieczeństwa Ukrainy na okres trzech lat zakazała wjazdu na terytorium Ukrainy obywatelce Federacji Rosyjskiej, Julii Samoilovej. Decyzję tę podjęto na podstawie danych o złamaniu przez nią ukraińskiego prawa” – informuje rzecznik instytucji. O zakazie wjazdu Rosjanki mówi się od dłuższego czasu. Samojłowa – niepełnosprawna rosyjska piosenkarka – przez Kijów krytykowana była za występy na Krymie. Miała zaśpiewać utwór „Flame Is Burning”.",,
Deputowany Rady Federacji: Polska może być celem w razie ataku na Rosję,"Deputowany rosyjskiego parlamentu Władimir Dżabarow powiedział w czwartek, komentując plany USA wysłania sił do Polski i rozmieszczenia w Polsce eskadry bezzałogowych statków powietrznych, że Polska może być celem uderzenia odwetowego w razie ataku na Rosję.","Dżabarow jest wiceprzewodniczącym komisji spraw zagranicznych wyższej izby parlamentu Rosji, Rady Federacji. Inny deputowany, Władimir Szamanow, kierujący w Dumie Państwowej (niższej izbie parlamentu) komisją obrony, zapewnił, że Rosja ma do dyspozycji „szeroki arsenał” działań, które może podjąć w odpowiedzi na rozmieszczenie w Polsce eskadry statków powietrznych MQ–9. „Sytuacja zmierza w kierunku powtórzenia kryzysu karaibskiego. Jeśli wydaje im się, że takimi sposobami spróbują Rosję zastraszyć, to im się to nie uda” – powiedział Szamanow.  Zapewnił, że Rosja „będzie w odpowiedzi podejmować działania” i że dysponuje „wystarczająco szerokim arsenałem środków, które może zastosować”. Franc Klincewicz, który zasiada w komisji obrony Rady Federacji, również ostrzegł przed reakcją Rosji na MQ–9. „Ta decyzja jeszcze bardziej zaostrzy sytuację na kontynencie europejskim, nie zmieniając zarazem w żadnym stopniu stosunku sił. Jest oczywiste, że podejmiemy wszelkie niezbędne działania w odpowiedzi” – oświadczył parlamentarzysta w komentarzu na swoim Facebooku.",,
Zabójcze tornada i nawałnice w Stanach Zjednoczonych,Gwałtowna pogoda w Stanach Zjednoczonych. Przez kilka środkowych stanów przeszły tornada. Intensywnie padał też grad. W nawałnicach zginęła co najmniej jedna osoba.,"Teksas, Indiana, Oklahoma, Kansas i Missouri – przez te amerykańskie stany przeszło właśnie kilka tornad, pozostawiając po sobie potężne zniszczenia. Drzewa powyrywane z korzeniami, dachy zerwane z domów, a niektóre budynki doszczętnie zniszczone. Na dotkniętych żywiołem terenach szalał też silny wiatr i pojawił się grad, w niektórych rejonach wielkości porównywanej do owoców grejpfruta. Spadające z nieba lodowe kule niszczyły elewacje budynków i samochody raniąc też kilku kierowców, którzy musieli być hospitalizowani. Meteorolodzy ostrzegali, że silny wiatr będzie odczuwać około 60 milionów ludzi. Pozrywane zostały linie energetyczne i tysiące budynków zostało bez prądu. W niektórych rejonach stanu Oklahoma lokalne władze zaniepokojone prognozami jeszcze przed pojawieniem się tornada zadecydowały o zamknięciu szkół i zaapelowały do rodziców o schronienie dzieci w bezpiecznych miejscach. Synoptycy ostrzegają, że w najbliższych dniach silny wiatr będzie jeszcze szalał w kilku amerykańskich stanach.",,
Rekordowy skok portalu tvp.info. Wyprzedziliśmy m. in. wpolityce.pl i niezalezna.pl,"W grudniu zeszłego roku portal tvp.info zanotował prawie 9 mln odsłon; odwiedziło naszą stronę ponad 1,34 mln użytkowników. Dzięki temu wyprzedziliśmy m. in. wPolityce.pl (1,22 mln), niezalezna.pl (1,12 mln) i polsatnews.pl (863 tys.). Jest to najwyższy wynik, odkąd redaktorem naczelnym portalu został Samuel Pereira. – Wszystkim użytkownikom dziękujemy, a nowych – serdecznie witamy – mówi.","Jak wynika z badania Gemius/PBI, w zeszłym miesiącu nasz portal zanotował ogromny skok w porównaniu z listopadem 2017 r. Liczba użytkowników wzrosła z 1 098 202, do ponad 1 344 946, co oznacza wzrost o 21,5 proc. Większość internautów odwiedzających portal tvp.info korzysta z urządzeń mobilnych (ponad 880 tys.). Stanowią oni ponad 65 proc. wszystkich użytkowników.W grudniu wyprzedziliśmy dwa będące bliską konkurencją portale: wpolityce.pl, które miało 1 219 716 użytkowników oraz niezalezna.pl, którą odwiedziło 1 196 660 internautów. Na dalszym miejscu znalazł się portal informacyjny telewizji Polsat News, z wynikiem 863 490. ",,
„Pierwsza córka” gwiazdą wyborów. Kim jest Kinga Duda?,"„Nie można oderwać oczu od córki pana Andrzeja Dudy” - takie wpisy pojawiły się w sieci, gdy Kinga Duda pokazała się podczas wieczoru wyborczego obok swojego ojca. Wiemy o  niej, że ma 19 lat i jest studentką prawa. Oraz że szturmem zdobywa popularność w internecie.","Andrzej Duda podczas zwycięskiej dla niego pierwszej tury wyborów pokazał się w towarzystwie żony Agaty Kornhauser – Dudy oraz swojej córki  Kingi Dudy. Internauci od razu zauważyli 19-letnią córkę kandydata na prezydenta z ramienia PiS i nie kryli swojego zachwytu.„Nie można oderwać oczu od córki pana Andrzeja Dudy”; „Wow!” „Cudna” - takie komentarze pojawiały się pod jej zdjęciami.  Internauci już porównują ją do Kasi Tusk, córki byłego premiera oraz Oli Kwaśniewskiej, córki byłego prezydenta Aleksandra Kwaśniewskiego. Poszła w  ślady ojcaKim jest córka Andrzeja Dudy? Ma 19 lat i jest studentką pierwszego roku prawa  na Uniwersytecie Jagiellońskim. To oznacza, że poszła w ślady ojca, który także skończył ten kierunek. Kinga urodziła się, gdy Andrzej Duda miał 22 lata i był tuż przed napisaniem magisterki. – Ja w niedzielę zagłosuję na mojego tatę, ale nie dlatego, że jest moim tatą, tylko dlatego, że jest uczciwym człowiekiem – powiedziała córka Dudy na ostatnim spotkaniu przed wyborami, które odbyło się w piątek 8 maja i było spotkaniem z internautami.",,
Żona dyplomaty zabiła nastolatka. USA nie zgadzają się na ekstradycję,Stany Zjednoczone nie przeprowadzą procesu ekstradycji Anne Sacoolas. Żona amerykańskiego dyplomaty spowodowała wypadek śmiertelny i uciekła z Wielkiej Brytanii. Decyzję podjął sekretarz stanu Mike Pompeo.,"Wypadek miał miejsce 27 sierpnia sierpnia zeszłego roku w pobliżu używanej przez Amerykanów bazy lotniczej RAF Croughton, w hrabstwie Northamptonshire. Jadący motocyklem 19-letni Harry Dunn zginął po zderzeniu z prowadzonym przez Anne Sacoolas SUV-em.42-letnia kobieta jechała po niewłaściwej stronie drogi; krótko po wypadku opuściła Wielką Brytanię, zasłaniając się immunitetem dyplomatycznym. O cofnięcie przez USA immunitetu i dobrowolny powrót kobiety do Wielkiej Brytanii apelowali do prezydenta Donalda Trumpa brytyjski premier Boris Johnson i minister spraw zagranicznych Dominic Raab. W drugiej połowie grudnia brytyjska Prokuratura Koronna (CPS) formalnie oskarżyła Sacoolas o to, iż w rezultacie niebezpiecznej jazdy samochodem spowodowała śmiertelny wypadek – za co grozi do 14 lat więzienia. Poinformowała też o wszczęciu postępowania przed sądem.Sacoolas nie zamierza stawać przed sądem. – Anne nie wróci dobrowolnie do Wielkiej Brytanii by stanąć w obliczu grożącej jej kary więzienia za to, co było strasznym, ale niezamierzonym wypadkiem – mówiła jej prawniczka Amy Jeffress po postawieniu zarzutów przez CPS.Londyn wystąpił o ekstradycję Sacoolas, ale Departament Stanu USA odrzucił wniosek. Rzecznik resortu powtórzył argument o chroniącym kobietę immunitecie dyplomatycznym, wyłączającym możliwość postawienia jej przed sądem. Ocenił, że gdyby Waszyngton przystał na prośbę Wielkiej Brytanii, byłby to „wyjątkowo niepokojący precedens”.",,
Płażyński: Wałęsa i Adamowicz to przedstawiciele tej samej ekipy,"Kacper Płażyński uważa, że prezydentura Pawła Adamowicza utrwala układy działające na szkodę mieszkańców Gdańska. Jak stwierdził kandydat Zjednoczonej Prawicy na prezydenta miasta, tempo jego rozwoju mogłoby być znacznie szybsze. – Wystarczy współdziałać z rządem – powiedział w „Gościu Wiadomości”.","Rozmowa dotyczyła spraw miasta.– Sondaże sondażami. Pamiętajmy, że gdyby wierzyć sondażom, to Andrzej Duda nigdy nie zostałby prezydentem RP. Myślę, że 21 października nastąpi miła dla mnie i dla wielu gdańszczan niespodzianka – przyznał Płażyński. – Zarówno Wałęsa, jak i Adamowicz to przedstawiciele tej samej ekipy, która rządziła w Gdańsku przez ostatnich 16 lat – uważa polityk. Jak stwierdził, obecny prezydent miasta nie jest oderwany od PO. Na jego listach górować mają przedstawiciele tego środowiska, tworzący przez ten czas sieć powiązań, która w Gdańsku króluje. Zdaniem kandydata Zjednoczonej Prawicy gdańszczanie mają tej sieci dość. Kacper Płażyński uważa, że prezydentura Pawła Adamowicza utrwala układy działające na szkodę mieszkańców. Jak powiedział, tempo rozwoju Gdańska mogłoby być znacznie szybsze. – Wystarczy współdziałać z rządem – zauważył.",,
"Ekspert lotniczy u Lisa: zamach w Smoleńsku to bzdura, ale Putinowi zależy, żeby tak myśleć","– Zamach w Smoleńsku to bzdura. Ale zgadzam się z poglądem, że Władimirowi Putinowi zależało na tym, aby w świat poszła fama o zamachu – powiedział w programie „Tomasz Lis na żywo” w TVP2 mjr Michał Fiszer, ekspert lotniczy. – Na zamach nie ma najmniejszych dowodów – dodał płk Wiesław Jedynak, członek Państwowej Komisji Badania Wypadków Lotniczych.","– Czemu Putinowi zależało na tym? Bo teraz przywódcy takich państw jak Łotwa, Estonia, Ukraina, byłe republiki radzieckie, mogą sobie pomyśleć: „Jezu, może to jednak był zamach? To skoro Putin może zabić przywódcę państwa natowskiego, to co może zrobić z nami?”. Putinowi chodziło o zastraszenie – podkreślił Fiszer. Tomasz Lis spytał zatem, czy Antoni Macierewicz pracuje na rzecz Putina? – Może Macierewicz nie jest świadomy tego, co robi – dodał major. Zamach wykluczył też płk Jedynak. – W Komisji Millera, badającej przyczyny katastrofy,  było 34 specjalistów, 22 biegłych i tak duża grupa ludzi nie znalazła najmniejszych dowodów na wybuch. Natomiast stwierdziła cały szereg innych okoliczności – powiedział.  – Poseł Macierewicz nie potrafi przekazać jednego namacalnego dowodu na zamach – dodał.",,
"Remis w Senacie, opozycja bez większości","Pierwsze w tym roku posiedzenie Senatu rozpoczęło się od „pewnego sukcesu PiS” – ocenił wicemarszałek izby Stanisław Karczewski. W ten sposób nawiązał do braku zgody senatorów, aby przełożyć na kolejne posiedzenie wybór senackich przedstawicieli do Krajowej Rady Sądownictwa. Wnioskował o to Leszek Czarnobaj z Koalicji Obywatelskiej. Przeciw wnioskowi opowiedział się Marek Pęk z PiS. Za przełożeniem wyboru było 49 senatorów, przeciw – także 49.","Senator Czarnobaj argumentował przełożenie wyboru przedstawicieli w KRS tym, że wcześniej powinny być wyjaśnione wątpliwości prawne wokół tzw. „nowej KRS”.  Marek Pęk z Prawa i Sprawiedliwości złożył wniosek przeciwny. Jak mówił, procedura wyboru senackich przedstawicieli do KRS już się rozpoczęła, zgłoszono kandydatów i zostali oni zaopiniowani przez komisję. Jego zdaniem dalsza zwłoka w wyborze będzie pogłębiać chaos w wymiarze sprawiedliwości i wydłużać czas rozpatrywania spraw przez sądy.  Ponieważ wniosek Czarnobaja nie uzyskał większości, Senat będzie teraz wybierał swoich przedstawicieli do KRS.Kandydatami do KRS są: Rafał Ambrozik (PiS), Krzysztof Kwiatkowski (niezależny) i Bogdan Zdrojewski (KO). Izba wybierze do KRS dwóch z nich.  Według wicemarszałka Karczewskiego wynik głosowania „świadczy, że większość, która tak cieszy się tą większością, jest bardzo krucha i wszystko w Senacie w tej kadencji może się wydarzyć”.",,
Skradziono nasze dane. Co należy zrobić?,"W związku z wyciekiem danych na SGGW pojawiły się liczne pytania o działania, jakie mogą podjąć osoby, których dane mogą posłużyć bądź posłużyły do tzw. kradzieży tożsamości. Urząd Ochrony Danych Osobowych wydał w tej sprawie komunikat.","Wezwanie do zapłaty z banku, z którym nie ma się podpisanej umowy kredytowej albo od nieznanego operatora telekomunikacyjnego – świadczy o tym, że osoba nieuprawniona mogła posłużyć się cudzymi danymi. UODO podpowiada, co zrobić w takiej sytuacji.Osoby, które padły lub mają podejrzenie, że mogły paść ofiarami kradzieży dokumentów np. dowodu osobistego, powinny w pierwszej kolejności zgłaszać się na policję. Dowód zostanie unieważniony z dniem zgłoszenia. Nie trzeba wtedy zgłaszać utraty dokumentu w urzędzie gminy (tak jak w przypadku zgubienia dowodu osobistego).Takich spraw nie należy zgłaszać do prezesa UODO, ale organom ścigania, gdyż to one są uprawnione do prowadzenia postępowania zmierzającego do wykrycia sprawcy przestępstwa i oceny, czy doszło do jego popełnienia, oraz do kwalifikacji czynu przestępczego i wymierzenia stosownej kary.Nieuprawnione użycie dokumentuZarówno gdy pada się ofiarą kradzieży dokumentu tożsamości, jak i kiedy po prostu go zgubi, należy zgłosić ten fakt np. bankowi, w którym ma się konto, celem zastrzeżenia tego dokumentu przed nieuprawnionym użyciem.Należy też się zgłosić się do urzędu, aby wyrobić nowy dokument. W przypadku dowodu osobistego jest to dowolny urząd gminy, a w przypadku paszportu – w punkcie paszportowym (informacje o adresach punktów znajdują się na stronach internetowych urzędów wojewódzkich). W przypadku prawa jazdy trzeba się zgłosić do starostwa powiatowego.Coraz częstszymi sytuacjami są ataki hakera, zgubiona korespondencja, niezabezpieczone dane na serwerze. W tych sytuacjach osoby nieuprawnione mogą wejść w posiadanie naszych danych osobowych. W sytuacji, gdy administrator uzna, że istnieje ryzyko wykorzystania naszych danych i powiadomi o zaistniałym incydencie, należy podjąć działania, by zminimalizować ewentualne negatywne konsekwencje wykorzystania danych.",,
Będzie nowy „kocioł bałkański”? Serbia ostrzega przed wojną,"Premier Albanii Edie Rama powiedział, że nie można wykluczyć unii pomiędzy Albanią i zdominowanym etnicznie przez Albańczyków Kosowem, jeśli perspektywy członkostwa w Unii Europejskiej państw Bałkanów Zachodnich spełzną na niczym.","Serbski minister pracy i polityki społecznej Aleksandar Vulin powiedział, iż spodziewa się, że Unia Europejska i NATO potępią takie oświadczenia, gdyż w przeciwnym wypadku może dojść do kolejnej wojny na Bałkanach. Dodał, że w takiej wojnie uczestniczyć będą także Macedonia i Czarnogóra, w których mieszkają duże albańskie mniejszości.Premier Serbii Aleksandar Vuczić, zawodowy polityk, który w ciągu ćwierćwiecza zmienił się ze skrajnego nacjonalisty w prounijnego reformatora, wyraził opinię, że połączenie Albanii i  „pozostanie jedynie pobożnym życzeniem”, i wezwał Unię Europejską, aby zareagowała. – Gdybym powiedział, że wszyscy Serbowie powinni żyć w jednym państwie, powieszono by mnie na maszcie w Brukseli – powiedział.",,
"„Nie da się wyhandlować z powrotem ani Krymu, ani Donbasu z Putinem. Ukraina powinna sobie odpuścić”","– Nie widzę innej możliwości niż odwet militarny, czy wojskowy, ale to byłoby straszne. Dyplomatycznie nie da się wyhandlować z powrotem ani Krymu, ani Donbasu z Putinem. To jest niemożliwe – mówił w programie „Po przecinku” w TVP Info prof. Alosza Awdiejew. Jego zdaniem najlepsze dla Ukrainy byłoby rozpoczęcie nowego życia w nowym, demokratycznym świecie. – Myślę, że Ukraina powinna odpuścić Donbas – stwierdził.","Zapytany o to, jak jego zdaniem, skończy się ukraińska przygoda Władimira Putina, Alosza Awdiejew, polski aktor filmowy, piosenkarz, językoznawca pochodzenia rosyjskiego, ironizował, że trzeba by o to zapytać psychoterapeutę przywódcy Rosji. – On może zwariować i iść dalej do Odessy, Chersoniu, do Naddniestrza. Zawojować południową Ukrainę. To będzie samobójcze działanie. Jemu wszystko może do głowy przyjść. Jeśli się zatrzyma na tym, co zdobył, to będzie najlepszy wariant, on tego i tak nie odpuści – mówił Awdiejew.„Putin musi zrozumieć, że tu nie ma żartów”Tłumaczył, że według niego, najlepszym rozwiązaniem dla Ukrainy byłoby rozpoczęcie nowego życia w nowym, demokratycznym świecie. – Myślę, że Ukraina powinna odpuścić Donbas – stwierdził. I dodał, że  Unia Europejska ma ogromne możliwości nacisku na Putina, tylko musi mówić jednym głosem. – Putin musi zrozumieć, że tu nie ma żartów – powiedział. Awdiejew zwrócił również uwagę na to, że Putin cały Zachód uważa „za frajerów, którzy wierzą w to, co on mówi, a potem on może to zmienić”. – Nie można rozmawiać z bandytą w cywilizowany sposób – dodał.                                                teraz odtwarzane„Niemcow przeszkadzał Putinowi” „Niemcow przeszkadzał Putinowi”Awdiejew zapytany o to, czy jego zdaniem, Putin stoi za śmiercią opozycjonisty Borysa Niemcowa, którego pogrzeb odbył się we wtorek w Moskwie, odpowiedział, że być może było to działanie skrajnych nacjonalistów. Niemniej jednak Putinowi to zabójstwo było bardzo na rękę. – Odszedł człowiek wspaniały, który tworzył konstruktywną opinię, który miał za sobą wspaniałą strukturę. Nie wiem, kto by go mógł teraz zastąpić teraz – mówił gość TVP Info. Jego zdaniem, Niemcow tworzył raporty dotyczące wojsk rosyjskich, które uczestniczyły w ukraińskiej wojnie. – Borys Niemcow bardzo przeszkadzał Putinowi w zaprowadzeniu monarchii oświeconej – zauważył Awdiejew. Powiedział, że ma nadzieję na to, że Rosjanie przestaną unosić się z zachwytem nad tym, że Putin zawojował Krym, a zauważą, że stracili więcej. – Stracili człowieka, który mógłby dla nich budować przyszłość. Jaką przyszłość zbuduje dla nich Putin? Wielu ludzi przestało wierzyć, że przyszłość będzie normalna – mówił gość TVP Info.  Zobacz cały program",,
Egipscy katolicy czekają na legalizację świątyń,"Status prawny ponad 900 kościołów chrześcijańskich różnych wyznań w Egipcie został w ciągu ostatnich trzech lat uregulowany przez rząd. Chodzi o obiekty wybudowane na przestrzeni ostatnich lat bez państwowego pozwolenia. Legalizacja, która miała miejsce dotychczas, dotyczy kościołów prawosławnych oraz protestanckich – katolicy wciąż czekają na ruch egipskich władz.","Legalizacja chrześcijańskich świątyń jest istotna w kontekście różnych przejawów przemocy ze strony ekstremistów islamskich.– Kościołowi katolickiemu nie wydano dotychczas żadnego pozwolenia. Mamy 120 kościołów i 20 domów zakonnych o nieuregulowanym statusie. Zostały skierowane do rządu prośby i znany adwokat koptyjsko-katolicki powiedział, że oczekujemy dobrej nowiny podczas Świąt Paschalnych – powiedział Radiu Watykańskiemu o. Boulos Garas, sekretarz generalny Rady Kościołów Egiptu. – Można uznać generalnie, że w Kościołach z tego powodu panuje klimat zadowolenia. Jednak uznanie ze strony rządu to nie wszystko. Przyjmijmy, że władze nie mają nic przeciwko budowie kościoła, ale grupy islamistów uznają to za przejaw agresji wymierzonej przeciwko nim. Podkładają ogień, zamykają kościół, nie pozwalają ludziom do niego wejść – dodał. Duchowny zauważył, że dokument podpisany ostatnio przez papieża Franciszka i wielkiego imama Al-Azhar posiada ogromną wartość, ale dotyczy poziomu oficjalnego, liderów wspólnot; potrzeba dużo czasu, aby jego duch przeniknął do świadomości ludzi i ją przemienił.",,
Kto może liczyć na miejsce w PE?,"Na miejsca w Parlamencie Europejskim może liczyć sześć komitetów wyborczych: PO (29 proc.), PiS (23 proc.), Europa Plus (14 proc.), SLD (12 proc.), PSL (6 proc.) i Solidarna Polska (5 proc.) – wynika z sondażu Homo Homini dla „Rzeczpospolitej”.","Badanie zaprzecza też opiniom jakoby Europa Plus Aleksandra Kwaśniewskiego i Janusza Palikota uderzała głównie w PO. Okazuje się bowiem, że mimo obecności Europy Plus, poparcie dla Platformy, a także dla Sojuszu, utrzymuje się na podobnym poziomie co bez inicjatywy byłego prezydenta. Jak wylicza „Rzeczpospolita”, poparcie jakim cieszą się Europa Plus i SLD przełożyłoby się na zdobycie po ok. 7 mandatów. Tyle zdobyło SLD w 2009 r. z wynikiem 12,3 proc. Z kolei reprezentacje PSL i SP byłyby jednak malutkie – w 2009 r. 7 proc.poparcia dało PSL 3 mandaty. 36 proc. respondentów zadeklarowało, że wzięłoby udział w wyborach doeuroparlamentu, gdyby odbywały się one w najbliższą niedzielę. 49,8 proc.oświadczyło, że nie wybrałoby się do urn, a 14,2 proc. odpowiedziało: trudno powiedzieć. Homo Homini przeprowadził sondaż telefoniczny 9 marca na reprezentatywnejpróbie dorosłych Polaków.",,
Min. Kwieciński odniósł się do pogłosek dotyczących przyszłości mBanku,"– Jest zrozumiałe, że jako rząd jesteśmy zainteresowani, żeby te aktywa przeszły w ręce instytucji, które są bardziej krajowe, aniżeli zagraniczne – powiedział w Polskim Radio 24 minister finansów, inwestycji i rozwoju Jerzy Kwieciński, odnosząc się do nieoficjalnych informacji o możliwości kupna mBanku przez PZU.","Minister odniósł się do spekulacji dotyczących przyszłości mBanku i doniesień medialnych, z których wynika, że bank mógłby zostać kupiony przez PZU lub kontrolowany przez ubezpieczyciela bank Alior.– My jako państwo Polskie, mam na myśli nie tylko rząd, ale i instytucje finansowe, patrzymy, co się dzieje na rynku. I jeżeli pojawiają się jakieś ciekawe aktywa instytucji finansowych, powinniśmy być tego typu aktywami zainteresowani. Również nasze krajowe instytucje powinny być tym zainteresowane, bo to najczęściej dochodzi do przejęcia tego typu aktywów nie przez rząd, tylko przez instytucje finansowe – powiedział minister.Dodał, że „była dosyć znana analiza (...) prowadzona przez różne instytucje międzynarodowe, która pokazała, że kraj, który nie ma właściwego panowania nad swoim sektorem finansowym, w okresach kryzysowych bardzo traci. Po prostu kapitał z tych instytucji finansowych ucieka”.",,
Szwedzi się dozbroją. Boją się Rosji. „To jest nasza reakcja na sytuację międzynarodową”,"W ciągu najbliższych pięciu lat Szwecja zwiększy wydatki na obronność o 6,2 miliarda koron (ok. 680 mln euro). Minister obrony Peter Hultqvist przyznał, że ma to związek z agresywnym kursem rosyjskiej polityki. – To jest nasza reakcja na sytuację międzynarodową – wyjaśnił.","Kierunki działania Rosji to nie tylko Ukraina i Kaukaz. Rosyjskie wojska są coraz bardziej aktywne na Morzu Bałtyckim i w rejonie arktycznym, co bezpośrednio zagraża bezpieczeństwu Szwecji.Rząd w Sztokholmie zamierza przywrócić stały kontyngent w Gotlandii liczący 150 żołnierzy. Jeszcze na początku lat 90. istniała tam jednostka wojskowa, ale została zlikwidowana po zakończeniu zimnej wojny.Zmodernizują flotęFundusze, które – jak zapewnia szwedzka minister finansów Magdalena Andersson – pochodzą z nadwyżek podatków, zostaną przeznaczone również na modernizację floty marynarki wojennej. Statki i okręty podwodne będą lepiej przystosowane do patrolowania wód terytorialnych. Jesienią ubiegłego roku w archipelagu sztokholmskim wykryto obcy okręt podwodny, prawdopodobnie rosyjski. Po tym incydencie w kraju podniosły się głosy, że należy zwiększyć zdolność obronną.Szwecja nie należy do NATO, ale współpracuje z Sojuszem. W kwestiach obronności współdziała również z krajami nordyckimi.",,
„Zawierzam Ojcu Charliego”. Papież modli się za zmarłego chłopca,"Papież Franciszek modlił się za zmarłego w piątek 11-miesięcznego Charliego Garda, który cierpiał na rzadką chorobę genetyczną. Słowa papieża zamieszczono na jego oficjalnym profilu na Twitterze.","„Zawierzam Ojcu małego Charliego i modlę się za rodziców oraz osoby, które go kochały” – brzmi wiadomość opublikowana na profilu Franciszka.Ostatnie dni życia chłopca oraz batalię sądową jego rodziców śledzono nie tylko w Wielkiej Brytanii, ale także w wielu krajach świata oraz szczególnie w Watykanie. Pierwsza decyzja o odłączeniu aparatury podtrzymującej Charliego przy życiu zapadła na początku kwietnia, ale rodzice odwołali się od niej do sądu apelacyjnego i Europejskiego Trybunału Praw Człowieka w Strasburgu. Obie sprawy przegrali. Przewieziony do hospicjumPo wielomiesięcznej walce w sądach brytyjski sędzia zatwierdził przedstawione przez szpital w Londynie, gdzie chłopiec przebywał, plany przetransportowania go do hospicjum, gdzie odłączona została aparatura podtrzymująca jego życie. Dziecko cierpiało na niezwykle rzadkie schorzenie genetyczne, powodujące stopniowe niszczenie mózgu i mięśni, a także wielopoziomowe zaburzenia układu odpornościowego, które nie pozwalają na samodzielne funkcjonowanie organizmu bez wyspecjalizowanej opieki medycznej. Chłopiec nie był w stanie ruszać rękoma ani nogami, nie widział, nie słyszał i nie oddychał samodzielnie.W ostatnich tygodniach jego rodzice, Connie Yates i Chris Gard walczyli o prawo przewiezienia Charliego do USA i poddania go eksperymentalnej metodzie leczenia, która nie była nigdy wcześniej testowana. Gdy okazało się, że jest to niemożliwe, domagali się przewiezienia synka do domu, by się tam z nim pożegnać.„Bóg nie odłącza żadnej aparatury ”Starania o przetransportowanie dziecka i opiekę nad nim podjął też watykański szpital pediatryczny Bambino Gesu przy wsparciu MSZ Włoch. Londyńska placówka zawiadomiła, że nie jest to możliwe. Przewodniczący Papieskiej Akademii Życia arcybiskup Vincenzo Paglia komentując w Radiu Watykańskim śmierć Charliego oświadczył: – Bóg nie odłącza żadnej aparatury. – Ta sprawa zachęca do krzewienia kultury towarzyszenia i do trzech wielkich „nie”: dla eutanazji, porzucenia i uporczywej terapii oraz wielkiego „tak” dla wsparcia, dla postępu nauki i terapii bólu – oświadczył watykański dostojnik.",,
Szefowa klubu Nowoczesnej: Oddaliśmy Platformie najważniejsze miasto w Polsce,"– Relacja z PO na razie jest niesymetryczna (...). Na razie widzę jedną rzecz: oddaliśmy Platformie najważniejsze miasto w Polsce – mówi przewodnicząca klubu poselskiego Nowoczesnej Katarzyna Lubnauer. W ten sposób komentuje decyzję lidera tej partii Ryszarda Petru, który poparł kandydaturę Rafała Trzaskowskiego na prezydenta Warszawy.","W porannej rozmowie w RMF FM Katarzyna Lubnauer skomentowała czwartkową deklarację PO i Nowoczesnej, zgodnie z którą partie te wystawią wspólnego kandydata na prezydenta stolicy – Rafała Trzaskowskiego. – Trwałe są tylko te sojusze, które dają korzyści obu stronom. Nie widzę w porozumieniu z PO takiego potencjału, ta relacja na razie jest niesymetryczna, nie znam szczegółów porozumienia z Platformą (...). Na razie widzę jedną rzecz, że oddaliśmy (Platformie) najważniejsze miasto w Polsce – powiedziała Katarzyna Lubnauer. – Myślę, że błędem jest to, że nie wykorzystaliśmy takiego atutu, jakim jest możliwość przedstawienia (jako kandydatki na prezydenta Warszawy) Kamili Gasiuk-Pihowicz – dodała wiceprzewodnicząca Nowoczesnej.",,
PKW: Po zmianach w Kodeksie wyborczym możliwa destabilizacja,"– Zaproponowane zmiany w Kodeksie wyborczym mogą spowodować zaburzenia, czy nawet destabilizację procesu wyborczego – powiedział w czwartek przewodniczący Państwowej Komisji Wyborczej Wojciech Hermeliński. PKW przeanalizowała projekt złożony w Sejmie przez posłów PiS.","Główne zarzuty PKW do projektu to nagłość wprowadzenia rewolucyjnych zmian, dwukrotny wzrost kosztów wyborów, brak wymogu apolityczności wobec komisarzy wyborczych, wydłużenie czasu liczenia głosów, brak czasu na stworzenie nowego informatycznego Systemu Wsparcia Obsługi Wyborów.– Te przepisy przygotowane zostały przez osoby, które w ogóle nie mają pojęcia, jak w praktyce wyglądają wybory, jak w praktyce wygląda praca w PKW  – ocenił Hermeliński. Komisarze wyborczyHermeliński poinformował, że druga zmiana, która niepokoi Komisję, dotyczy instytucji komisarzy wyborczych. Zauważył, że według projektu nie będzie komisarzy–sędziów; będą komisarze wojewódzcy i komisarze powiatowi, a na ich powołanie PKW będzie miała 60 dni.Oznacza to, że w tym czasie Komisja będzie musiała powołać 16 komisarzy wojewódzkich i 380 powiatowych komisarzy wyborczych. – Powołanie na tak odpowiedzialną funkcję powinno być poprzedzone analizą doświadczenia zawodowego kandydata i spotkania z nim. Komisja nie będzie w stanie w tak krótkim czasie dokładnie zweryfikować każdego z kandydatów – podkreśla w analizie PKW. Ponadto, jak mówił Hermeliński, nowi komisarze będą osobami, od których nowelizacja wymaga jedynie wykształcenia prawniczego, nie przewidując ograniczeń co do działalności politycznej tych osób.  Obawy o podział na okręgiWedług projektu komisarze wojewódzcy będą mieli trzy miesiące, a komisarze powiatowi miesiąc na określenie nowych okręgów wyborczych. W obowiązującym Kodeksie – zwrócił uwagę szef PKW - komisarzy wojewódzkich obowiązywał termin 15 miesięcy, a powiatowych – roku.Jak mówił, przepis ten odbiera kompetencje gminie w zakresie dokonywania podziału na okręgi wyborcze. – To było rozwiązaniem słuszne, bo gmina ma najlepsze rozeznanie, co do sytuacji w konkretnej miejscowości, okręgu, obwodzie – zauważył Hermeliński. Jego zdaniem podział na okręgi wyborcze powinien być poprzedzony wszechstronną analizą uwarunkowań społecznych w danej jednostce samorządu terytorialnego. Wiedzy w tym zakresie, ocenił, nie będą mieć komisarze wyborczy. Hermeliński dodał, że PKW w 2014 zmieniła sposób działania, wyprodukowała nowy system informatyczny, który sprawdził się w 2015 i w wyborach prezydenckich, i parlamentarnych. System informatyczny do kosza?Jak przypomniał przeprowadzono kilka testów tego systemu i ich wyniki pokazały jego „bardzo sprawne działanie”.– Natomiast przy wprowadzeniu zaproponowanych zmian w tak krótkim czasie przed wyborami parlamentarnymi (...) mogę powiedzieć, że w związku z tym ten system informatyczny, który mamy, on po prostu musi pójść do kosza, bo on będzie nieprzydatny do przeprowadzenia wyborów w tym kształcie, jaki został zaproponowany w projektowanych przepisach – ocenił.Podkreślił, że nowelizacja przepisów spowoduje, że na nowo będą musiały się rozpocząć prace nad informatycznym Systemem Wsparcia Obsługi Wyborów w zakresie modułu obsługującego wybory samorządowe; na to z kolei może nie wystarczyć czasu. Definicja znaku  „X”Szef PKW krytycznie odniósł się do przepisu, według którego zawiadomienia o utworzeniu komitetów wyborczych dokonuje się do wojewódzkiego komisarza wyborczego. To oznacza, że najmniejszy komitet z najdalszej gminy będzie musiał jechać do stolicy województwa, by dokonać rejestracji. Dotychczas komitet mógł to zrobić u komisarza działającego na terenie danej delegatury. W ocenie PKW jest to praktycznie niemożliwe, by w ciągu kilku dni jeden komisarz zarejestrował wszystkie komitety z danego województwa.Hermeliński krytycznie ocenił też projektowaną zmianę definicji znaku „X” stawianego na karcie do głosowania obok nazwiska kandydata. Według nowych przepisów znak „X” to co najmniej dwie linie, które przecinają się w obrębie kratki. Zdaniem szefa PKW przyjęcie proponowanej regulacji będzie przedmiotem wielu wątpliwości i rozbieżności podczas ustalania wyników głosowania.Ponadto projekt zakłada, że poczynienie znaków lub dopisków na karcie do głosowania, w tym w kratce, nie wpływa na ważność oddanego na niej głosu. Oznacza to, że wszelkie znaki graficzne inne niż „X” naniesione w obrębie kratki, w tym w szczególności zamazanie kratki, przekreślenie znaku w kratce itp. nie powodują nieważności głosu. – Zaproponowana regulacja stwarza ryzyko rozbieżności interpretacyjnych w zakresie ważności głosu, co jest niedopuszczalne – zauważa PKW.Dłuższe liczenie głosów– Można się obawiać pewnych zakłóceń na etapie przekazywania dokumentacji przez komisję, która przeprowadziła głosowanie, komisji, która głosy będzie liczyć później. Mogą wystąpić jakieś błędy, trzeba będzie tę pierwszą komisję wzywać do uzupełnienia. Nie wiem, mam nadzieję, że tak nie będzie. Jednak te przesłanki mogą spowodować, że liczenie głosów znacznie się wydłuży – oświadczył szef PKW. Dodał, że już przy poprzednich wyborach było oczekiwanie społeczne, że wyniki będą podawane jeszcze szybciej niż dotąd; podkreślił, że zmiany zaproponowane w projekcie nie idą w tę stronę.Szefowa Krajowego Biura Wyborczego Beata Tokaj wskazywała z kolei, że jeśli zaproponowane zmiany w Kodeksie wyborczym wejdą w życie, koszt wyborów wzrośnie dwukrotnie. Wyliczała, że np. obecnie koszt diet dla pracowników komisji wyborczych to 95 mln zł, a po zmianach wyniósłby 190 mln zł. Koszty rozpisania wyborówJak zauważyła, do tego doszłyby zwiększone koszty związane z dietami dla komisarzy wyborczych i pieniądze na wynagrodzenia dla korpusu urzędników.Przewodniczący PKW był pytany, jak ocenia prawdopodobieństwo, że wybory samorządowe się nie odbędą lub odbędą się w sposób, który będzie budził wątpliwości.– Jeśli chodzi o to, jak oceniam możliwość niedojścia - trudno procentowo jest oceniać. Nie jestem w stanie określić tego na dzień dzisiejszy. Trudno powiedzieć, jakie będą ustalenia w toku procesu legislacyjnego, czy zajdą jakieś zmiany, czy nie. Czy Sejm i projektodawcy skorzystają z opinii, które będą przedstawione. Mam nadzieję, że takiej sytuacji, katastrofy, nie będzie. Ale na pewno będą znaczące utrudnienia i problemy – ocenił szef PKW.",,
Piechociński: debaty Sawicki-Wojciechowski nie będzie,"– Zaproponowałem Jarosławowi Kaczyńskiemu cztery debaty, ale nie uzyskałem odpowiedzi. Jego heroldowie głoszą, że buduje on państwo alternatywne, w którym jest nie tylko prezydentem, ale i premierem - mówił w w programie „Po przecinku” Janusz Piechociński, minister gospodarki i prezes PSL. Piechociński skomentował też 
propozycję europosła Janusza Wojciechowskiego z PiS, który na czwartkowej konferencji prasowej wezwał ministra Marka Sawickiego do poważnej debaty na temat sytuacji polskiej wsi. - Jest świetne miejsce dla europosła, to jest Parlament Europejski. Można tam dla Polski i Polaków wiele zrobić – przekonywał minister.","Debata między Wojciechowskim a Sawickim miałaby dotyczyć m.in. rosyjskiego embarga i jego skutków dla polskiej wsi, rekompensat dla rolników, a także sytuacji na rynku mleka. Piechociński w programie „Po przecinku” stwierdził, że tej debaty na pewno nie będzie. Dodał też, że sam zaprosił Jarosława Kaczyńskiego na nie jedną, a nawet cztery debaty m.in. o polskiej wsi, gospodarce czy rodzinie i bezpieczeństwie, ale odpowiedzi bezpośredniej nie usłyszał. – Heroldowie pana prezesa mówią, że prezes buduje państwo alternatywne, w którym jest nie tylko prezydentem, ale i premierem. Prezes zwołuje alternatywne obchody 11 listopada. Prezes za chwilę pojawi się w Wierzchosławicach i tam będzie Witosem, potem pojawi się pod pomnikiem Piłsudskiego i tam będzie Piłsudskim, a przechodząc koło Romana Dmowskiego oczywiście sobie przypomni, że zawsze był narodowcem – ironizował Piechociński.Jak dodał, tym bardziej jest mu szkoda, że nie będzie tej debaty, bo żaden z przywódców partii w tych wyborach nie prowadzi swojej kampanii wyborczej. – Ani Leszek Miller, ani Jarosław Kaczyński, ani Ewa Kopacz, ani Janusz Piechociński w tej kampanii nie startują – mówił. „Nie dajcie się nabrać” Zaapelował też do wyborców, by nie dali się „nabrać na pr-owe zabiegi central partyjnych”. - W waszym powiecie, waszej gminie, waszym regionie startują sprawdzeni lub mniej sprawdzeni kandydaci, stawiajcie na tych sprawdzonych – ostrzegał. Podkreślił, że ważne jest właśnie to, aby w pierwszej kolejności bronić dobrych samorządowców, a wymieniać najsłabsze ogniwa. Dodał, że z niepokojem patrzy na podejście polskiego społeczeństwa do polskich polityków. – Martwi mnie to, że dobrych polityków wrzuca się do jednego wora ze złymi politykami, a państwo i obywatele krzywdzą dobrych, a nagradzają złych – mówił.",,
"1,6 tys. miast Ameryki Północnej wzięło udział w „Łańcuchu Życia”","Mieszkańcy 1,6 tys. miast Stanów Zjednoczonych i Kanady wzięli udział w minioną niedzielę w dorocznym „łańcuchu życia”. To inicjatywa, która jednoczy osoby modlące się wspólnie w intencji obronie życia i publicznie upominające się o prawa nienarodzonych dzieci.","Wydarzenie podsumowuje amerykański portal prolife lifenews.com.Jak informuje, w tym roku włączyli się w nie mieszkańcy ok. 1,6 tys. miast i miejscowości, którzy na ulicach tworzyli „żywy łańcuch”, modląc się w intencji nienarodzonych dzieci i w pokojowej atmosferze świadcząc o swoim poparciu dla życia, które zaczyna się w momencie poczęcia. Jak wyjaśniają organizatorzy, „Łańcuch Życia, to pokojowei wypełnione modlitwą publiczne świadectwo osób opowiadającychsię za życiem, które przez 90 minut stoją, wspólnie modląc sięza nasz naród i za położenie kresu aborcji. To widzialny znaksolidarności chrześcijan, zgodnych, że aborcja zabija dziecii że Kościół wspiera świętość życia ludzkiego od poczęcia do naturalnej śmierci”.„Łańcuch Życia” został zainicjowany ponad 30 lat temu w Kalifornii i szybko rozprzestrzenił się na inne stany i sąsiednią Kanadę. To odpowiedź na dramatyczne statystyki, dotyczące aborcji w Ameryce Północnej. W ostatnim czasie rocznie zabijanych jest tam ok. 900 tys. nienarodzonych dzieci.",,
Na „Marszu Równości” sprofanowano godło. Będzie zawiadomienie do prokuratury,Uczestnicy „Marszu Równości” w Częstochowie dopuścili się profanacji polskich symboli narodowych. Policja otrzymała zawiadomienie w tej sprawie. Złożył je świadek marszu. Wcześniej szef MSWiA Joachim Brudziński zapowiedział złożenie zawiadomienia do prokuratury.,"Na zdjęciach z niedzielnej manifestacji środowisk LGBT widać jak jej uczestnicy trzymają flagę Polski z nadrukowanym tęczowym godłem. Do sytuacji na odniósł się już szef MSWiA, który napisał na Twitterze, że będzie w tej sprawie zawiadomienie do prokuratury o znieważenie i profanację symboli narodowych.„Marsz Równości” miał w założeniu dotrzeć pod Jasną Górę, po drodze napotkał jednak na blokadę zorganizowaną przez środowiska narodowe. Policja kordonem oddzieliła grupy blokujących oraz homoseksualistów.",,
Rosja zbroi Krym. Rozlokowano czwarty dywizjon S-400,Siły zbrojne Rosji poinformowały w czwartek o rozlokowaniu w miejscowości Dżankoj systemów rakietowych S-400 Triumf. Jest to – według oficjalnych informacji – czwarty dywizjon S-400 rozmieszczony przez Rosję na anektowanym w 2014 roku Półwyspie Krymskim.,"Służby prasowe Południowego Okręgu Wojskowego Rosji podały, że załogi S-400 rozpoczęły w Dżankoju służbę „w celu obrony przeciwlotniczej Krymu”. Po rozlokowaniu baterii rozpoczęto „identyfikację i śledzenie celów” – głosi komunikat. Rosyjska agencja TASS podała, że jest to czwarty dywizjon S-400 na Krymie i że poprzednie Rosja rozmieściła w Eupatorii we wrześniu br. i w Sewastopolu w styczniu br. Wcześniej, na przełomie 2016 i 2017 roku, Rosja informowała, że pułk rakietowy wyposażony w S-400 rozpoczął dyżur bojowy w Teodozji. W minioną środę, trzy dni po incydencie morskim z Ukrainą w rejonie Cieśniny Kerczeńskiej, Rosja powiadomiła o zamiarze rozmieszczenia na Krymie dodatkowego dywizjonu S-400. Szef służb prasowych Południowego Okręgu Wojskowego Rosji Wadim Astafjew powiedział w czwartek, że zestawy S-400 pozostaną na Krymie w miejscach ich dyslokacji. S-400 Triumf (w kodzie NATO – SA-21 Growler) stanowi zmodyfikowaną wersję systemu S-300PMU (w kodzie NATO – SA-10C). Według źródeł rosyjskich S-400 jest w stanie niszczyć samoloty i pociski manewrujące na odległość do 400 kilometrów, a cele balistyczne o prędkości do 4,8 km/s – na dystansie do 60 kilometrów. W niedzielę rosyjskie siły specjalne ostrzelały i zajęły trzy ukraińskie niewielkie okręty wojenne w pobliżu Cieśniny Kerczeńskiej, łączącej Morze Czarne z Morzem Azowskim. Rosja oznajmiła, że okręty naruszyły jej granicę państwową. Zajęła jednostki i aresztowała ich załogi. Ukraińskie okręty, które zmierzały z Odessy nad Morzem Czarnym do Mariupola nad Morzem Azowskim, chciały przepłynąć pod mostem nad cieśniną, jednak nie dostały na to pozwolenia. Według władz w Kijowie atak Rosjan nastąpił na wodach neutralnych.",,
Premier May wyklucza przedterminowe wybory parlamentarne,"Brytyjska premier Theresa May wykluczyła ogłoszenie w najbliższych miesiącach przedterminowych wyborów parlamentarnych. Podkreśliła, że „nie byłoby to w interesie narodowym” Wielkiej Brytanii. To odpowiedź na weekendowe spekulacje medialne w tej sprawie.","W weekend „Sunday Times” ujawnił, że po ubiegłotygodniowym odrzuceniu przez unijnych liderów rządowej propozycji dotyczącej przyszłych relacji Wielkiej Brytanii z Unią Europejską – tzw. planu z Chequers – najbliżsi doradcy May zastanawiali się nad scenariuszem skrócenia kadencji Izby Gmin w nadziei na uzyskanie większego poparcia przed kluczowymi miesiącami negocjacji ze Wspólnotą ws. brexitu.Zgodnie z cyklem wyborczym następne wybory parlamentarne powinny się odbyć dopiero w 2022 roku. W rozmowie z dziennikarzami towarzyszącymi jej w podróży do Nowego Jorku na posiedzenie ONZ, szefowa rządu wykluczyła wcześniejsze wybory. Wskazała, że zamiast tego „pracuje nad wypracowaniem dobrego porozumienia z Unią Europejską, które będzie w interesie narodowym”.",,
Rosjanie torturowali ukraińskiego reżysera? Sencowowi grozi 20 lat łagru,"W rosyjskim Rostowie nad Donem trwa proces Ołeha Sencowa. Ukraiński reżyser jest oskarżony między innymi o przygotowywanie zamachów terrorystycznych na Krymie i utworzenie struktur zakazanej w Rosji organizacji „Prawy Sektor”. Artysta wyznał, że był torturowany przez funkcjonariuszy Federalnej Służby Bezpieczeństwa i odmówił składania zeznań.","Sencowa zatrzymano w maju ubiegłego roku w swym mieszkaniu w Symferopolu na Krymie. Rosjanie postawili go przed sądem, mimo apeli najznakomitszych europejskich reżyserów, w tym Andrzeja Wajdy, Hiszpana Pedro Almodovara i Włocha Roberta Benigniego.W obronie Ukraińca do prezydenta Władimira Putina zwróciło się również wielu rosyjskich twórców filmowych – od liberała Andrieja Proszkina po nacjonalistę i Nikitę Michałkowa, członka rady społecznej ds. kultury przy prezydencie Federacji Rosyjskiej. Areszt reżysera potępiły także Stany Zjednoczone i Unia Europejska.Dusili torbą foliowąPodczas kolejnej rozprawy Sencow odmówił składania zeznań. Stwierdził, że uznaje sąd za nielegalny. – Jestem obywatelem Ukrainy bezprawnie zatrzymanym przez służby, ponieważ powiedziano tu wiele nieprawdy postanowiłem wygłosić oświadczenie, ale nie zamierzam już później brać udziału w tym procesie – powiedział reżyser cytowany przez radio Svoboda. Ukrainiec opowiedział przed sądem, że podczas przesłuchania funkcjonariusze FSB wymuszali na nim zeznania. Miano go bić, kopać i dusić torbą foliową. Oskarżył też Rosjan o sfabrykowanie dowodów przeciwko niemu.Miał wysadzić pomnik Lenina38-latek jest oskarżony o przygotowywanie zamachów terrorystycznych na Krymie i utworzenie struktur organizacji terrorystycznej. Razem z kompanami miał przygotowywać detonacje ładunków wybuchowych m.in. pod pomnikiem Lenina w Symferopolu w maju 2014 roku. Grupa miała również rzekomo planować podpalenie siedziby partii Jedna Rosja w tym mieście. Oskarżono go także o przechowywanie broni, amunicji i materiałów wybuchowych.Sencowowi grozi 20 lat łagru.W Rosji trwa także proces Nadii Sawczenko, ukraińskiej lotniczki i deputowanej do Rady Najwyższej. Jest oskarżona o zabójstwo dwóch rosyjskich dziennikarzy.",,
Zagrożenie terroryzmem we Francji wciąż co najmniej wysokie,"Minister spraw wewnętrznych Francji Christophe Castaner oświadczył, że zagrożenie terroryzmem wciąż jest w kraju wysokie lub bardzo wysokie. Ujawnił, że od początku roku we Francji udaremniono trzy zamachy terrorystyczne.","Minister w radiu France Inter komentował czwartkowy atak w paryskiej prefekturze. Jeden z pracowników zamordował tam nożem czworo funkcjonariuszy. Został zastrzelony przez innego policjanta.Po zdarzeniu opozycja domaga się dymisji Castanera. Ten znów zapewnił, że nie ma w planach rezygnacji z urzędu, choć przyznał, że nie wykorzystano okazji, by zapobiec atakowi w zeszłym tygodniu.– Nie czuję się osobiście odpowiedzialny. Policja jest zdestabilizowana przez to, co się wydarzyło. Minister spraw wewnętrznych nie musi stawiać sobie takich pytań. On musi kierować administracją, dochodzeniami, które są konieczne, aby zmienić to, co musi być zmienione – powiedział. Sprawcą ataku w prefekturze był 45-letni Mickael Harpon. Mężczyzna urodził się na francuskiej wyspie Martynika i od 2003 r. pracował w dyrekcji wywiadu prefektury policji DRPP. Około 10 lat temu przeszedł na islam. Śledztwo ujawniło oznaki „utajonej radykalizacji” sprawcy ataku oraz „kontakty między napastnikiem a kilkoma osobami, które prawdopodobnie należą do islamistycznego ruchu salafitów”.Castaner poinformował, że śledczy weryfikują, czy napastnik miał wspólników lub czy należał do jakiejś organizacji. Minister stwierdził, że na razie nic na to nie wskazuje.Agencja EFE zauważa, że od 2015 r. z francuskiej policji ze względu na podejrzenia o radykalizację usunięto około 20 osób, ale w przypadku Harpona nie było takich przypuszczeń.Po czwartkowym ataku premier  Édouard Philippe zapowiedział inspekcje w paryskiej prefekturze policji oraz w służbach odpowiedzialnych za walkę z terroryzmem.",,
"Jedyna polska szkoła w Rosji zostanie zlikwidowana. „Kiedyś była potrzebna, a teraz nie”","Władze Petersburga chcą zamknąć jedyną szkołę z rozszerzonym programem nauczania języka polskiego. Uważano ją za jedną z najlepszych w mieście. To szkoła nr 216 im. Adama Mickiewicza w Petersburgu, którą otwarto w 1991 r. Teraz zostanie zlikwidowana, a uczniowie wysłani do sąsiednich szkół. Co będzie z nauczycielami – na razie nie wiadomo.","O zapowiedzi likwidacji szkoły informuje telewizja Biełsat, która dodaje, że dyrekcja placówki nie udziela w tej sprawie komentarzy. Byli nauczyciele i miejscowi politycy są zgodni: przyczyną są złe stosunki pomiędzy Rosją a Polską.  Niegdyś, i to przez długi czas, szkołę uznawano za jedną z najlepszych w dawnej stolicy Rosji. Uczyli w niej nauczyciele z Polski, a uczniowie jeździli na wycieczki do Gdańska, Warszawy i Krakowa. Poznawali nasz kraj i kulturę. – Cudowna szkoła. Miło, jak w domu. Jakie wspaniałe tu święta organizują. Poznajemy kulturę słowiańską. Od 18 lat działa zespół ludowy – mówiła Ludmiła Wołkowa, babcia jednej z uczennic. – Z czasem sytuacja zaczęła się zmieniać, stosunki z Polską się pogorszyły. Polskość zaczęto usuwać ze szkoły – wspominał Maksim Iwancow, były nauczyciel geografii. Wieść o likwidacji placówki martwi byłych uczniów.  – Nauczyciel zawsze starał się zaszczepić miłość do polskiej kultury i historii. To przecież odrębne państwo z własną historią. To bardzo ważne ją znać. Nie można odcinać możliwości uczenia się tego. To bardzo głupie – ocenia Wasilina Radajewa, która ukończyła szkołę im. Adama Mickiewicza kilka lat temu.  Ale to nie nagła decyzja. Już dawno zniesiono obowiązkową naukę polskiego. A od 2014 r. zaprzestano naboru do pierwszych klas. Język polski rzekomo nie jest już potrzebny dzieciom z Petersburga. Wcześniej się nim interesowały, a teraz nie. Dlatego nie ma sensu utrzymywać polskiej szkoły.",,
Posłanka Platformy: Schetyna nie odpowiada za ośmioletnie rządy PO-PSL,Lider Platformy Obywatelskiej Grzegorz Schetyna w 2015 roku liderem jeszcze nie był. Nie odpowiada za ośmioletnie rządy swoich poprzedników – powiedziała posłanka PO Joanna Augustynowska.,"Posłanka Augustynowska w Polskim Radiu mówiła o tym, że po wyborach do Sejmu i Senatu PO i Nowoczesna stworzą wspólny klub parlamentarny. – Myślę, że nie będzie potrzeby tworzenia klubów klubików i podklubików. Nie zakładamy, żebyśmy mieli przegrywać, w jedności siła – wskazała.– Tak jak po prawej stronie Zjednoczona Prawica potrafi w ramach jednego klubu współpracować, tak i po stronie opozycyjnej myślę, że taki klub będzie funkcjonował – oznajmiła.Augustynowska mówiła też o tym, że obecny lider PO Grzegorz Schetyna nie odpowiada za rządu PO-PSL, kiedy urząd premiera sprawował Donald Tusk. Wskazała, że na Schetynie nie spoczywa żadna odpowiedzialność, bo „w 2015 roku liderem jeszcze nie był”.O tym, że Grzegorz Schetyna otwarcie krytykuje swojego poprzednika (w latach 2003–2014), jednocześnie premiera rządu PO-PSL Donalda Tuska wiadomo od dawna. Obecny lider PO wypomina Tuskowi m.in. podwyższenie wieku emerytalnego, aferę taśmową, aferę Amber Gold i zabranie pieniędzy z OFE. Dziś obecny lider Platformy, chociaż krytykuje poprzednika, naśladuje go w politycznym przekazie przedwyborczym, mówiąc m.in. o tym, że należy jeździć po Polsce i rozmawiać z wyborcami.",,
Siedem lat od Rożawy do Syrii Północno-Wschodniej i zwycięstwa nad Państwem Islamskim,"Dokładnie siedem lat temu kurdyjskie Powszechne Jednostki Ochrony (YPG) zajęły pierwsze miasta w północnej Syrii dając początek tworzeniu Rożawy. Wówczas zarówno media jak i eksperci powszechnie zignorowali to wydarzenie uznając je za epizod „syryjskiej rewolucji”. Tymczasem Autonomiczna Administracja Syrii Północno – Wschodniej zajmuje dziś niemal 30 proc.  terytorium Syrii, a stworzone przez YPG Syryjskie Siły Demokratyczne z pomocą USA rozgromiły Państwo Islamskie.","Początki wolnego terytorium Kurdów w Syrii 19 lipca 2012 r. YPG zajęły Kobane, a następnego dnia Afrin i Amudę, w której ulokowały się władze powstającego, autonomicznego terytorium. Wreszcie 21 lipca YPG przejęło również kontrolę nad miastem Derik, niedaleko granic z Irakiem i Turcją. Miasto to, nazywane wcześniej po arabsku al-Malikiją stało się zaprzeczeniem lansowanej z uporem tezy, że w całej Syrii trwa wojna. Tam od czasu przejęcia władzy przez miejscowych Kurdów nie padły już żadne strzały, nie spadła ani jedna bomba i nie miał miejsca żaden zamach terrorystyczny. Co więcej to tam dwa lata później YPG ewakuowało z sąsiedniego Iraku tysiące jazydów ratując ich przed ludobójstwem ze strony Państwa Islamskiego. Pod Derik stworzono wówczas potężny obóz dla uchodźców o nazwie Newroz. Ale ponieważ Rożawa wciąż nie istniała w światowym przekazie medialnym to i tymi uchodźcami nikt poza miejscowymi Kurdami się nie interesował. Wojna długo nie dotyczyła również mieszkańców Afrin, najbardziej odizolowanego od reszty Rożawy (nazwa ta oznacza po kurdyjsku „zachód” czyli Kurdystan Zachodni) kurdyjskiego regionu w północno-zachodniej części prowincji Aleppo. Tylko od czasu do czasu dżihadyści z Al Kaidy i innych, zwykle wspieranych przez Turcję, ugrupowań dżihadystycznych próbowali atakować te tereny ale przeważnie z mizernym skutkiem. To również zresztą nie interesowało świata bo jak wkomponować ataki dżihadystów na Kurdów w obowiązujący paradygmat „syryjskiej rewolucji”, gdzie „umiarkowani rebelianci” walczyli z reżimem Asada. Idylla dla mieszkańców Afrin skończyła się jednak w styczniu 2018 r., gdy tereny te zostały najechane przez Turcję i zdobyte dzięki intensywnym nalotom, przeciwko którym YPG było bezbronne.  Relacje z Asadem i opozycją  Kurdowie powoli rozszerzali kontrolowane przez siebie terytorium. Początkowo kosztem syryjskiego rządu, który jednak zwykle nie stawiał większego oporu, uznając te tereny za drugorzędne. Wyjątkiem były dwa główne miasta północnowschodniej prowincji Hasaka tj. właśnie i największe kurdyjskie miasto w Syrii – Kamiszlo. Tam znajdowały się (i wciąż znajdują) rządowe bazy, a w Kamiszlo również lotnisko i przejście graniczne z Turcją. Kurdowie, choć w 2013 r. opanowali większość tego miasta to nie przenieśli tam urzędów z Amudy, by nie były one narażone na rządowe prowokacje.  Z kolei kurdyjska enklawa, kontrolowana przez YPG, powstała w Aleppo, które do grudnia 2016 r. było podzielone na część zachodnią, kontrolowaną przez rząd, i wschodnią, opanowaną przez dżihadystów. To, że istnieje jeszcze kurdyjska dzielnica Szejk Maksud, do końca 2016 r. atakowana od czasu do czasu przez dżihadystów (w tym bronią chemiczną) również było zwykle pomijane.W tym czasie między rządem a Kurdami wytworzył się stan chłodnej neutralności, który antykurdyjska propaganda wykorzystywała do sugerowania, że YPG to narzędzie reżimu przeciw opozycji. Gdy byłem pierwszy raz w Rożawie w listopadzie 2014 r. miejscowi tłumaczyli mi, że tereny te objęte są całkowitą blokadą, nie dostają znikąd pomocy i by po prostu przeżyć muszą mieć „okno na świat”. A gdyby zajęli lotnisko w Kamiszlo to żaden samolot nie mógłby stamtąd wystartować bo nie mógłby wlecieć w przestrzenie powietrzne otaczających krajów. Pseudoeksperci kontra Rożawa W miarę upływu czasu, gdy już powoli nie można było ignorować istnienia Rożawy, jej wrogowie (których zawsze było pełno) oraz różni ignoranci zaczęli opowiadać o niej niestworzone historie. Wynikało to w dużej mierze z faktu wrogiego stosunku do Rożawy zarówno ze strony Turcji (tradycyjnie niechętnej Kurdom) jak i władz syryjskich oraz opozycji, której większość była tak „demokratyczna”, że podobnie jak Asad nie godziła się na żadną autonomię dla Kurdów. Zaczęto więc opowiadać o YPG, a także o głównej partii kurdyjskiej na tym terenie czyli PYD, że to separatyści (choć nigdy nie został podniesiony postulat oderwania tych terenów od Syrii), komuniści (choć śladów tego co nam się kojarzy z komunizmem nigdy nie było w Rożawie, wręcz przeciwnie) i terroryści z PKK czyli prowadzącej wojnę z Turcją Partii Pracujących Kurdystanu. Stawianie znaku równości miedzy PKK a YPG, PYD czy SDF było delikatnie mówiąc nieporozumieniem. Faktem jest oczywiście, że szeregi dowództwa YPG zasilili byli partyzanci PKK ale jest to normalne, gdyż Kurdowie w Syrii potrzebowali pomocy. Siły polityczne rządzące Rożawą od początku odwoływały się do ideologii Abdullaha Odżalana, czyli uwięzionego w Turcji lidera PKK, tyle że chodziło o tzw. „demokratyczny konfederalizm”, czyli teorię stworzoną już w więzieniu i po upadku ZSRR, która oznaczała odrzucenie marksizmu przez PKK. Przede wszystkim jednak przytłaczającą większość w szeregach YPG stanowili młodzi ludzie mający koło 20 lat, którzy nigdy nigdzie wcześniej nie walczyli. Poza tym w 2013 r. ówczesny lider PYD Salih Muslim kilkakrotnie spotykał się z przedstawicielami tureckiego MSZ i służb specjalnych, próbując (niestety bezskutecznie) negocjować porozumienie z Ankarą.  Przełomowe walki o Kobane  Pierwsze poważniejsze walki z syryjską Al-Kaidą YPG podjęła niemal dokładnie w rocznicę swoich pierwszych zdobyczy terytorialnych, wypierając w lipcu 2013 r. Dżabat an-Nusrę z miasta Sere Kaniye, a także rozszerzając swój stan posiadania w prowincji Hasaka. W ten sposób doprowadzono do powołania w styczniu 2014 r. trzech kantonów Rożawy. Dwa z nich znajdowały się w prowincji Aleppo, odpowiednio jej północnowschodniej części (Kobane) i północnozachodniej (Afrin), a jeden w północnej części prowincji Hasaka (Dżazira). I wszystkie trzy były od siebie oddzielone terenami kontrolowanymi przez Państwo Islamskie, które pojawiło się w końcu 2013 r., wypierając z północnej Syrii Al Kaidę. W 2014 r. celem Państwa Islamskiego (IS) stała się Rożawa. Terroryści najpierw uderzyli w słabszy kanton, czyli Kobane. Bitwa, która stała się przełomem w całej wojnie z IS, zaczęła się w połowie września 2014 r. i skończyła pół roku później. Zginęło w niej około 600-700 bojowników YPG i formacji sprzymierzonych, a na początku listopada cała ludność cywilna uciekła przez granice do Kurdystanu tureckiego.W rękach obrońców, zdeterminowanych by walczyć do końca, pozostało mniej niż połowa miasta. Turecki prezydent Recep Tayiip Erdogan, nie ukrywający nawet, że jego sympatia jest po stronie atakującego IS, triumfował. Ale wtedy USA postanowiło interweniować, dokonując nalotów na pozycje IS. Nawiasem mówiąc pojawiły się wówczas na świecie głosy dyżurnych pacyfistów protestujące przeciwko „bombardowaniu Syrii”. Naloty amerykańskie spowodowały przejście YPG do kontrofensywy, która już się nie zatrzymała, choć do 2016 r. wsparcie amerykańskie nie było zbyt silne ze względu na protesty Turcji. W lipcu 2015 r. YPG zdobyło strategiczne miasto Tel Abyad, otwierając w ten sposób połączenie między kantonem Dżazira i Kobane, a niedługo później odparło ofensywę IS w mieście Hasaka i (nie licząc niewielkiej enklawy rządowej) przejęło kontrolę nad tym miastem. W tym czasie z YPG zaczęło się sprzymierzać wiele niedżihadystycznych ugrupowań rebelianckich, zarówno arabskich jak i chrześcijańskich i turkmeńskich. W rezultacie w październiku 2015 r. powstała nowa struktura militarna o nazwie Syryjskie Siły Demokratyczne (SDF), formalizująca ten sojusz. Demokracja bezpośrednia, równość kobiet i wolność religijnaSDF prowadziło dalej walki z IS ale nigdy nie rządziło na opanowanych przez siebie terenach. W przeciwieństwie do terenów opanowanych przez to co w Europie wciąż nazywane było „umiarkowanymi rebeliantami”, a gdzie rządziły sądy szariackie lub lokalni watażkowie, w Rożawie od samego początku wprowadzono cywilną administrację, tworzoną według reguł demokracji bezpośredniej. Na początku 2014 r. przyjęto też konstytucję Rożawy, a fundamentalnymi zasadami ustroju politycznego było równouprawnienie kobiet, pełna wolność i równość wszystkich religii i etniczna różnorodność. Nikt też nie walczył z własnością prywatną, wręcz przeciwnie, promowano drobną przedsiębiorczość oraz spółdzielczość, a nieprywatne były jedynie silosy zbożowe oraz instalacje naftowe. Od samego początku we wszystkich kluczowych instytucjach Rożawy zasiadały zarówno kobiety jak i chrześcijanie, a język kurdyjski miał taki sam status jak syriacki (używany przez chrześcijan) i arabski. Znów jednak pojawiać się zaczęła czarna propaganda na temat Rożawy oraz mnożyć się zaczęli „eksperci”, którzy nigdy tam oczywiście nie byli.  W 2015 r. wybuchł również kryzys migracyjny, a światową opinią publiczną wstrząsnęło zdjęcie Alana Kurdi, chłopca, który utonął w czasie próby przeprawy z Turcji do Grecji. To, że pochodził z Kobane już niewielu interesowało. W lipcu w jednej z telewizji w Polsce widziałem debatę, w której „ekspertka” tłumaczyła, że na miejscu pomagać nie można bo wszędzie spadają bomby. Pięć miesięcy później sam byłem ponownie na miejscu. W Kobane widziałem tłumy wracające z Turcji do domów, które leżały w gruzach. Ale wojny tam już nie było. Pomocy też nie.   Zdobycie Rakki i sojusz z USA SDF kontynuował swoje zwycięskie kampanie przeciwko IS na trzech kierunkach. Z Hasaki na południe w stronę Eufratu oraz z Kobane na południe w stronę „stolicy” IS Rakki, a także na zachód, w celu połączenia się z Afrin. Mimo gróźb ze strony Turcji SDF w grudniu 2015 r., po zdobyciu tamy Tiszrin na Eufracie, przekroczył tę rzekę, a kilka miesięcy później, w maju 2016 r. zajął miasto Manbidż. Odległość między kantonami Kobane i Afrin zmniejszyła się do nieco ponad 30 km. Bitwa o Manbidż była też pierwszą, w której USA znacznie zintensyfikowało swoje wsparcie i pojawili się pierwsi amerykańscy doradcy na lądzie. USA nakłoniło jednak Kurdów do tego by po Manbidż uderzyć na Rakkę, a nie kontynuować marsz na zachód. Było to ważne również dla Europy, gdyż w Rakce znajdowało się centrum planowania operacji terrorystycznych, które mocno dały się we znaki zwłaszcza Francji i Belgii. Bitwa o Rakkę była, obok stoczonej w Iraku bitwy o Mosul, największym starciem z IS. Operacja rozpoczęta została w listopadzie 2016 r. a skończona niemal równo rok później, a w walkach zginęło ponad 1000 żołnierzy SDF. Ale w Europie liczba zamachów drastycznie spadła. Turcja natomiast wykorzystała okazję i zajęła w międzyczasie tereny oddzielające Afrin i Manbidż, uniemożliwiając Kurdom połączenie kantonów.   Bezpośrednia współpraca Amerykanów z YPG przekonała tych pierwszych, że zarzuty stawiane syryjskim Kurdom są bezpodstawne i dlatego na początku 2017 r., już pod nową administracją Donalda Trumpa, znacznie zwiększyli militarną pomoc dla SDF, a liczba amerykańskich żołnierzy wzrosła tam do 2 tys. Poza tym było również kilkuset francuskich i brytyjskich specjalsów, a od samego początku walk z IS YPG wspierane było też przez międzynarodowych ochotników, w tym co najmniej 2 osoby z Polski. W 2017 r. wreszcie zaczęła napływać do Syrii Północnej zagraniczna pomoc humanitarna.Ostateczne zwycięstwo nad terrorystami i zmiana nazwy na Syria Północno-Wschodnia Rozrost terytorialny terenów kontrolowanych przez SDF spowodował zmiany administracyjne. W grudniu 2016 r. zrezygnowano z nazwy Rożawa, podkreślającej kurdyjskość kontrolowanych terenów, i przyjęto nową nazwę Demokratycznej Federacji Północnej Syrii, a po zajęciu terenów nad Eufratem w prowincji Dajr az-Zaur wprowadzono kolejną zmianę we wrześniu 2018 r. i ustalając nazwę Autonomicznej Administracji Syrii Północno-Wschodniej.Ostatnia ofensywa SDF zakończyła się w końcu marca br. zdobyciem przez SDF ostatniej reduty IS w miejscowości Baghouz nad Eufratem w prowincji Dajr az-Zaur, niedaleko granicy z Irakiem. W tym czasie znowu Turcja starała się jak mogła przeszkadzać w zniszczeniu IS, grożąc wbiciem noża w plecy SDF. Chodziło o zapowiadany wielokrotnie i powstrzymany przez dyslokację Amerykanów przy granicy z Turcją atak na Manbidż i kurdyjskie miasta przygraniczne. Innym problemem są kwestie ekonomiczne, choć władze i mieszkańcy Syrii Północno-Wschodniej i tak nieźle sobie radzą. Tyle, że odbudowa zniszczonych przez walki z IS miast nie jest łatwym zadaniem, a porażka w ekonomicznej stabilizacji i odbudowie grozi odrodzeniem się IS, którego ukryte komórki wciąż są aktywne. W rękach SDF jest też kilka tysięcy jeńców w tym setki Europejczyków walczących po stronie terrorystów, a w obozach kilkadziesiąt tysięcy agresywnych kobiet i dzieci członków IS.Jeden z czołowych amerykańskich ekspertów ds. Bliskiego Wschodu Michael Rubin, który niedawno przebywał w Syrii Północno-Wschodniej, stwierdził kilka dni temu, że tamtejsze władze tj. Syryjska Rada Demokratyczna (SDC), doskonale sobie radzą z odbudową i municypalnym zarządzaniem, w tym remontem dróg oraz wywozem śmieci i z każdym dniem życie na tych terenach staje się coraz bardziej normalne. Tyle że zarzucił Departamentowi Skarbu biurokratyczne blokowanie wycofania ograniczeń nałożonych na te tereny. W rezultacie SDC wciąż nie może handlować ropą z kontrolowanych przez siebie złóż i ściągać do Syrii Północno-Wschodniej amerykańskich inwestorów. Europa zresztą też unika gospodarczej współpracy z tym regionem, a choć pojawia się coraz więcej publikacji książkowych (również w Polsce) na temat Rożawy i walki YPG oraz SDF z Państwem Islamskim to wciąż temat ten ma trudności z przebijaniem się w mass mediach. A przecież demokratyczne terytorium na Bliskim Wschodzie, w którym kobiety mają równe prawa i panuje pełna wolność wyznania bez faworyzowania jakiejkolwiek religii to ewenement, na który wolny świat powinien chuchać i dmuchać.",,
Grecja potrzebuje „przerwy” w odsyłaniu imigrantów do Turcji,"Rosnący wzrost wniosków o azyl, składanych przez migrantów, spowoduje 15-dniową „przerwę” w odsyłaniu ich z Grecji do Turcji – zapowiedział   grecki minister ds. europejskich Nikos Ksydakis.","– Wiemy, że będzie przerwa, okres przejściowy w odsyłaniu migrantów przewidzianym przez porozumienie UE-Turcja. To co najmniej 15-dniowe opóźnienie – to czas na obsłużenie pierwszej partii wniosków o azyl, które Grecja zobowiązała się rozpatrzyć w przyspieszonej procedurze, zanim odeśle migrantów do Turcji – wyjaśnił Ksydakis. Dodał, że władze są w ciągu tych 15 dni w stanie rozpatrzyć od 400 do 500 podań o azyl.  Unia Europejska obiecała Grecji wzmocnienie ekipy ekspertów azylowych. Jednak, jak poinformował Ksydakis, przybyło ich jedynie kilkudziesięciu.  – To jest słabość całej procedury. Jest łatwiej rozmieścić policjantów przysłanych w listopadzie przez europejskich partnerów niż ekspertów azylowych i tłumaczy – powiedział minister.  Zniszczenie „biznesu” przemytników  W ramach zawartego 18 marca porozumienia między Unią Europejską a Turcją migranci, zanim zostaną deportowani, muszą być sprawdzeni przez służby azylowe. Najpierw mają być odsyłani migranci, którzy nie złożyli wniosku o azyl, albo ci, których wnioski od razu odrzucono.  Zgodnie z tym porozumieniem od 4 kwietnia uchodźcy, którzy po 20 marca wjechali nielegalnie do Grecji, mają być przewożeni z tego kraju do Turcji. Za każdego wydalanego z UE ma przybywać legalnie do Wspólnoty inny Syryjczyk.  Władze unijne szacują, że będzie to łącznie 72 tys. osób. To rozwiązanie ma być tymczasowe, a jego celem jest zniechęcenie uchodźców do nielegalnej przeprawy do Grecji oraz zniszczenie „modelu biznesowego” przemytników ludzi.",,
Huebner: Koperta Jaśkowiaka będzie symbolem pewnej nieprzejrzystości,Koperta za pośrednictwem której zgłoszono do udziału w prawyborach Jacka Jaśkowiaka będzie symbolem pewnej nieprzejrzystości – oceniła na antenie Radia Zet europosłanka PO Danuta Huebner.,"Termin zgłaszania kandydatów w prawyborach minął we wtorek o północy. W poniedziałek zgłosiła się Małgorzata Kidawa-Błońska. Do wtorkowego wieczoru nie było żadnych informacji o kolejnych chętnych. W środę szef PO Grzegorz Schetyna poinformował, że we wtorek wieczorem w kopercie pojawiło się drugie zgłoszenie – Jacka Jaśkowiaka. Zarząd PO w piątek jednomyślnie zatwierdził dwoje kandydatów. Huebner pytana w sobotę w Radiu Zet, czy weźmie udział w prawyborach, wskazała, że nie jest członkiem Platformy Obywatelskiej i nie wie nawet, jakie gremium ostatecznie będzie wybierało kandydata na prezydenta ze strony Koalicji Obywatelskiej. – Z całym szacunkiem dla pana Jacka Jaśkowiaka, wydaje mi się, że jednak szkoda, że nie podjął tej decyzji wcześniej, że nie przeprowadził tego w sposób taki trochę bardziej przejrzysty – mówiła. Odnosząc się do uwagi o „kandydacie z koperty”, Huebner stwierdziła, że sytuacja pozwala na takie komentarze. – Mam ogromny szacunek dla prezydenta Poznania, pamiętam jego wystąpienie na Kongresie Kobiet i bardzo się cieszę, że jeśli te wybory już się odbywają, to przy udziale takich osób, jak on, ale wydaje mi się, że nie jest to zbyt szczęśliwa sytuacja i ta koperta do końca będzie takim symbolem pewnej, jednak myślę, nieprzejrzystości – oceniła. – Myślę, że problem u nas polega na tym, że jesteśmy przejrzyści do bólu czy transparentni w różnych sprawach, a z drugiej strony w sprawach takich zasadniczych brakuje trochę tej przejrzystości. Wysyłanie czy to pocztą, czy przez posłańca, w ostatniej chwili takiej koperty, to nie było dobre rozwiązanie, żeby zacząć te prawybory – stwierdziła.",,
Papież zaapelował do wiernych o ciszę i refleksję,"Na tydzień przed Bożym Narodzeniem papież Franciszek wezwał w niedzielę wiernych, by w poprzedzających święta dniach zatrzymali się na chwilę w ciszy i refleksji. Papież podziękował też za życzenia, jakie otrzymał z okazji swych sobotnich 80. urodzin.","Zwracając się do wiernych przybyłych na plac św. Piotra na południową modlitwę Anioł Pański Franciszek przypomniał, że Boże Narodzenie to święta łaski, miłości, pokory i czułości.  – W przyszłą niedzielę będzie Boże Narodzenie. W tym tygodniu starajmy się znaleźć moment, by się zatrzymać, pomilczeć i wyobrazić sobie Matkę Bożą i świętego Józefa zmierzających do Betlejem; drogę, trud, ale także radość, wzruszenie, a potem obawę, czy znajdą miejsce, niepokój – powiedział. 50 tys. e-maili z życzeniami W czasie spotkania w Watykanie papież mówił też: „Chciałbym podziękować wszystkim osobom, instytucjom, które wczoraj złożyły mi życzenia. Dziękuję”. Watykan informował wcześniej, że z całego świata napłynęło pocztą elektroniczną ponad 50 tysięcy listów z życzeniami dla Franciszka.",,
„U boku Jana Pawła II służyłem w Krakowie i Watykanie 39 lat”,"–  Pierwszy raz dziś wyznam, że Jan Paweł II przewidywał moją służbę w Krakowie. Dlatego przyjąłem z pokorą nominację, zdając sobie sprawę z moich ograniczeń, ale jednocześnie ufając i licząc na pomoc z wysoka tego, u którego boku służyłem w Krakowie i w Watykanie 39 lat – powiedział kard. Stanisław Dziwisz. W Sanktuarium św. Jana Pawła II odbyło się pożegnanie kardynała oraz msza święta dziękczynna za jego posługę. W łódzkiej archikatedrze pożegnano z kolei  metropolitę łódzkiego abp. Marka Jędraszewskiego, następcę kard. Dziwisza.","Kardynał Dziwisz podkreślił, że msza św. jest podziękowaniem Bogu za 11 lat „wspólnej drogi”.  – Zdawałem sobie zawsze sprawę, że w ponad tysiącletnich dziejach Kościoła krakowskiego przewodziło mu wielu wielkich i świętych biskupów. 27 sierpnia 2005 r. przyjąłem to cenne dziedzictwo z rąk śp. kard. Franciszka Macharskiego –  powiedział kard. Stanisław Dziwisz.   Kardynał podziękował Benedyktowi XVI za okazane zaufanie i życzliwość dla Archidiecezji Krakowskiej oraz Kościoła w Polsce, za proces beatyfikacyjny, beatyfikację i przygotowanie do kanonizacji Jana Pawła II. Franciszkowi kardynał Dziwisz podziękował za decyzję w sprawie organizacji ŚDM w Krakowie i jego obecność na tym spotkaniu. – To wydarzenie pozostanie na zawsze w pamięci Krakowa, naszej pamięci i będzie inspirować nasz życie – mówił.   11 lat posługi w Krakowie     Kardynała Dziwisza metropolitą krakowskim mianował po śmierci Jana Pawła II papież Benedykt XVI. Teraz zastąpi go arcybiskup Marek Jędraszewski.   W ostatnim liście do wiernych Archidiecezji Krakowskiej kardynał pożegnał się słowami papieża Franciszka wypowiedzianymi w Krakowie do małżeństw: „Proszę, dziękuje, przepraszam”.  Kardynał Dziwisz był 76. pasterzem Archidiecezji Krakowskiej. Ingres jego następcy – arcybiskupa Marka Jędraszewskiego – odbędzie się za tydzień.   Pożegnanie z Łodzią      –  Dzisiejsze spotkanie ma być podziękowaniem za czas i za drogę, którą przebyliśmy razem; drogę wiary, nadziei i miłości –  mówił podczas sobotniej mszy dziękczynnej za posługę w archidiecezji łódzkiej abp Marek Jędraszewski. Metropolita łódzki miejscową kurią kierował przez ponad cztery lata. – Kiedy 8 września 2012 roku obejmowałem urząd pastorski (...) nikt z nas - na pewno nie ja - nie sądził, że będę tutaj nieco więcej niż cztery lata – powiedział  arcybiskup.",,
"Premier lawiruje, sojusznicy naciskają. Kulisy polowania na rosyjskich szpiegów","Do niedawna rosyjski wywiad mógł się czuć w Bułgarii jak u siebie w domu. Ostatnie skandale szpiegowskie oznaczają, że zachodnie służby wreszcie postanowiły przeciwstawić się niebezpiecznie rosnącym wpływom rosyjskim. Rząd w Sofii znalazł się pod presją sojuszników, przede wszystkim USA, stąd działania wymierzone w rosyjską agenturę.","Pod koniec października bułgarskie władze zmusiły do wyjazdu podejrzanego o działalność szpiegowską pierwszego sekretarza ambasady Federacji Rosyjskiej w Sofii. Niemal jednocześnie Bułgaria nie zgodziła się na przyjazd nowego attaché wojskowego Rosji. Wciąż trwa też dochodzenie w sprawie współpracy lokalnych środowisk prorosyjskich z Moskwą – lider Ruchu Rusofili ma formalnie postawiony zarzut szpiegostwa. Jeśli jednak ktoś myśli, że to klęska rosyjskich wpływów w Bułgarii, to bardzo się myli. Zwolennicy zbliżenia z Rosją nie składają broni, a nie brakuje ich ani w sądach, ani w parlamencie, a przyjacielem Moskwy jest też sam prezydent Rumen Radew.  Order i pieniądze  Demonstracją siły obozu prorosyjskiego jest to, co dzieje się w sprawie Nikołaja Malinowa, lidera Narodowego Ruchu Rusofilów, oskarżonego na początku września o szpiegostwo. Zapewne w osłupienie szefów kontrwywiadu i prokuratury wprawić musiało to, co się wydarzyło 4 listopada na Kremlu. Oto wśród obywateli obcych państw, odznaczonych przez Władimira Putina podczas uroczystości z okazji Dnia Jedności Narodowej, znalazł się nie kto inny, jak Malinow. Osoba formalnie oskarżona, zwolniona za kaucją, ale z zakazem opuszczania kraju. Tymczasem okazuje się, że sędzia wyjątkowo wydawał zgodę na wyjazd biznesmena z Bułgarii w dniach 1-5 listopada. Formalny powód? Zgoda na udział Malinowa w spotkaniu Rosyjskiej Fundacji Pokoju i Międzynarodowego Związku Słowiańskiego w Moskwie. Problem w tym, że Malinow z wyjazdu do Rosji zrobił spektakularne show. Najpierw dostał od Putina Order Przyjaźni, co za tym idzie, nagrodę w wysokości 2,5 mln rubli (ok. 40 000 dolarów). Potem poszedł do talk-show w znanej tubie rosyjskiej dezinformacji, telewizji Rossija24. Tam oznajmił, że order od Putina to odpowiedź na jego prześladowanie w Bułgarii (w rzeczywistości decyzja o przyznaniu odznaczenia zapadła już w maju 2019). Występy Malinowa w Rosji wywołały w Bułgarii skandal. Prokurator generalny nakazał inspektoratowi sądowemu sprawdzenie całokształtu działalności sędziego, który bez zgody prokuratury wydał zezwolenie na czterodniowy wyjazd Malinowa do Rosji. Minęły trzy dni i prorosyjski obóz przeprowadził kolejny kontratak. 7 listopada prezydent Radew użył prawa weta i odesłał Naczelnej Radzie Sądowniczej do ponownego rozpatrzenia kandydaturę Iwana Geszewa na prokuratora generalnego. Zdaniem prezydenta to kandydat kontrowersyjny, niemający pełnego poparcia instytucji, z którymi musiałby współpracować, krytykowany przez związki zawodowe prawników, środowiska sędziowskie i sektor pozarządowy. Tymczasem prawdziwym powodem weta mogła być chęć zemsty za rolę, jaką odegrał Geszew w sprawie Malinowa i rusofili, gdzie pojawia się też wątek poparcia Rosjan dla kandydatury Radewa w 2016 roku. Były szef związanego z rosyjskim wywiadem ośrodka analitycznego RISS, jeden z dwóch Rosjan, którzy w związku ze sprawą Malinowa, dostali 10-letni zakaz wjazdu do Bułgarii, gen. Leonid Reszetnikow natychmiast napisał na Facebooku, że Malinow to „bułgarski patriota”, a oskarżenia przeciwko niemu wynikają z tego, że „Amerykanie uruchomili Operację Rosyjscy Szpiedzy w Bułgarii”. W tym akurat może być źródło prawdy – zachodni sojusznicy Sofii mogli mieć już dość panoszących się w Bułgarii Rosjan. Warto zauważyć, że dwa tygodnie przed wyrzuceniem rosyjskiego dyplomaty-szpiega, wizytę w USA złożyli odchodzący (kadencja upływa 10 stycznia 2020) prokurator generalny Sotir Cacarow i typowany na jego następcę, wspomniany już Iwan Geszew. Spotykali się z szefami amerykańskich służb specjalnych. Słabe ogniwo  Bułgaria to niewątpliwie jedno z tzw. słabych ogniw UE i NATO. Potwierdzeniem tego jest choćby wciąż pozostawanie tego kraju poza strefą Schengen, a stoi za tym z pewnością brak zaufania zachodnich służb do niezreformowanych bułgarskich służb specjalnych. W ich kadrze wciąż nie brakuje weteranów mających dobre relacje z byłymi kolegami z KGB, obecnie pracującymi w rosyjskich służbach.  Uwagę zwraca, że po ostatnich skandalach związanych z rosyjskim szpiegostwem prorządowy dziennik „24 czasa” opublikował 2 listopada artykuł, w którym pisze, że Bułgaria jest ośrodkiem rosyjskiego wywiadu wojskowego na Bałkanach, a Belgrad – wywiadu cywilnego. „W Sofii jest około 200 rosyjskich dyplomatów, których zadaniem nie jest gwarantowanie bezpieczeństwa rosyjskich turystek na wybrzeżu czarnomorskim”- sarkastycznie zauważa prorządowa gazeta, dodając, że „należy zdać sobie sprawę, że Rosja jest wrogim krajem”.  Wydalony z Sofii pierwszy sekretarz rosyjskiej ambasady miał kierować rosyjską siecią wywiadu wojskowego na całym Półwyspie Bałkańskim. Do Sofii przybywali po instrukcje i na konsultacje pracownicy tej struktury z całego regionu. Tak było w przypadku rosyjskich działań w sąsiedniej Macedonii kilka lat temu. Gdy w Skopje w 2017 roku doszło do zmiany rządu i władzę straciła prorosyjska partia, nastąpił kontrolowany przeciek do mediów raportu macedońskiego kontrwywiadu. Wynikało z niego, że w Macedonii (było to jeszcze przed zmianą nazwy państwa ma Macedonia Północna) działało trzech agentów SWR, nadzorowanych przez rezydenturę cywilnego wywiadu w Belgradzie, oraz czterech agentów GRU koordynujących swoją aktywność z rezydenturą wojskowego wywiadu w Sofii. Nie jest przypadkiem, że rosyjski dyplomata wyrzucony w październiku z Bułgarii swoją aktywność szpiegowską koncentrował na miejscowych kręgach wojskowych. Największe zastrzeżenia zachodni sojusznicy Bułgarii od lat mają właśnie do miejscowego wywiadu wojskowego.  W lipcu tego roku do dymisji podał się jego szef, gen. Płamen Angełow. Prokuratura wojskowa zarzuciła jemu i jego poprzednikowi gen. Swetosławowi Daskałowowi przestępstwo służbowe – wydanie zezwoleń na dostęp do tajnych informacji wbrew przepisom. Chodzi o ponad pół tysiąca zezwoleń na dostęp do informacji NATO i UE. Zgodnie z przepisami, wszystkie takie zezwolenia mają być wydawane osobiście przez szefa służby, a okazało się, że od kwietnia 2016 r. do maja 2019 r. wydawał je niższy rangą pracownik.   Wiadomo, że grupa deputowanych rządzącej koalicji przygotowuje nowelizację ustawy o wywiadzie wojskowym, zgodnie z którą będzie miała prawo kierować nim osoba cywilna. Obecnie wywiad wojskowy jest ostatnią ze służb specjalnych, na której czele stoi oficer. Trwała zmiana?  Niezależnie od tego, kto rządzi w Bułgarii, kraj ten utrzymywał zawsze dobre relacje z Rosją. Nawet mimo wejścia do UE i NATO. Jedna rzecz to tradycyjnie prorosyjskie nastroje Bułgarów mające korzenie jeszcze w wojnach XIX w., gdy Rosja wojowała z Turcją na Bałkanach. Druga, bardzo aktualna, to powiązania polityczno-biznesowe elit bułgarskich i rosyjskich – najbardziej widoczne w obszarze energetyki. Nie można zapominać, że jedyna bułgarska rafineria koło Burgas (największy taki obiekt na Bałkanach poza Grecją i Turcją) należy do rosyjskiego Łukoilu.  Łukoil Neftochim jest największą spółką energetyczną w Bułgarii, gigantem na rynku sprzedaży paliw. Bułgaria jest jednak przede wszystkim ważnym dla Rosji krajem tranzytowym, przez który Gazprom chce sprzedawać jak najwięcej gazu do Europy Środkowej, na Bałkany i do Włoch. Przejawem tej strategii był kiedyś projekt gazociągu South Stream, zablokowany ostatecznie przez UE. Obecnie widzimy jednak nową wersję tego projektu: Turkish Stream. To gazociąg biegnący z Rosji do Turcji po dnie Morza Czarnego, a jego odnoga z Turcji ma przebiegać przez Bułgarię i Serbię do Europy Środkowej. Wielkim zwolennikiem projektu jest obecny centroprawicowy rząd Bojko Borisowa. Już po wybuchu afery szpiegowskiej z Malinowem w roli głównej, premier oświadczył 20 września w parlamencie, że w stosunkach bułgarsko-rosyjskich przeważają duże inwestycyjne projekty, a nie szpiegowskie skandale. - Stosunki między Bułgarią a Rosją są jak najlepsze, takie same, jakie Bułgaria ma ze Stanami Zjednoczonymi, państwami unijnymi i bałkańskimi sąsiadami – podkreślił Borisow. Dodał, że podpisana umowa o przedłużeniu gazociągu Turecki Potok przez Bułgarię do Serbii była „misternie opracowana”. Borisow przypomniał też, że bez zaangażowania Rosatomu nie będzie drugiej elektrowni atomowej w Belene.  Szef rządu wyraźnie oddziela kwestie współpracy gospodarczej od zagadnień czysto politycznych. Dlatego sprawa rusofilów nie wpłynęła w żaden sposób na posiedzenie dwustronnej komisji współpracy gospodarczej, które odbyło się w Warnie. Do niedawna Rosjanie mogli w Bułgarii naprawdę bardzo dużo. Na przykład Nocne Wilki nie miały żadnych problemów z wjazdem na jej terytorium. Podczas skandalu z próbą otrucia byłego rosyjskiego szpiega Siergieja Skripala w Wielkiej Brytanii, kiedy większość państw unijnych wydaliła rosyjskich dyplomatów, Bułgaria tego nie zrobiła. Nie wiadomo jeszcze, czy ostatnie działania władz bułgarskich wymierzonych w szpiegowską i ogólniej, hybrydową działalność Rosji to trwała zmiana w relacjach obu państw. Na pewno uwagę zwraca, że Sofia zaczęła ostrzej reagować na posunięcia Moskwy także w tak, zdawałoby się, bezkonfliktowym w przypadku tych dwóch krajów obszarze, jak polityka historyczna. Oto na początku września MSZ Bułgarii ostro skrytykowało rosyjską ambasadę za wystawę poświęconą „75. rocznicy wyzwolenia od nazizmu”. Jej uroczyste otwarcie zaplanowano na 9 września, w rocznicę wspieranego przez Sowietów zamachu stanu, który umożliwił komunistom przejęcie władzy w kraju. Zresztą już w pierwszych miesiącach po wkroczeniu Sowietów w masowych egzekucjach zabito ok. 30 000 Bułgarów. W wydanym komunikacie MSZ Bułgarii przypomniało, że po tym nastąpiło pół wieku komunistycznych represji.  Borisow postanowił wykorzystać kartę antyrosyjską w politycznej rozgrywce związanej z wyborami samorządowymi. Ale też niewątpliwie na Sofię coraz mocniej naciskają zachodni sojusznicy zaniepokojeni rosnącymi wpływami Rosji w Bułgarii. Sprawy Malinowa oraz wydalonego sekretarza ambasady rosyjskiej pozwalają rządowi GERB pokazać Amerykanom, że podejmuje działania wymierzone w Moskwę. Podobne alibi Borisow próbuje zapewnić sobie też w sektorze energetycznym. Wiedząc, że USA negatywnie oceniają projekt Turkish Stream i generalnie współpracę bułgarsko-rosyjską w sferze gospodarki, Sofia zdywersyfikuje źródła dostaw gazu, m.in. kupując amerykański LNG.",,
Poseł Nitras przerywał premierowi 32 razy. Dostanie po kieszeni,Sejm podjął uchwałę o obniżeniu posłowi Platformy Obywatelskiej Sławomirowi Nitrasowi uposażenia poselskiego na okres trzech miesięcy. Chodzi o jego zachowanie w trakcie wystąpienia premiera Mateusza Morawieckiego w związku z głosowaniem w sprawie wotum nieufności wobec wicepremier Beaty Szydło.,"Jak podało Centrum Informacyjne Sejmu, poseł Sławomir Nitras „przerywał wystąpienie Prezesa Rady Ministrów 32 razy”. W ten sposób zakłócał przemówienie premiera i, jak dodał CIS, „Marszałek Sejmu, tuż po zakończeniu wystąpienia premiera stwierdził, że poseł Nitras swoim zachowaniem naruszył powagę Sejmu”.",,
Zmiana planów prezydenta USA. Trump rozmawiał z Putinem podczas szczytu G20,Mimo odwołania zaplanowanego spotkania z rosyjskim przywódcą Władimirem Putinem podczas szczytu G20 w Buenos Aires prezydent USA Donald Trump rozmawiał z nim krótko w piątek – potwierdziła w sobotę jego rzeczniczka Sarah Sanders.,"– Jak to bywa na wielostronnych spotkaniach, prezydent USA Donald Trump i pierwsza dama przeprowadzili wczoraj kilka nieoficjalnych rozmów ze światowymi przywódcami na kolacji, w tym z prezydentem Putinem – poinformowała Sanders. Hiszpańskiej agencji EFE napisała wcześniej w e-mailu, że Trump i Putin „wymienili uprzejme uwagi podczas wykonywania przez fotografów zbiorowych zdjęć uczestników G20, podobnie jak Trump uczynił to z innymi przywódcami”. Sanders nie podała szczegółów. EFE zauważa, że przed wykonaniem wspólnego zdjęcia uczestników G20 Trump przeszedł w pewnej odległości od Putina, nie zatrzymując się przed kamerami, aby go pozdrowić. Sam prezydent USA, zapytany w piątek przez dziennikarzy, czy przywitał się z Putinem, odpowiedział wymijająco: „Specjalnie nie, nie wiem”. Kreml przypisał w sobotę odwołanie spotkania „wewnętrznej sytuacji politycznej” w USA, a nie incydentowi w rejonie Cieśniny Kerczeńskiej, ale Trump podkreślał w piątek, że na jego decyzji zaważyło „po prostu to, co się stało na Ukrainie”. Jak podała w sobotę rosyjska agencja TASS z Buenos Aires, doradca Putina ds. polityki zagranicznej Jurij Uszakow poinformował, że po odwołaniu spotkania prezydentów Rosji i USA „postanowiono kontynuować dialog roboczy”, w tym z doradcą Trumpa ds. bezpieczeństwa narodowego Johnem Boltonem. – Były kontakty. Od obu stron wyszła propozycja kontynuowania kontaktów, w tym z samym Boltonem – powiedział Uszakow. Na pytanie, od kogo wyszła inicjatywa takich kontaktów, Uszakow odparł: „Od Amerykanów” – dodaje TASS.",,
Zarząd Porozumienia podjął uchwałę w sprawie umowy koalicyjnej,Zarząd Główny Porozumienia Jarosława Gowina zobowiązał swoich posłów i senatorów do bezwzględnego głosowania na rzecz utrzymania górnego limitu składek emerytalnych i rentowych do wysokości trzydziestokrotności średniej pensji. To jeden z trzech punktów przyjętej uchwały w sprawie nowej umowy koalicyjnej z PiS i Solidarną Polską na lata 2019-2023.,"Rzecznik partii Kamil Bortniczuk poinformował, że zarząd upoważnił prezesa Jarosława Gowina do negocjacji nowej umowy. Będzie ona dotyczyć priorytetów programowych i kalendarza ich realizacji a także obsady stanowisk wiceministrów, wojewodów, wicewojewodów oraz agend rządowych. Kamil Bortniczuk powiedział, że przedstawiony wczoraj przez premiera skład nowego rządu to sukces Porozumienia ponieważ lider partii, Jarosław Gowin utrzymał stanowisko wicepremiera i ministra nauki i szkolnictwa wyższego, a minister rozwoju Jadwiga Emilewicz uzyskała w nowym gabinecie Mateusza Morawieckiego znacznie poszerzony zakres kompetencji. Kamil Bortniczuk nie ujawnił czy posłowie Porozumienia poprą przedstawione przez PiS kandydatury Krystyny Pawłowicz, Stanisława Piotrowicza i Elżbiety Chojny-Duch do Trybunału Konstytucyjnego.",,
"Opinia biegłych o zabójcy Pawła Adamowicza. Okaże się, czy Stefan W. był poczytalny","Gdańska prokuratura otrzymała już opinię o poczytalności i stanie zdrowia psychicznego Stefana W., zabójcy prezydenta Gdańska Pawła Adamowicza. Według nieoficjalnych informacji konieczne będzie uzupełnienie opinii. To od niej zależy, czy W. zostanie skierowany do zamkniętego zakładu psychiatrycznego, czy zasiądzie na ławie oskarżonych.","Według Radia Gdańsk w poniedziałek prokuratura ma wydać komunikat w sprawie opinii biegłych. Jeśli okaże się, że w chwili popełnienia morderstwa W. miał częściowo zniesioną poczytalność, wówczas śledczy musieliby wystąpić o dodatkowe, bardziej szczegółowe badania psychiatryczne.Z kolei jeśli z opinii wynikać będzie, że Stefan W. był poczytalny, wówczas zasiądzie na ławie oskarżonych; grozi mu nawet dożywocie. 13 stycznia wieczorem 27-letni Stefan W. podczas gdańskiego finału Wielkiej Orkiestry Świątecznej Pomocy wtargnął na scenę i zaatakował nożem prezydenta Adamowicza. Na nagraniach pokazujących zdarzenie widać, jak napastnik przebiega przez scenę, podbiega do prezydenta Gdańska i uderza go nożem. Później, chodząc po scenie, podnosi w górę ręce w geście zwycięstwa. „Halo, halo. Nazywam się Stefan W., siedziałem niewinnie w więzieniu, Platforma Obywatelska mnie torturowała, dlatego właśnie zginął Adamowicz” – krzyczał ze sceny, zanim został obezwładniony – wynika z filmów, na których zarejestrowano zdarzenie.Jeszcze w nocy ugodzony kilkukrotnie nożem Adamowicz przeszedł w szpitalu pięciogodzinną operację. Następnego dnia zmarł. Sekcja zwłok wykazała na jego ciele m.in. trzy głębokie rany – jedną zadaną w okolicy serca i dwie w brzuch.Stefan W. został zatrzymany tuż po ataku na samorządowca. Postawiono mu zarzut zabójstwa z motywacji zasługującej na szczególne potępienie. Czyn ten zagrożony jest karą co najmniej 12 lat więzienia, 25 lat pozbawienia wolności, a nawet dożywocia. Stefan W. nie przyznał się do jego popełnienia. W chwili zdarzenia był trzeźwy, nie był także pod wpływem środków odurzających ani leków.",,
Polityk z Nowego Jorku założył stronę godzącą w dobre imię Polski. Jest reakcja konsula,"Deputowany do zgromadzenia stanowego stanu Nowy Jork Dov Hikind założył stronę internetową, której celem jest krytyka nowelizacji ustawy o Instytucie Pamięci Narodowej. Konsul generalny RP Maciej Golubiewski zamieścił na koncie konsulatu na Twitterze oświadczenie, które polemizuje z zamieszczonymi tam twierdzeniami.","Strona ma adres polandmurderedjews.com (dosłownie: polskamordowałażydów). Golubiewski napisał, że Hikind „ma oczywiście wszelkie prawo” do założenia takiej strony, ale zawiera ona „błędy faktograficzne”, dotyczące zasięgu i stosowania nowych przepisów określonych w polskiej ustawie. „Ustawa ta nie neguje Holokaustu” – podkreślił konsul. „Przeciwnie, podejmuje problem publicznych oświadczeń pomniejszających rolę faktycznych sprawców Holokaustu, niemieckich nazistów...” – czytamy w oświadczeniu.              Konsul wskazał też, że w materiale wideo zamieszczonym na stronie Hikinda pojawia się „błędne określenie »polskie obozy śmierci«, które jest często wykorzystywane jako próba zrzucenia odpowiedzialności za Holokaust na polski naród i państwo”. „Szerzenie dezinformacji”               Celowe użycie tego określenia, „które zostało oficjalnie potępione zarówno przez Izrael, jak i Polskę i jest oficjalnie uznane za niepoprawne w standardach stylistycznych najważniejszych gazet USA ”przez kogoś, kto reprezentuje miasto Nowy Jork w zgromadzeniu stanowym”, konsul uznał za „głęboko niepokojące”.              Dodał, że jest tym bardziej niepokojące, iż zostało użyte najwidoczniej po to, żeby „szerzyć dezinformację o intencjach i motywacji” polskiej ustawy, która wyraźnie pozwala na swobodne debaty historyczne i w żaden sposób nie ma na celu negowania udokumentowanych przypadków antysemityzmu i aktów przestępczych popełnionych przez Polaków przeciwko Żydom w czasie II wojny światowej.              Konsul wyraził przekonanie, że poglądy Hikinda nie są reprezentatywne dla całej izby niższej parlamentu stanu Nowy Jork, jak to sugeruje deputowany w materiale wideo, który zamieścił na swojej stronie. Na zakończenie Golubiewski podkreślił, że nie można pozwolić, by takie prowokacje psuły długotrwałą przyjaźń między stanem Nowy Jork a Polską.",,
"Zmarł kardynał Miloslav Vlk, prześladowany w dawnej Czechosłowacji","W wieku 84 lat w sobotę zmarł w Pradze emerytowany arcybiskup stolicy i prymas Czech kardynał Miloslav Vlk. W depeszy kondolencyjnej papież Franciszek przypomniał, że dostojnik był prześladowany w czasach komunistycznego reżimu w Czechosłowacji.","Miloslav Vlk przyjął święcenia kapłańskie w 1968 roku. Dziesięć lat później władze zabroniły mu pracy kapłańskiej. Pełnił posługę potajemnie. Pracował zaś jako czyściciel szyb oraz jako archiwista w banku.   Obowiązki duszpasterskie mógł zacząć legalnie wznowić w 1989 roku. Po tzw. aksamitnej rewolucji i upadku komunizmu z nominacji Jana Pawła II został metropolitą Pragi. Wkrótce potem polski papież mianował go kardynałem.   W latach 1993-2001 był przewodniczącym Rady Konferencji Episkopatów Europy. Był mocno związany z Polakami i z Polską.  W ostatnich miesiącach kard. Vlk ciężko chorował.  Papież Franciszek w depeszy wystosowanej do arcybiskupa Pragi kardynała Dominika Duki napisał:  „Wspominam z podziwem jego wytrwałą wierność Chrystusowi mimo pozbawienia Kościoła wolności oraz prześladowań, a także jego owocną i różnorodną działalność apostolską ożywianą przez pragnienie głoszenia świadectwa radości Ewangelii wszystkim ludziom”. „Jeden z filarów Republiki Czeskiej   – Odszedł wielki pasterz Kościoła, wielki Europejczyk, człowiek całym sercem oddany duchowej jedności Europy – powiedział o zmarłym polski arcybiskup Wojciech Polak.     – Wiedzieliśmy wszyscy o chorobie kardynała Vlka, niemniej z nadzieją myśleliśmy, że Pan Bóg da mu łaskę jej przezwyciężenia. Stało się inaczej. Przyjmujemy wiadomość o jego śmierci ze smutkiem, ale w perspektywie wiary i chrześcijańskiej nadziei, także ze świadomością, że odchodzi ważna postać naszej części Europy –  przyznał arcybiskup Polak.   Jak dodał, zmarły hierarcha był niewątpliwie jednym z filarów Republiki Czeskiej. – Był wielkim pasterzem Kościoła i wielkim Europejczykiem, człowiekiem całym sercem oddanym idei duchowej jedności Europy. Jako wieloletni przewodniczący Rady Konferencji Biskupich Europy współtworzył tę jedność i pracował na jej rzecz wspólnie z biskupami Starego Kontynentu. Nie będzie przesadą jeśli powiem, że był obok świętej pamięci prezydenta Vaclava Havla, jednym z filarów Republiki Czeskiej. Jego mądrość, bogate doświadczenie, wielka duchowa odwaga, a także ogromna serdeczność i życzliwość, były dla Kościoła i narodu czeskiego wielkim darem – podkreślił prymas Polski. Metropolita gnieźnieński wspomniał także ostatnie spotkanie z kardynałem Miloslavem Vlkiem.  Pogrzeb kardynała Vlka odbędzie się prawdopodobnie pod koniec przyszłego tygodnia w katedrze św. Wita na Hradczanach.",,
„Maryja z Jasnej Góry łączy Polaków”,"– Nie ma drugiego takiego miejsca, które łączy Polaków tak bardzo, jak Jasna Góra. Nie ma drugiego takiego obrazu, który tak bardzo kojarzy się z Polską jak obraz Matki Bożej Jasnogórskiej – podkreślił rzecznik KEP ks. Paweł Rytel-Andrianik z okazji obchodzonej w poniedziałek uroczystości Najświętszej Maryi Panny Częstochowskiej.","Rzecznik Episkopatu zauważył, że obraz Matki Bożej Jasnogórskiej jest znakiem rozpoznawczym Polaków na całym świecie. – Kiedy widzimy ten obraz, od razu kojarzymy go z Polską i Polakami. To właśnie przed jasnogórskim obrazem śpiewamy apel: „Maryjo, Królowo Polski!” – powiedział ks. Rytel-Andrianik.Zwrócił też uwagę na większą liczbę pielgrzymów przybywających do jasnogórskiego sanktuarium. – Według najnowszych danych w tym roku było o ponad 4 tys. więcej pieszych pielgrzymów niż w roku minionym. W sumie w 182 pielgrzymkach pieszych wzięło udział 86 tys. osób. A rocznie Jasną Górę odwiedza ponad 4 mln pielgrzymów – powiedział ks. Rytel-Andrianik. Dodał, że przed jasnogórską ikoną ludzie podejmują ważne życiowe decyzje.Zachęcił, by jak najczęściej odwiedzać Jasną Górę. – Obchodzona 26 sierpnia uroczystość Najświętszej Maryi Panny Częstochowskiej to kolejna okazja do tego, by być razem u naszej Matki. Księża biskupi zachęcają, byśmy spotykali się u Niej jak najczęściej. Jeśli zaś nie możemy być na Jasnej Górze, pójdźmy tego dnia do kościoła pod Jej wezwaniem. Warto podkreślić, że w Polsce co czwarta parafia jest pod wezwaniem Matki Bożej – zaznaczył ks. Rytel-Andrianik.Głównym punktem uroczystości Najświętszej Maryi Panny Częstochowskiej będzie msza święta 26 sierpnia o godz. 11.00 z udziałem Episkopatu Polski. Przewodniczyć jej będzie i homilię wygłosi prymas Polski abp Wojciech Polak. Podczas uroczystości zostanie dokonany Akt Odnowienia Ślubów Jasnogórskich. Dzień później na Jasnej Górze odbędzie się zebranie Rady Biskupów Diecezjalnych.",,
"Wygrała Olimpiadę, na medal czekała siedem lat. Anita Włodarczyk odebrała złoto z igrzysk w Londynie","– Długo wyczekiwany dzień i złoty medal igrzysk olimpijskich w Londynie zawiśnie na mojej szyi podczas ceremonii medalowej na gali 100-lecia Polskiego Komitetu Olimpijskiego w Teatrze Wielkim w Warszawie – napisała Anita Włodarczyk na Instagramie. Nasza zawodniczka otrzymała medal, który w 2012 roku niesłusznie odebrała jej Tatiana Łysenko.","Podczas igrzysk w Londynie w 2012 roku Łysenko rzuciła młot na odległość 78,18 m. Anicie Włodarczyk zabrakło do wyrównania tego wyniku 58 cm. Jak się później okazało, Rosjanka wywalczyła medal, będąc pod wpływem niedozwolonych środków. Udowadnianie tego oszustwa trwało kilka lat. Oficjalną informację o odebraniu tytułu reprezentantce Rosji, mistrzyni olimpijska – Włodarczyk, otrzymała w sierpniu 2018 roku, chwilę po wywalczeniu złota mistrzostw Starego Kontynentu w Berlinie.„Długo wyczekiwany dzień i złoty medal igrzysk olimpijskich w Londynie zawiśnie na mojej szyi podczas ceremonii medalowej na gali 100-lecia Polskiego Komitetu Olimpijskiego w Teatrze Wielkim w Warszawie. Kiedy rok temu pożegnałam się ze srebrnym medalem igrzysk (takie są procedury MKOI, że należy zwrócić medal) przez 12 miesięcy patrzyłam na to puste miejsce, ale to już ostatni wieczór, ostatnie godziny wypełniające tę pustkę” – napisała na Instagramie. – Zawsze warto być cierpliwym i czekać. Jest jakiś zew sprawiedliwości. Przynajmniej po jakimś czasie jest radość. Dla takich chwil też warto uprawiać wyczynowy sport i być cierpliwym. Nie zmienia to jednak faktu, że długo to trwało – skomentował tę sprawę w rozmowie z portalem tvpsport.pl Krzysztof Kaliszewski, trener mistrzyni.  – Już dawno temu podejrzewaliśmy, że coś jest na rzeczy. Tatiana przestała startować. Całe środowisko mówiło o tym w kuluarach. Dopóki nic nie zostało udowodnione, nie mogliśmy nic stwierdzić. Kiedy ją złapali, była to już tylko kwestia czasu. Niestety, procedury odwoławcze są bardzo długie. Mamy prawie 2020 rok. Czekaliśmy na to siedem lat z hakiem. Trzeba się zastanowić, ile teraz „waży” taki medal – mówił szkoleniowiec.",,
Prezydent Macedonii odmawia cofnięcia amnestii ws. afery podsłuchowej,"Mimo trwających od kilku dni protestów oraz apeli z kraju i zagranicy prezydent Macedonii Gjorge Iwanow oświadczył, że nie zamierza cofnąć amnestii dla 56 polityków podejrzanych w związku ze skandalem podsłuchowym.","Trzy największe ugrupowania polityczne Macedonii wspólnie zaapelowały do Iwanowa, by cofnął amnestię dla 56 polityków z ekipy rządzącej i opozycji. Do ponownego rozważenia tej decyzji wezwały prezydenta Stany Zjednoczone i inne państwa. Szef Rady Europejskiej Donald Tusk ostrzegł, że Macedonia nie powinna pozwolić, by kryzys polityczny zagroził perspektywie zbliżenia kraju z UE i NATO. W piątkowym orędziu do narodu Iwanow zaznaczył jednak, że obstaje przy swoim postanowieniu. – Uważam, że ta decyzja chroni interesy państwa i ogłaszam, że przy niej pozostaję. Jednak wzywam każdego, kto uważa, że odebrano mu jego prawo albo że wyświadczyłem mu niedźwiedzią przysługę i chce dowieść swej niewinności w sądzie, by osobiście i na piśmie złożył wniosek o anulowanie ułaskawienia w jego konkretnym przypadku – powiedział prezydent.Iwanow apeluje do zagranicznych dyplomatówZaznaczył też, że reakcja zagranicznych dyplomatów na amnestię powinna być powściągliwa. – Apeluję do przedstawicieli społeczności międzynarodowej, by zachowali rozwagę w swym zachowaniu i działalności, i przypominam, że mogą być one błędnie zinterpretowane – dodał Iwanow. Jak przypomina Reuters, ambasadorzy krajów UE w czwartek wzięli udział w konferencji prasowej zorganizowanej w Skopje przez specjalną prokurator wyznaczoną do zbadania afery podsłuchowej. Na konferencji prokurator zapowiedziała, że nie przerwie dochodzenia w tej sprawie. 20 tys. osób podsłuchanychW lutym 2015 roku lider macedońskiej opozycji Zoran Zaew opublikował treść podsłuchanych rozmów ok. 20 tys. osób, w tym członków rządu, szefów służb bezpieczeństwa, dziennikarzy, zagranicznych dyplomatów i sędziów. O założenie podsłuchów oskarżył ówczesnego premiera Nikołę Gruewskiego i szefa kontrwywiadu Saszo Mijałkowa.5 czerwca przedterminowe wyboryWcześniej w piątek przewodniczący parlamentu Trajko Weljanowski ogłosił, że przedterminowe wybory powszechne w Macedonii odbędą się 5 czerwca. Bojkot tego głosowania już wcześniej zapowiedziała opozycja, której zdaniem wybory nie będą uczciwe ze względu na niezweryfikowanie list wyborczych i brak reformy mediów. Rozpisanie przedterminowych wyborów zaplanowano w ramach porozumienia wypracowanego przy mediacji UE. Ogłoszona przez Iwanowa amnestia podsyciła polityczny spór i doprowadziła do społecznych protestów.",,
Premier: Polska nie może i nie chce być na marginesie wielkich przemian gospodarczych,"Polska nie może i nie chce być na marginesie wielkich przemian gospodarczych – podkreślił premier Mateusz Morawiecki podczas Pielgrzymki Ludzi Pracy na Jasną Górę. – Polska jest powołana wielkością naszej historii, ale też naszymi dzisiejszymi ambicjami do tego, by inspirować świat do odważnych rozwiązań – dodał.","Szef rządu przywoływał słowa bł. ks. Jerzego Popiełuszki, że człowiek nawet ciężko pracujący, ale bez Boga, modlitwy, ideałów, będzie „właśnie jak ptak z jednym skrzydłem drepczący poziomie”.– Polacy zawsze szukali solidarności, poszukiwali ideałów. One oświetlały nam drogę naszych wysiłków, najpierw ku wielkiej Rzeczpospolitej Obojga Narodów, potem wysiłków zmierzających do odzyskania niepodległości, a dziś znowu w nowym świecie w nowych okolicznościach, nowych wyzwaniach, wysiłków, które mają obudzić naród do wielkości – mówił premier.Jak dodał te wysiłki muszą zostać uwieńczone powodzeniem, ale – jak zaznaczył – stanie się tak tylko wtedy, kiedy „ludzie pracy, ludzie Solidarności ręka w rękę, ze wszystkimi ludźmi dobrej woli, wszystkimi ludźmi ze wszystkich zawodów starali się rozpoznać ścieżki ku przyszłości”.– Wiara, wolność, solidarność są ze sobą nierozłącznie w polskich dziejach i w polskiej duszy splecione. Wydaje mi się, że w rzeczy samej Polska jest takim nierozerwalnym splotem wiary, wolności i solidarności – ocenił.Szef rządu stwierdził podczas wystąpienia, że rządzący i ludzie pracy mają wielki chrześcijański obowiązek, by łączyć ze sobą „trudne wymiary naszego życia”. – Łączyć ze sobą konieczność zapewnienia stabilności pracy, jak najlepszych warunków pracy, jak najbardziej godnej płacy, kontynuowania naszej rewolucji godności – mówił Morawiecki. – Łączyć tę rewolucję godności z rozpoznawaniem wyzwań przyszłości – dodał.Jak mówił rządzący mają być w forpoczcie „rozpoznawania tego współczesnego pola gry, pola walki, pola konkurencji międzynarodowej, wewnętrznej, ale i pola współpracy, solidarności”. – Bo te pola zmieniają się na naszych oczach wraz z galopującym postępem technologicznym. Polska nie może i nie chce być na marginesie wielkich przemian gospodarczych. Polska jest powołana wielkością naszej historii, ale też naszymi dzisiejszymi ambicjami do tego aby inspirować świat do odważnych rozwiązań – podkreślił. Premier Morawiecki wskazał również, że „dobro wspólne, również dla polityków, powinno być punktem łączącym wszystkich Polaków”. – Naszym obowiązkiem jest dbać o każdego człowieka naszej wspólnoty. Staraliśmy się zrobić co w naszej mocy przez te lata, żeby tak się działo. Jednocześnie też Prymas (kard. Stefan Wyszyński – przyp. red.) mówił nam, jaką sztuką jest żyć dobrem wspólnym. Polityka i wiara nie zawsze w oczach wszystkich stanowią idealne połączenie. Jest jednak taki punkt styczny, powinien być przynajmniej, również dla wszystkich polityków, to jest właśnie dobro wspólne – zaznaczył.",,
Cypr może przyjąć jednostkę szybkiego reagowania USA,Cypr gotów jest przyjąć na swym terytorium amerykańską jednostkę szybkiego reagowania „wyłącznie dla operacji humanitarnych” w przypadku ewakuacji z Bliskiego Wschodu dyplomatów i osób cywilnych z USA - poinformował rzecznik cypryjskiego rządu Kyriakos Kuszos.,"Rząd „zgodził się na tymczasowe stacjonowanie na Cyprze jednostki szybkiego reagowania, której zadaniem będzie ewakuacja z regionu amerykańskich misji dyplomatycznych oraz amerykańskich cywilów, jeśli będzie to konieczne” – oznajmił Kuszos. „Republika Cypru ma długą tradycję dostarczania wsparcia dla misji humanitarnych na podstawie wniosków stron trzecich” – dodał rzecznik. Kuszos wyjaśnił, że z prośbą taką do władz kraju zwróciły się Stany Zjednoczone za pośrednictwem swej ambasady w Nikozji po atakach Iranu na amerykańskie bazy wojskowe na Bliskim Wschodzie, do których doszło w nocy z wtorku na środę. AFP przypomina, że podczas konfliktu między Izraelem a libańskim Hezbollahem w 2006 r. Cypr posłużył jako baza pośrednia do ewakuacji blisko 60 tys. cywilów z Libanu, w ramach największej takiej morskiej operacji od II wojny światowej. Iran przeprowadził rakietowy atak na dwie bazy wojskowe USA w Iraku. Nie ma doniesień o zabitych, pojawiły się opinie, że ostrzał irański z zamierzenia miał uniknąć ofiar wśród amerykańskiego personelu wojskowego.",,
Państwo po 157 latach zalegalizowało homoseksualizm. Dotąd groziła kara długoletniego więzienia,Indyjski Sąd Najwyższy zdecydował w czwartek o dekryminalizacji stosunków homoseksualnych. Dotąd były one zagrożone karą więzienia do 10 lat. Pięcioosobowy skład sędziowski podjął decyzję jednogłośnie.,"– Żadne dobrowolne stosunki seksualne pomiędzy dwoma zgadzającymi się na to dorosłymi osobami – homoseksualnymi, heteroseksualnymi lub lesbijkami – nie mogą być uznawane za niekonstytucyjne – powiedział odczytując orzeczenie przewodniczący Sądu Najwyższego Dipak Misra.  Orzeczenie uchyla część jednego z artykułów Kodeksu karnego, pochodzącego z 1861 roku, czyli z czasów, gdy Indie znajdowały się pod panowaniem brytyjskim. Artykuł 377 uznawał stosunki seksualne między osobami tej samej płci za sprzeczne z prawem naturalnym. Pięć osób, które zaskarżyły ten przepis, argumentowało, że jest on dyskryminujący i powoduje, że osoby homoseksualne czują się zagrożone prześladowaniami oraz represjami ze strony policji.  Starania o uchylenie artykułu 377 rozpoczęły się w 2001 roku. W 2009 roku sąd w Delhi opowiedział się za dekryminalizacją stosunków homoseksualnych, ale w efekcie mobilizacji konserwatywnych organizacji politycznych, społecznych i religijnych sprawa trafiła do Sądu Najwyższego, który w 2013 roku podtrzymał obowiązywanie dotychczasowych przepisów. Aktywiści LGBT zwrócili się jednak do Sądu Najwyższego o ponowne rozpatrzenie orzeczenia. Podjęta w środę decyzja jest ostateczna i nie podlega dalszej procedurze odwoławczej. Sąd Najwyższy podkreślił, że zakaz stosunków seksualnych z dziećmi oraz ze zwierzętami, o czym też jest mowa w tym samym przepisie, pozostaje w mocy. Podkreślono też, że w orzeczeniu jest mowa wyłącznie o dekryminalizacji stosunków homoseksualnych i sędziowie nie zajmowali się żadnymi kwestiami związanymi z definicją małżeństwa ani prawem spadkowym. Jak zwraca uwagę agencja AP, w ciągu ostatniej dekady w konserwatywnych Indiach poziom akceptacji dla relacji homoseksualnych się zwiększył, szczególnie w dużych miastach, a temat ten zaczął się pojawiać w filmach z Bollywood. Na prowincji jednak osoby homoseksualne traktowane są z niechęcią.",,
"„Podtrzymuję to, co mówiłem wcześniej”","– Mojego nazwiska tam nie ma – powiedział b. premier Leszek Miller z SLD pytany o publikację „Washington Post” ws. więzień CIA w Polsce. Podkreślił, że jedynym dokumentem w tej sprawie, jaki zna, jest raport Rady Europy, w którym jego nazwisko nie pada.","– Wiem, że prokuratura prowadzipostępowanie w tej sprawie  – powiedział dziennikarzom w Sejmie Leszek Miller.  Dodał, że z rozmaitych raportów w tej sprawie, zna raport Rady Europy sprzed kilku lat, który – jak mówił – wymienia czterech polityków, w tym b.prezydenta Aleksandra Kwaśniewskiego i b. szefa BBN Marka Siwca.  – Mojego nazwiska tam nie ma  – zaznaczył.    Waszyngtoński dziennik napisał, że więzienie CIA w Polsce było prawdopodobnie najważniejszym takim tajnym ośrodkiem stworzonym po atakach z 11 września 2001 roku, w którym w ukryciu przetrzymywani byli więźniowie podejrzani o współudział w zorganizowaniu zamachów Al-Kaidy.   Według gazety na początku 2003 r. oficerowie CIA z ambasady USA w Warszawie przywieźli do siedziby Agencji Wywiadu dwa kartonowe pudła zawierające 15 mln dol. Pieniądze miał odebrać ówczesny zastępca dyrektora Agencji Wywiadu, płk Andrzej Derlatka.  Były prezydent Aleksander Kwaśniewski pytany w piątek o tępublikację odparł, że nie komentuje doniesień prasowych.  Z kolei Siwiec w oświadczeniu napisał: „Wobecwypowiedzi działaczy SLD, którzy próbują kojarzyć informacje dotycząceamerykańskich pieniędzy przekazanych polskiemu wywiadowi z BiuremBezpieczeństwa Narodowego i moją osobą, oświadczam, że ani ja, ani BBN niebraliśmy jakiegokolwiek udziału w opisywanych operacjach. Nie posiadałem też żadnych informacji na ten temat”.  Siwiec podkreślił też, że szwajcarskiego senatora Dicka Marty'ego – autoraprzyjętego w 2007 r. raportu Rady Europy - który również kojarzył z nimdoniesienia o tajnych więzieniach CIA, pozwał do sądu. ”Sprawa nie doczekała się rozstrzygnięcia ze względu na tchórzowskie zasłanianie się immunitetem przez senatora” – dodał Siwiec.",,
Urodziła się w XIX wieku. Zmarła najstarsza osoba na świecie,"W wieku 117 lat zmarła w miejscowości Verbania na północy Włoch najstarsza osoba na świecie, Emma Morano. Media zwracają uwagę, że była ostatnim żyjącym świadkiem XIX wieku.","Emma Morano urodziła się 29 listopada 1899 roku w miejscowości Civiasco koło Vercelli w Piemoncie. Mieszkała na obrzeżach Verbanii, nad jeziorem Maggiore.W listopadzie ubiegłego roku w mieście tym odbyły się huczne urodziny najstarszej kobiety na świecie. Dedykowano jej spektakl wystawiony w tamtejszym teatrze, w którym przypomniano trzy stulecia, na które przypadło jej życie.Odkąd się urodziła, Włochami rządziło trzech królów i 12 prezydentów, a w Watykanie panowało 11 papieży. Kiedy się urodziła na tronie papieskim zasiadał Leon XIII, zaś królem Włoch był Humbert I.– Miała nadzwyczajne życie, a my będziemy zawsze pamiętać jej siłę, z jaką szła naprzód, jej postawę, z jaką podchodziła do przeciwności losu – powiedziała włoskiej agencji Agi burmistrz Verbanii Silvia Marchionini. – Nie zapominajmy, że ponad 70 lat temu rozstała się z agresywnym mężem – dodała.",,
Oświadczenie spółki Srebrna ws. publikacji „Gazety Wyborczej”,"W związku z publikacjami „Gazety Wyborczej”, mając na uwadze także inne doniesienia na temat rzekomych związków spółki Srebrna z działalnością polityczną, sugerujące czerpanie korzyści z tego, oświadczamy, iż wszelkie przejawy naruszenia dobrego imienia i renomy spółki spotkają się ze zdecydowaną reakcją prawną – zapowiedział zarząd spółki.","W oświadczeniu podkreślono, że „spółka Srebrna nie jest państwową czy też publiczną osobą prawną”.„Spółka prowadzi działalność gospodarczą pod reżimem ustawowym, podobnie jak tysiące innych podmiotów, które konkurują na wolnym rynku. Spółka Srebrna ma także prawo do suwerennej polityki kadrowej. Jakiekolwiek formy nieuzasadnionych zarzutów względem Spółki będą podstawą do stanowczych roszczeń cywilnoprawnych, a w przypadku publikowania informacji mogących stanowić tajemnicę przedsiębiorstwa, także zawiadomień właściwych organów ścigania o możliwości popełnienia przestępstwa (art. 23 ustawy o zwalczaniu nieuczciwej konkurencji i art. 266 kodeksu karnego)” – zaznaczono.Zarząd spółki Srebrna podał w oświadczeniu, że ochroną prawną objęci są również poszczególni pracownicy spółki i członkowie jej organów statutowych, „którzy nie sprawując funkcji publicznych zostali w ostatnich dniach narażeni na ostracyzm społeczny i zawodowy”.",,
Na południu kraju wciąż niebezpiecznie. Zagrożenie podtopieniami,"1890 interwencji od środy do czwartkowego poranka podjęli ratownicy straży pożarnej ze względu na intensywny deszcz, przybory wód i silny wiatr, głównie na południu kraju. W środę zalanych zostało ponad tysiąc budynków. W 21 miejscach na południu poziom wody przekroczył stany alarmowe.","Jak przekazał rano rzecznik komendanta głównego Państwowej Straży Pożarnej st. bryg. Paweł Frątczak, 1725 akcji strażacy przeprowadzili w środę, z czego najwięcej na Podkarpaciu - 772, w Małopolsce - 367 i w woj. świętokrzyskim - 141.  Interwencje najczęściej związane były z intensywnym deszczem na południu kraju. Spośród 1062 takich akcji najwięcej miało miejsce na Podkarpaciu - 387, 196 w Świętokrzyskiem i 192 w Małopolsce. Działania strażaków w takich wypadkach polegają m.in. na wypompowywaniu wód z zalanych budynków i dróg. Tego dnia 1054 razy ratownicy wyjeżdżali do zalanych budynków, z czego ponad połowa przypadków dotyczyła Podkarpacia, i 246 razy - do zalanych dróg.  427 akcji było wynikiem przyborów wód, znów głównie w województwie podkarpackim (315), a także w Małopolsce (56) i na Opolszczyźnie (24). Strażacy umacniają, naprawiają i patrolują wały przeciwpowodziowe oraz zabezpieczają budynki przez zalaniem.",,
Orban o wyborach do PE: Stańmy w obronie Węgier,"Premier Węgier Viktor Orban zaapelował w niedzielę do Węgrów o udział w majowych wyborach do Parlamentu Europejskiego. – Pokażmy Brukseli, stańmy w obronie Węgier – powiedział w Radiu Kossuth.","– Trzeba pokazać ludziom w Brukseli, że na Węgrzech dzieje się to, czego chcą Węgrzy. To nie w Brukseli, w biurach różnych skręcających w lewo partii i „organizacji pozarządowych” George'a Sorosa, będzie zapadała decyzja o tym, co się dzieje na Węgrzech i w Europie – oznajmił Orban.              – Nie jesteśmy skłonni robić tego, co dyktuje Bruksela, jeśli nie jest to dobre dla Węgrów – zaznaczył.              Oświadczył, że w 2010 r. Bruksela domagała się oszczędności, na co rząd odesłał z kraju Międzynarodowy Fundusz Walutowy i obniżył podatki. Potem – jak powiedział – Bruksela chciała, by „banki mogły wyciągnąć od ludzi stukrotność kredytów walutowych” oraz by obowiązywały wysokie ceny mediów, na co Węgry wprowadziły ich obniżkę. Według niego „proimigracyjne kraje” nie zrezygnowały z planów przeobrażenia Europy Środkowej w multikulturalne państwa o mieszanych społeczeństwach i Zachód nie uważa tego za zagrożenie terroryzmu. – Ja jednak dotrzymuję pola, bez mrugnięcia okiem stanę nawet do najbardziej brutalnego konfliktu, bo moralna przewaga jest po naszej stronie – oznajmił.              Zaznaczył, że to Węgrzy będą decydować, co się dzieje w ich kraju. – Możemy zawierać kompromisy w mniej ważnych sprawach, ale teraz jest post, a post służy do tego, żeby dać pierwszeństwo sprawom ważnym, a istotą jest migracja – oznajmił.  „Brukselska bańka”  Według niego brukselscy politycy żyją w „bance mydlanej”. – Nie pozwólmy, żeby brukselska bańka oderwała nas od ziemi! – zaapelował.               Premier nawiązał też do faktu zawieszenia w środę rządzącego na Węgrzech Fideszu w prawach członka Europejskiej Partii Ludowej (EPL). Zaznaczył, że dla dobra żadnej dyscypliny partyjnej nie zrezygnuje z obrony chrześcijańskiej Europy i walki z migracją.              Wybory do Parlamentu Europejskiego odbędą się na Węgrzech 26 maja. Według opublikowanego 1 marca sondażu Instytutu Nezoepont na rządzącą na Węgrzech koalicję konserwatywnego Fideszu i Chrześcijańsko-Demokratycznej Partii Ludowej chce głosować 54 proc. respondentów deklarujących, że na pewno pójdą do urn.",,
Nielegalni pasażerowie w polskich tirach. Kierowcy płacą grzywny i tracą towar,"Polscy przewoźnicy płacą wysokie kary za imigrantów, którzy włamują się do ciężarówek. Zdarza się też, że po odkryciu nielegalnego pasażera muszą utylizować przewożoną żywność – pisze „Dziennik Gazeta Prawna”.","Największy problem jest na granicy francusko-brytyjskiej, szczególnie w rejonie Calais. Imigranci masowo włamują się tam do tirów, maskując ślady.    Jeśli brytyjski celnik znajdzie w ciężarówce ukryte osoby, przewoźnik musi zapłacić grzywnę w wysokości 2000, a kierowca  600 funtów za jednego nielegalnego imigranta. W ciągu roku ukarano już ponad 3,3 tys. firm.   Na sankcje najbardziej narażeni są polscy transportowcy, bo stanowią największą grupę przewoźników wożących towary na Wyspy. Odpowiadają za 23 proc. z 4 mln operacji transportowych, jakie rocznie wykonywane są przez kanał La Manche.  Nie sposób uchronić TIR-a przed włamaniem   – Ani przewoźnik, ani kierowca nie są w stanie zabezpieczyć pojazdu tak, by nikt niepowołany na pewno się do niego nie dostał – podkreśla Maciej Wroński, prezes związku Transport i Logistyka Polska. Jak mówi, można co najwyżej, wdrażając odpowiednie procedury, uniknąć kar wykazując, że kierowca zrobił wszystko, co był w stanie, by zabezpieczyć auto.   Firmy tracą nie tylko na grzywnach. Zdarza się, że po wykryciu nielegalnego pasażera całość przewożonej np. żywności trzeba utylizować – wskazuje „DGP”. ",,
Spotkanie premier Szydło z prezydentem Macronem w czwartek w Paryżu,"W czwartek, 23 listopada, premier Beata Szydło spotka się w Paryżu z prezydentem Francji Emmanuelem Macronem – poinformował w poniedziałek na Twitterze rzecznik rządu Rafał Bochenek. Wśród tematów rozmowy – dodał – będą sprawy bilateralne i unijne.","W ubiegłym tygodniu minister spraw zagranicznych Witold Waszczykowski podsumowując dwa lata pracy MSZ, stwierdził m.in. że utrzymany został „wysoki stan współpracy - zarówno politycznej, jak i gospodarczej - z Francją”.– W najbliższym czasie spodziewamy się wizyty pani premier w Paryżu i osobistego spotkania z prezydentem Emmanuelem Macronem – zapowiedział wówczas szef MSZ.Ochłodzenie stosunków polsko-francuskichPolsko–francuskie relacje ochłodziły się po tym, jak polski rząd w ubiegłym roku zerwał przetarg na zakup 50 wielozadaniowych śmigłowców Caracale, produkowanych przez francuski koncern Airbus. Warszawa argumentowała, że zawarty przez poprzednie władze kontrakt był niekorzystny dla Polski. Z kolei wiosną w czasie kampanii wyborczej we Francji obecny prezydent Emmanuel Macron zarzucił polskim władzom zapędy autorytarne.",,
"CNN: W piłce, którą Putin podarował Trumpowi, może być ukryty mikrochip","Mundialowa piłka, którą rosyjski przywódca Władimir Putin dał prezydentowi Donaldowi Trumpowi, może zawierać mikrochip. Według portalu Adidasa jest to standardowe wyposażenie. Firma nie odpowiedziała na pytanie, czy mikrochip mógł zostać zmodyfikowany – podaje CNN.","Na portalu Adidasa widnieje informacja o tym, że mikrochip daje użytkownikom dostęp do „różnych funkcjonalności”, włącznie z „informacją o produkcie, treściami (strony) Adidas Futbol, specjalnych konkursach i wyzwaniach” – podaje w czwartek CNN. Amerykańska Secret Service poinformowała w komunikacie, że „wszystkie prezenty przekazane prezydentowi są przedmiotem starannej analizy pod kątem bezpieczeństwa”. Nie jest jasne, czy piłka podarowana Trumpowi na spotkaniu w Helsinkach, dzień po zakończeniu mundialu, którego gospodarzem była Rosja, zawiera mikrourządzenie reklamowane przez Adidasa – zastrzega CNN. Firma odmówiła odpowiedzi na pytanie, czy mikrochip mógł być zmodyfikowany przez hakerów. CNN przypomina, że Trump znalazł się w ogniu krytyki – nawet ze strony Republikanów – natychmiast po spotkaniu z Putinem, które odbyło się 16 lipca w Helsinkach. Podczas konferencji prasowej, stojąc obok Putina, Trump powiedział, że nie widzi żadnego powodu, by wierzyć, że Rosja ingerowała w przebieg wyborów w 2016 roku na jego korzyść, wbrew wnioskom przedstawionym mu przez amerykański kontrwywiad. Podkreślił, że Putin „niezwykle mocno” odrzucał te zarzuty. Pytany, komu wierzy w sprawie Russiagate: FBI czy Putinowi, powiedział, że ma powody, by wierzyć obu stronom. Kilka dni po szczycie Trump napisał na Twitterze, że spotkanie z Putinem „było wielkim sukcesem”, czego nie docenił tylko „prawdziwy wróg ludu – Fake News Media”.",,
Kolejne spotkanie prezydenta z szefem PiS „pewnie w najbliższych dniach”,"– Kolejne spotkanie prezydenta Andrzeja Dudy z prezesem PiS Jarosławem Kaczyńskim w sprawie projektów o sądownictwie odbędzie się pewnie w najbliższych dniach; jeśli nie w tym tygodniu, to w następnym – oświadczył rzecznik prezydenta Krzysztof Łapiński.","W zeszły piątek prezydent spotkał się z liderem PiS w sprawie projektów zmian w sądownictwie po raz czwarty. Podczas dwugodzinnej rozmowy w Belwederze Duda przekazał Kaczyńskiemu na piśmie swoje uwagi dotyczące propozycji poprawek PiS do jego projektów o Krajowej Radzie Sądownictwa i Sądzie Najwyższym.Po spotkaniu przedstawiciele Pałacu informowali, że brzmienie części poprawek PiS zostało uzgodnione, zaś do innych prezydent ma „bardzo poważne zastrzeżenia” i konieczne będą dalsze ustalenia w ich sprawie. Według ministra w Kancelarii Prezydenta Andrzeja Dery do osiągnięcia konsensusu brakuje „jednego spotkania”.Jeszcze bez konkretówŁapiński pytany wieczorem w TVN24 o termin kolejnego spotkania prezydenta z prezesem PiS stwierdził, że to kwestia „ustalenia konkretnej daty”. Zauważył, że prezydent do środy wieczorem przebywa z wizytą oficjalną w Finlandii. – Ale prawdopodobnie jeśli nie w tym tygodniu, to w następnym, pewnie w najbliższych dniach; konkretów jeszcze nie podam, bo te konkrety będą ustalane – zaznaczył.Dopytywany, co po czterech spotkaniach stoi jeszcze na przeszkodzie porozumieniu Dudy z Kaczyńskim ws. ustaw sądowych, Łapiński podkreślił, że „wiele rzeczy zostało już wyjaśnionych”. – Zostały pewne kwestie dotyczące poprawek PiS do ustaw prezydenckich – przyznał. Jak dodał polityk, część poprawek zgłoszonych przez rządzące ugrupowanie jest „do zaakceptowania”, a inna część – „nie do zaakceptowania”.",,
Europol: Coraz więcej włamań do bankomatów w Europie,"Liczba włamań do bankomatów w Europie w 2018 r. wzrosła o 27 proc., powodując w 21 krajach szkody w wysokości w sumie 36 mln euro – alarmuje Europol, wzywając do nasilenia walki z grupami przestępczymi dopuszczającymi się takich przestępstw.","Przytaczane przez europejską agencję policyjną dane o zwiększonej liczbie „fizycznych ataków” na bankomaty pochodzą z raportu Europejskiego Stowarzyszenia na rzecz Bezpiecznych Transakcji (EAST).Europol podkreśla, że przestępcy, by zdobyć pieniądze z bankomatów, stosują „ekstremalne sposoby”, takie jak użycie narzędzi tnących, wysadzanie w powietrze czy wyrywanie całego bankomatu ze ściany budynku.Działania, które zdaniem Europolu mogą przyczynić się do skutecznego zwalczania takich przestępstw, to np. zostawianie w bankomatach mniejszej ilości pieniędzy czy znakowanie skradzionych banknotów, by można było je wyśledzić. Unijna agencja policyjna chce również m.in., by operatorzy bankomatów ulepszali system zabezpieczeń oraz by podnoszono kary za takie przestępstwa.",,
Angela Merkel chce wzmocnić strefę euro. Powstaną „nowe instrumenty”,Na kilka tygodni przed kolejnym szczytem Unii Europejskiej kanclerz Niemiec Angela Merkel w opublikowanym w niedzielę wywiadzie opowiedziała się za gruntownym wzmocnieniem strefy euro i stworzeniem w tym celu nowych instrumentów.,"– W celu pomyślnego gospodarowania musimy trwale ustabilizować euro. Dotychczasowe instrumenty do tego nie wystarczają – powiedziała szefowa niemieckiego rządu w rozmowie z gazetą „Frankfurter Allgemeine Sonntagszeitung”. Obok tworzonej od lat unii bankowej oraz specjalnego budżetu do niwelowania różnic między krajami strefy euro wskazała jako cel stworzenie Europejskiego Funduszu Walutowego (EFW). – W strefie euro mamy obecnie sytuację, której nie było od dawna. We wszystkich jej krajach rośnie gospodarka i zatrudnienie – stwierdziła kanclerz Niemiec. Przestrzegła jednak, że „solidarność między partnerami w Europie (…) nie powinna nigdy doprowadzić do unii zadłużenia, lecz musi stanowić pomoc w osiągnięciu samodzielności”. Jak przypomina dpa, o reformie strefy euro mówi się od dawna. We wrześniu 2017 roku prezydent Francji Emmanuel Macron zaapelował o radykalną przebudowę eurolandu do 2024 roku, obejmującą m.in. stworzenie własnego budżetu strefy euro i powołanie jej własnego ministra finansów. – Europejski Mechanizm Stabilności (…) powinien stać się Europejskim Funduszem Walutowym. Jeśli cała strefa euro będzie w niebezpieczeństwie, EFW musi być w stanie udzielać długoterminowych kredytów, by pomagać (zagrożonym) krajom – podkreśliła niemiecka kanclerz. Obok kredytów, których termin spłaty wynosi 30 lat i które są obwarowane surowymi warunkami, EFW mógłby – zdaniem Merkel – proponować krótsze linie kredytowe, dzięki którym „moglibyśmy pomóc krajom, które popadły w kłopoty z przyczyn zewnętrznych”. Ponadto EFW miałby samodzielnie oceniać wiarygodność kredytową danego kraju i „dysponować właściwymi instrumentami, by w razie potrzeby ją przywracać”. ESM dysponuje obecnie środkami w wysokości ok. 705 mld euro. W przeciwieństwie do wizji Junckera, który chce, by EFW znajdował się w gestii instytucji unijnych, a więc podlegał kontroli Parlamentu Europejskiego, Merkel mówiła w wywiadzie, że Fundusz „powinien być zorganizowany przez kraje, z odpowiednimi uprawnieniami narodowych parlamentów”. W celu niwelowania różnic gospodarczych w strefie euro Merkel zaproponowała specjalny budżet, którego wartość początkowo zawierałaby się w „dolnym rejestrze kilkudziesięciu miliardów euro” i który byłby wprowadzany stopniowo. Nie sprecyzowała, czy budżet ten należałby do zwykłego budżetu całej UE czy też – jak proponował Macron – podlegał ministrom finansów krajów strefy euro.",,
„Odpowiedzialni za łamanie prawa międzynarodowego muszą ponieść konsekwencje”,"Pokój, ochrona środowiska, dobrobyt – te trzy pojęcia powinny spełniać rolę spoiwa całej społeczności międzynarodowej – powiedział prezydent Andrzej Duda podczas wystąpienia na 74. sesji Zgromadzenia Ogólnego ONZ w Nowym Jorku. W kontekście toczących się wojen ocenił, że „istnieje także dzisiaj pokusa »kupowania czasu pokoju« poprzez bierność i uległość a niekiedy wręcz paktowanie z agresorami w imię własnych interesów”.","Prezydent podkreślił, że trzy pojęcia, wokół których skupia się jego tegoroczne wystąpienie na forum ONZ: pokój, ochrona środowiska i dobrobyt „powinny spełniać rolę spoiwa całej społeczności międzynarodowej: pokój poprzez respektowanie prawa, ochrona środowiska naturalnego poprzez współdziałanie i współodpowiedzialność, dobrobyt poprzez działania na rzecz agendy zrównoważonego rozwoju”.Andrzej Duda nawiązał do obchodów w Warszawie 80. rocznicy wybuchu II wojny światowej, która „zaczęła się od napaści na Polskę dokonanej przez dwa totalitarne państwa i dwie zbrodnicze ideologie”. Zaznaczył, że „mimo postępu cywilizacyjnego, mimo tamtej strasznej lekcji, dzisiaj, w XXI wieku, na świecie cały czas dochodzi do aktów niezrozumiałego barbarzyństwa: czystek etnicznych, zbiorowych mordów i wręcz ludobójstw”.– Co więcej, mają miejsce również działania wymierzone w suwerenność i integralność terytorialną państw, a granice przesuwane są nadal za pomocą siły – dodał. Według niego „nie sposób nie zauważyć pewnych historycznych analogii”. – Istnieje także dzisiaj pokusa „kupowania czasu” pokoju poprzez bierność i uległość a niekiedy wręcz paktowanie z agresorami w imię własnych interesów – mówił. Wskazał też na „poddawanie się niebezpiecznym iluzjom układania się z agresorem kosztem innych, aby przedłużyć pokój dla siebie”, a także „paktowanie, czyli szukanie partykularnych interesów, często gospodarczych, w relacjach z agresorami, przy jednoczesnym górnolotnym odwoływaniu się do solidarności z ofiarami agresji”. – Tworząc Organizację Narodów Zjednoczonych na zgliszczach światowego ładu kierowaliśmy się zupełnie innymi zasadami – naczelną z nich była zasada „never again” – przypomniał.Według Andrzeja Dudy ostatnie lata pokazują, że „taka sama pokusa układania się z agresorem istniała wtedy, jak i dzisiaj”. – Jestem głęboko przekonany, że nadszedł najwyższy czas, aby ocknąć się z letargu, wyciągnąć wnioski z przeszłości i zaprzestać powielania takich samych błędów – powiedział prezydent. Kwestionowanie prawa– Ostatnie kilka lat pokazało niestety, że prawo międzynarodowe jest współcześnie nierzadko kwestionowane i dezawuowane. Podczas gdy to właśnie prawo międzynarodowe daje podstawę do urzeczywistnia takich zasad, jak suwerenna równość państw, sprawiedliwość, odpowiedzialność, bezpieczeństwo – oświadczył.Podkreślił, że „prawo nie służy wyłącznie państwom, a całej ludzkości i każdej jednostce z osobna”. – Naruszenie jego norm musi się wiązać z konsekwencjami, a jednostki za to odpowiedzialne muszą być pociągnięte do odpowiedzialności – zaznaczył polski przywódca.Przypomniał, że to właśnie w tym duchu, podczas ubiegłorocznej, miesięcznej prezydencji w pracach Rady Bezpieczeństwa, Polska zorganizowała debatę wysokiego szczebla poświęconą wzmacnianiu i promowaniu prawa międzynarodowego w kontekście utrzymania pokoju i bezpieczeństwa. – Chcę bardzo wyraźnie podkreślić, że prawo międzynarodowe jest najsilniejszym narzędziem w rękach cywilizowanych narodów, zapewniającym długotrwały pokój. Nie ma pokoju bez prawa – oświadczył prezydent.Andrzej Duda zwrócił również uwagę na niezbędne działania na rzecz ofiar konfliktów. – Polska, tragicznie doświadczona w swej historii aktami agresji ze strony innych państw, ludobójstwem i zbrodniami wojennymi, będzie zawsze i niezmiennie stać po stronie prawa i po stronie ofiar przemocy – wskazał.Po pierwsze, mówił, Polska na forum Rady Bezpieczeństwa ONZ podkreśla „niepodważalną rolę prawa międzynarodowego w utrzymaniu globalnej architektury bezpieczeństwa powstałej po II wojnie światowej oraz ochrony ludności cywilnej w konfliktach zbrojnych”. Orędownik praw dzieckaPo drugie, kontynuował prezydent, nasz kraj pozostaje „konsekwentnym orędownikiem praw dziecka”. Przypomniał, że w tym roku przypada 30-lecie Konwencji o Prawach Dziecka ONZ, której Polska była inicjatorem. Prezydent zaznaczył, że dzieci są grupą najbardziej narażoną na konsekwencje konfliktów. – W związku z tym kładziemy szczególny nacisk na problem reintegracji dzieci związanych wcześniej z grupami zbrojonymi oraz dzieci urodzonych w wyniku wojennej przemocy seksualnej – mówił.Po trzecie – powiedział prezydent – Polska wzywa do wzmocnienia ochrony osób z niepełnosprawnościami w konfliktach. Zaznaczył, że w czerwcu 2019 r. z inicjatywy naszego kraju Rada Bezpieczeństwa przyjęła jednogłośnie pierwszą w historii rezolucję poświęconą osobom z niepełnosprawnościami w konfliktach zbrojnych. Po czwarte – zaznaczył Andrzej Duda – Polska zabiega o ochronę praw mniejszości religijnych. – Niepokoi nas nasilająca się przemoc i nienawiść religijna. W sposób szczególny dotyka nas rozprzestrzeniająca się przemoc wobec chrześcijan. A przecież wolność wyznania jest jednym z fundamentalnych praw i podstawowych swobód człowieka – podkreślił. Jak wyjaśnił, „wsparcie dla wzajemnego zrozumienia i współpracy pomiędzy grupami etnicznymi, kulturowymi i religijnymi jest dziś ważniejsze niż kiedykolwiek”.Odnosząc się do kwestii ochrony środowiska prezydent wskazał, że „istota walki z negatywnymi procesami zachodzącymi w środowisku naturalnym polega na budowaniu konsensusu międzynarodowego”. – Ambicje muszą być wyrażane wspólnie, bo tylko wtedy mogą być zrealizowane – wyjaśnił.",,
Kuba się ugięła. Dysydent został zwolniony z więzienia,"Kubańskie władze zwolniły z więzienia dysydenta Tomasa Nuneza Magdariagę, który prowadził głodówkę w proteście przeciwko uwięzieniu go. Do uwolnienia 66-letniego opozycjonisty wezwały 4 października Stany Zjednoczone, wyrażając „poważne zaniepokojenie” stanem jego zdrowia.","Według opozycyjnego ugrupowania Patriotyczna Unia Kuby (Unpacu) Nunez Magdariaga został zatrzymany w sierpniu pod zarzutem stosowania gróźb. Od tego czasu, przez 62 dni miał prowadzić strajk głodowy, czego jednak nie udało się potwierdzić w innych źródłach. Jak podał szef tego ugrupowania Ovidio Martin Castellanos, Magdariagę odwieziono w poniedziałek w nocy z więzienia do domu we wschodniej części wyspy. „Bez kampanii prowadzonej przez moich braci i przez was (Unpacu), głównie w Stanach Zjednoczonych, nie zwolniono by mnie” – wskazał Magdariaga w komunikacie.We wtorek USA rozpoczęły w ONZ kampanię wzywającą do uwolnienia wszystkich kubańskich więźniów politycznych. Według amerykańskiego Departamentu Stanu na wyspie jest więzionych około 130 opozycjonistów.",,
Sondaż: PiS wciąż na czele. Lewica goni Koalicję Obywatelską,"Rośnie poparcie dla Lewicy. Sojusz SLD, Wiosny i Razem nadrabia straty wobec Koalicji Obywatelskiej – wynika z sondażu Social Changes, przeprowadzonego dla portalu wpolityce.pl.","Na czele sondażu nieodmiennie plasuje się PiS z poparciem 40 proc. To identyczny wynik jak w poprzednim badaniu pracowni, opublikowanym tydzień temu. Jednocześnie jest to od ponad 3,5 proc. mniej niż w wyborach parlamentarnych. Na KO zagłosowałoby 24 proc. badanych  to spadek o 1 punkt procentowy względem poprzedniego badania i ponad 3 proc. względem wyborów. Główne ugrupowanie opozycyjne goni Lewica – dziś zagłosowałoby na nią 18 proc., wobec 17 proc. w zeszłym tygodniu i 12,5 proc. w wyborach. Dalej jest PSL  z wynikiem 10 proc., co stanowi wzrost o 2 punkty procentowe w porównaniu do poprzedniego badania i niemal 1,5 w porównaniu do wyniku wyborczego. Z kolei Konfederację poparłoby 6 proc. głosujących – w poprzednim badaniu miała 9 proc., a w wyborach 6,81 proc.",,
"20 minut rozmowy w cztery oczy, wśród tematów uchodźcy i Ukraina. Andrzej Duda spotkał się z papieżem Franciszkiem",Ponad 20 minut trwała rozmowa prezydenta RP Andrzeja Dudy z papieżem Franciszkiem. To najważniejszy element dwudniowej wizyty głowy państwa w Watykanie.,"Prezydent został przyjęty na prywatnej audiencji przez Ojca Świętego w papieskiej bibliotece. Pod koniec spotkania dołączyli do niego pozostali członkowie delegacji z małżonką prezydenta Agatą Kornhauser-Dudą i córką Kingą.Otrzymał medalAndrzej Duda przekazał papieżowi obraz Matki Boskiej Częstochowskiej, sam zaś otrzymał papieski medal oraz egzemplarz encykliki „Laudato si”. – Niech Matka Boska opiekuje się Ojcem Świętym – powiedział głowie Kościoła.Żegnając się prezydent wyraził radość, że mógł osobiście poznać papieża Franciszka. Poprosił go o modlitwę. Po audiencji Duda udał się na spotkanie z rozmowę z watykańskim sekretarzem stanu kardynałem Pietro Parolinem, czyli drugą (nieformalnie) po papieżu osobą w hierarchii Stolicy Apostolskiej. Sekretarz stanu nazywany jest „premierem Watykanu”.Papież obiecał, że przyjedzie do Polski– Wrażenie wspaniałe, niezwykłe. Każdy, kto spotka się z papieżem Franciszkiem, ma to samo odczucie. Spotkanie niezwykle miłe – opowiadał po audiencji prezydent. – Ponowiłem zaproszenie dla Ojca Świętego, które wcześniej było do niego skierowane, żeby odwiedził nasz kraj w ramach Światowych Dni Młodzieży. Ojciec Święty powiedział, że przyjedzie, więc to także wielka radość, że będziemy gościli Ojca Świętego na naszej ziemi – dodał. Duda przekazał, ze wśród tematów były też sprawy „krajowe i europejskie”. – Rozmawialiśmy też na temat uchodźców, problemu tego, czego wszyscy chcemy, czyli żeby na Ukrainie był trwały pokój. Więcej na ten temat rozmawiałem z księdzem kardynałem Parolinem – wyjaśnił.Podczas pielgrzymki do Polski Franciszek, oprócz uczestniczenia w Światowych Dniach Młodzieży w Krakowie, zamierza również udać się na Jasną Górę oraz pomodlić w byłym niemieckim obozie koncentracyjnym w Oświęcimiu.",,
"Jan Olszewski o ustawie o IPN: Powiedzmy wprost, to bubel prawny","– Prezydent razem z premierem mogą wyprowadzić nas z tej sytuacji. Potrzebują jednak czasu – ocenił w rozmowie z „Rzeczpospolitą” były premier Jan Olszewski. W ten sposób odniósł się do nowelizacji ustawy o Instytucie Pamięci Narodowej, która wzbudziła kontrowersje m.in. w Izraelu.","Na pytanie, czy można było uniknąć sporu z Izraelem, były premier podkreślił, że jest to „kryzys szerszy niż polsko-izraelski”. – Uczestniczą w nim również nasi amerykańscy partnerzy z jednej strony, a z drugiej Ukraina – wyjaśnił. W jego ocenie „tego kryzysu można było uniknąć”.Zdaniem Olszewskiego jedną z przyczyn, dla których nie udało się uniknąć sporu wokół ustawy, mogło być „długie zajmowanie się rekonstrukcją rządu”. – To spowodowało, że ważne sprawy wymknęły się PiS spod kontroli – ocenił.Według byłego premiera „trzeba uzyskać odpowiedni czas” na naprawę relacji z sojusznikami i na „wyjaśnienie intencji powstania ustawy”. Ten czas można wykorzystać na „odesłanie ustawy do Trybunału Konstytucyjnego”. – Na spokojnie powinno się przygotować zmianę przepisów i usunięcia oczywistych błędów w ustawie – dowodził. Jego zdaniem wszystko w rękach prezydenta Andrzeja Dudy, który – jak mówił Olszewski – „został postawiony w bardzo trudnej sytuacji”. – Co nie znaczy, że bez wyjścia – zaznaczył. –Powinien podpisać ustawę i równocześnie skierować ją do Trybunału Konstytucyjnego. Kancelaria Prezydenta powinna odpowiednio sformułować uzasadnienie skargi, żeby można było racjonalnie wyjść z sytuacji. W ustawie są oczywiste błędy, którymi Trybunał powinien się zająć – podkreślił.W przekonaniu byłego premiera „projekt nowelizacji ustawy o IPN nie powinien nigdy trafić do Sejmu w takiej postaci”. – Od strony prawnej ten projekt budził bardzo duże wątpliwości od samego początku – tłumaczył.Dopytywany, które zapisy budzą jego wątpliwości, odparł: „Powiedzmy wprost, ta ustawa jest bublem prawnym”. – W praktyce jest nie do zastosowania. Jak sąd będzie miał rozstrzygnąć np. sprawę Jana Tomasza Grossa, który będzie twierdził, że prowadził działalność naukową, kiedy przeciwnicy twierdzą, że jest paszkwilantem. Sąd tego nie rozstrzygnie – ocenił. Jak dodał, sąd „tym bardziej będzie miał problem z rozstrzygnięciem, co jest działaniem artystycznym”.",,
Niemiecki polityk zaskarżył decyzję EBC,Polityk bawarskiej CSU Peter Gauweiler zaskarżył do Niemieckiego Trybunału Konstytucyjnego decyzję Europejskiego Banku Centralnego (EBC) dotyczącą skupowania obligacji krajów eurolandu; domaga się przełożenia zapowiedzianego na środę orzeczenia w sprawie EMS.,"O nowej inicjatywie kontrowersyjnego polityka CSU poinformowały niemieckie media, w tym magazyn „Der Spiegel” w swoim internetowym wydaniu.Niedawna decyzja EBC stworzyła całkowicie nową sytuację w kwestii oceny zgodności Europejskiego Mechanizmu Stabilizacyjnego (EMS) z niemiecką konstytucją – argumentuje Gauweiler. Dlatego Trybunał w Karlsruhe powinien jego zdaniem przed wydaniem orzeczenia w sprawie funduszu ratowania euro rozpatrzyć jego wniosek. Prezes EBC Mario Draghi zapowiedział w miniony czwartek, że w ramach walki z kryzysem i ratowania wspólnej waluty euro jego bank będzie bez ograniczeń skupował obligacje krótkoterminowe zadłużonych krajów eurolandu.W pozwie do Trybunału Gauweiler napisał, że decyzja EBC stwarza „nieobliczalne ryzyko” dla niemieckiego budżetu, naruszając także funkcje kontrolne niemieckiego parlamentu – Bundestagu. Zapowiadając skup obligacji bank przekroczył ponadto swoje uprawnienia – twierdzi Gauweiler w uzasadnieniu wniosku.Gauweiler jest także autorem złożonego dwa miesiące temu pozwu przeciwko EMS.Trybunał Konstytucyjny ma w najbliższą środę zdecydować, czy prezydent Niemiec Joachim Gauck może podpisać zaskarżone ustawy o ratyfikacji paktu fiskalnego UE i funduszu ratunkowego EMS, zanim sędziowie rozpatrzą skargi merytorycznie, co może potrwać wiele miesięcy.Pozwy przeciwko uchwalonej przez Bundestag pod koniec czerwca ustawie złożyły, oprócz Gauweilera, stowarzyszenie „Więcej demokracji” i klub parlamentarny opozycyjnej partii Lewica.Zarówno przyjęty z inicjatywy Niemiec pakt fiskalny UE o wzmocnieniu dyscypliny budżetowej, jak i fundusz EMS na wsparcie zadłużonych krajów strefy euro to ważne elementy strategii walki z kryzysem zadłużenia w państwach unii walutowej.Jednak ich przeciwnicy, którzy zaskarżyli traktaty do Trybunału, twierdzą, że pozbawiają one niemiecki parlament suwerennych kompetencji w kwestiach budżetu i oznaczają obciążenie Niemiec odpowiedzialnością za rozwiązywanie finansowych problemów innych państw.",,
Skończyć z Kościołem postkomuny [OPINIA],"Zbyt łatwo w III RP zapominamy, jak wielki ciężar mają rany historyczne zadane w czasach PRL polskiemu społeczeństwu, także ludziom wierzącym. I że „gruba kreska” także w Kościele przyniosła złe owoce.","Każdego, kto zna nieco głębiej realia funkcjonowania tajnych służb w czasach Polski Ludowej, nie zdziwiła informacja, że zarówno ksiądz Jan A., jak i ks. Franciszek Cybula oraz ks. M., kustosz z Lichenia, byli zarejestrowani jako tajni współpracownicy Służby Bezpieczeństwa. Wszyscy trzej są negatywnymi bohaterami filmu braci Sekielskich „Tylko nie mów nikomu”, poświęconego przypadkom pedofilii w polskim Kościele. To informacje oficjalnie potwierdzone przez Instytut Pamięci Narodowej, ten sam, którego powstaniu i istnieniu tak gwałtowanie od zawsze przeciwstawia się postkomunistyczna część klasy politycznej. Nie było dla postkomunistów nic bardziej niewygodnego niż systemowe badanie realiów PRL, także pod kątem analizy wpływów aparatu bezpieczeństwa nie tylko na realia tamtej epoki, ale na ich możliwe konsekwencje już w III RP.   Nie zwalnia to nikogo z indywidualnej odpowiedzialności, nie tłumaczy wszystkiego w Kościele w Polsce w czasach obecnych, ale dobrze pokazuje jedno z najważniejszych uwarunkowań, na jakich zbudowano po 1989 r. całą naszą rzeczywistość. Choć może słowo „uwarunkowanie” nie jest najlepsze – znacznie bardziej odpowiednie będzie „uwikłanie”. Uwikłanie w PRL dotyczyło przeróżnych kościelnych środowisk. W przypadku tzw. Kościoła otwartego rzecz przed laty naświetlił Roman Graczyk w książce „Cena przetrwania? SB wobec Tygodnika Powszechnego”. Za to, że w ogóle ośmielił się poruszyć temat agentury i wpływów esbecji w krakowskim tygodniku, spotkał się ze środowiskowym ostracyzmem. Ta książka zepchnęła jego karierę dziennikarską na boczny tor – była ceną za to, że poruszył tak niewygodny dla elit III RP temat.Polskę po 1989 r. budowano właśnie na zaprzeczaniu złym wpływom PRL na nową rzeczywistość. W polityce, w gospodarce, w życiu społecznym, w świecie kultury – każdy, kto ośmielił się wspomnieć o niszczących polską wspólnotę złogach z tamtych czasów, był wyszydzany jak oszołom. Kpiono choćby z legend Solidarności takich jak Joanna i  Andrzej Gwiazdowie, gdy usiłowali mówić o PRL-owskiej agenturze umocowanej wysoko w strukturach III RP. Dopiero z czasem do ludzi zaczęło docierać, że tak się nie da; że zło z tamtych czasów wpływa na naszą rzeczywistość: za sprawą utrwalonych niesprawiedliwości, nierównych szans przy starcie w biznesie, polityce, życiu zawodowym. Oczywiście są tacy, co zawsze będą kpili choćby na dźwięk słów „resortowe dzieci”. Ale coraz lepiej widzimy właśnie to uwikłanie starszych pokoleń w najciemniejsze aspekty PRL. Kościół nie jest od tego wolny; duchowni nie są od tego wolni – to, co niegdyś tylko szeptano o PRL-owskiej agenturze w Kościele w Polsce, okazuje się niestety prawdą. I jakoś niespecjalnie dziwi właśnie w odniesieniu do ks. Cybuli, byłego kapelana Lecha Wałęsy i jeszcze innych. Dla niektórych to jeszcze jeden powód, żeby szydzić z Kościoła i nienawidzić go. Ale dla wielu ludzi wierzących, szerzej, dla wielu Polaków i Polek – to po prostu cierń w duszy, cierń w sercu. Pytanie, czy chcemy, by wyjmowano go z ran obcęgami, by robili to najbardziej zaciekli antyklerykałowie i antychrześcijanie, czy chcemy zrobić to sami, tak by usunąć zło, ale i zaleczyć ranę. Przeciwnicy dekomunizacji często mówili: po co do tego wracać, życie biegnie do przodu, to już nie ma znaczenia. To środowiska lewicowo-liberalne na ogół celowały w tej argumentacji. Teraz widać jednak, że niczemu dobremu to nie służyło. Wydaje się wręcz, że tę część kleru, która zbyt głęboko weszła w konszachty w PRL-owskimi służbami, wprawiło w samozachwyt i pewność, że dobrze jest tak, jak jest.Kościół ma swoje winy, jak mamy je wszyscy, niezwiązane w żaden sposób z PRL-em, ale widać coraz wyraźniej, jak duży wpływ na „ustawianie” Kościoła mieli demiurgowie z esbecji i ich mocodawcy. I to oni najpewniej pozwolili usadowić się za wysoko tym, którzy w Kościele żadną miarą nie powinni zajmować odpowiedzialnych stanowisk. Mieli na nich wszystkich odpowiednie haki. I nie bez powodu ludzie Kościoła, czy raczej ludzie służb w sutannach, już w III RP skorzystali z filozofii „grubej kreski”.Nie dziwi specjalnie, że dziś środowiska lewicowo-liberalne tak chętnie mówią o dobrych stosunkach prawicy z Kościołem. Tyle że w III RP zbyt dużo wpływy zachował właśnie „Kościół postkomuny”. Oby jego czas się już kończył. Dla dobra samego Kościoła i nas wszystkich, którzy szanujemy go nie ze względu na jego słabości, ale na rozliczne dobro, jakie przyniósł naszemu społeczeństwu przez wieki.",,
"Mocne uderzenie PiS: nowe „500 plus”, program dla młodych i pieniądze dla emerytów","Program „500 plus” od pierwszego dziecka – to pierwszy punkt nowego programu wyborczego PiS – ogłosił podczas konwencji w Warszawie Jarosław Kaczyński. Zapowiedział, że „500 plus” na pierwsze dziecko będzie już wdrożony od 1 lipca, a to był dopiero początek zmian deklarowanych przez prezesa PiS.","– Moment jest ważny – podkreślił Kaczyński w wystąpieniu podczas sobotniej konwencji PiS pod hasłem „Nowa arena programowa”.– Zaczynamy kampanię wyborczą 2019 r. – ona będzie w dwóch turach, każda z nich jest ważna, oczywiście ta na jesieni najważniejsza – oświadczył prezes PiS. Jak zaznaczył, stawką kampanii „jest Polska, jest przyszłość Polski, przyszłość Polaków”. – Polska dla wszystkich czy Polska dla niektórych – to pytanie ma wiele aspektów. Sądzę, że najważniejsze z nich są dwa: sprawa równości i sprawa wolności – powiedział Kaczyński. Prezes PiS podkreślił, że równość to prawo do godnego życia wszystkich Polaków; pytał czy o tę równość trzeba zabiegać i czy wszyscy w Polsce tę równość akceptują. – Nie wszyscy. Ciągle trwa zaciekła obrona różnego rodzaju przywilejów, różnych grup, różnych kast i dlatego ten problem jest tak ważny i ma oczywiście różne dodatkowe jeszcze wymiary, w tym tak istotny wymiar ekonomiczny – powiedział Kaczyński. Jak wskazał, dziś zbliżają się do siebie bardzo odległe grupy społeczne w zakresie „poziomu gospodarczego, ekonomicznego zaopatrzenia”. – Te nożyce w Polsce w tej chwili się powoli zamykają, one zawsze będą jakoś tam otwarte, ale powinny być jak najmniejsze – dodał prezes PiS. Jego zdaniem „wolność też jest kwestionowana”. – Są tacy, którzy chcą nam odebrać wolność poglądów, wolność słowa, ba – wolność sumienia, wolność religii, którzy w gruncie rzeczy zapowiadają, że w Polsce, jeśli zwyciężą, zniesiona zostanie demokracja, a ogromna część społeczeństwa o poglądach innych niż te, które oni głoszą będzie w gruncie rzeczy wyłączona z czynnej polityki – zauważył. – Krótko mówiąc, jest o co zabiegać, ta kampania będzie rozstrzygała o tym, czy w Polsce ta równość i wolność będzie, czy też zostanie podważona – oświadczył Kaczyński.„Polacy chcą wolności i równości”– Pani (Agnieszka) Holland powiedziała kiedyś, nie tak dawno temu te słowa, które są tak często powtarzane: „żeby było, jak było”. Otóż, jeśli nasi przeciwnicy wygrają, to będzie gorzej, niż było, dużo gorzej – oświadczył Kaczyński. Prezes PiS podkreślił, że Polacy chcą wolności i równości, bo są to wartości głęboko zakorzenione w naszej kulturze, kulturze mającej fundamenty w chrześcijaństwie. – To są wartości fundamentalne dla cywilizacji, która wyrosła z chrześcijaństwa, cywilizacji najbardziej życzliwej człowiekowi ze wszystkich cywilizacji w dziejach świata – zauważył. – Jeżeli najkrócej opisać sens polityki dobrej zmiany, to tym sensem jest obrona tego wszystkiego, co jest naszym prawem, co wynika z polskiej kultury, z polskiej tradycji, ale także z tej cywilizacji. Powtarzam: taki był sens i taki jest sens dobrej zmiany. Dobrej zmiany, którą chcemy kontynuować – zapowiedział Kaczyński. Jak podkreślił, polityka dobrej zmiany, nie wynika z arbitralnych decyzji, ani z doraźnych pomysłów. – To jest polityka głęboko zakorzeniona w tym wszystkim, co budowała przez wieki polska kultura, co znalazło tak niezwykłe i wielkie zwieńczenie w pontyfikacie Jana Pawła II, wielkim, jednym z dwóch największych w dziejach świata ruchów społecznych, jakim była Solidarność – dodał lider PiS. – Tą drogą, którą rozpoczęliśmy 3 lata temu chcemy iść dalej i będziemy iść dalej. Nie chodzi o słowa, nie chodzi o deklaracje, bo łatwo jest równości i wolności, wolności i równości bronić w słowach, deklarować ją, głosić, ale dużo trudniej dokonywać odpowiednich działań, podejmować czyny, trzeba to umieć. Myśmy już pokazali, że umiemy – powiedział.Nowy program– Mamy nowy program, program trudny. Pierwszy jego punkt to „500 plus” od pierwszego dziecka – ogłosił na początku konwencji prezes PiS. Kaczyński podkreślił w wystąpieniu, że jego ugrupowanie pomoże „młodym ludziom wchodzącym w życie”. Zapowiedział, że dla młodych do 26. roku życia nie będzie podatku PIT dla pracowników. – Po trzecie, obniżenie kosztów pracy, podniesienie sumy, która jest zaliczana jako koszt pracy, obniżenie PIT-u pracowniczego.  Po czwarte, „trzynastka” – 1100 zł dla każdego emeryta – wymieniał Kaczyński. Kaczyński podkreślił, że nowe propozycje programowe jego ugrupowania to „potężne wsparcie społeczeństwa w miastach i na wsi”.– To jest podniesienie jakości życia, to jest zwiększenie naszej wolności i naszej równości. To jest naprawdę bardzo ważna rzecz – dodał lider PiS. – Może paść takie pytanie – na pewno nasi przeciwnicy będą je stawiać – „czy dacie radę?”. Oni będą mówili tak, jak mówili przeszło trzy lata temu, że: „nie dacie rady”. Damy radę! – oświadczył Kaczyński. Zebrani na konwencji zaczęli skandować: „Damy radę!”. – Dlaczego damy radę? Bo potrafimy, bo udowodniliśmy – począwszy od czasów rządów Jana Olszewskiego – dzisiaj niestety już świętej pamięci, premiera, mecenasa, poprzez nasze rządu 2005-2007, po te rządy – że potrafimy dobrze rządzić, w przeciwieństwie do naszych przeciwników – mówił prezes PiS. Jak zaznaczył, jest jeden warunek, żeby „to wszystko się utrzymało, żeby to była przyszłość naszego kraju” – zwycięstwo w kolejnych wyborach. – Zwyciężymy! – podkreślił Kaczyński, a zebrani odpowiedzieli: „Zwyciężymy!”. „Trudna droga pod górę”Prezes PiS wskazał jednocześnie, że droga do wygranej w wyborach jest ""trudną drogą pod górę"".– Musimy umieć ją przejść, a to jest związane z ogromnym zaangażowaniem, ogromnym wysiłkiem i o to was proszę, do tego was wzywam – apelował Kaczyński. – Te miesiące, które są przed nami, to muszą być miesiące ogromnego wysiłku, każdego z nas, każdego członka PiS, każdego kto chce nas poprzeć, bo tylko wtedy będziemy potrafili zwyciężyć tę wielką koalicję, która chce żeby było gorzej niż było – podkreślił prezes PiS. Sala zareagowała okrzykami: „Jarosław!”.",,
Polska firma wygrała prestiżowy konkurs współorganizowany przez KE,"Polski Bank Komórek Macierzystych, firma notowana na Giełdzie Papierów Wartościowych, zwyciężyła w prestiżowym konkursie współorganizowanym przez Komisję Europejską na najbardziej innowacyjną spółkę. Nagrodę odebrała podczas gali w Brukseli.","Polski Bank Komórek Macierzystych jest największym bankiem komórek macierzystych w Polsce. Od prawie 15 lat świadczy usługi związane z pozyskaniem, preparatyką i przechowywaniem komórek macierzystych.Spółka zakwalifikowała się do finału prestiżowego konkursu European Small and Mid-Cap Awards 2018 w kategorii innowacyjnych przedsiębiorstw. Organizatorem konkursu jest Komisja Europejska i Federacja Europejskich Giełd Papierów Wartościowych. Spółki zgłasza do konkursu 27 europejskich parkietów. Konkurs promuje najdynamiczniej rozwijające się firmy z rynków kapitałowych całego kontynentu.Prezes Giełdy Papierów Wartościowych w Warszawie Marek Dietl wskazał, że konkurs ma pokazać siłę europejskiej gospodarki przez pryzmat małych i średnich firm notowanych na europejskich parkietach. – GPW jest hubem, jeśli chodzi o małe i średnie firmy. Mamy więcej notowanych spółek niż Deutsche Börse i są to w zdecydowanej większości średnie spółki według standardów europejskich – podkreślił.",,
Napieralski posprzątał w SLD,"Szef Sojuszu w ciągu kilku miesięcy poustawiał w partii wszystkich członków w szyku. Do SLD wrócili starzy liderzy, ale na innych zasadach – pisze dziennik „Polska The Times”.","„Chciałbym, żeby SLD był jak europejskie socjaldemokracje, bo tam byli premierzy mają swoje miejsce w partii. U nas też będą je mieli, za gablotką"" –  miał powiedzieć Grzegorz Napieralski na ostatnim zamkniętym spotkaniu w gronie najbliższych współpracowników. Chociaż do Sojuszu wrócili Leszek Miller, Józef Oleksy, a ostatnio nawet Marek Dyduch, to na innych zasadach, niż byli w nim wcześniej – nie będą oni mieli realnego wpływu na władzę. Grzegorz Napieralski nie zostawił ich jednak z niczym. Zarówno Miller, jak i Oleksy od przewodniczącego coś dostali –  mają swoje biura, gdzie przyjmują gości, i organizują spotkania. Ponadto, Józefa Oleksego Napieralski poprosił o to, by przygotował analizę Traktatu Lizbońskiego. Leszek Miller ma z kolei zająć się organizowaniem Instytutu Europejskiego. Politycy SLD twierdzą jednak, że przewodniczący nie zgodzi się na ich start w krajowych wyborach parlamentarnych, czy nawet samorządowych. Obiecał im za to kandydowanie do europarlamentu w 2014 roku. Napieralski vs. OlejniczakMimo tego, że byli działacze mało wynegocjowali u Grzegorza Napieralskiego to, jak przekonują politycy SLD, decyzja o ich powrocie wyprowadziła z równowagi, delikatnie rzecz ujmując, Wojciecha Olejniczaka. Ale i on w końcu był zmuszony uznać, że szef SLD jest niekwestionowanym przewodniczącym. Napieralski był od początku przeciwny temu, by to Olejniczak kandydował na prezydenta Warszawy. Europoseł zatem nie jest już takim pewniakiem w stolicy. Napieralski zrobił w Warszawie badania, z których wynika, że wśród polityków lewicy największe poparcie uzyskałby Ryszard Kalisz. Teraz Olejniczak mówi, że jego zapał do kandydowania ostygł, że nie angażuje się tak w sprawy Sojuszu. Być może stało się tak po tym, gdy dowiedział się, że nie dostanie pieniędzy na kampanię.  „Arłukowicza trzeba chronić przed autodestrukcją” „Polska” pisze, że ostatnio coraz jaśniej świeci gwiazda nie Grzegorza Napieralskiego, a Bartosza Arłukowicza, który może stać się ofiarą własnego sukcesu. Jak twierdzą politycy Sojuszu, szef SLD zapowiedział, że albo Arłukowicz wystartuje w wyborach samorządowych, albo ten nie wpisze go na listy wyborcze do parlamentu krajowego. Podobno Napieralski chroni Arłukowicza przed autodestrukcją, bo niedługo zacznie sam dla siebie może zacząć stanowić problem. Niektórzy politycy SLD mają twierdzić, że jest gwiazdą sezonową, która musi się w swojej karierze cofnąć, nabrać szlifów i nauczyć się polityki, po to by się za wcześnie nie wypalić. Sam Napieralski powtarza, że podobnie jak Arłukowicza jego czas jeszcze nie nadszedł, ale powoli się zbliża. Uważa on, że za kilka lat ani Kaczyński, ani Tusk nie staną do walki o władzę. W jego hipotezie rywalizacja rozegra się między nim, Ziobrą i Schetyną.",,
Sędzia obwiniony o kradzież wraca do pracy,"Sędzia, który był obwiniony o kradzież ze sklepu elementu wkrętarki, zarządzeniem prezesa Sądu Okręgowego w Szczecinie został przeniesiony do orzekania w wydziale cywilnym tamtejszego sądu. O decyzji prezesa SO poinformowały w piątek służby prasowe sądu.","Sędzia, który orzekał w wydziale karnym szczecińskiego Sądu Okręgowego, był obwiniony o popełnienie wykroczenia stanowiącego jednocześnie „przewinienie dyscyplinarne – uchybienie godności urzędu” – w czerwcu 2016 r. w sklepie w Szczecinie ukradł element wkrętarki. W listopadzie zeszłego roku Sąd Apelacyjny w Gdańsku jako sędziowski sąd dyscyplinarny I instancji wymierzył sędziemu karę wydalenia z zawodu. W marcu br. Sąd Najwyższy zmienił wyrok sądu I instancji i wymierzył sędziemu karę obniżenia wynagrodzenia o 20 proc. na okres dwóch lat.  Będzie orzekał w pełnym zakresie – Z dniem 3 kwietnia 2018 r. sędzia Sądu Okręgowego w Szczecinie Paweł Marycz na mocy zarządzenia Prezesa Sadu Okręgowego w Szczecinie został przeniesiony do orzekania w Wydziale I Cywilnym Sądu Okręgowego w Szczecinie – poinformował w piątek rzecznik prasowy szczecińskiego sądu okręgowego sędzia Michał Tomala. Kolegium szczecińskiego sądu okręgowego określiło także podział czynności służbowych sędziego. Jak powiedział Tomala, sędzia będzie orzekał w pełnym zakresie. Oznacza to, że Marycz powinien orzekać na rozprawach nie mniej niż osiem razy w miesiącu. W listopadzie zeszłego roku Sąd Apelacyjny w Gdańsku wymierzając sędziemu karę wydalenia z zawodu wskazywał, że sędzia powinien zawsze kierować się zasadami uczciwości, godności, honoru, poczucia obowiązku oraz przestrzegać dobrych obyczajów. – Nie ulega wątpliwości, że zachowanie obwinionego naruszyło powyższe zasady. (...) Nie budzi wątpliwości, że popełnienie kradzieży przez sędziego godzi też w autorytet wymiaru sprawiedliwości – uzasadniał wówczas Sąd Apelacyjny. „Rażąca niewspółmierność wymierzonej kary” Z kolei sędzia Katarzyna Tyczka-Rote, uzasadniając w marcu br. decyzję wymierzenia sędziemu kary obniżenia wynagrodzenia o 20 proc. na okres dwóch lat, wskazała, że Sąd Najwyższy uwzględnił zarzut odwołania dotyczący „rażącej niewspółmierności wymierzonej kary”. – Przy ocenie według aktualnych stawek wynagrodzenia obwiniony za ten czyn, za który każdy inny obywatel zapłaciłby 100 zł mandatu, zapłaci około 50 tys. zł. Wydaje się, że taka sankcja jest sankcją adekwatną i bardziej dostosowaną do charakteru czynu – powiedziała sędzia Sądu Najwyższego. Przyznała, że „sędzia niewątpliwie powinien odpowiadać w sposób dużo surowszy, ponieważ jego obowiązki moralne są znacznie większe i oczekiwania wobec niego są znacznie większe”. Jak dodała, „nie znaczy to jednak, żeby można było pominąć sytuację osobistą i przede wszystkim dotychczasowe postępowanie sędziego, te 20 lat jego służby”.",,
„Związki partnerskie nikomu nie szkodzą”. „W Polsce już 30 procent dzieci rodzi się w takich związkach”,"– Uważam, że związki partnerskie nikomu nie szkodzą – tak prof.Tomasz Nałęcz, doradca prezydenta Bronisława Komorowskiego odpowiedział w programie „Po przecinku” na pytanie o jego prywatną opinię na temat legalizacji związków partnerskich.  – W Polsce już 30 procent dzieci rodzi się w związkach partnerskich, ale niesformalizowanych. Więc jeśli prawica mówi, że dziecko powinno mieć rodziców w sformalizowanym związku, to trzeba te związki partnerskie uchwalić – oceniła  Joanna Senyszyn, wiceprzewodnicząca SLD.","Profesor powiedział, że „nie obnosi się” ze swoim własnym poglądem w tej sprawie, ponieważ pracuje „na rzecz  prezydenta, który jest  liberalno–konserwatywnych przekonań”. Ale – jak dodał Nałęcz – sam nie ukrywa lewicowych przekonań i uważa, że związki partnerskie nikomu nie szkodzą.  – Jeśli chodzi o małżeństwa homoseksualne – kontynuował Nałęcz, to mamy blokadę konstytucyjną, ale związki partnerskie? – pytał. – Przecież nie chodzi tylko o związki homoseksualne, ale też o heteroseksualne. Prawo do informacji medycznej, do spraw spadkowych – to się wydaje czymś oczywistym. Rozumiem pewną blokadę ideologiczną np. Kościoła, bo tam są określone dogmaty, których nie można naruszyć, ale mamy przyjazny rozdział Kościoła i państwa – podsumował.  „Trudno zrozumieć opory katoprawicy”– Mamy państwo klerykalne, niestety  – nie zgodziła się  Joanna Senyszyn. – Ja mówię o normie prawnej, o konstytucji, o konkordacie  – zastrzegł  doradca prezydenta.  – A ja mówię o rzeczywistości – upierała się wiceprzewodnicząca SLD. – Są szalone opory prawicowych polityków, katoprawicy i trudno to zrozumieć, dlatego że w Polsce już 30 procent dzieci rodzi się w związkach partnerskich, ale niesformalizowanych. Więc jeśli prawica mówi, że dziecko powinno mieć rodziców w sformalizowanym związku, no to właśnie trzeba te związki partnerskie uchwalić – oceniła.                                                teraz odtwarzane„Pozdrawiamy uczestników Parady Równości” „Pozdrawiamy uczestników Parady Równości”  Na koniec programu „Po przecinku” Joanna Szenyszyn i  prof. Tomasz Nałęcz pozdrowili uczestników sobotniej Parady Równości w Warszawie.  Wiceprzewodnicząca SLD, która brała udział w marszu, przyniosła do studia założone specjalnie na paradę okulary przeciwsłoneczne. Założył je również doradca prezydenta.",,
Burze i intensywne opady deszczu. IMGW wydał ostrzeżenia dla 11 województw,"IMGW wydał ostrzeżenie pierwszego stopnia dla jedenastu województw, obejmujących większość obszaru Polski. Meteorolodzy przewidują zjawiska powodujące zagrożenie zdrowia i życia oraz straty materialne.","Intensywne opady deszczu do 50 mm, burze oraz wiatr osiągający w porywach do 70 km/h będą we wtorek nękały znaczną część naszego kraju. Ostrzeżenie wydane przez Instytut Meteorologii i Gospodarki Wodnej oznacza, że zjawiska meteorologiczne mogą powodować straty materialne oraz zagrożenie zdrowia i życia. Prowadzenie działalności w warunkach narażenia na działanie tych czynników jest utrudnione i niebezpieczne. Należy się spodziewać utrudnień wynikających z prowadzenia działań w obszarze występowania zagrożenia, w tym opóźnień spowodowanych utrudnieniami w ruchu drogowym, zakłóceń w przebiegu imprez plenerowych lub możliwości ich odwołania. IMGW zaleca ostrożność i zachęca do śledzenia komunikatów i rozwoju sytuacji pogodowej.Ostrzeżenie nie obejmuje jedynie województw dolnośląskiego, lubelskiego, lubuskiego, opolskiego i podkarpackiego, trzech południowo-zachodnich powiatów województwa zachodniopomorskiego (gryfiński, myśliborski i pyrzycki) oraz w województwach małopolskim, mazowieckim i świętokrzyskim powiatów graniczących z województwami lubelskim i podkarpackim, a także powiatu radomskiego, sokołowskiego, szydłowieckiego i węgrowskiego. Ostrzeżenie nie obowiązuje również w miastach na prawach powiatu otoczonych powiatami, dla których nie wydano ostrzeżenia (takich jak Siedlce, Radom czy Tarnów).",,
Zamieszki z udziałem imigrantów na granicy Słowenii i Austrii. Policja użyła gazu łzawiącego,"Grupa około 4 tysięcy imigrantów wydostała się w nocy z obozu na północy Słowenii i przerwała kordon policyjny, strzegący granicy z Austrią. Funkcjonariusze musieli użyć gazu łzawiącego.","Do zdarzenia doszło na przejściu granicznym Szentilj-Spielfeld. Imigranci uciekli z pobliskiego obozu dla uchodźców. Kiedy dotarli na granicę, przewrócili metalowe ogrodzenia i przedarli się przez kordon policjantów. Słoweńscy funkcjonariusze użyli gazu łzawiącego; dopiero dopiero wtedy udało im się opanować sytuację. Po nocnych wydarzeniach ochronę granicy ze Słowenią wzmocnili Austriacy, którzy przysłali na miejsce dodatkowe oddziały policji i wojska. Samochody, które przekraczają w tym miejscu granicę, poruszają się po zwężonym do jednego pasa przejeździe. Od zamknięcia chorwacko-węgierskiej granicy Słowenia coraz gorzej radzi sobie ze zwiększającą się liczbą imigrantów. Dlatego rząd i parlament zdecydowały o wparciu policji przez wojsko. Jednocześnie prezydent Słowenii zapowiedział we wtorek, że zwróci się do Komisji Europejskiej z prośbą o przysłanie w ramach wsparcia dodatkowych sił policyjnych. ",,
Polityk KO schował „cysternę wstydu PO-PSL”. Incydent w studio TVP Info,"W programie „Woronicza 17” w TVP Info wiceminister spraw wewnętrznych Paweł Szefernaker „wręczył” politykom – Dariuszowi Jońskiemu z Koalicji Obywatelskiej i Krzysztofowi Paszykowi z Koalicji Polskiej – „cysternę wstydu PO-PSL”. – Chciałbym taką cysternę wręczyć panom z PSL i Platformy, bo to symbol waszych rządów. Jeśli wrócicie do władzy, to te cysterny będą dalej hulać po Polsce – mówił Szefernaker. Chwilę później „cysterny” nie było już widać; Joński położył ją na podłogę studia.","Konwój „cystern wstydu PO-PSL” wyruszył w środę ze Świecka (woj. lubuskie). Jak mówił wówczas szef sztabu wyborczego PiS Joachim Brudziński, cysterny zostały wynajęte przez komitet wyborczy PiS od prywatnej firmy. Ciężarówki będą jeździły po całym kraju, a konwój – zapowiedział Brudziński – „ma uświadomić Polakom, obywatelom, wyborcom, jak dziurawy był system finansów publicznych” w czasie rządów PO-PSL.Premier Mateusz Morawiecki wyjaśnił, że kampania PiS pod hasłem „cysterny wstydu PO-PSL” ma uświadomić Polakom, „jaki był proceder (wyłudzeń podatkowych) wcześniej, jaka była tolerancja (rządu PO-PSL) dla nieprawidłowości, dla patologii, jak niefrasobliwie zarządzano finansami publicznymi”.Premier Morawiecki mówił wówczas, że przez proceder przemytu paliwa straty sięgały 20-24 mln zł dziennie; trzeba było się zatem zabrać za tych „bandytów w białych kołnierzykach”.",,
"Błaszczak: dołączyliśmy do państw, w których na trwałe stacjonują wojska amerykańskie","Dołączyliśmy do państw, w których na trwałe stacjonują wojska Stanów Zjednoczonych. To wielki dzień, jeśli chodzi o bezpieczeństwo Polski i NATO – oświadczył szef MON Mariusz Błaszczak po podpisaniu w Nowym Jorku przez Polskę i USA deklaracji o pogłębianiu współpracy wojskowej.","Deklarację o pogłębianiu współpracy wojskowej podpisali prezydenci Polski i USA Andrzej Duda oraz Donald Trump. Błaszczak, który na konferencji prasowej w Nowym Jorku towarzyszył Andrzejowi Dudzie, powiedział, że Polska podpisując z USA deklarację dołączyła do wąskiego grona państw, w których na trwałe stacjonują wojska amerykańskie.  – To jest niezwykle ważne dla naszej ojczyzny – podkreślił szef MON, który poinformował, że w dokumencie podpisanym przez prezydentów zostały określone lokalizacje pobytu wojsk USA w Polsce. Przypomniał, że dowództwo dywizyjne wojsk amerykańskich będzie ulokowane w Poznaniu. Jak zaznaczył, będzie ono „operowało w Polsce, ale także w całej naszej części Europy, na wschodniej flance NATO”. Centrum Szkolenia Bojowego – mówił minister – będzie ulokowane w Drawsku Pomorskim i będzie ono przeznaczone do tego, by oddziały wojsk polskich, amerykańskich i innych państw sojuszniczych „mogły przygotowywać się do podjęcia działań i certyfikować swoje zdolności”.",,
"„Na scenie politycznej są od 25, a nawet 50 lat te same twarze. Biało-Czerwoni, Nowoczesna, Ruch Kukiza chcą zmiany”","– Nie wchodzi w grę dołączenie do PO, dlatego że większość osób, które 
chcą na nas głosować, to zawiedzeni wyborcy Platformy. Będziemy iść do 
wyborów samodzielnie – tak Ryszard Petru ze Stowarzyszenia NowoczesnaPL 
odpowiedział na antenie TVP Info na pytanie  o ewentualną koalicję 
wyborczą z PO. – Jest pewien element, który dzieli scenę polityczną na 
dwie części. Pierwsza jej część to są te same od 25 lat twarze, niektóre
 od 50 lat, jak Leszek Miller. Z drugiej strony mamy ugrupowania, jak 
Biało-Czerwoni, jak Nowoczesna, Ruch Kukiza, które chcą zmiany. 
Zjednoczona Lewica nie mieści się po tej stronie
– tak z kolei Andrzej Rozenek z 
ugrupowania Biało-Czerwoni odpowiedział na pytanie o jego przyłączenie się do
 koalicji Zjednoczonej Lewicy.","Ryszard Petru zadeklarował w programie „Dziś wieczorem” w TVP Info, że Stowarzyszenie Nowoczesna będzie iść do wyborów samodzielnie. Na pytanie, czy nie dołączy do Platformy, odparł, że to nie wchodzi w grę, „dlatego że większość osób, które chcą na nas głosować, to zawiedzeni wyborcy Platformy”. „Miller już 50 lat w polityce”Andrzej Rozenek z ugrupowania Biało-Czerwoni odpowiadał z kolei na pytanie o ewentualną koalicję wyborczą  ze Zjednoczoną Lewicą. – Jest pewien element – powiedział, który dzieli scenę polityczną na dwie części. Pierwsza część to są te same od 25 lat twarze, niektóre od 50 lat, jak Leszek Miller. To jest oczywiście SLD, PiS, Platforma, PSL. To są ugrupowania, które nie chcą żadnej zmiany – ocenił.     – I z drugiej strony – kontynuował, mamy ugrupowania, jak Biało-Czerwoni, jak Nowoczesna, Ruch Kukiza, które chcą zmiany. I dlatego nie posługują się tymi samymi nazwiskami od 25 lat. Polityk dodał, że jeżeli miałaby powstać „jakakolwiek sensowna koalicja, która ma coś zmienić”, to nie w ramach Zjednoczonej Lewicy. Zjednoczona Lewica jak powiedział – „raczej jest, pod wodzą Leszka Millera, po tamtej stronie”. – Jeżeli mówi o zmianie, to tylko udaje, że chce zmiany – ocenił Rozenek.                                                teraz odtwarzane„Musi być debata jedynek w Warszawie” „Musi być debata jedynek w Warszawie”Petru zadeklarował chęć debaty z Jarosławem Kaczyńskim. Obaj kandydują z pierwszych miejsc w Warszawie. – O Polsce, o gospodarce, o nowoczesnych technologiach – wymienił. – Musi być taka debata – podkreślił. – Tylko ważne, żeby można było porozmawiać, a  nie wygłaszać oświadczenia – dodał.  Powiedział, że apelował już o debatę z Pawłem Kukizem, Beatą Szydło i premier Kopacz. – Debata jest świetnym pomysłem – zgodził się Rozenek. Dodał, że taka rozmowa może pokazać, „kto chce realnej zmiany”.",,
USA: Prezydent spotkał się z Polonią [CAŁE PRZEMÓWIENIE],"– Dziękuję, że tak pięknie nas reprezentujecie – mówił prezydent Andrzej Duda do Polonii w New Britain w amerykańskim stanie Connecticut. Spotkanie z tamtejszymi Polakami to pierwszy punkt programu pięciodniowej wizyty Andrzeja Dudy w Stanach Zjednoczonych.","Prezydent podziękował Polonii, za to że „nadal angażuje się w polskie procesy demokratyczne” i pomaga w tworzeniu społeczeństwa „wolnego od kast”, które – jak mówił – Polska „odziedziczyła po czasach słusznie minionych”.Andrzej Duda zaznaczył, że dziś Stany Zjednoczone są najważniejszym sojusznikiem militarnym Polski i coraz ważniejszym partnerem gospodarczym.Polska - zdaniem prezydenta - rozwija się ekonomicznie, dzięki czemu w najbliższych latach może „dogonić kraje Europy Zachodniej"". Andrzej Duda zachęcał też Polonię do powrotu do kraju.Prezydent w New Britain wręczył odznaczenia dwunastu Polakom i osobom polskiego pochodzenia, zasłużonym w tworzeniu organizacji polonijnych. Wyróżnienia otrzymali między innym kombatanci, duchowni, przedsiębiorcy i harcerze. Andrzej Duda przekazał też biało-czerwone flagi kilkunastu polskim placówkom kulturalnym i szkołom.W New Britain, według miejscowej prasy, co piąty mieszkaniec ma polskie pochodzenie. Z tego powodu miejscowość żartobliwie nazywana jest „New Brycki”.",,
Danuta Dmowska-Andrzejuk kandydatką na ministra sportu,"Danuta Dmowska-Andrzejuk jest kandydatką na ministra sportu. Utytułowana szpadzistka, silna i zdecydowana kobieta sukcesu, błyskotliwa rozmówczyni – napisał premier Mateusz Morawiecki, informując w mediach społecznościowych o spotkaniu z Dmowską-Andrzejuk.","Premier Mateusz Morawiecki potwierdził na Facebooku, że była szpadzistka jest kandydatką do zastąpienia Witolda Bańki. Danuta Dmowska-Andrzejuk to mistrzyni świata i wielokrotna mistrzyni Polski w szermierce. Pierwszy tytuł mistrzyni kraju wśród seniorów w szpadzie wywalczyła w 2004 r. Później miano najlepszej polskiej szpadzistki wywalczyła jeszcze pięć razy (2006, 2008-09, 2011, 2015).Przełomowy w jej karierze okazał się rok 2005. W styczniu po raz pierwszy stanęła na podium zawodów o Puchar Świata – była druga w Pradze. W czerwcu zajęła trzecią pozycję w Barcelonie. Zwieńczeniem dobrych wyników był złoty medal mistrzostw świata, który zdobyła w październiku w Lipsku.Cztery lata później wraz z koleżankami w tureckiej Antalyi została wicemistrzynią globu w drużynie. Na podium mistrzostw Europy w tej konkurencji stała trzykrotnie – na najwyższym stopniu ponownie w Lipsku w 2010 r., a po srebrnych medalach w 2005 i 2009 r.",,
"Morawiecki w Davos: Nie pytają mnie, czy jest sukces, tylko jakie są jego źródła","– Namawiam wszystkich premierów, ministrów, prezydentów, żeby zajęli się rajami podatkowymi – powiedział premier Mateusz Morawiecki. Dodał, że polską receptą na sukces gospodarczy jest demokratyzacja kapitalizmu i naprawa finansów publicznych.","Szef polskiego rządu powiedział w programie „Gość Wiadomości” , że w Davos jest ogromne zainteresowanie Polską. – Nie pytają, czy jest sukces, tylko jakie są źródła sukcesu – wyjaśnił Mateusz Morawiecki.  Premier podkreślił, że Polska jest bardzo dobrze oceniana przez uczestników światowego forum gospodarczego. Wskazał, że jedną z recept na sukces jest demokratyzacja kapitalizmu, czyli wdrożenie programów prorodzinnych, społecznych. – Nasza polityka społeczna, którą zaproponowaliśmy jest uważana za coś w rodzaju wzorca, który może być kopiowany w różnych miejscach – mówił Morawiecki.  Premier dodał, że drugą receptą jest naprawa finansów publicznych. – Porównując rok 2020 do 2015, jakieś 20 mld dol. więcej pozyskujemy, które wcześniej przeciekały jak przez durszlak; w VAT, CIT – ocenił.",,
Kempa: Departament Stanu USA potwierdził bardzo dobre stosunki z Polską,"– Oświadczenie Departamentu Stanu USA mówi o bardzo dobrych stosunkach z Polską i potwierdza, że rewelacje medialne są nieprawdziwe – powiedziała minister ds. pomocy humanitarnej Beata Kempa, odnosząc się do doniesień portalu Onet.pl o sankcjach USA wobec Polski.","Onet.pl podał we wtorek rano, że Amerykanie wprowadzili szczególne sankcje wobec polskich władz – do czasu przyjęcia zmian w ustawie o IPN prezydent, ani wiceprezydent USA nie będą się z nimi spotykać. Według Onetu istnienie ultimatum potwierdza notatka polskiej ambasady w Waszyngtonie z 20 lutego, sporządzona dwa tygodnie po podpisaniu przez prezydenta Andrzeja Dudę ustawy o IPN i skierowaniu jej do Trybunału Konstytucyjnego.Informacje te zdementowała we wtorek wieczorem rzeczniczka Departamentu Stanu USA Heather Nauert. – Doniesienia zakładające jakiekolwiek „zawieszenie” współpracy w dziedzinie bezpieczeństwa lub dialogu na wysokim szczeblu –  wszystko to –  jest po prostu fałszem – podkreśliła Nauert. „Rewelacje medialne”Pytana o tę sprawę w programie „Kwadrans polityczny” w TVP1 Beata Kempa odpowiedziała, że była bardzo zaskoczona tą informacją i od początku w nią nie wierzyła. – Jeżeli poważne państwo, a takim państwem są Stany Zjednoczone, chciałyby tego typu sankcje nakładać, to zazwyczaj to ogłaszają, więc nie dzieje się to w taki sposób bardzo pokątny – powiedziała minister.Dodała, że informacji nie potwierdzała polska dyplomacja, a najbardziej miarodajnym dowodem na jej nieprawdziwość jest oświadczenie Departamentu Stanu, które mówi o „bardzo dobrych stosunkach z Polską i o tym, że jesteśmy bardzo ważnym sojusznikiem, jeśli idzie o NATO”. – Tego typu rewelacje medialne są po prostu nieprawdziwe – oceniła doniesienia portalu Onet.pl. Podkreśliła, że w takich sprawach dziennikarze powinni wykazywać się „bardzo dużą odpowiedzialnością”. W ocenie min. Beaty Kempy kluczem do uspokojenia atmosfery wokół nowelizacji ustawy o IPN jest „spokojna, rzeczowa rozmowa”. – Warto rozmawiać o tych kwestiach, można to było zrobić dużo wcześniej, ale jednak sprawy prawdy historycznej trzeba było postawić wobec tysięcy oskarżeń Polaków o to, że naród Polski jest odpowiedzialny za Holocaust. Tak być nie może – podkreśliła. – Czas pokaże, że naprawdę mamy rację i ta prawda musi się obronić – dodała.Nowelizacja ustawy o IPN weszła w życie 1 marca. Zakłada ona m.in., że każdy, kto publicznie i wbrew faktom przypisuje polskiemu narodowi lub państwu polskiemu odpowiedzialność lub współodpowiedzialność za zbrodnie popełnione przez III Rzeszę Niemiecką lub inne zbrodnie przeciwko ludzkości, pokojowi i zbrodnie wojenne, będzie podlegał karze grzywny lub pozbawienia wolności do lat trzech. Taka sama kara grozi za „rażące pomniejszanie odpowiedzialności rzeczywistych sprawców tych zbrodni”. Nowela wywołała krytykę m.in. ze strony Izraela i USA.Prezydent Andrzej Duda podpisał znowelizowaną ustawę 6 lutego, a następnie w trybie kontroli następczej skierował ją do Trybunału Konstytucyjnego. Prezydent chce, by Trybunał zbadał, czy przepisy ustawy nie ograniczają w sposób nieuprawniony wolności słowa oraz przeanalizował kwestię tzw. określoności przepisów prawa.",,
Gersdorf wezwała 23 emerytowanych sędziów do stawienia się w SN,"Była I prezes Sądu Najwyższego Małgorzata Gersdorf wezwała 23 emerytowanych sędziów, względem których TSUE wydał postanowienie o zawieszeniu polskich przepisów o reformie SN, do stawienia się w Sądzie Najwyższym w celu podjęcia służby sędziowskiej.","Jak poinformował rzecznik Sądu Najwyższego, Michał Laskowski, Gersdorf uznała, że postanowienie Trybunału „skierowane jest do państwa polskiego, a organem państwa członkowskiego Unii jest także władza wykonawcza, a w szczególności I prezes SN. – Z tego powodu pani prezes wystosowała takie wyzwanie; już dzisiaj do pracy stawiła się część sędziów SN, sukcesywnie stawiać się będą kolejni, część jest w drodze, część stawi się jutro czy pojutrze – powiedział Laskowski.Rzecznik wyjaśnił, że działania podjęte przez Gersdorf dotyczą „23 sędziów, licząc łącznie z panią prezes, którzy ukończyli 65. rok życia”, i dodał, że Gersdorf wyda wszystkim tym, którzy się stawili, „stosowne pismo stwierdzające, że są oni uprawnieni do wykonywania obowiązków sędziowskich”. W piątek, w ostatnim dniu kampanii wyborczej w Polsce, Trybunał Sprawiedliwości UE wydał postanowienie o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym dotyczących przechodzenia sędziów w stan spoczynku.Postanowienie zostało wydane na wniosek Komisji Europejskiej, mimo że polski rząd wcześniej odpowiedział na jej zarzuty, zaś wiceprezes TSUE przyznał, że stanowisko Polski zostało zignorowane. Jak ustalił portal tvp.info, na wydanie decyzji jeszcze przed wyborami w Polsce naciskał jeden z członków TSUE, znany z krytyki polskiego rządu: prof. Marek Safjan. O braku mocy prawnej decyzji TSUE informowały m.in. pos. Krystyna Pawłowicz PiS) i była eurodeputowana Genowefa Grabowska (SLD), obie są profesorami prawa. Zdaniem byłego prezydenta Niemiec, Romana Herzoga, TSUE „świadomie i systematycznie ignoruje fundamentalne zasady zachodniej interpretacji prawa”.",,
Zatonęła łódź z imigrantami z Haiti,"Co najmniej 18 nielegalnych imigrantów z Haiti zginęło, gdy ich przeładowana łódź wywróciła się w pobliżu wysp Turks i Caicos, na wschód od archipelagu Bahamów – poinformowali przedstawiciele władz tego terytorium zamorskiego Wielkiej Brytanii.","Dwie godziny przed wypadkiem oddział marynarki z Turks i Caicos przechwyciłłódź i eskortował ją do brzegu. Nagle jednostka przewróciła się. Do wypadkudoszło przed świtem; operację ratunkową utrudniały ciemności.Według haitańskiego konsula na Turks i Caicos 8-metrowa łódź przewróciła się, gdy kilku imigrantów próbowało wyskoczyć z pokładu i dotrzeć wpław do brzegu pobliskiej wyspy.Z tonącej łodzi uratowano 32 pasażerów, w tym 12-letniego chłopca. Wnajbliższych dniach wszyscy wrócą na Haiti, skąd wyruszyli w niedzielęwieczorem. Za podróż każdy z nich zapłacił od 500 do 1 tys. dolarów.Próbowali dotrzeć do Miami, na Bahamy lub na wyspy Turks i Caicos, gdziehaitańscy imigranci pracują w sektorze budowlanym, turystyce i usługach.To kolejny wypadek w tym regionie. W listopadzie na południowych Bahamachzatonęła przeładowana łódź i zginęło co najmniej 30 obywateli Haiti.",,
Szef Gazpromu: Nord Stream 2 powstanie w 2019 roku,"Szef rosyjskiego koncernu Gazprom Aleksiej Miller zapowiedział, że budowa gazociągu Nord Stream 2 zostanie ukończona w 2019 roku. Ocenił, że nie ma obecnie przeszkód, które uniemożliwiłyby dokończenie go w tym terminie.","– Nie ma ogółem żadnych zgubnych przeszkód prawnych, które pozwoliłyby nam mówić teraz o tym, że nie zdołamy zakończyć budowy Nord Stream 2 do końca 2019 roku – przekonywał Miller na antenie telewizji Rossija 1. Ocenił, że wypowiedzi, jakie padały na ten temat w ostatnim czasie „nie odpowiadają rzeczywistości”.Dziennik „Kommiersant” przytoczył w tym kontekście wypowiedź szefa ukraińskiego koncernu Naftohaz Andrija Kobolewa, który mówił, że przeszkodą w uruchomieniu Nord Stream 2 od 1 stycznia 2020 roku mogą się stać decyzje podjęte przez władze Danii. Dania jest jedynym krajem wśród państw, przez których wody ma przebiegać wzbudzający kontrowersje gazociąg, który dotąd nie wydał niezbędnego pozwolenia. Jak wcześniej relacjonował „Kommiersant”, Duńska Agencja Energii zwróciła się o to, by do oceny ekologicznej włączyć nowy wariant trasy Nord Stream 2, a mianowicie trasę przebiegającą w wyłącznej strefie ekonomicznej Danii na południe od wyspy Bornholm. Rosyjski dziennik szacował, że ocena ekologiczna nowej trasy może zająć od trzech do sześciu miesięcy. Oceniał, że ta propozycja władz Danii może zagrozić planom wprowadzenia Nord Stream 2 do eksploatacji do końca bieżącego roku. Wraz z uruchomieniem Nord Stream 2 Rosja zamierza ograniczyć przesyłanie gazu rurociągami biegnącymi przez terytorium Ukrainy.",,
"Referendum w Lewicy Razem. Komitet nie wie, pod jakim szyldem wystartuje","W Lewicy Razem trwa referendum wewnętrzne ws. formuły startu w wyborach na wypadek konieczności rejestracji lewicowego komitetu pod szyldem SLD, a nie KW Lewica, jak wcześniej planowano.","Według informacji PAP ze źródeł w partii Razem Roberta Biedronia rozpisane przez zarząd partii nieformalne referendum, w którym głosować mogą wszyscy członkowie Razem, ma potrwać do godz. 18 w środę. Decyzja w nim podjęta ma w sposób wiążący przesądzić o ewentualnej zgodzie na start ugrupowania pod szyldem Sojuszu Lewicy Demokratycznej w razie braku korzystnej decyzji Sądu Okręgowego w Warszawie ws. zmiany skrótu oficjalnej nazwy Sojuszu Lewicy Demokratycznej na „Lewica”, która pozwoliłaby na rejestrację komitetu pod tą nazwą.Decyzja podjęta w referendum zakłada jednocześnie podtrzymanie innych warunków startu wynegocjowanych wcześniej pomiędzy SLD, Wiosną i Razem, dotyczących m.in. podziałów miejsc na listach lewicowego komitetu. Po zakończeniu wewnętrznego głosowania ma się spotkać Rada Krajowa Lewicy Razem. Zgodnie z kodeksem wyborczym nazwa komitetu wyborczego partii politycznej musi zawierać nazwę tej partii lub jej skrót, przy czym muszą one odzwierciedlać zapis w ewidencji partii politycznych.Zmiana w statucieW ubiegłym tygodniu politycy SLD, Wiosny i Lewicy Razem zadeklarowali wolę startu z komitetu wyborczego pod nazwą Lewica, którego bazę stanowiłyby struktury SLD. W tym samym tygodniu Konwencja Krajowa Sojuszu przyjęła zmianę w statucie partii, zgodnie z którą słowo „Lewica” miało stać się oficjalnym skrótem nazwy ugrupowania, umożliwiając tym samym rejestrację komitetu pod tą nazwą. Zmiana dokonana w statucie została następnie zgłoszona do Sądu Okręgowego w Warszawie, który prowadzi ewidencję partii politycznych.O odrzucenie przez sąd zgłoszonej przez SLD zmiany wniósł jednak lider ugrupowania Polska Lewica Jacek Zdrojewski, argumentując, iż nowy skrót nazwy ugrupowania niewystarczająco odróżnia się od nazw partii już istniejących. Polityk zgłosił też sądowi, że decyzja SLD o zmianie skrótu swojej nazwy mogła zostać podjęta z naruszeniem statutu tego ugrupowania.",,
Rebelianci ostrzelali samolot pasażerski,"Wewnętrzny konflikt w Kamerunie przybiera na sile. Seperatyści ostrzelali samolot pasażerski, który pochodził do lądowania na lotnisku Bamenda w północno-zachodniej części kraju.","Przewoźnik Cameroon Airlines potwierdził atak. Napisał w oświadczeniu, że samolot lecący z Duali wylądował bez problemów i nikt nie ucierpiał. „Dzięki odwadze kapitana, maszyna wylądowała płynnie, mimo ostrzelanego kadłuba” – wskazano w komunikacie. Dodano, że samolot został uziemiony w celu naprawy.Sytuacja na północnym-zachodzie Kamerunu pogorszyła się pod koniec 2016 r., kiedy separatyści z tzw. Republiki Ambazonii ogłosili niepodległość i chwycili za broń, by walczyć o uniezależnienie się od wschodniej, uboższej, części kraju.Komentując ostrzał samolotu, przewodniczący Rady Ambazonii Cho Ayaba oświadczył, że samoloty pasażerskie są wykorzystywane do transportu żołnierzy i broni. Ostrzegł  również Cameroon Airlines i ich pasażerów, że podobne ataki będą kontynuowane, jeżeli linie nie udostępnią rebeliantom na czas harmonogramów lotów.Sporny region nazywany jest spichlerzem Kamerunu. Właśnie tam znajdują się bogate złoża ropy naftowej i oleju opałowego, a także wielkie plantacje bananów, kauczuku, kawy i kakao. Miejscowi mieszkańcy korzystają na tym, jednak w minimalnym stopniu.",,
Zamieszki w Berlinie. Lewackie bojówki zaatakowały policjantów,"Fala przemocy przeszła przez Berlin. Lewackie bojówki zaatakowały policjantów, obrzucając ich kamieniami. Związek zawodowy policji domaga się od polityków zdecydowanych działań.","Do zamieszek doszło w nocy z piątku na sobotę w berlińskiej dzielnicy Friedrichshain. U zbiegu ulic Liebigstrasse i Rigaerstrasse odbywał się niezarejestrowany wiec, w którym brało udział około 70 osób. Około godziny 21 na miejscu pojawiła się wezwana policja. Uczestnicy zgromadzenia niemal natychmiast ruszyli do ataku na funkcjonariuszy.Policjanci zostali obrzuceni kostką brukową, butelkami i woreczkami z farbą. Próbując gonić napastników, musieli jednocześnie kryć się przed atakiem z góry – byli bowiem zasypywani kamieniami z balkonów. Lewackie bojówki ustawiły na ulicy barykady z kontenerów na śmieci, które następnie podpaliły.Dopiero po wezwaniu posiłków i policyjnego śmigłowca udało się opanować sytuację i ugasić płonące pojemniki. W akcji brało udział około 200 funkcjonariuszy. Atakującym udało się uszkodzić jeden radiowóz.W okolicach Liebigstrasse i Rigaerstrasse – znanych niegdyś z licznych squatów – regularnie dochodzi do napaści na policjantów i podpalania samochodów. Stoją za nimi członkowie ruchów autonomistycznych. Na początku maja nieznani sprawcy obrzucili kostką brukową patrolujący rejon radiowóz. W poniedziałek na niedalekiej Friedenstrasse spłonęło auto.Zajścia wywołały zamieszanie na scenie politycznej. Szef frakcji CDU w landowym parlamencie Berlina Burkard Dregger oskarżył czerwono-czerwono-zieloną koalicję SPD-Lewica-Zieloni w lokalnym rządzie o tolerowanie sprawców przemocy. Z kolei szef chadeckich struktur partyjnych w stolicy Niemiec Kai Wegner apelował o konsekwentne karanie „członków bojówek lewicowo-ekstremistycznych”. Ryzykują życiePo ostatnich zamieszkach oddział Związku Zawodowego Policji (GdP) w Berlinie żąda od polityków podjęcia zdecydowanych kroków. „Wznoszenie płonących barykad i celowe obrzucanie ludzi kamieniami i butelkami nie ma nic wspólnego z romantyzmem. To przemoc. Ci ignoranci terroryzują dzielnicę, niszczą samochody samotnych matek i bez mrugnięcia okiem narażają naszych kolegów na utratę zdrowia a nawet życia” – napisał na Twitterze szef związku w Berlinie Norbert Cioma. „Potrzebujemy politycznego rozwiązania, i to zanim ktoś straci tam życie” – apelował do rządzącej w landzie Berlin koalicji SPD-Lewica-Zieloni.Berlin należy do najbardziej liberalnych krajów związkowych w RFN, jeśli chodzi o egzekwowanie przepisów i procedury policyjne. Jest to jedyny poza Bremą land Niemiec, w którym policja nie może dokonywać prewencyjnych wyrywkowych kontroli przechodniów czy kierowców. Dodatkowo lokalni politycy, zwłaszcza z ugrupowania Lewica, utrzymują ścisłe kontakty z radykalnie lewicowymi organizacjami, które m.in. zakładają squaty.Próby pogodzenia politycznych przekonań i lojalności wobec rozmaitych środowisk z żądaniami mieszkańców miasta, którzy domagają się zapewnienia bezpieczeństwa, prowadzą czasami w Berlinie do powstawania kuriozalnych pomysłów. Zarządca parku Goerlitzer Park Cengiz Demirci zaproponował na początku maja oznakowanie różowym sprayem miejsc w alejkach, gdzie dilerzy mogliby stać i sprzedawać narkotyki. Była to reakcja na coraz liczniejsze skargi mieszkańców dzielnicy Kreuzberg, którzy bali się chodzić tam na spacery, ponieważ średnio co kilka minut byli nagabywani przez włóczących się tam handlarzy haszyszu i marihuany.",,
Kosmiczny sukces kieleckich studentów. Marsjański łazik wygrał prestiżowe zawody,Polsce studenci wygrali prestiżowe międzynarodowe zawody łazików marsjańskich rozgrywane na pustyni w Utah w USA. Górą była uczelnia z Kielc. Gratulacje przesłał premier Mateusz Morawiecki.,"Zespół Impuls z Politechniki Świętokrzyskiej pokonał 36 drużyn z 10 krajów świata w konkursie  University Rover Challenge . Studenci rywalizowały na pustyni Utah w USA w bazie symulującej warunki marsjańskie. Zespoły z polskich uczelni w konkursie łazików marsjańskich – University Rover Challenge uczestniczą od 2009 roku i mają na swoim koncie liczne sukcesy. Po pierwszy z nich Polacy sięgnęli w 2011 roku, kiedy łazik Magma2, przygotowany na Politechnice Białostockiej, uplasował się na najwyższym stopniu podium. Pierwsze miejsca studenci z Politechniki Białostockiej zajmowali ponownie w 2013 i 2014 roku z łazikiem Hyperion i Hyperion 2.",,
Bielan: To jest gra skojarzeniami. Chodzi o klasyczną manipulację,"– To jest gra skojarzeniami. Myślę, że autorzy tego artykułu dokładnie wiedzą, że nie doszło do żadnego złamania prawa i nie będzie żadnego dalszego ciągu sądowego. Chodzi o klasyczną manipulację – powiedział w „Gościu Wiadomości” Adam Bielan, komentując publikacje „Gazety Wyborczej” dotyczące rozmowy prezesa PiS z austriackim biznesmenem.","Wicemarszałek Senatu Adam Bielan pytany o opublikowane rozmowy Jarosława Kaczyńskiego z austriackim biznesmenem ocenił, że celem publikacji jest osłabienie szans obozu Zjednoczonej Prawicy na osiągnięcie dobrego wyniku w wyborach.– Chodzi o klasyczną manipulację – stwierdził.– W jednej ze stacji konkurencyjnych przez kilkadziesiąt godzin zestawiano twarz Jarosława Kaczyńskiego, te wielkie szklane wieże z projektu, miliard 300 milionów złotych – nie mówiąc, że to jest gigantyczny kredyt, który sam w sobie jest gigantycznym ryzykiem biznesowym – powiedział Bielan. To, jego zdaniem,  jest gra skojarzeniami. – Myślę, że autorzy tego artykułu dokładnie wiedzą, że nie doszło do żadnego złamania prawa i nie będzie żadnego dalszego ciągu sądowego. Chodzi o klasyczną manipulację – stwierdził gość programu. ",,
Kaja Godek: Całą akcję traktuję jako zemstę,"– Osoby, które będą wskazywać na mechanizmy w Irlandii i przestrzegać przed powtórzeniem tamtych schematów w naszym kraju, będą brutalnie atakowane i niszczone. Powinniśmy patrzeć na to, co stało się na Zielonej Wyspie i działać dokładnie przeciwnie do tego, co dyktują nam środowiska lewicowe – powiedziała w wywiadzie udzielonemu portalowi dorzeczy.pl działaczka pro-life Kaja Godek.","16 homoseksualnych osób, w tym działacze na rzecz praw LGBT, profesorowie prawa i dziennikarze, pozwało Kaję Godek za słowa o homoseksualistach – podał w czwartek portal polsatnews.pl. Chodzi o wypowiedź na antenie Polsat News. Działaczka Fundacji Życie i Rodzina powiedziała m.in., że homoseksualiści „są zboczeni”.– Nie dostałam jeszcze żadnego pozwu. Czuję natomiast, że jest po raz kolejny wywierana na mnie ogromna medialna presja. Nie mam pojęcia, kto konkretnie mnie pozwał. Dotychczas myślałam, że pozwy składa się do sądu, a potem wysyła pozwanemu. Teraz okazuje się, że pozwy najpierw trafiają do „Gazety Wyborczej”. Całą akcję traktuję jako zemstę – powiedziała Kaja Godek. Na pytanie, o czyją zemstę chodzi, Godek odpowiedziała: „Zemstę środowiska LGBT za mówienie prawdy i skuteczne działanie. Gromadzą się wokół nas ludzie, którym zależy na tym, aby powstrzymać homoideologię – powiedziała Godek. – Podobno pozew zawiera żądanie emisji przeprosin na antenie Polsatu w formie 30-sekundowego spotu emitowanego 50 razy. To sposób na wykończenie finansowo mnie osobiście i całej Fundacji Życie i Rodzina. Przecież koszt takich przeprosin to minimum kilkadziesiąt tysięcy złotych, a może i więcej – powiedziała Godek. – W programie, o którym mowa, wskazywałam na to, co działo się w Irlandii, gdzie sterroryzowano i rozmiękczono Kościół, narzucono poprawność polityczną, zniszczono najpierw społeczeństwo, a potem zakwestionowano potrzebę ochrony życia zadając o nią pytanie w referendum. To samo zaczyna być przeprowadzane w Polsce. Myślę, że osoby, które będą wskazywać na mechanizmy w Irlandii i przestrzegać przed powtórzeniem tamtych schematów w naszym kraju, będą brutalnie atakowane i niszczone – podsumowała.",,
Seria napaści na kobiety w Kolonii. Pomimo wzmocnionych sił policji,"W czasie rozpoczętego w czwartek karnawału w Kolonii doszło do 22 przypadków napaści seksualnych na kobiety – informuje BBC, powołując się na dane miejscowej policji. Porządku w mieście pilnują dodatkowe patrole. To reakcja na setki napadów na tle seksualnych, do których doszło w Kolonii i innych niemieckich miastach w czasie sylwestra.","Policja od czwartku zatrzymała 190 osób, które w różny sposób zakłócały porządek publiczny. Funkcjonariusze informują, że w czasie pierwszej karnawałowej nocy doszło do większej liczby ataków na kobiety niż rok wcześniej. W czasie sylwestra w Kolonii doszło do kilkuset napadów na kobiety. Grupy mężczyzn otaczały samotne kobiety, bili je, okradali i macali. O większość napaści oskarżeni zostali imigranci i uchodźcy. Władze, media i policja znalazły się w ogniu krytyki za brak odpowiedniego zabezpieczenia imprez oraz ukrywanie skali przemocy w sylwestrową noc. Karnawał w Kolonii to jedna z największych tego typu imprez w mieście. Jak szacują władze, w trwającej tydzień zabawy weźmie udział 1,5 mln uczestników.",,
Prezydent: TSUE posunął się za daleko. To jest groźne dla suwerenności,"– Mam nadzieję, że nie dojdzie do niedobrych zmian w Unii Europejskiej, np. próby wprowadzania jakiejś UE dwóch prędkości, gdzie mielibyśmy kraje UE A i kraje UE B. Byłoby to zaprzeczenie europejskim ideałom Adenauera i Schumana – powiedział prezydent Andrzej Duda w wywiadzie dla radiowej Trójki. Przyznał również, że Trybunał Sprawiedliwości UE posunął się za daleko orzekając w sprawie bez wątpienia wewnętrznej, jaką jest organizacja wymiaru sprawiedliwości.","Prezydent dodał, że „Komisja Europejska jest od początku niezadowolona z wyboru, jakiego w 2015 r. dokonali Polacy ponieważ zasiadają w niej osoby o innym profilu ideologicznym niż obecne władze Polski”. Odnosząc się do kwestii ingerencji Brukseli w proces reformy polskiego wymiaru sprawiedliwości Andrzej Duda ocenił, że jest to przejaw walki o stanowisko przyszłego przewodniczącego Komisji Europejskiej.  – TSUE orzekając (na wniosek Komisji – redakcja) w sprawie, która jest bez wątpienia sprawą wewnętrzną, bo regulacja organizacji wymiaru sprawiedliwości jest sprawą wewnętrzną, posunął się za daleko – wskazał prezydent RP. – Rozmawiam na ten temat z prezydentami innych krajów Unii Europejskiej, sygnalizowałem też pani kanclerz Merkel, żeby zwróciła na to uwagę, ponieważ Trybunał posuwa się za daleko i zbyt dalece ingeruje w wewnętrzne sprawy państw członkowskich, co w moim przekonaniu jest niebezpieczne. To są praktyki, które są groźne dla suwerenności państw Unii Europejskiej – ostrzegał szef państwa. Pytany o wzmocnienie amerykańskiej obecności w Polsce Andrzej Duda stwierdził, że „temat jest cały czas otwarty” a „postaci wzmocnienia amerykańskiej obecności militarnej w naszym kraju, sojuszniczej obecności, mogą być różne”. – Tych decyzji nie podejmujemy my, zapadają one w Stanach Zjednoczonych. My oczywiście chcemy, by ta obecność się zwiększyła – mówił.  Zdaniem prezydenta rozmowy na ten temat mogą być łatwiejsze po dymisji dotychczasowego sekretarza obrony, Jamesa Mattisa który, jak to ujął szef państwa „patrzył z dystansem” na tę kwestię.  Obecność wojsk amerykańskich w Polsce to według Andrzeja Dudy jeden z ważniejszych sukcesów jego prezydentury. Sukcesem było również obniżenie wieku emerytalnego, a w mijającym roku – organizacja COP24 w Katowicach.  Pytany o kwestię odwołania ambasadora Jana Piekły z Kijowa prezydent przypomniał, że stało się to na wniosek ministra spraw zagranicznych. – Więc to jest tak, że moja decyzja w tym zakresie stanowiła odpowiedź na pewne zapotrzebowanie zgłaszane przez ministra – wyjaśnił. Propozycja jest taka, aby udał się tam pan minister (Bartosz) Cichocki, który jest wiceministrem spraw zagranicznych, więc to jest de facto wzmocnienie tego przedstawicielstwa politycznego i też wzmocnienie na pewno, jeśli chodzi o relacje z Ministerstwem Spraw Zagranicznych – dodał prezydent, zwracając przy tym uwagę, że na Ukrainie zbliżają się wybory prezydenckie, czyli „bardzo gorący czas”.  Odnosząc się do zdementowanych już doniesień medialnych o rzekomych planach przeprowadzenia wcześniejszych wyborów parlamentarnych w Polsce szef państwa wyjaśnił, że „nikt się do niego nie zgłaszał z jakąkolwiek inicjatywą w tym zakresie, więc zakłada, że na razie nic się w takim kierunku nie dzieje”.  – W polskiej polityce będzie się bardzo dużo działo, mam nadzieję, że kampania będzie prowadzona w dobrym stylu, bardzo na to liczę – powiedział Andrzej Duda.",,
Zamurowane relikwie świętych i stare księgi. Niezwykłe znalezisko w kościele na Kresach,"W kościele Matki Boskiej Szkaplerznej w Miadziole, do 1945 pow. postawski, woj. wileńskie, obecnie obwód miński na Białorusi, odnaleziono zamurowane w ścianie świątyni relikwie świętych i stare księgi parafialne. Zostały one ukryte po agresji sowieckiej, by uchronić je przed zniszczeniem.","– W specjalnie wykonanej wnęce odnaleźliśmy księgi parafialne, chrztów, małżeństw, zmarłych, też ofiarodawców, nawet z XIX w. – powiedział o. Jury Kułaj, przełożony wspólnoty karmelitów bosych w Miadziole, którzy opiekują się kościołem w tym miasteczku  Zdaniem duchownego odnalezienie relikwii świętych i starych ksiąg kościelnych było niezwykłe. Trafiono na nie dzięki temu, że jeden z braci zakonnych odkrył w archiwum w Krakowie dokumenty poświęcone historii klasztoru w Miadziole wraz z notatką informującą o istnieniu skrytki.  Zamurowano w niej również niezwykle cenne relikwie świętych, jedne z najstarszych relikwii świętych na Białorusi.  – Najstarsze to relikwie św. Cecylii, która żyła w II w. Ale są również relikwie św. Teresy od Dzieciątka Jezus i św. Grzegorza Wielkiego, papieża. Są też certyfikaty, które potwierdzają autentyczność tych relikwii.",,
Nałęcz o występie Kwaśniewskiego: miałby szansę wygrać niejeden festiwal,"– Przestrzegał przed stałością imperialnej polityki rosyjskiej i widać to w tym hymnie – zmienili słowa, a melodia jest ta sama – mówił w TVP Info prof. Tomasz Nałęcz, komentując „występ” Aleksandra Kwaśniewskiego na Konferencji Jałtańskiej Strategii Europejskiej. Były prezydent zaśpiewał na niej hymny Rosji i ZSRR. Nałęcz zachowanie Kwaśniewskiego określił jako „niezwykle trafne”.","– Chcę, byście zrozumieli, jakim krajem jest Rosja. Ona może zmieniać słowa, ale nie zmieni melodii – powiedział w miniony weekend Aleksander Kwaśniewski po tym, jak odśpiewał hymny ZSRR i Rosji (melodia jest ta sama, zmieniły się słowa) w Kijowie. Polityk był gościem Konferencji Jałtańskiej Strategii Europejskiej.   „W porównaniu z tym, jak śpiewają inni mężczyźni, Aleksander Kwaśniewski miałby szansę wygrać niejeden festiwal” Pytany o formę „manifestu” Tomasz Nałęcz, który był gościem TVP Info, odpowiedział, że sam nie odważyłby się publicznie śpiewać, dlatego tym bardziej podziwia byłego prezydenta. – Moim zdaniem pomysł na dotarcie do widza, czy słuchacza – znakomity. W porównaniu z tym, jak śpiewają inni mężczyźni, Aleksander Kwaśniewski miałby szansę wygrać niejeden festiwal – podkreślił Tomasz Nałęcz. Jałtański kongres odbywa się od 2004 r. W tegorocznej 11. edycji konferencji, która ze względu na okoliczności odbyła się w Kijowie, uczestniczyło wielu wybitnych polityków i ekspertów. Wśród zaproszonych był m.in. były premier Wielkiej Brytanii Tony Blair, przywódca Tatarów krymskich Mustafa Dżemilew, były minister spraw zagranicznych Niemiec Joschka Fischer, mer Kijowa Witalij Kliczko, premier Ukrainy Arsenij Jaceniuk, prezydent tego kraju Petro Poroszenko i minister spraw zagranicznych Pawło Klimkin.                                                teraz odtwarzane„Rosja zmienia słowa, ale nie melodię”",,
Donald Trump zapowiedział nałożenie sankcji na Iran,"Cywilizowany świat musi wysłać zdecydowany sygnał irańskiemu reżimowi: wasza kampania terroru, strachu i szaleństwa nie będzie już tolerowana; nie dopuścimy do tego – powiedział prezydent USA Donald Trump. W oświadczeniu poinformował, że jeszcze w środę poprosi NATO o większe zaangażowanie się w sytuację na Bliskim Wschodzie. Zapowiedział też nałożenie sankcji na Iran.","Donald Trump poinformował, że w atakach Iranu na amerykańskie bazy nikt nie zginął. Wskazał przy tym na sprawne działanie systemu wczesnego ostrzegania, dzięki któremu udało się uniknąć poważnych szkód – także technicznych w samych bazach.– Nasi żołnierze służą już tam długo i za długo wszyscy tolerowaliśmy destabilizacyjne działania Iranu w tamtym regionie – wskazał Trump. Ocenił też, że „wygląda, iż Iran wycofuje się” i zapewnił, że USA nie chcą używać swojego wojska, by odpowiedzieć na atak. Określił przy tym Iran jako „głównego sponsora terroryzmu”, którego „chęć posiadania broni atomowej jest ogromnym zagrożeniem dla całego świata”. – Tak długo, jak będę prezydentem USA, Iran nie będzie miał broni atomowej – zapewnił. Donald Trump ocenił, że Stany Zjednoczone są gotowe do pokoju „z każdym, kto go szuka”. W przemówieniu w Białym Domu stwierdził, że Iran powinien współpracować z USA tam, gdzie są wspólne priorytety – w tym w walce z tzw. Państwem Islamskim.– Odpowiadając na agresję Iranu USA jednocześnie nakładają sankcję na ten reżim. Będą one obowiązywać dotąd, aż Iran nie zmieni swojego zachowania – powiedział. Trump skrytykował też porozumienie nuklearne, które z Iranem zawarto jeszcze w czasie prezydentury Baracka Obamy. Jak ocenił, wystrzelone na amerykańskie bazy pociski zostały sfinansowane ze środków, które Iran otrzymał w ramach porozumienia od poprzedniej administracji. Było to – jak mówił – 150 mld dol.  – Czas, by Wielka Brytania, Niemcy, Francja, Rosja i Chiny uznały, jaka jest rzeczywistość. Muszą w końcu odejść od porozumienia nuklearnego z Iranem i musimy współpracować nad nową umową, która zapewni światu większe bezpieczeństwo – zaapelował. Trump przybył na konferencję prasową spóźniony około pół godziny. Za jego plecami podczas wystąpienia stali wiceprezydent Mike Pence oraz dowódcy wojskowi.Prezydent USA – jak zauważają media – milczał na temat irańskiego ataku od kilkunastu godzin. Po nocnym ostrzale rakietowym na dwie bazy w Iraku napisał jedynie na Twitterze w uspokajającym tonie: „wszystko w porządku”.  W środę nad ranem z terytorium Iranu wystrzelonych zostało ponad 20 pocisków rakietowych, które uderzyły w cele USA w Iraku – bazę Ain Al-Asad, położoną 160 km na zachód od Bagdadu, i bazę w Irbilu na północy. Jak podały irańskie media, był to odwet za zabicie w zeszłym tygodniu w ataku sił USA wpływowego irańskiego generała Kasema Sulejmaniego.  Amerykańskie władze przekazały, że w ostrzale nie było ofiar. Państwowa irańska telewizja informowała z kolei o 80 zabitych „amerykańskich terrorystach”.  Według władz w Teheranie ostrzał baz był częścią odwetu za zabicie przez wojska USA w zeszłym tygodniu w Bagdadzie generała Kasema Sulejmaniego, dowódcy elitarnej irańskiej jednostki wojskowej Al-Kuds.Amerykańska baza lotnicza Al Asad jest wykorzystywana przez amerykańskie wojska w ramach Międzynarodowej Koalicji walczącej z Państwem Islamskim. Stan liczbowy kontyngentu USA w Iraku wynosi 5 tys. żołnierzy. Z kolei liczba polskich żołnierzy i pracowników w bazie Al Asad nie przekracza 100, natomiast w Irbilu jest to kilku polskich żołnierzy i pracowników.",,
„Zaproszenie przez Schetynę Jachiry na listę to przyzwolenie na ekstremizm”,"Zaproszenie Klaudii Jachiry przez Grzegorza Schetynę na listy było przyzwoleniem na pewien ekstremizm werbalny, do atakowania w ten sposób konkurencji politycznej – powiedział w programie „Twój wybór” kandydat Porozumienia do Sejmu Michał Wypij. Z kolei Miłosz Motyka z PSL stwierdził, że skandaliczne zachowanie Jachiry to jej sprawa, a nie Koalicji Obywatelskiej.","– Ta pani zasłynęła z podobnych zachowań już wcześniej, zatem zaproszenie jej przez Grzegorza Schetynę na listę było przyzwoleniem i zaproszeniem dla osób o podobnym temperamencie politycznym, dążących do pewnego ekstremizmu werbalnego, do tego, żeby w ten sposób atakować konkurencję polityczną – powiedział Michał Wypij z Porozumienia.Przypomnijmy – kandydatka na warszawskiej liście KO do Sejmu Klaudia Jachira w piątek wywołała oburzenie udostępnionym pod pomnikiem Armii Krajowej i Polskiego Państwa Podziemnego, gdzie pod hasłem „Bóg, Honor, Ojczyzna” pozowała z transparentem „Bób, Hummus, Włoszczyzna”. We wtorek z kolei „bawiła się w nauczycielkę” na spotkaniu wyborczym, gdzie przedstawiła „plan lekcji”. Znalazły się w nim m.in.: robienie kukły Żyda, swastyka jako pradawny symbol szczęścia (na zajęciach z historii) czy nauka o tym „jak założyć fermę trolli i jak hejtować”. B– O godz. 17 telenowela smoleńska, o 18 transmisja z Brunatnej Góry z okazji rocznicy urodzin Hitlera. O godz. 22 zacznie się na żywo blok ekshumacyjny oraz quiz „czyja to kończyna” – mówiła kandydatka KO. Michał Wypij postawił pytanie o to, gdzie jest granica takich zachowań. – Czy będzie to atak fizyczny, czy jest jeszcze jakiś margines, który można przekroczyć?Stwierdził również, że lider Platformy miał „pełną świadomość”, kogo zaprasza na listę i przypomniał, że jeszcze we wtorek Schetyna zapewniał, że kolejne skandaliczne incydenty z udziałem Jachiry nie będą miały miejsca, a następnego dnia okazuje się, że kandydatka KO robi to ponownie.Miłosz Motyka został zapytany, czy uważa zachowanie Jachiry za jej prywatną sprawę, czy sprawę Koalicji Obywatelskiej. – To jest, jak uważam, sprawa pani Jachiry. Ja tego nie akceptuję – odpowiedział Motyka.",,
Przewodniczący KRS: Wyrok TSUE jest niejednoznaczny,"Wyrok Trybunału Sprawiedliwości UE ws. Izby Dyscyplinarnej SN jest niejednoznaczny; spodziewaliśmy się tego – powiedział we wtorek przewodniczący KRS sędzia Leszek Mazur. Zapewnił, że orzeczenie unijnego trybunału nie wpłynie szybko na funkcjonowanie KRS.","TSUE wydał we wtorek wyrok w odpowiedzi na pytania prejudycjalne zadane przez Izbę Pracy Sądu Najwyższego. Trybunał orzekł, że to Sąd Najwyższy ma badać niezależność nowej Izby Dyscyplinarnej, by ustalić, czy może ona rozpoznawać spory dotyczące przejścia sędziów Sądu Najwyższego w stan spoczynku. Zdaniem TSUE, jeśli Sąd Najwyższy uznałby, że Izbie Dyscyplinarnej brak niezależności i bezstronności, mógłby – zgodnie z wyrokiem TSUE – przestać stosować przepisy, na mocy których to właśnie do Izby Dyscyplinarnej należy rozpoznawanie sporów dotyczących przejścia w stan spoczynku sędziów Sądu Najwyższego. Przewodniczący Krajowej Rady Sądownictwa sędzia Leszek Mazur podkreślił, że na komentarze ws. wyroku TSUE jest jeszcze za wcześnie. Dodał, że treść wyroku zna tylko z przekazu medialnego. Pytany, czy orzeczenie wpłynie na funkcjonowanie KRS, odparł, że na pewno nie szybko. – Do czasu kiedy porządek prawny ustalony przez parlament nie zostanie zmieniony, my będziemy działać tak, jak dotychczas – zapewnił Mazur. Przepisy dotyczące Izby Dyscyplinarnej Sądu Najwyższego zostały wprowadzone przez rządzących jako część pakietu dotyczącego reformy polskiego sądownictwa. Sprawą zajął się TSUE, bo Sąd Najwyższy wystosował do niego pytanie, czy utworzona od podstaw Izba Dyscyplinarna jest sądem niezależnym i niezawisłym, biorąc pod uwagę, że jej sędziowie zostali wybrani przez Krajową Radę Sądownictwa (KRS), która nie daje rękojmi niezależności od władzy ustawodawczej i wykonawczej. Premier Mateusz Morawiecki powiedział w minionym tygodniu, że Unia ma obowiązek szanować różnorodne systemy i tradycje prawne poszczególnych państw. Premier zapowiedział, że Polska wykona każdy wyrok, „który będzie zgodny z Traktatami i konstytucją RP”. Przypomniał w tym kontekście, że niemiecki Federalny Trybunał Konstytucyjny stwierdził, że TSUE nie ma nieograniczonej władzy i że w niektórych przypadkach wydawane przez niego wyroki mogą wykraczać poza jego kompetencje. Morawiecki podkreślił, że także w Polsce Trybunał Konstytucyjny jest sądem, który w zasadniczych, ustrojowych sprawach państwa zawsze ma ostatnie słowo.",,
Posłanka PO przesyła zdjęcie prezes TK z Jaruzelskim. „To ordynarny fejk”,"Na Twitterze pojawiło się zdjęcie  przedstawiające rzekomo Julię Przyłębską witającą się z Wojciechem Jaruzelskim.  W rzeczywistości był to fotomontaż – na oryginalnej fotografii obok Jaruzelskiego znajdował się Mikołaj Kozakiewicz, były marszałek Sejmu PRL. Nieprawdziwe zdjęcie zostało podane dalej m.in. przez posłankę Platformy Obywatelskiej Joannę Kluzik-Rostkowską.","Zdjęcie zostało wykonane 19 lipca 1989 r. Kozakiewicz wraz z marszałkiem Senatu Andrzejem Stelmachowskim zawiadomili wówczas Jaruzelskiego o wyborze na prezydenta PRL. Na przerobionej fotografii, która pojawiła się na Twitterze, na miejscu Kozakiewicza pojawiła się prezes TK Julia Przyłębska. Wielu internautów szybko zauważyło, że jest to fotomontaż. Fałszywa fotografia została jednak podana dalej przez Joannę Kluzik-Rostkowską, posłankę PO i byłą minister edukacji. „Posłanka PO @joannakluzik w ramach walki z hejtem i fakenews, rozsyła fejkowe zdjęcie Wojciecha Jaruzelskiego z Julią Przyłębską. Rozumiem, że chce w ten sposób przypomnieć, jak PO wielbiła i z honorami żegnała tego mordercę. To może tą oryginalną fotografią?”  – napisał szef portalu tvp.info Samuel Pereira dołączając zdjęcie, na którym widać m.in. Donalda Tuska, Bronisława Komorowskiego i Wojciecha Jaruzelskiego.",,
Studenci: Korwin-Mikke przed Napieralskim,"Bronisław Komorowski (PO) z 29,3 proc. i Jarosław Kaczyński (PiS) z 20,5 proc. poparcia znajdą się w II turze wyborów, natomiast po piętach depcze im… Janusz Korwin-Mikke z 17,85-proc. poparciem – taki obraz I tury wyborów  wynika z sondy przeprowadzonej na stronach portalu dlaStudenta.pl. Zgodnie z wynikami, Grzegorz Napieralski zdobyłby w I turze 11,89 proc. głosów.","O ile dwa pierwsze miejsca nie są dla nikogo zaskoczeniem, ponieważ kandydaci PO i PiSprowadzą również w innych sondażach, o tyle trzecie miejsce niezależnego kandydata Janusza Korwin-Mikkego stanowi już sporą niespodziankę.– Wielu studentom podoba się wyrazistość Korwin-Mikkego, jego granicząca z bezczelnością pewność siebie. Dlatego wśród młodych wyborców wygrywa z kandydatem SLD Grzegorzem Napieralskim, który często jest odbierany jako mało wyrazisty – ocenia Marcin Szewczyk, redaktor naczelny portalu dlaStudenta.pl.Na uwagę zasługuje również fakt, że w czasie trwania głosowania systematycznie tracił poparcie kandydat Platformy Obywatelskiej Bronisław Komorowski. Młodych wyborców – również tych, którzy jawnie deklarują swoją niechęć do Jarosława Kaczyńskiego – rażą nieporadność oraz gafy marszałka.– Na facebooku powstała nawet grupa „im dłużej słucham Bronka tym bardziej nie mam na kogo głosować”, do której należy już blisko tysiąc osób. Pokazuje to, jak wielkie rozczarowanie budzi sposób prowadzenia kampanii przez Komorowskiego – komentuje Szewczyk.Według sondy, do urn nie pójdzie ponad co dwudziesty (6,63 proc.) student. Na odległym miejscu z poparciem 4,06 proc. znalazł się Andrzej Olechowski. – Polscy studenci raczej nie traktują go jako alternatywy dla pozostałych kandydatów. Kiedy rozmawiam ze znajomymi, często słyszę, że słabo znają jego program, a i nie bardzo wierzą w jego szanse na powodzenie w wyborach – zaznacza Szewczyk .Pozostali kandydaci (Marek Jurek, Andrzej Lepper, Kornel Morawiecki, Waldemar Pawlak iBogusław Ziętek) otrzymali poparcie na poziomie 0,5-2 proc.3,28 proc. osób, które wzięły udział w sondzie, wciąż nie wie, na kogo będzie głosować w I turze wyborów. Sonda na portalu internetowym dlaStudenta.pl została przeprowadzona między 11 a 16 czerwca. Wzięło w niej udział 7811 osób. Czytelnicy portalu odpowiadali na pytanie „Na kogo zagłosujesz w I turze wyborów prezydenckich?”.",,
„Wizja Unii bliska wizji amerykańskiej; chodzi o przestrzeganie swobód”,"– Zależy nam na ścisłej integracji z Unią Europejską, ale wizja Unii jest bliska wizji amerykańskiej – powiedział w programie „Gość Wiadomości” minister spraw zagranicznych. Jacek Czaputowicz dodał, że chodzi o przestrzeganie swobód – m.in. wolnego handlu czy przeciwdziałania protekcjonizmowi. – Stany Zjednoczone je podzielają – dodał. – Chcemy umocnienia także struktur unijnych, ale w taki sposób, jeśli chodzi o kwestie bezpieczeństwa, żeby nie były konkurencyjne wobec Sojuszu Północnoatlantyckiego – zadeklarował szef dyplomacji.","– Stany Zjednoczone chcą być obecne w tej części Europy, jest to zgodne z naszymi oczekiwaniami, umacnia to nas wobec naszych sąsiadów – przede wszystkim na wschodzie, wobec Rosji, skąd możemy czuć się zagrożeni nawet pod względem militarnym, a także naszą pozycję wobec partnerów w Unii Europejskiej – ocenił gość TVP. – Stany Zjednoczone – kontynuował – widzą w Polsce państwo, które na forum Unii może prezentować podobne  poglądy na temat priorytetów polityki zagranicznej, umocnienia Sojuszu Północnoatlantyckiego. Minister zgodził się, że Waszyngton postrzega Polskę jako swojego partnera czy ambasadora w Europie. – Wydaje mi się, że można to tak interpretować. Zwłaszcza po przewidywanym wyjściu Wielkiej Brytanii z UE. Stany Zjednoczone mogą zadawać sobie pytanie, kto będzie reprezentantem ich interesów, w sensie ich wizji globalnej, relacji z UE. Ta zbieżność (wizji amerykańskiej i polskiej – red.) występuje – dodał.  Minister zapewnił, że Polsce zależy na „ścisłej  integracji UE”, ale – jak zastrzegł – wizja UE jest bliska wizji amerykańskiej. – Chodzi o to, żeby były przestrzegane swobody – m.in. wolny handel, przeciwdziałanie protekcjonizmowi. Stany Zjednoczone podzielają  te wartości, podobnie jak Brytyjczycy – powiedział. – Polska jest tutaj najbliżej nie tylko ze względów taktycznych. Wizja rozwoju gospodarczego stawianie na innowacyjność, konkurencyjność w przeciwieństwie do tego protekcjonizmu, który widać w Europie Zachodniej jest zbieżna. Chcemy umocnienia także struktur unijnych, ale w taki sposób, jeśli chodzi o kwestie bezpieczeństwa, żeby nie były konkurencyjne wobec sojuszu Północnoatlantyckiego – powiedział szef dyplomacji.",,
„Co roku sadzimy pół miliarda drzew. Ta liczba nie jest z sufitu”,"Co roku Lasy Państwowe sadzą na swoich gruntach ok. pół miliarda drzew. Ta liczba nie jest wzięta z sufitu. Nasze pozostałe sadzonki – ok. 300 mln – są sadzone na terenach nienależących do LP – w miastach, lasach prywatnych. Moja wypowiedź dla RMF FM została wyrwana z kontekstu – mówi w rozmowie z portalem tvp.info rzeczniczka Lasów Państwowych Anna Malinowska.","Premier Mateusz Morawiecki zapowiedział na konwencji Prawa i Sprawiedliwości w Katowicach, że sposobem na poprawę stanu środowiska ma być zasadzenie pół miliarda drzew. – Robimy to, idąc własną drogą. Czyste powietrze, zdrowie powietrze, zasadzimy w tym roku około 500 milionów drzew – mówił premier.Radio RMF FM w artykule zatytułowanym „Morawiecki zapowiedział pół miliarda drzew. Leśnicy: nie ma gdzie ich posadzić” przywołuje wypowiedź rzeczniczki Lasów Państwowych Anny Malinowskiej. „My nie mamy więcej wolnych terenów do tego, żeby np. posadzić tam las. Co można było zrobić, to już zrobiliśmy” – cytuje jej słowa rozgłośnia.W rozmowie z portalem tvp.info Malinowska stwierdza, że jej wypowiedź została wyrwana z kontekstu.– Co roku sadzimy mniej więcej pół miliarda drzew. Sadzimy je na gruntach Lasów Państwowych, które mają określone granice i nie powiększają się. Lasy Państwowe mają ograniczone miejsce, pół miliarda to jest maksymalnie tyle, ile możemy zasadzić. Te tereny które mieliśmy wolne, my już dawno zalesiliśmy – mówi rzeczniczka.",,
Amerykański resort handlu czasowo złagodził sankcje wobec koncernu Huawei,"Resort handlu USA czasowo złagodził sankcje wobec chińskiego koncernu Huawei, by zminimalizować zakłócenia w funkcjonowaniu klientów firmy – podała we wtorek agencja Reutera. W ubiegłym tygodniu spółka została wpisana na czarna listę ministerstwa.","W poniedziałek ministerstwo zezwoliło firmie Huawei na kupowanie amerykańskich podzespołów do 19 sierpnia 2019 r., ale tylko w celu serwisowania istniejącej infrastruktury telekomunikacyjnej i zapewniania aktualizacji oprogramowania dla smartfonów firmy. Szef resortu handlu Wilbur Ross zaznaczył, że decyzja ma zapewnić firmom wykorzystującym rozwiązania Huawei, np. operatorom komórkowym na terenach wiejskich, więcej czasu na zmiany w ich modelu biznesowym. Resort oceni, czy przedłuży ważność wydanej licencji ponad okres 90 dni. Jak przypomniał Reuter, w czwartek resort handlu USA zadecydował o wpisaniu Huawei Technologies i ok. 70 związanych z chińskim koncernem firm na tzw. czarną listę podmiotów, które muszą uzyskiwać zgodę rządu w Waszyngtonie na to, by kupować amerykańskie komponenty i technologię. Wnioski o dalsze licencje najprawdopodobniej będą z miejsca odrzucane. Ruch ten przeprowadzony został w kontekście powtórnie zaogniającej się wojny handlowej między USA i ChRL. Podczas ostatnich dwóch tygodni kraje podwyższyły wzajemne cła na towary importowane. Wcześniej prezydent Stanów Zjednoczonych Donald Trump powiedział, że Chińczycy zaczęli wycofywać się z obietnic ustalonych podczas miesięcy wcześniejszych negocjacji. We wtorek założyciel Huawei Ren Zhengfei zaznaczył w serii wywiadów dla chińskich mediów, że amerykańska licencja niewiele zmienia w funkcjonowaniu koncernu, bo przedsiębiorstwo było przygotowane na ewentualność wykluczenia z rynku USA. Menedżer ocenił także, że konkurencja nie dogoni opracowanych przez jego firmę rozwiązań dla sieci 5G w przeciągu najbliższych 2-3 lat. – Obecne działania rządu Stanów Zjednoczonych oddają lekceważący stosunek wobec naszych możliwości – ocenił także Ren w wypowiedzi dla państwowej telewizji CCTV. Dyrektor zaznaczył, że Huawei nie zgadza się jedynie z rządem USA, a nie firmami operującymi w Stanach Zjednoczonych. Samo udzielenie czasowej licencji zdaniem Reutera oznaczać może, że wpisanie Huawei na czarną listę i związane z tym zmiany w łańcuchu dostaw mogły wywołać natychmiastowe nieoczekiwane konsekwencje dla klientów biznesowych firmy oraz konsumentów korzystających z urządzeń koncernu. – Celem (zezwolenia) wydaje się zapobieganie awariom infrastruktury sieciowej, komputerowej i telefonicznej. To nie kapitulacja, a utrzymanie porządku –  ocenił najnowsze doniesienia były urzędnik resortu handlu oraz prawnik Kevin Wolf. W poniedziałek firma Google potwierdziła weekendowe doniesienia o wycofaniu licencji na aplikacje systemu Android dla Huawei, motywowane wpisem firmy na czarną listę. Tego samego dnia źródła agencji Bloomberga podały, że współpracę z Huaweiem zawiesili także producenci czipów Intel, Qualcomm, Xilinx i Broadcom. Udzielenie zezwolenia oznacza jednak, że firmy te prawdopodobnie mogą kontynuować interesy z chińskim koncernem, np. zapewniać usługi i aktualizacje oprogramowania Android dla obecnych smartfonów w przypadku Google.Analitycy rynku cytowani przez Reutera wskazali, że ok. 16 proc. wydatków na podzespoły Huawei trafiało w ręce amerykańskich przedsiębiorstw m.in. Qualcomma, Intela czy Micron Technology. Eksperci wskazali, że twierdzenia założyciela chińskiej firmy mogą być przesadzone, a dostawy z USA będą „trudne do zastąpienia”. Przez ostrzejszą kontrolę eksportu technologii amerykańskie firmy mogą stracić nawet 56,3 mld dol. przez najbliższe pięć lat. Niewykorzystane możliwości w tym zakresie mogą zagrażać redukcją ponad 74 tys. miejsc pracy – oceniła w raporcie Fundacja Technologii Informacyjnych i Innowacji.",,
Trump rozmawiał z Orbanem. „Pilnie strzeżcie swoje granice”,"– Prezydent Stanów Zjednoczonych Donald Trump zadzwonił do premiera Węgier Viktora Orbana w związku z przyjazdem w przyszłym tygodniu do Budapesztu nowego ambasadora USA – poinformował rzecznik Orbana, Bertalan Havasi.","Szef węgierskiej dyplomacji Peter Szijjarto powiedział agencji MTI, że według Trumpa nowy ambasador David Cornstein jest wspaniałym człowiekiem i jego przyjazd stwarza możliwość dalszej poprawy stosunków dwustronnych.„Podczas rozmowy dwaj przywódcy mówili o znaczeniu ochrony granic i zgodzili się, że kraj, który nie potrafi ochronić swojej granicy, nie jest już krajem” – przekazał Szijjarto.Według słów ministra Trump zachęcał Orbana, by pilnie strzegł południowej granicy, węgierski premier zapewnił zaś, że Węgry z zaangażowaniem kontynuują dotychczasową politykę migracyjną i ochronią swoje granice.„Orban dodał, że dla Węgier jest istotne, by Unia Europejska odzyskała konkurencyjność, gdyż na państwa UE przypada prawie 80 proc. węgierskiego eksportu” – uzupełnił Szijjarto.Premier Węgier z entuzjazmem zareagował w 2016 roku na wieść o wygraniu wyborów przez Trumpa. „Gratulacje. Co za wspaniała wiadomość. Demokracja wciąż żyje” – napisał wówczas po angielsku na swoim profilu na Facebooku.",,
Macron do Trumpa: Sojusznikom należy się szacunek,"Prezydent Francji Emmanuel Macron oświadczył, że dwa sprzymierzone od dawna państwa jak Francja i USA powinny się nawzajem traktować z szacunkiem. Podkreślił, że „Francja jest sojusznikiem Stanów Zjednoczonych, ale nie państwem wasalnym”. Była to reakcja na wpisy, jakie umieścił na Twitterze po swej wizycie we Francji prezydent Donald Trump.","Amerykański prezydent przypomniał we wpisach rolę USA w oswobodzeniu Francji w drugiej wojnie światowej i wskazał na utrudnienia w eksportowaniu amerykańskich win. Zarzucił też Macronowi odwracanie publicznej uwagi od spadku poparcia dla niego i od nadal wysokiego francuskiego bezrobocia. – W każdym momencie naszej historii byliśmy sojusznikami, a sojusznikom należy się szacunek – mówił Macron w wywiadzie udzielonym francuskiej prywatnej telewizji TF1 z pokładu lotniskowca atomowego Charles de Gaulle. Przypomniał w tym kontekście o francuskiej pomocy dla USA w wojnie o niepodległość oraz o militarnym wsparciu, jakie Francja uzyskała od Stanów Zjednoczonych w obu wojnach światowych. – Sądzę, że Francuzi nie oczekują ode mnie odpowiadania na tweety, lecz kontynuowania tej ważnej historii – zaznaczył francuski prezydent. Wyraził też opinię, że tweety Trumpa to gra na użytek jego rodzimej publiczności. – Uważam, że bawi się polityką, i pozwólmy mu bawić się polityką – dodał. Zapytany o swą krytykowaną przez Trumpa sugestię utworzenia europejskiej armii, Macron odparł: „Stany Zjednoczone są naszym historycznym sojusznikiem i nim pozostaną. To sojusznik, z którym podejmujemy wszystkie ryzyka, z którym realizujemy najbardziej skomplikowane operacje. Ale bycie sojusznikiem nie oznacza bycia państwem wasalnym”.",,
Marsz neonazistów w Niemczech. Centralna Rada Żydów wyraża zaniepokojenie,"Centralna Rada Żydów (ZdJ) w Niemczech jest zaniepokojona marszem, który odbył się 1 maja w saksońskim mieście Plauen. Wzięli w nim udział sympatycy niewielkiej neonazistowskiej partii Der III. Weg (Trzecia Droga), ubrani w jednakowe beżowe koszulki.","Według saksońskiej policji w marszu wzięło udział kilkaset osób. Uczestnicy mieli w większości na sobie beżowe koszulki z napisem „Narodowa Rewolucyjna Socjalistyczna” pod symbolem partii „Trzecia Droga”. Przy dźwiękach werbli stylizowanych na te używane przez Hitlerjugend, wymachując zielonymi flagami i racami wznosili okrzyki: „Obcokrajowcy-przestępcy – won!”, czy „Narodowy socjalizm teraz!”.– Zdjęcia z marszu neonazistowskiej Trzeciej Drogi w Plauen są niepokojące i przerażające – oświadczył przewodniczący ZdJ – federacji organizacji żydowskich działających w RFN – Josef Schuster. – Prawicowi ekstremiści maszerują w Saksonii w taki sposób, który przywołuje wspomnienia najciemniejszych rozdziałów niemieckiej historii – dodał.– Jeśli rząd krajowy Saksonii na poważnie chce zwalczać prawicowy ekstremizm, to nie powinien pozwalać na takie demonstracje – uważa Schuster. Zgody na manifestację udzielił niemiecki odpowiednik polskiego starostwa powiatowego. Szczególne wzburzenie szefa Centralnej Rady Żydów wzbudził fakt, że marsz odbył się w przeddzień obchodzonego w Izraelu Dnia Pamięci Ofiar Zagłady.Wiceszef frakcji SPD w parlamencie krajowym Saksonii Henning Homann podkreślił, że „przemarsze w stylu SA (Sturmabteilungen – bojówki NSDAP) nie mogą być i nie będą tolerowane”.",,
"Służby ustaliły nazwiska Rosjan, którzy zaatakowali ukraińskie okręty","Ukraińska prokuratura wojskowa i Służba Bezpieczeństwa Ukrainy ustaliły nazwiska Rosjan, którzy uczestniczyli w ataku na ukraińskie okręty. Wszczęto przeciwko nim postępowanie z paragrafów mówiących m.in. o „agresywnej wojnie” i zamachu na życie ludzkie.","Oficjalne pisma w tej sprawie przesłano na pocztę elektroniczną centralnego biura Federalnej Służby Bezpieczeństwa Rosji i straży granicznej FSB na zaanektowanym przez Rosję Krymie – poinformował we wtorek prokurator generalny Ukrainy Jurij Łucenko.„Ze szczególną uwagą będziemy badali działania kapitana Szczypicyna oraz jemu podległych, którzy otworzyli ogień w kierunku ukraińskich marynarzy. Za wszystko będzie trzeba zapłacić, rusofaszyści” – napisał Łucenko na Facebooku. Wcześniej SBU poinformowała, że dwóch jej oficerów znajdowało się na ukraińskich okrętach, zaatakowanych w niedzielę przez Rosję w Cieśninie Kerczeńskiej, a jeden z nich został ranny w wyniku ostrzału rakietowego z rosyjskiego myśliwca.",,
Eurostat: Polska przyjęła najwięcej imigrantów spoza Unii,"W minionym roku Polska przyjęła najwięcej imigrantów w Europie – wynika z raportu Eurostat. Służby wydały ponad 683 tys. pierwszych dokumentów pobytowych dla obywateli krajów spoza Unii Europejskiej, co stanowi 22 proc. typu dokumentów wydawanych na terenie Wspólnoty.","Polska zajmuje również trzecie miejsce pod względem liczby przyjętych imigrantów w stosunku do liczby ludności – na 1000 mieszkańców przypada 18 wydanych pierwszych dokumentów pobytu.Zdecydowana większość, bo aż 85 proc. wśród imigrantów, którzy w Polsce otrzymali pierwsze dokumenty pobytu, stanowią Ukraińcy. Wystawiono im łącznie 585439 zaświadczeń. Drugie miejsce zajmują Białorusini (42756) i Mołdawianie (7803).Najwięcej zgód imigracyjnych w całej Wspólnocie otrzymali Ukraińcy - aż 662 tysiące; kolejni, Syryjczycy – 223 tysiące. Na następnych miejscach znaleźli się Chińczycy, Hindusi, Amerykanie i Marokańczycy. 88 proc. spośród Ukraińców otrzymało schronienie w Polsce, natomiast o papiery w naszym kraju nie starał się żaden Syryjczyk.",,
Były prezydent Rumunii oskarżony o zbrodnie przeciwko ludzkości,"89-letni dzisiaj Ion Iliescu, pierwszy prezydent Rumunii po antykomunistycznym przewrocie, ma odpowiadać za zbrodnie przeciwko ludzkości. Prokurator generalny Rumunii Augustin Lazar poinformował, że zakończono śledztwo w sprawie krwawych wydarzeń towarzyszących obaleniu 30 lat temu dyktatury Nicolae Ceausescu, a akty oskarżenia wobec domniemanych głównych sprawców są gotowe.","Obok Iliescu na ławie oskarżonych mają znaleźć się: były wicepremier Gelu Viocan Voiculescu i dowodzący w czasie przewrotu rumuńskim lotnictwem wojskowym Iosif Rus. Daty pierwszej rozprawy sądowej na razie nie podano.  Prowadząca dochodzenie przeciwko Iliescu prokuratura wojskowa uznała, że po upadku Ceausescu w grudniu 1989 r. świadomie godził się na śmierć setek ludzi, by wzmocnić swą władzę.  W wywołanym najprawdopodobniej celowo chaosie pierwszych dni po zmianie władzy zginęło w Rumunii w starciach ulicznych ponad 800 ludzi. Zdaniem prokuratury wojskowej ta tzw. „rewolucja” była de facto zamachem stanu. By szybko skonsolidować swą władzę, „nowi przywódcy polityczni i wojskowi za pośrednictwem oficjalnych kanałów dezinformowali i manipulowali”, by „wywołać wrażenie wojny domowej”, czego skutkiem były „śmierć, ranienie lub uwięzienie” bardzo wielu ludzi.",,
„Rewolucja w przygotowaniu polskich pilotów samolotów bojowych”,"Prezydent pogratulował w sobotę lotnikom wdrożenia nowego systemu szkolenia pilotów. – To była gigantyczna operacja, która zmienia zupełnie oblicze Szkoły Orląt, i pod względem infrastrukturalnym, i szkoleniowym – powiedział Andrzej Duda w Dęblinie podczas ceremonii nadania imienia nowym samolotom szkolnym.","– To rewolucja w przygotowaniu polskich pilotów samolotów bojowych, do tego, aby móc pilotować samoloty F-16 –dodał. Małżonka prezydenta Agata Kornhauser-Duda nadała samolotom M-346 imię Bielik.  Andrzej Duda podkreślił, że polskie lotnictwo otrzymało najnowocześniejszy system szkolenia, jaki jest na świecie, wraz z jego podstawowym elementem, czyli maszyną M-346. – Wygląda jak pisklę orła, trochę podrośnięte. Taki bielik, tak że nazwa adekwatna – żartował prezydent.  Szef państwa wyraził nadzieję, że w Polsce szybko zjawi się kolejna partia tych samolotów i w Dęblinie powstanie „szkoleniowa eskadra”, która będzie służyła nie tylko polskiemu lotnictwu.",,
Polskie Święto Niepodległości w Londynie,"– Ludzie muszą wyzwolić się na niepodległość z systemu zła, bo inaczej wolność będzie ich wpychać w błoto – powiedział kardynał Józef Glemp w katedrze westminsterskiej podczas mszy dziękczynnej w ramach obchodów święta 11 listopada w Londynie. Nawiązując do serialu „Londyńczycy”, prymas zaapelował do polskich imigrantów, aby odrzucili „zło, które boli i upokarza”.","W swej homilii prymas zwrócił się do licznie przybyłych młodych Polaków, którzy przyjechali do Wielkiej Brytanii do pracy po 1 maja 2004 r. Zauważył, że obraz tej społeczności nie jest jednolity. – Społeczność ta ma swoją ciemną stronę, odmalowaną plastycznie w telewizyjnym serialu „Londyńczycy”, gdzie Polacy sprawiają wrażenie kosmitów mówiących niezrozumiałym językiem – mówił kard. Glemp.  Prymas zaznaczył, że w latach politycznej niewoli, które nazwał „komunistycznym gorsetem”, to Kościół i żołnierska emigracja II wojny światowej były ostoją narodowego ducha i dążenia do wolności. Prymasa Polski powitał w katedrze zwierzchnik Kościoła katolickiego Anglii i Walii, abp Westminsteru kardynał Cormac Murphy-O'Connor. Mszę świętą koncelebrowali m.in. wieloletni opiekun duchowny polskiej diaspory arcybiskup Szczepan Wesoły, rektor Polskiej Misji Katolickiej w Anglii i Walii ksiądz Tadeusz Kukla, rektor Polskiej Misji Katolickiej w Szkocji ksiądz Marian Łękawa oraz liczni polscy duszpasterze. Chór Ave Verum z dzielnicy Croydon-Crystal Palace i chór im. Jana Pawła II z Balham odśpiewały wspólnie hymn „Gaude Mater Polonia”. W procesji z darami szli przedstawiciele różnych środowisk polonijnych. Odśpiewano również modlitwę harcerską oraz „Tantum ergo”, średniowieczny hymn napisany po łacinie przez św. Tomasza z Akwinu. Po nabożeństwie z udziałem ok. 3 tys. Polaków z Londynu i innych miast Anglii, w uroczystej oprawie pocztów sztandarowych Polskich Sił Zbrojnych, Orkiestra Reprezentacyjna Marynarki Wojennej RP poprowadziła przemarsz na Plac Trafalgaru, gdzie w imieniu burmistrza Londynu zebranych powitał wiceburmistrz Richard Barnes. Przemawiali m.in. posłowie do Izby Gmin Denis MacShane, były minister ds. Europy w rządzie Tony'ego Blaira, Greg Hands, reprezentujący licznie zamieszkaną przez Polaków dzielnicę zachodniego Londynu Hammersmith and Fulham, sekretarz stanu w MSZ Jan Borkowski i ostatni prezydent RP na uchodźstwie Ryszard Kaczorowski. Uroczystość na Placu Trafalgaru zakończyło odśpiewanie hymnów polskiego i brytyjskiego.",,
"„Nie obiecywaliśmy, że zmienimy wszystkich urzędników w aniołów”","Ujawniona przez portal tvp.info tzw. taśma Grasia „pokazuje, jak szkodliwą władzą była władza PO” – ocenił w programie „Kwadrans polityczny” Marek Suski, szef Gabinetu Politycznego Prezesa Rady Ministrów. Zapewnił, że  za rządów PiS obowiązują zupełnie inne standardy, co pokazuje szybka reakcja w sprawie wątpliwości dotyczących byłego już szefa KNF Marka Chrzanowskiego. Jednak, jak dodał, nie da się  „zmienić wszystkich urzędników w aniołów”.","„Gazeta Wyborcza” napisała w zeszły wtorek, że w marcu 2018 r. ówczesny przewodniczący KNF Marek Chrzanowski zaoferował Czarneckiemu przychylność dla Getin Noble Banku w zamian za około 40 mln zł – miało to być wynagrodzenie dla wskazanego przez szefa KNF prawnika. Czarnecki nagrał rozmowę i zawiadomił prokuraturę o podejrzeniu popełnienia przestępstwa.  Po tym artykule szef KNF złożył dymisję,  a min. Zbigniew Ziobro poinformował o wszczęciu dochodzenia. – Prezes Jarosław Kaczyński nie dopuszcza do  takich działań podczas rządów PiS, jakie były podczas rządów Platformy i PSL tuszowane, układane pod dywan – zapewnił Marek Suski. Podkreślił, że urzędników są tysiące i „trudno brać odpowiedzialność za to, że  ktoś popełni jakiś błąd, czy nie będzie prowadził jakichś rozmów, czy nawet nie weźmie łapówki”.  – My nie obiecywaliśmy, że nagle zmienimy wszystkich urzędników w aniołów. Tym bardziej, że to jest w większości odziedziczony po poprzednikach zespół ludzi – dodał.",,
"Szeremietiew o sprawie Banasia: Odczuwam swoiste déjà vu, mnie też Kittel złamał karierę","18 lat temu Bertold Kittel złamał mi karierę, zrobił ze mnie aferzystę, człowieka uwikłanego w najgorsze postępki; obserwując „aferę” Mariana Banasia odczuwam swoiste déjà vu, wszystko dzieje się wedle scenariusza, jaki był w mojej historii – pisze Romuald Szeremietiew, były wiceszef MON, który w 2001 roku został na łamach „Rzeczpospolitej” oskarżony przez Kittela o udział w działaniach korupcyjnych w resorcie, a po latach oczyszczony z zarzutów. „Widzę w sprawie Banasia odbicie własnego doświadczenia”, „jest nawet ten sam atakujący »dziennikarz śledczy«” – pisze były polityk w artykule dla portalu zyciestolicy.com.pl.","We wrześniu „Superwizjer” TVN podał, że Banaś, były minister finansów i szef Służby Celnej, zaniżył w oświadczeniach dochody z wynajmu kamienicy. Mowa była także o powiązaniach Banasia ze stręczycielami. Według dziennikarzy programu Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny i że wynajem kamienicy o powierzchni 400 m kw. i dwóch mniejszych miał przynosić rocznie 65,7 tys. zł dochodu. Autorem oskarżającego materiału był Bertold Kittel – ten sam, który w 2001 r. oskarżył Romualda Szeremietiewa, ówczesnego sekretarza stanu w resorcie obrony, o udział w działaniach korupcyjnych. W 2008 r. Sąd Rejonowy dla Warszawy-Śródmieścia uniewinnił Szermietiewa od zarzutów korupcji, a w 2016 r. Sąd Apelacyjny w Warszawie nakazał prawomocnie autorom publikacji przeprosić Szeremietiewa. „Wraz ze swoją koleżanką Anną Marszałek zrobił ze mnie aferzystę, człowieka uwikłanego w najgorsze postępki. Zapłaciłem za to utratą stanowiska i ostatecznie wypchnięciem na margines życia publicznego, gorzką cenę zapłacili moi bliscy, moja żona, piętnowana mężem aferzystą” – pisze teraz Szeremietiew, który niejednokrotnie przyznawał, że do dziś nie odzyskał dawnej pozycji.Jak zaznacza, „odłożony w latach epilog wyglądał tak, że Kittel okazał się oszczercą”, a jego oczyszczono z podejrzeń. Teraz – zdaniem Szeremietiewa – Kittel „rzucił się” na Mariana Banasia, podając na jego temat w przestrzeni publicznej  „najzwyklejsze draństwa, przekraczające wszelkie normy” i nazywając szefa NIK „szefem grupy małopolskich stręczycieli i VAT-owskich wyłudzaczy, a po godzinach »czyścicielem kamienic«”. Jak przyznaje były polityk, Mariana Banasia zna od ponad 40 lat. Przywołuje tu wspólną działalność w opozycji antykomunistycznej – za którą m.in. oboje siedzieli w więzieniu. Zaznacza jednak, że „nie powołuje się na kombatanctwo” i chce tylko zasygnalizować, że miał czas, by o Banasiu wyrobić własną opinię. „Wiem, kim jest i wiem, że dziś dotykają go oszczerstwa. Banaś jest państwowcem o wielkich zasługach” – zaznacza. Jak dodaje, rzecz w tym, że „gdy się mocniej dmuchnie, to z wielkiej chmury zarzutów wyprodukowanych przez Kittela i jego wyznawców zostaje wielkie nic” i podaje kilka przykładów.Nie zgadza się m.in. z zarzutami stawianymi Banasiowi za to, że na początku wieku otrzymał kamienicę w Krakowie od byłego AK-owca Henryka Stachowskiego. Jak wskazuje Szeremietiew, pisano o „rzekomym AK-owcu od Banasia”, a samemu Stachowskiemu „zaczęto odbierać zasługi”. Były wiceminister podkreśla też, że wielokrotnie widział u Banasia zdjęcia z rodzinnych uroczystości, na których pojawiał się również Stachowski jako „normalny domownik, jeden z nich”. „Superwizjer” TVN donosił, że w krakowskiej kamienicy Mariana Banasia prowadzony był hotel na godziny. Autorzy programu wskazywali przy tym na możliwe związki szefa NIK ze stręczycielami. „Czy Banaś powinien był może sprawdzać kto należy do bliskich dzierżawiącego?” – pyta Szeremietiew. W jego ocenie materiał Bertolda Kittela miał wywołać u odbiorców wrażenie, że „pewnie Banaś był w jakimś układzie albo dostawał dodatkowe pieniądze pod stołem”. Podobnych zarzutów wobec byłego ministra finansów pojawiło się jednak więcej. Kilka tygodni temu media informowały o „kolejnej aferze” związanej z Marianem Banasiem podając, że w prowadzonym przez niego ministerstwie, pod jego okiem, pracownicy resortu byli zamieszani w karuzele VAT-owskie, a za ich działania odpowiedzialnością obarczono samego Banasia. „Czy gdyby kolega pana Kittela z »Superwizjera« TVN zajmował się po godzinach handlem narkotykami, to czy pan Kittel byłby temu winny? Czy szef TVN jest winny temu, że pan Durczok zachowywał się, najdelikatniej mówiąc, nieodpowiednio w pracy i po pracy?” – pyta były wiceminister.Jego zdaniem „trzeba wreszcie ustalić w czyim interesie niszczy się ludzi służących państwu polskiemu i jaką w tym rolę odgrywają tacy »dziennikarze« jak red. Kittel”. „Tak, jestem tym atakiem na Mariana Banasie dotknięty. Po prostu przeszedłem przez podobną »ścieżkę zdrowia«, gdy na dętych zarzutach ci sami często ludzie, dziś tępiciele Banasia, mnie obwiniali o różne bezeceństwa przed opinią publiczną” – pisze Szeremietiew. W jego ocenie to „prosta droga do tego, że jutro można będzie zniszczyć każdego służącego Polsce, tak jak kiedyś zniszczono mnie, a dziś usiłuje się zniszczyć Mariana Banasia”.",,
Zastępca sekretarza stanu USA: Jesteśmy za Baltic Pipe,Z całą pewnością opowiadamy się za tą alternatywą dla Polski – oświadczył w Warszawie John Sullivan. Zastępca sekretarza stanu USA odniósł się w ten sposób do realizowanego z udziałem naszego kraju projektu gazociągu Baltic Pipe.,"Na spotkaniu z grupą polskich dziennikarzy Sullivan został zapytany o możliwe konsekwencje krytycznego stanowiska USA ws. gazociągu Nord Stream 2 i – w tym kontekście – o możliwość udzielenia wsparcia realizowanemu z udziałem Polski projektowi Baltic Pipe. – Z całą pewnością opowiadamy się za tą alternatywą dla Polski – odpowiedział dyplomata, dodając, że kwestia ta była jednym z tematów jego rozmów w Warszawie. Odnosząc się do Nord Stream 2, Sullivan pokreślił z kolei, że sprzeciw prezydenta Donalda Trumpa oraz rządu amerykańskiego wobec tego projektu „nie jest tajemnicą”. – Jasno przedstawiliśmy nasze stanowisko naszym sojusznikom z NATO i partnerom europejskim. Uważamy, że to bardzo zły pomysł, zarówno ze względów związanych z bezpieczeństwem, jak i dywersyfikacją energii – mówił dyplomata.",,
Szczerski: Aktywność prezydenta w ONZ pokazała rosnący prestiż Polski,– Ponadstandardowa aktywność prezydenta Andrzeja Dudy w 2018 r. w systemie Narodów Zjednoczonych pokazuje rosnący prestiż Polski i naszą zdolność m.in. do efektywnego prowadzenia polityki klimatycznej – powiedział szef gabinetu prezydenta Krzysztof Szczerski.,"W styczniu 2018 r. Polska objęła dwuletnie niestałe członkostwo w Radzie Bezpieczeństwa ONZ. W maju nasz kraj sprawował miesięczne rotacyjne przewodnictwo RB ONZ. w 2019 r. Szczerski poinformował, że Polska ponownie będzie przewodniczyła pracom Rady w sierpniu.Prezydent uczestniczył w tym roku trzykrotnie w posiedzeniach Rady Bezpieczeństwa ONZ. W styczniu wziął udział w debacie otwartej na wysokim szczeblu na zaproszenie prezydencji Kazachstanu, później w maju, kiedy sam poprowadził taką debatę na temat przestrzegania praw międzynarodowego oraz we wrześniu, kiedy debatę prowadził prezydent USA Donald Trump. We wrześniu Andrzej Duda, jak co roku, wziął też udział w sesji Zgromadzenia Ogólnego Narodów Zjednoczonych.Szczerski przypomniał, że prezydent odwiedził też siedzibę ONZ w Genewie oraz siedzibę Organizacji Narodów Zjednoczonych ds. Wyżywienia i Rolnictwa (FAO) w Rzymie, gdzie w Światowym Dniu Żywności wygłosił orędzie jako pierwszy polski prezydent. Szczyt klimatyczny – Prezydent był też bardzo aktywny w czasie COP24. Rozpoczął wraz z sekretarzem generalnym ONZ Antonio Guterresem całą konferencję klimatyczną. W ostatnich dniach konferencji był również w Katowicach i do ostatniej chwili pracował nad konsensusem, który udało się tam uzyskać – powiedział Szczerski.– Końcowy dokument, niezwykle szczegółowy, dotyczący realizacji polityki klimatycznej został przyjęty przez wszystkie państwa ONZ. To jest ogromny sukces dyplomacji polskiej i także prezydenta – dodał szef gabinetu prezydenta. Efektywna polityka Szczerski podkreślił, że „ostatni rok i ponadstandardowa aktywność prezydenta w systemie Narodów Zjednoczonych pokazuje rosnący prestiż Polski i naszą zdolność do efektywnego prowadzenia polityki klimatycznej”.– Organizując COP24 Polska wzięła na siebie, w stulecie odzyskania niepodległości, odpowiedzialność za wynegocjowanie porozumienia, które ma znaczenie historyczne i globalne. Nasz kraj wypełnił te obowiązki w sposób wzorowy. Porozumienie zostało zawarte i to jest trzeci po Kioto i po Paryżu kamień milowy w dyskusji o polityce klimatycznej – podkreślił Szczerski. „Mapa drogowa” Przyjęty 16 grudnia przez strony szczytu klimatycznego COP24 dokument końcowy, tzw. Pakiet Katowicki, to „mapa drogowa” realizacji Porozumienia paryskiego z 2015 r., mającego na celu ograniczenie globalnego wzrostu temperatury.Porozumienie paryskie było pierwszą globalną umową klimatyczną, w której państwa zobowiązały się do działań na rzecz zatrzymania globalnego ocieplenia na poziomie dwóch stopni – a w razie możliwości 1,5 stopnia – powyżej średniej temperatur sprzed epoki przemysłowej.Porozumienie nie mówi o redukcji emisji CO2 jako jedynym sposobie przeciwdziałania zmianom klimatu. Wskazuje również na pochłanianie dwutlenku węgla przez żywe zasoby przyrodnicze, np. lasy.",,
Ambasador USA: Wokół ustawy 447 jest pewne nieporozumienie,Ustawa 447 o restytucji mienia pożydowskiego w krajach Europy po II wojnie światowej ma służyć jedynie przygotowaniu jednorazowego raportu w tej sprawie – wyjaśnia ambasador USA w Polsce Georgette Mosbacher.,"Ambasador Mosbacher w wywiadzie dla Polskiego Radia 24 zauważyła, że wokół tej podpisanej przez prezydenta USA Donalda Trumpa ustawy „jest pewne nieporozumienie”.  Uspokajała, że ustawa 447 nie oznacza żadnych działań, „ma być tylko obrazem tego problemu i służy jedynie jednorazowemu gromadzeniu informacji”. – To raport, który ma służyć jedynie poinformowaniu o tym, co kraje zrobiły w sprawie restytucji mienia. Nie mówi o tym, co powinny zrobić ani czego nie zrobiły. Nie mówi też o pieniądzach – mówiła ambasador USA. – Nie będzie się on wiązał z żadnymi dalszymi działaniami. On niczego nie dyktuje – zapewniła Mosbacher. Jej zdaniem powinien on być gotowy jesienią. Po podpisaniu ustawy przez Trumpa sekretarz stanu USA będzie zobowiązany do przedstawienia w dorocznym raporcie o przestrzeganiu praw człowieka w poszczególnych państwach albo w dorocznym raporcie o wolności religijnej na świecie sprawozdania o realizacji ustaleń zawartych w Deklaracji Terezińskiej.  Deklaracja ta, przyjęta w 2009 r. przez 46 państw świata na zakończenie Praskiej Konferencji ds. Mienia Ery Holokaustu, jest niezobowiązującą listą podstawowych zasad mających przyspieszyć, ułatwić i uczynić przejrzystymi procedury restytucji dzieł sztuki oraz prywatnego i komunalnego mienia przejętego siłą, skradzionego lub oddanego pod presją w czasie Holokaustu. Ustawa JUST nie przewiduje żadnych sankcji dla państw sygnatariuszy Deklaracji Terezińskiej, które nie spełniły swych obietnic dotyczących zwrotu mienia ofiar Holokaustu ich prawowitym właścicielom bądź ich spadkobiercom i dlatego ma głównie symboliczny, deklaratywny charakter.",,
RCB: W sobotę jedna osoba zmarła z wychłodzenia,"W wyniku wychłodzenia w sobotę zmarła jedna osoba – podało Rządowe Centrum Bezpieczeństwa. RCB apeluje, aby nie być obojętnym na los innych i w razie potrzeby dzwonić pod numer alarmowy.","RCB apeluje, aby nie być obojętnym na los innych i w razie potrzeby dzwonić pod numer alarmowy. Od 1 listopada, według danych Komendy Głównej Policji, z wychłodzenia zmarły dwie osoby. RCB przypomina, że jeśli ktoś ma wiedzę o osobach, które mogą potrzebować pomocy, należy dzwonić pod numer 112.",,
TVP także po angielsku. Ruszył kanał Poland In,"11 listopada wystartował Poland In, anglojęzyczny kanał Telewizji Polskiej, który w całości nadawany jest w internecie. Streaming będzie dostępny na całym świecie, poza Ameryką Północną.","Nowy kanał Telewizji Polskiej ma prezentować polski punkt widzenia na sprawy międzynarodowe, promować polską gospodarkę, ekonomię, kulturę, wartości i tradycje. Na ramówkę składają się polskie programy w całości prowadzone w języku angielskim – w tym informacje, dokumenty, filmy, koncerty i inne. Stacja ma poruszać istotne tematy z punktu widzenia współczesnej Polski – z zakresu ekonomii, gospodarki, polityki, ale i kultury czy sztuki.Wiceprezes Telewizji Polskiej Maciej Stanecki wskazał, że start kanału celowo zaplanowano na 11 listopada. – W ramówce znajdzie się m.in. serwis informacyjny, rozmowy publicystyczne oraz najlepsze polskie produkcje telewizyjne. Końcówka roku zapowiada się bardzo interesująco z punktu widzenia obecności Polski i tematów polskich w świecie. Myślę głównie o 24. szczycie klimatycznym, który już na początku grudnia rozpocznie się w Katowicach. Obecni będą delegaci ze 190 krajów. Nie zabraknie również dziennikarzy nowego kanału – mówił Stanecki.Kanał jest otwarty na współpracę międzynarodową. – Od momentu uruchomienia wiosną tego roku serwisu Poland In English jesteśmy pytani przez naszych kolegów z EBU (European Broadcasting Union, z ang. Europejska Unia Nadawców) o możliwość wymiany programowej pomiędzy kanałami anglojęzycznymi w Europie. Wierzę, ze uruchomienie kanału POLAND IN pozwoli na taką współpracę – podkreśla Stanecki.",,
Mikołaj Wild pełnił obowiązki prezesa spółki Centralny Port Komunikacyjny,"Rada nadzorcza spółki Centralny Port Komunikacyjny delegowała mnie do pełnienia funkcji p.o. prezesa - ujawnił Mikołaj Wild, były pełnomocnik rządu ds. CPK. Zapowiedział, że wystartuje w konkursie na stanowisko szefa spółki CPK. Konkurs ma być ogłoszony jeszcze w czwartek.","Spółka Centralny Port Komunikacyjny powstała w 2018 r., by przygotować i zrealizować budowę nowego lotniska centralnego Polski i inwestycji towarzyszących, w tym nowej sieci linii kolejowych, dróg ekspresowych, autostrad i pozostałej infrastruktury przesyłowej.Mikołaj Wild od 9 maja 2017 r. był pełnomocnikiem rządu ds. CPK. W czwartek premier Mateusz Morawiecki na stanowisko to powołał Marcina Horałę, posła PiS. – Rada nadzorcza delegowała mnie do pełnienia obowiązków prezesa zarządu na czas postępowania konkursowego, w którym wystartuję – powiedział Wild. Dotychczas p.o. prezesa spółki CPK, powołanej w 2018 r. do przygotowania i realizacji inwestycji, był Piotr Malepszak, odpowiedzialny za kolej.Rozdział obowiązków między pełnomocnikiem rządu a zarządem CPK zwiększa możliwość nadzoru nad inwestycją i merytorycznego wsparcia pełnomocnikowi. – To będą teraz najważniejsze zadania – podkreślił Wild.W jego ocenie trzeba teraz ruszyć na szeroką skalę z badaniami środowiskowymi w kraju oraz wybrać spośród najlepszych portów lotniczych świata doradcę strategicznego. Według niego mieszkańcy oczekują, że niebawem ruszy dobrowolny wykup gruntów.Wild zaznaczył, że jeśli wszystko się powiedzie, to w trakcie tej kadencji Sejmu koparki i buldożery wjadą na budowę Portu Solidarność i nowych tras kolejowych.",,
Kraje bałtyckie popierają utworzenie bazy USA w Polsce,"Szefowie rządów państw bałtyckich z zadowoleniem przyjęli możliwość utworzenia stałej amerykańskiej bazy wojskowej w Polsce. Premierzy Litwy, Łotwy i Estonii mówili o tym w Tallinie na wspólnej konferencji prasowej z ministrem spraw zagranicznych Polski Jackiem Czaputowiczem.","Premierzy krajów bałtyckich, Saulius Skvernelis, Maris Kuczinskis i Juri Ratas, popierają pomysł budowy stałej, wojskowej bazy USA w Polsce. – Z estońskiego punktu widzenia, obecność wojsk Stanów Zjednoczonych w Polsce i w krajach bałtyckich jest bardzo ważna – powiedział premier Estonii Juri Ratas podczas konferencji prasowej szefów rządów krajów bałtyckich z ministrem Czaputowiczem. – Będziemy zadowoleni, jeśli USA będą bardziej aktywne w Polsce – dodał szef rządu Estonii i zaznaczył, że utrzymanie współpracy obronnej pomiędzy Stanami Zjednoczonymi a krajami bałtyckimi jest bardzo ważne. Juri Ratas powiedział, że podczas lipcowego szczytu NATO w Brukseli kraje bałtyckie oczekują zapewnienia wzmocnienia bezpieczeństwa w regionie. Szef polskiej dyplomacji podkreślił, że obecność wojsk USA w regionie jest głównym czynnikiem odstraszającym. – Chcielibyśmy, aby ta obecność była stała i trwała oraz aby była większa w sensie wojskowym. Chcemy stworzyć maksymalne warunki do tego, aby Stany Zjednoczone mogły tutaj w sposób stały i trwały funkcjonować – powiedział Czaputowicz.",,
Twoje Info: Polacy są na statku zatrzymanym z powodu podejrzenia koronawirusa,"Na numer interwencyjny TWOJE INFO otrzymaliśmy informację, że na włoskim statku wycieczkowym z 6 tysiącami pasażerów na pokładzie, który został zatrzymany w porcie Civitavecchia 70 kilometrów od Rzymu znajdują się Polacy. Statek został zatrzymany z powodu złego samopoczucia jednej z pasażerek, która przyleciała z Hong Kongu do Mediolanu i wraz z mężem wsiadła na statek.","Pierwsze badania przeprowadzone w Rzymie wykluczają obecność koronawirusa u dwojga pasażerów z Chin. Statek został zablokowany w porcie, a pasażerom zabroniono opuszczania pokładu, gdy okazało się, że para z Hongkongu ma gorączkę.  Oboje zostali umieszczeni w izolatce na statku, a pobrane od nich próbki wysłano do zbadania w szpitalu zakaźnym w Rzymie.  Na statku narastają protesty z powodu przedłużającego się oczekiwania na wyjaśnienie sytuacji - informują media. Nie mogą z niego zejść także ci pasażerowie, którzy już zakończyli rejs. To około 1,1 tys. osób.  Pasażerowie z Chin wsiedli kilka dni wcześniej, w Savonie w Ligurii, po przylocie do Mediolanu.",,
Prezydent na Słowacji. Rusza szczyt V4,"W miejscowości Szczyrbskie Jezioro na Słowacji rozpoczyna się dwudniowe spotkanie prezydentów krajów Grupy Wyszehradzkiej, czyli Polski, Czech, Słowacji i Węgier. Na dorocznym spotkaniu przywódcy mają rozmawiać o najważniejszych sprawach związanych z regionem i Unią Europejską.","Prezydenci będą rozmawiać m.in. o polityce społecznej w państwach regionu. Andrzej Duda ma przekonywać, że Polska jest krajem odpowiedzialnym, troszczącym się o potrzeby swoich obywateli, czego przykładem ma być wprowadzony po ostatnich wyborach parlamentarnych program 500 Plus.Tematami dwudniowych rozmów mają być też postęp technologiczny i polityka energetyczna w krajach Unii Europejskiej, w tym polsko-chorwacki projekt Inicjatywy Trójmorza, który ma połączyć północ i południe Europy gdy chodzi o nowe drogi, linie kolejowe a także sposoby przesyłania energii.Prezydenci chcą też rozmawiać o przyszłym, wieloletnim budżecie Unii Europejskiej i o sytuacji po zaplanowanym na marzec przyszłego roku wyjściu Wielkiej Brytanii ze Wspólnoty.",,
"Podłożył  ładunek wybuchowy w autobusie.  Twierdzi, że nie jest terrorystą","Przyznaję się do czynu, ale nie do zarzutów sformułowanych przez prokuraturę – powiedział w poniedziałek przed sądem Paweł R., oskarżony o podłożenie w maju ubiegłego roku ładunku wybuchowego we wrocławskim autobusie. Prokuratura uznała, że czyn 22-latka miał charakter terrorystyczny.","Po odczytaniu aktu oskarżenia R. rozpoczął składanie wyjaśnień przed sądem we Wrocławiu. – Przyznaję się do czynu, ale nie do zarzutów sformułowanych przez prokuraturę, (...) nie mam nic wspólnego z terroryzmem – powiedział R.   22-letni student chemii przyznał się przed sądem do skonstruowania ładunku oraz jego podłożenia we wrocławskim autobusie linii 145. Dokładnie opisał, jak go skonstruował, oraz zrelacjonował przebieg wydarzeń z 19 maja ubiegłego roku.  – Pod żadnym pozorem nie chciałem krzywdzić ani zabijać ludzi. Urządzenie, które skonstruowałem, miało mieć charakter ostrzegawczy, miało stworzyć pozory realności. (...) Żałuję tego, co zrobiłem, to był czyn do mnie niepodobny, bo zawsze byłem i jestem spokojny człowiek. Nigdy nikogo nie skrzywdziłem i nie skrzywdzę –  powiedział R. Grozi mu dożywocie  Mężczyzna jest oskarżony o usiłowanie zabójstwa wielu osób przy użyciu materiałów wybuchowych oraz wymuszenie rozbójnicze. Oba te czyny, zdaniem prokuratury, miały charakter terrorystyczny. Pawłowi R. grozi dożywocie. Do zdarzeń opisanych w akcie oskarżenia doszło 19 maja. Ktoś wtedy podrzucił niewielki ładunek wybuchowy do autobusy linii 145. Kierowca wyniósł go na przystanek. Ładunek eksplodował, lekko raniąc jedną osobę.   Substancja, która spowodowała wybuch, znajdowała się w metalowym pojemniku o pojemności ok. trzech litrów. W pojemniku były także metalowe śruby.  Według prokuratury, R. wcześniej powiadomił służby, że podłożył we Wrocławiu cztery bomby, a za ich rozbrojenie żądał 120 kg złota. Miał grozić, że zrobi we Wrocławiu „drugą Brukselę”, nawiązując do zamachów w Belgii z marca ubiegłego roku.  W poniedziałek przed sądem R. powiedział, że ładunek podłożony w autobusie był jedynym i nie miał w planie podkładania kolejnych. W ramach śledztwa prokuratura przeprowadziła dwa eksperymenty procesowe, w których badano skutki detonacji ładunku podobnego do tego, który eksplodował w autobusie. Opinie biegłych po tych eksperymentach – zdaniem prokuratury –  potwierdziły zasadność postawionych R. zarzutów. Paweł R. w pierwszych przesłuchaniach przyznał się do zarzutu usiłowania zabójstwa wielu osób przy użyciu materiałów wybuchowych i jednocześnie odmówił składania wyjaśnień. Podczas kolejnych przesłuchań nie przyznawał się już do winy i nadal nie składał wyjaśnień. W toku śledztwa R. został poddany obserwacji psychiatrycznej, która trwała kilka tygodni. Biegli orzekli, że mężczyzna w chwili popełnienia czynu, o który został oskarżony, miał ograniczoną poczytalność.                                                    Mężczyzna jest oskarżony o usiłowanie zabójstwa wielu osób (fot. PAP/Maciej Kulczyński) Nadzwyczajne złagodzenie kary?  Oznacza to, że sąd, wydając wyrok w tej sprawie, może zastosować nadzwyczajne złagodzenie kary.   – Biegli stwierdzili, że podejrzany miał ograniczoną poczytalność, nie zaś że był niepoczytalny. To oznacza, że R. może brać udział w procesie karnym – mówił wcześniej prok. Robert Tomankiewicz, naczelnik Dolnośląskiego Wydziału Zamiejscowego Departamentu ds. Przestępczości Zorganizowanej i Korupcji Prokuratury Krajowej we Wrocławiu. R. został zatrzymany 24 maja w Szprotawie (woj. lubuskie), gdzie mieszka jego rodzina. Jest 22-letnim studentem chemii Politechniki Wrocławskiej; wcześniej nie był notowany przez policję. Przez sześć dni do poszukiwania sprawcy zamachu zostało skierowanych ponad 400 dodatkowych funkcjonariuszy. Policja opublikowała m.in. portret pamięciowy podejrzanego oraz zapisy z monitoringu, na których widać, jak pozostawia ładunek wybuchowy w autobusie.",,
Kaczyński: Via Carpatia ważna dla wszystkich państw regionu Karpat,"Powstanie trasy Via Carpatia jest sprawą niezwykłej wagi nie tylko dla Polski, ale dla wszystkich państw regionu Karpat – podkreślił prezes PiS Jarosław Kaczyński w liście do uczestników konferencji ws. szlaku, która odbywa się w środę w Łańcucie (Podkarpackie).","W międzynarodowej konferencji „Korzyści dla regionów wynikające z wdrażania trasy Via Carpatia” biorą udział m.in. przedstawiciele Bułgarii, Turcji, Słowacji i Chorwacji.  Lider PiS w liście do uczestników konferencji wyraził nadzieję, że budowa tej drogi przyczyni się nie tylko do ożywienia wymiany handlowej i powstania nowych miejsc pracy, ale „także poprzez zwiększenie spójności tej części Europy doprowadzi do objęcia jej osobną, unijną strategią regionalną”.  „Mogę z dumą przypomnieć, że u zarania projektu Via Carpatia stał mój śp. brat, prezydent Lech Kaczyński, z którego inicjatywy podpisana została 13 lat temu pierwsza deklaracja łańcucka” – przypomniał Kaczyński.  Prezes PiS wśród osób, które szczególnie zaangażowały się w ten projekt, wymienił europosła PiS Tomasza Porębę, który „od wielu lat forsował na forum Parlamentu Europejskiego i Komisji Europejskiej koncepcję Via Carpatia”. „Odniósł wspaniały sukces, bo przekonał, po wielkich staraniach eurodeputowanych do tego, że budowa tego szlaku komunikacyjnego połączy Bałtyk z Morzem Czarnym i Egejskim (...) i jest niezbędna do rozwoju tej części Europy” – podkreślił.  Kaczyński podziękował również ministrowi infrastruktury Andrzejowi Adamczykowi za „zabiegi w kraju i na forum międzynarodowym, dzięki którym ten projekt przybiera bardziej realny i konkretny kształt”.",,
Janusz Korwin-Mikke rezygnuje z mandatu europosła,"Podczas konferencji prasowej, która odbyła się w Centrum Wolności w Katowicach, prezes partii Wolność Janusz Korwin-Mikke zapowiedział, że zrzeknie się swojego stanowiska w Parlamencie Europejskim. – W Brukseli czuję się jak na wygnaniu – wyjaśnił Korwin-Mikke.","– W związku z tym postanowiłem wrócić do Polski. Człowiek, który siedzi w Brukseli, nie jest w Polsce szanowany, zresztą słusznie. Zbliżają się wybory, powinienem być w kraju, więc proszę się spodziewać, że w ciągu najbliższych dni formalnie wypiszę się z Parlamentu Europejskiego – powiedział podczas konferencji Janusz Korwin-Mikke.Jego następcą w Parlamencie Europejskim zostanie członek katowickich struktur partii Wolność, Dobromir Sośnierz.– Przejęcie pałeczki po prezesie Januszu Korwin-Mikkem będzie zaszczytem. Jako europoseł będę mógł odciążyć go od obowiązku obcowania z nie do końca oświeconymi przedstawicielami Unii. Nie zamierzam być drugim Korwin-Mikkem, ponieważ oryginał jest wciąż do dyspozycji. Nie należy przeceniać znaczenia Parlamentu Europejskiego, naszym zadaniem tam jest przede wszystkim utrudniać uchwalanie kolejnych aktów prawnych. Przeważnie wszystkie te akty niosą za sobą bowiem jakieś ograniczenie wolności i swobód. Nie mamy wątpliwości, że jeden poseł jest w stanie dużo zmienić w Parlamencie Europejskim, bo to jak zawracać Wisłę kijem. Jednak widząc niepokojące ograniczanie tam wolności słowa, widzę, że o to będę się musiał upomnieć – powiedział na konferencji prasowej Sośnierz.",,
"Odmieniona Hiszpania, kwitnąca Szwecja. Przedstawiamy rywali Polaków","Los nie okazał się dla nas szczególnie łaskawy. Hiszpania, Szwecja oraz Bośnia i Hercegowina, Irlandia, Irlandia Północna lub Słowacja – to rywale Polaków w przyszłorocznych mistrzostwach Europy. Co wiemy o naszych przeciwnikach? Jakie mamy szanse na awans?","Teoretycznie Hiszpanów nie trzeba nikomu przedstawiać. „Teoretycznie”, bo w ciągu ostatnich dwóch lat reprezentacja „La Furia Roja” przeszła sporą przemianę. Rewolucja zaczęła się jeszcze w trakcie... mistrzostw świata. Doszło wtedy do sytuacji bez precedensu: selekcjonera Julena Lopeteguiego zwolniono dosłownie na kilkadziesiąt godzin przed pierwszym meczem, bo ten – pomimo ważnego kontraktu z federacją – podpisał umowę z Realem Madryt. „Niesfornego” szkoleniowca zastąpił Fernando Hierro, któremu udało się co prawda wyjść z grupy (w kiepskim stylu), ale już w 1/8 finału z Rosją sobie nie poradził. To były ostatnie podrygi w kadrze piłkarzy takich jak Andres Iniesta, Gerard Pique czy David Silva. Do roli selekcjonera zaprzęgnięto Luisa Enrique, który postawił sobie za cel odświeżenie skostniałych struktur, wprowadzenie większej rywalizacji i otwarcie na młodych. Trudno policzyć, ilu graczy przewinęło się przez kolejne zgrupowania, ale prym w kadrze zaczęli wieść niedostrzegani wcześniej Gerard Moreno, Alvaro Morata czy Rodri. Gdy w listopadzie Hiszpanie rozbili Rumunów 5:0, w pierwszym składzie pojawili się m.in. Kepa Arrizabalaga, Inigo Martinez, Jose Gaya, Fabian Ruiz czy Santi Cazorla. Zniknęła instytucja „galowej” jedenastki, choć z dużym prawdopodobieństwem można stwierdzić, że na pierwszy mecz mistrzostw Europy w składzie pojawią się tacy gracze jak David De Gea, Sergio Ramos, Dani Carvajal, Jordi Alba, Sergio Busquets czy Saul. Niewykluczone, że na boisku pojawią się też gracze, którzy kilka miesięcy temu uczyli futbolu zespół U-21 prowadzony przez Czesława Michniewicza... Dziewięcioletnia Xana zmarła pod koniec sierpnia. Zespół do końca eliminacji prowadził jeszcze Moreno, ale po ostatnim meczu – wspominanym już starciu z Rumunią – stanowisko przejął Enrique. Nie byłoby w tym nic dziwnego, gdyby nie fakt, że jedną z pierwszych decyzji byłego piłkarza i trenera Barcelony było... zwolnienie Moreno. Sprawa wywołała spore kontrowersje, a Luisa Enrique zalała fala krytyki. Jak się okazało: niesłusznie. – Moreno przyszedł do mojego domu i powiedział, że chce poprowadzić kadrę podczas Euro 2020, a potem chętnie znów będzie moim asystentem. Rozumiem, że ciężko pracował, by być trenerem i że jest ambitny, ale według mnie zachował się nielojalnie. Ja nigdy bym tak nie postąpił i nie chcę osoby o takich cechach w moim sztabie – wyjaśniał 49-letni trener. Jak zareagują piłkarze? Tym razem mają trochę więcej czasu na reakcję po wstrząsie...Losowaniem najpewniej przejęli się niespecjalnie. Przeciwko Polakom grali trzynastokrotnie, a ostatnią porażkę ponieśli w... 1980 roku, w meczu towarzyskim, po dwóch golach Andrzeja Iwana. W 2010 roku, za kadencji Franciszka Smudy, dali nam lekcję futbolu, wygrywając aż 6:0. W 2000 roku wygrali 3:0, w 1999 roku na stadionie Legii pokonali Polaków 2:1, wygrali też podczas słynnego finałowego starcia na igrzyskach olimpijskich w Barcelonie, odzierając nas z marzeń o złocie. Nie przedłużając: rywal ten bardzo nam nie leży, a zdobycie choćby punktu w Bilbao trzeba będzie traktować jako spory sukces. W czym upatrywać szansy? W braku wartościowego napastnika. Ani Morata, ani Paco Alcacer, ani niesforny Diego Costa nie gwarantują na tej pozycji jakości właściwej reprezentacji o takim potencjale. Największe nadzieje wiąże się z 22-letnią gwiazdą Realu Sociedad: Mikelem Oyarzabalem, który w klubie gra jednak głównie na lewym skrzydle. Jeśli więc żadna gwiazda nie rozbłyśnie do czerwca, Luisa Enrique czeka spory ból głowy... Przypuszczalny skład Hiszpanów na mecz z Polską: Niedoceniane Trzy KoronyGdy Zlatan Ibrahimović ogłaszał koniec przygody z reprezentacją, wydawało się, że Szwedów czeka wiele chudych lat. Próżno tam przecież szukać gwiazd światowego formatu, a „niedzielni” kibice robili duże oczy przy każdym nazwisku z pierwszej „jedenastki”. Sytuacji nie ratowała też osoba trenera: Janne Andersson, któremu powierzono to stanowisko w 2016 roku, miał co prawda na koncie mistrzostwo kraju z IFK Norrkoeping, ale na widok jego CV nie mdlał żaden z powoływanych. To nie miało prawa się udać... A jednak. Powiedzieć, że eksperyment wypalił, to jak nie powiedzieć nic. Pod wodzą Anderssona, Szwedzi zaliczają jeden z najlepszych okresów w swojej historii: po 12 latach przerwy  awansowali na mistrzostwa świata, by tam – choć niewielu w nich wierzyło – wygrać grupę z Niemcami, Meksykiem i Koreą Południową, a w 1/8 finału wyeliminować Szwajcarów. Zatrzymali ich dopiero Anglicy (0:2).To jednak nie koniec pięknej przygody. W eliminacjach do przyszłorocznych mistrzostw Europy, Szwedzi przegrali tylko raz – 0:3 z Hiszpanią, na wyjeździe. W meczu domowym, w połowie października, udało im się powstrzymać La Furia Roja i – po niezłym meczu –zremisować 1:1. Poza tym, dwa razy ograli Rumunów, Wyspy Owcze i Maltę, dwukrotnie zremisowali też z Norwegami. Poziom przeciwników wielkiego wrażenia nie robi, ale podkreślić warto, że zespół Trzech Koron awans na Euro wywalczył bez kłopotów. Tak jak Polska. Brak Ibrahimovicia pozwolił rozwinąć skrzydła innym graczom, wcześniej ukrytym w cieniu słynnego kolegi. Szwedzi nie grają ofensywnej piłki, a jeśli czymś zachwycają kibiców, to dyscypliną taktyczną i sercem do walki. Tak było podczas mundialu, gdzie jednym z bohaterów okrzyknięto charyzmatycznego defensora – Andreasa Granqvista. To on, do spółki z występującym w Manchesterze United Victorem Lindelofem, odpowiedzialny jest za tworzenie najważniejszej formacji zespołu Janne Anderssona. Mocnym punktem jest bramkarz Robin Olsen, grający dla rewelacji tego sezonu Serie A - Cagliari. Najlepszym strzelcem eliminacji był Robin Quaison, 26-letni snajper z Mainz, któremu w większości spotkań towarzyszył 33-letni Marcus Berg (Krasnodar). O sile pomocy stanowią Sebastian Larsson z AIK Sztokholm, Kristoffer Olsson z Krasnodaru, Albin Ekdal z Sampdorii i Emil Forsberg z RB Lipsk – prawdopodobnie największa gwiazda zespołu, szybki i silny skrzydłowy, który może jednak występować właściwie na każdej pozycji w ofensywie. Warto podkreślić, że w sezonie 2016/2017 zanotował najwięcej asyst spośród wszystkich piłkarzy w Bundeslidze. Na jego wejścia i dośrodkowania trzeba więc bardzo uważać... „Uważać” musi też Jerzy Brzęczek. Selekcjoner Polaków musi przygotować się na to, że przed mistrzostwami wypominana będzie mu... słynna strata piłki. W 1998 roku, w trakcie meczu ze Szwedami w Chorzowie, nieodpowiedzialne zachowanie ówczesnego kapitana reprezentacji wykorzystał Fredrik Ljungberg, a Brzęczek nieskutecznie gonił go przez ponad 40 metrów. Przez to zdarzenie, w dużej mierze, Polakom nie udało się awansować na Euro 2000. Mistrzostwa Europy rozpoczniemy 15 czerwca na Aviva Stadium w Dublinie. Naszym rywalem będzie jeden z zespołów z baraży: Bośnia i Hercegowina, Irlandia, Irlandia Północna lub Słowacja. Trudno przewidzieć, kto z tej czwórki ma największe szanse na awans. Wyspiarze prezentują niewygodny styl, a jeśli trafimy na Irlandczyków, to po ich stronie będzie też znaczna część trybun. Intrygująco zapowiada się rywalizacja z Bośniakami, w barwach których prym wiodą m.in. Miralem Pjanić i Edin Dżeko. Słowacy to przede wszystkim znakomity Milan Skriniar na środku obrony i intrygująca mieszanka niezłych graczy z Bundesligi i Serie A. Na „spacerek”, kogokolwiek przyniesie los, nie ma co liczyć. 15 czerwca (Dublin):Polska – Bośnia/Irlandia/Irlandia Pn./Słowacja20 czerwca (Bilbao):Polska – Hiszpania24 czerwca (Dublin):Szwecja – Polska",,
Bosfor zapchany rosyjskimi okrętami. Putin znów idzie na wojnę,"Sytuacja geopolityczna i wewnętrzna spędzają sen z powiek przywódcy Rosji. Jak przerwać złą passę? W takich sytuacjach Władimir Putin zwykł zaskakiwać wrogów i sojuszników. Tak może być i teraz. I nie chodzi wcale o Ukrainę, gdzie za kilka dni odbędą się wybory prezydenckie.","Syryjski Ekspres – taką potoczną nazwę nosi szlak morski, którym od początku operacji syryjskiej Rosja przerzuca do tego kraju żołnierzy, sprzęt i uzbrojenie. Tak dużego ruchu jak w marcu nie było na tym szlaku od dawna. Wniosek? Rosja wzmacnia swoją eskadrę stacjonującą we wschodniej części Morza Śródziemnego i zwiększa też w ten sposób siłę ognia rakietowego w pobliżu ostatniej enklawy rebelii w Syrii. Już 1 marca przez cieśniny tureckie z Morza Czarnego na Morze Śródziemne wpłynęła rosyjska fregata Admirał Essen. 11 dni później z kolei najnowsza fregata rosyjska Admirał Gorszkow wraz z grupą wsparcia przepłynęła Cieśninę Gibraltarską w drodze na Morze Śródziemne. 14 marca przez Bosfor przepłynął Krasnodar, okręt podwodny klasy Kilo. Potem przepłynął okręt podwodny Stary Oskoł. Obie jednostki należą do 4. Samodzielnej Brygady Okrętów Podwodnych. Popłynęły do rosyjskiej bazy w syryjskim mieście Tartus. 15 marca – i znów Turcy mogli ujrzeć rosyjską banderę, tym razem przez Bosfor przepłynął niszczyciel Siewieromorsk. Tydzień później tą samą drogę pokonał transportowiec Floty Czarnomorskiej Orsk 148, z dużym ładunkiem sprzętu dla armii syryjskiej (głównie ciężarówki Ural 4320). 26 marca przez Bosfor przepłynął natomiast mały okręt rakietowy Floty Czarnomorskiej (przyjęty do służby zaledwie w grudniu 2018) Oriechowo-Zujewo. Na Morzu Śródziemnym ma współdziałać z fregatą Admirał Essen. Orechowo-Zujewo to siódmy egzemplarz zmodernizowanej serii Bujan-M, zbudowany dla Floty Czarnomorskiej. Jest uzbrojony m.in. w pociski manewrujące Kalibr. To pierwsza bojowa misja tej jednostki. Rosjanie znów bombardują  Naloty na cele w Idlib Rosjanie wznowili w połowie marca, nie zważając na to, że na ostatnim szczycie Rosja-Iran-Turcja w Soczi w lutym potwierdzono obowiązywanie rozejmu uzgodnionego przez Erdogana i Putina we wrześniu zeszłego roku. Rosjanie twierdzą, że po ataku dronów na bazę w Chmejmim przeprowadzili 13 marca kontratak na arsenały dżihadystów w koordynacji z Turcją. Tyle że turecka armia zaprzecza jakiejkolwiek koordynacji. Ale informacja poszła w świat i wywołała oburzenie protureckich sił w Idlib jak też zwolenników rewolucji syryjskiej w samej Turcji – we wspólnym oświadczeniu 67 organizacji wezwało Rosję i Turcję do respektowania rozejmu. Tylko w ciągu ostatniego miesiąca w Idlib zginęło – mimo oficjalnego zawieszenia broni – 90 cywilów, a 300 zostało rannych. Jeden z największych nalotów miał miejsce 22 marca, gdy zginęło 10 cywilów. Rosyjskie samoloty startowały z bazy w Chmejmim. Zaatakowały cele w okręgach Al-Fuah, Chan Szejchun (ośrodek okręgu o tej samej nazwie padł ofiarą rządowego ataku chemicznego 4 kwietnia 2017), Kafrija. Erdogan ma coraz mniej argumentów, by przekonać Putina do utrzymywania status quo w północno-zachodniej Syrii. Pół roku po zawarciu porozumienia w Soczi okazuje się, że Turcy nie zdołali zapewnić spokoju i porządku w enklawie – o czym z lubością i często ostatnio donoszą rosyjskie media. Co jest, rzecz jasna, informacyjnym przygotowywaniem gruntu pod rozwiązania siłowe. Czy plany wojenne Moskwy i Damaszku zmieni wprowadzenie ostatnio patroli tureckich i turecko-rosyjskich w strefie zdemilitaryzowanej w Idlib? Problemów, których w tej prowincji przybywa, to nie rozwiąże, ale być może ma być tylko jakimś argumentem w rozmowach Erdogana z Putinem mającym pozwolić Ankarze uzyskać jak najwięcej w zamian za akceptację ofensywy.  Kruchy rozejm  Idlib to ostatni bastion zbrojnej opozycji syryjskiej. Prowincję kontroluje przeszło 20 tys. rebeliantów, w większości dżihadyści. Ale przede wszystkim żyją tutaj blisko 3 mln cywilów, z czego połowa to uchodźcy z innych rejonów Syrii. Wszelka operacja zbrojna oznaczać będzie nieuniknione duże straty wśród ludności cywilnej. Ofensywa wydawała się nieunikniona już we wrześniu 2018 r. Ostatecznie jednak do niej nie doszło, bo w ostatniej chwili Erdogan przekonał Putina do zawarcia rozejmu (17 września, Soczi). Okazuje się, że dla Turcji była to misja z gatunku niewykonalnych: ustanowienie strefy zdemilitaryzowanej (szerokość 15-20 km), rozdzielającej siły reżimu Asada od rebeliantów, zmuszenie radykalnych islamistów do opuszczenia tej strefy do 15 października 2018 r., usunięcie ze strefy broni ciężkiej oraz otwarcie i zabezpieczenie autostrad M4 (Aleppo-Latakia) i M5 (Aleppo-Hama), wreszcie wprowadzenie w strefie mieszanych patroli turecko-rosyjskich. Co się Ankarze udało przez pół roku? Jedynie usunąć ze strefy część ciężkiej broni. A ostatnio uruchomić patrole, ale też tylko na niektórych odcinkach. Z innymi punktami jest gorzej. Zwłaszcza nie wychodzi Turkom zapanowanie nad radykalnymi rebeliantami. W ostatnich miesiącach w siłę urosła organizacja Hayat Tahrir al-Sham (HTS), wywodząca się z syryjskiej odnogi al-Kaidy: Frontu Nusra. Współpracują z HTS inne ugrupowania dżihadystów, np. złożona z chińskich Ujgurów Islamska Partia Turkiestanu w Syrii. W Idlib znajdują się też mniejsze grupy dżihadystów z Kaukazu i Azji Centralnej – sprzymierzone z HTS. Plan był taki, że to rebelianci lojalni wobec Ankary zdominują enklawę, a stało się odwrotnie. To HTS zmarginalizowała protureckie ugrupowania. W styczniu dżihadyści brutalnie wyeliminowali dotychczasowego sojusznika Ruch Nour al-Din al-Zenki. Rosyjscy i irańscy partnerzy Turcji wytykają jej, że HTS kontroluje już 90 proc. obszaru Idlib. Ankara próbuje to załatwić w inny sposób: usunąć HTS z listy organizacji terrorystycznych sporządzanej przez uczestników formatu astańskiego i powiązanie jej z Frontem Wyzwolenia Narodowego (NLF), koalicją rebeliancką, sformowaną przez Turcję w maju 2018 r. Na razie niewiele jednak z tego wychodzi. Co gorsza, HTS wyraźnie dąży do przejęcia kontroli nad północą prowincji, zwłaszcza w rejonie granicy z Turcją. 20 marca dżihadyści ostrzelali punkt kontrolny koło Armanaz obsadzony przez proturecką formację Faylaq al-Sham. Dzień wcześniej bojownicy HTS przejęli siłą - z rąk Faylaq al-Sham - punkt kontrolny w mieście Kafr Takharim, niedaleko Armanaz. Związana z Bractwem Muzułmańskim Faylaq al-Sham to najważniejsze ugrupowanie związane z Turcją w Idlib, część NLF.  Kafr Takharim i Armanaz leżą na drodze, która łączy miasto Idlib (stolica prowincji) z granicą turecką. Jeśli HTS odetnie resztę enklawy od Turcji, łatwiej będzie jej wyeliminować pozostałe protureckie oddziały. Jak tak dalej pójdzie, Faylaq al-Sham w końcu będzie musiała skapitulować, oddać broń i pozycje HTS, po czym wycofać się do okupowanej przez Turcję strefy na północy prowincji Aleppo. Tak, jak to zrobić wcześniej musiał Ruch Nour al-Din al-Zenki. Tyle że pełna władza w Idlib w rękach HTS może być argumentem, który mógłby przekonać Erdogana do „odpuszczenia” enklawy, w której tureckie wpływy zostałyby zmarginalizowane (duży wpływ na ostateczną decyzję Ankary będzie miał jednak z pewnością wynik wyborów samorządowych 31 marca). Co gorsza dla Ankary, rebelianci wręcz prowokują Asada i Rosjan do działania, ignorując rozejm i atakując siły rządowe w sąsiadujących z Idlib prowincjach Hama, Latakia i Aleppo. I robią to nie tylko dżihadyści z HTS i ich sprzymierzeńcy, ale też bojownicy lojalni wobec Ankary. Na przykład 9 marca oddział Jaish al-Ahrar (formacja należy do NLF) zaatakował pozycje sił Asada w chrześcijańskiej wiosce Sukaylabiye. I to dzień po tym, jak Turcy w końcu uruchomili patrolowanie strefy zdemilitaryzowanej.  Dlaczego wojna?  Ósmego marca Turcy wspólnie z bojownikami Faylaq al-Sham zaczęli patrolować Kfar Lusin i Dana na północy Idlib, Atarib na zachód Aleppo, Kammari, Karater i Al Iss na południowy zachód od Aleppo. Wiadomo też, że Turcy rozmieszczeni na południe od Aleppo starają się otworzyć ponownie autostradę Aleppo-Damaszek. Ale to tylko część strefy zdemilitaryzowanej. Jeszcze mniejszy zasięg mają zainaugurowane 26 marca wspólne patrole rosyjsko-tureckie (rejon Tel Rifat). Dlaczego właśnie teraz Putinowi może zależeć na rozprawie z ostatnim bastionem rebelii w Syrii? Całkiem przekonujące argumenty przedstawia Pavel Baev z think tanku Jamestown Foundation. Zaczynając od wydarzeń… za oceanem. Zakończenie dochodzenia i raport Muellera cieszy Donalda Trumpa i republikanów, a smuci demokratów i… Władimira Putina. Bo 22-miesięczne dochodzenie nie znalazło dowodów na współpracę sztabu Trumpa z Rosjanami, za to raport jest miażdżący dla samego Kremla. Pokazuje, że ingerencja rosyjska w wybory w USA nie tylko była, ale co więcej, była większa, niż dotychczas mówiono. Rosyjski bank centralny już szykuje się na nowe sankcje amerykańskie, a Putina czeka kolejna polityczna kara. Jako że jest to nieuniknione, Moskwa w swoim stylu może chcieć wykonać ucieczkę do przodu, czy, jak kto woli, dokonać dywersji i zamieszać w geopolitycznym tyglu. Wydaje się, że najlepszym miejscem jest Syria. Od dawna szykowana i przekładana ofensywa na prowincję Idlib ma przypomnieć militarną potęgę Rosji, a zajęcie ostatniego bastionu rebelii będzie można wykorzystać propagandowo, przy okazji przyćmiewając sukces konkurencji, czyli Amerykanów ze wsparciem których Kurdowie dopiero co zniszczyli ostatnią enklawę Daesh w Syrii. Nie bez znaczenia może też być chęć zademonstrowania skuteczności nowej rosyjskiej broni. Nie tak dawno Putin ogłosił w orędziu do Zgromadzenia Federalnego, że hipersoniczny pocisk rakietowy Cyrkon jest już gotowy do służby. Trudno oczywiście uznać rebeliantów w Idlib za cel godny użycia tak zaawansowanej broni, ale nie można wykluczyć, że Cyrkon zostanie jednak przetestowany – właśnie dla celów propagandowych. Zresztą podobnie było na początku rosyjskiej interwencji w Syrii, gdy na jesieni 2015 r. w cele w tym kraju Rosjanie odpalili pociski manewrujące Kalibr z okrętów na Morzu Kaspijskim i wysłali do ataku bombowce strategiczne. Blitzkrieg w Idlib, na dodatek z fajerwerkami (użycie nowych rodzajów broni), ma też pomóc Putinowi zatrzymać spadek jego notowań w Rosji. Operację w Syrii oczywiście przedstawiono by jako prztyczek w nos Ameryki, do której negatywnie odnosi się już 56 proc. Rosjan (w lipcu 2018 r., gdy odbywał się szczyt w Helsinkach, było 40 proc.). Jeśli Kurdowie i Trump ogłosili, że zniszczono ostatni bastion tzw. Państwa Islamskiego w północno-wschodniej Syrii, to Rosjanie i Asad odpowiedzą im, że tak naprawdę to oni dobili ostatnich dżihadystów – w Idlib. Poza tym Putin musi akurat teraz potwierdzić, że jest silnym przywódcą. Powód? Po tym, jak spektakularnie ze stanowiska prezydenta zrezygnował przywódca Kazachstanu Nursułtan Nazarbajew, w Rosji zawrzało od spekulacji, czy i jak odejść miałby również Putin.",,
Policja zatrzymała córkę Korwin-Mikkego. Prowadziła pod wpływem narkotyków,Córka polityka Janusza Korwin-Mikkego została zatrzymana przez warszawską policję. Kobieta prowadziła samochód pod wpływem narkotyków – podaje serwis RMF FM.,"Podczas kontroli drogowej na ul. Targowej na warszawskiej Pradze w samochodzie kobiety znaleziono woreczek, w którym było pół grama podejrzanej substancji. Okazało się, że była to heroina.Rutynowe badania wykazały obecność narkotyków w organizmie kobiety. Według informacji, które uzyskał reporter RMF FM, córka Korwin-Mikkego ma usłyszeć zarzuty posiadania narkotyków, a także prowadzenia pojazdu pod wpływem środków odurzających. Kobieta będzie odpowiadać również za jazdę samochodem bez uprawnień. Według informacji RMF FM, jakiś czas temu straciła prawo jazdy.",,
„Bojowe komórki śpiochów”. Najgroźniejsza sztuka walki z Rosji,"Rosyjski specnaz słynie z umiejętności walki wręcz, a o takiej sztuce jak sambo, słyszeli chyba wszyscy. Wszak największym jej popularyzatorem jest Władimir Putin. Jakby w cieniu sambo znalazła się inna sztuka walki: systema. Niesłusznie, bo już od dobrych kilku lat budzi ona coraz większe zaniepokojenie zachodnich kontrwywiadów. Chodzi o operacyjne możliwości, jakie daje rosyjskim służbom coraz gęstsza zagraniczna sieć szkół takich sztuk walki, jak sambo czy – przede wszystkim – systema.","Estoński kontrwywiad poinformował niedawno, że 26 marca zatrzymał swojego byłego funkcjonariusza podejrzanego o działalność szpiegowską na rzecz Rosji. Vladimir Kulikov był kiedyś wybijającym się oficerem, odznaczonym przez prezydenta, a nawet zdobywcą prestiżowego tytułu Funkcjonariusza Roku. Współtworzył specjalną jednostkę policji K-Komando, a potem służył w jednostce specjalnej Kaitsepolitsei (KAPO), wyróżniając się w ryzykowanych operacjach przeciwko przestępczości zorganizowanej. Od młodych lat trenował sambo – popularną w rosyjskich służbach i wojsku sztukę walki łączącą elementy dżudo i zapasów. I po przejściu do cywila właśnie tym się zajął. Został cenionym trenerem sambo i dżudo. Jego podopieczna zdobyła nawet brąz mistrzostw świata. Odbyły się one w rosyjskim Soczi w 2017 roku. Ale takich sportowych wyjazdów do kraju przodków Kulikov miał dużo więcej. Podczas jednego z nich został zwerbowany przez rosyjski wywiad. Sprawa Kulikova potwierdza jakie niebezpieczeństwa czyhać mogą na obcokrajowców trenujących takie sztuki walki jak sambo. Nie jest tajemnicą, że to środowisko w Rosji jest naszpikowane byłymi i aktywnymi funkcjonariuszami rosyjskich służb. Symbolem może być sam Władimir Putin, były kagiebista, który jeszcze kilka lat temu, dopóki zdrowie pozwalało, z chęcią sam wchodził na matę. Ale jest jeszcze inna rosyjska sztuka walki, szczególnie preferowana przez ludzi z GRU i FSB, i jak się ostatnio okazuje, niezwykle groźna dla bezpieczeństwa różnych zachodnich państw. „Sztuki walki starożytnej Rusi”Sistiema ROSS, czyli Rosyjski Rodzimy System Samoobrony. Potocznie nazywana „systemą”, ta rosyjska sztuka walki rozwinęła się w specnazie i jest uważana za jedną z najskuteczniejszych, zwłaszcza przeciwko fizycznie większym i silniejszym przeciwnikom. Zdobywa coraz większą popularność poza granicami Rosji, przede wszystkim w Europie. Jest znana także w polskich szkołach walki. Wbrew temu, co się często mówi uczniom, systema nie jest rodzajem walki obronnej. Przeciwnie, celem jest unieszkodliwienie, zabicie, wzięcie do niewoli przeciwnika. W tym stylu walki używa się broni, głównie noża. W Rosji działa obecnie około 30 szkół systemy. Ale tylko te najbardziej znaczące mają swoje zagraniczne filie, a ich instruktorzy regularnie jeżdżą do innych krajów. Założycielami tych szkół są byli lub wciąż aktywni oficerowie GRU oraz KGB/FSB. Wiadomo, że ludzi GRU widziano wśród instruktorów szkolących neonazistów na Węgrzech i podobne grupy na Słowacji. Z kolei FSB werbowała w szkołach systemy w Czeczenii mężczyzn, którzy trafiali później m.in. do Niemiec jako uchodźcy. Jednak głównym zadaniem szkół systemy ma być – jak wynika z kilku publikacji opierających się na raportach zachodnich służb – werbunek agentów i przygotowywanie grup dywersantów. Główne role w tym procederze odgrywają szkoła pułkownika Riabki, szkoła kapitana Starowa oraz Holding Ochrony „Wilk” związany z prokremlowskim gangiem Nocne Wilki. Wszystkie one są ze sobą w jakiś sposób powiązane, choć każda chwali się nieco odmiennym stylem systemy. Najbardziej znaną obecnie szkołę systemy założył pułkownik Michaił Riabko (ur. 1961), były funkcjonariusz sowieckiego i rosyjskiego MSW (m.in. szkolił w walce wręcz ochroniarzy ministrów), weteran specnazu. Już za czasów Putina trafił do ministerstwa sprawiedliwości i w latach 2002-2006 był doradcą szefa resortu Jurija Czajki. Zaczął tam nawet prowadzić szkolenia z systemy. W 2003 roku szkoła Riabki została formalnie zarejestrowana jako organizacja społeczna pod nazwą Ogólnorosyjska Społeczna Organizacja Kultury Fizycznej i Sportu „Sztuki walki starożytnej Rusi”. Kiedy Czajka został prokuratorem generalnym, Riabko poszedł za nim i tak już od 2006 roku jest doradcą najważniejszego rosyjskiego prokuratora. Prawą ręką Riabki jest Władimir Wasiliew (ur. 1960) – dyrektor i główny instruktor szkoły. Przedstawiany jako uczeń Riabki (choć są niemal rówieśnikami) podobno służył w specnazie, był spadochroniarzem. Już w 1993 roku wyemigrował do Kanady, gdzie założył pierwszą szkołę systemy poza granicami Rosji. Nosi nazwę Sztab Systemy i de facto jest główną zagraniczną filią szkoły Riabki. Co ciekawe, w tym samym roku na Zachodzie, w Niemczech, osiadł też brat Władimira, Walentin Wasiliew (ur. 1954). Także były oficer specnazu. Nie wiadomo, czy emigracje obu braci nie miała związku z tym, że akurat ostatnie oddziały rosyjskiej armii musiały opuścić Niemcy. W każdym razie, od tamtej pory Władimir osobiście wyszkolił pół tysiąca wykwalifikowanych instruktorów systemy oraz certyfikował ponad 200 szkół w 30 krajach świata. Do dziś prowadzi „seminaria” systemy w Ameryce, Europie i Azji. Walentin tymczasem założył szkołę systemy w niemieckim Münster – pełni też typowe funkcje agencji ochrony pod nazwą RMA Systema Rheine. Interesem zarządza Wasiliew z dwoma innymi byłymi rosyjskimi oficerami. Trudno ustalić obecną dokładną liczbę szkół Systemy Riabko. W 2017 roku na swojej stronie chwaliła się 189 (Ameryka Północna 42, Europa 51, Afryka 3, Azja 13, Australia 6, Ameryka Południowa 15, Rosja 17). Z kolei na stronie Sztabu Systemy (tej z Toronto) była mowa o ponad 250 szkołach, w tym 6 w Niemczech. Rozmiary tej sieci ustalić trudno, bo niektóre kluby są jedynie filiami głównych szkół. W Niemczech pierwsza szkoła pojawiła się w Augsburgu w 1997 r. Najwięcej szkół Systemy Riabko znajduje się w Niemczech, Czechach, Austrii, Francji, Włoszech, Holandii, Szwajcarii, Wielkiej Brytanii, Polsce. Po jednej, dwie lub trzy przypadają na takie kraje, jak Grecja, Łotwa, Luksemburg, Norwegia, Portugalia, Rumunia, Serbia, Słowenia, Słowacja, Hiszpania, Szwecja, Irlandia, Belgia, Estonia, Węgry. Riabko i Wasiliew dbają o ścisłą kontrolę nad swymi klubami. Instruktorem może być tylko osoba szkolona przez jednego z nich, posiadająca odpowiedni certyfikat. „Rosyjski styl” i WilkiTwórcy i instruktorzy nie wstydzą się przeszłości, wręcz przeciwnie, w dobrym stylu jest przypominanie korzeni wojskowych i specnazowskich. Wadim Starow (ur. 1965) to wieloletni doświadczony oficer, od 2012 roku  wykładowca Centrum Specnazu GRU. Stoi też na czele działającego w Twerze Międzynarodowego Centrum Rosyjskiej Walki Wręcz „Rosyjski Styl”- Bojowa Systema SPECNAZ, szkoły systemy formalnie założonej przez Związek Weteranów Służb Specjalnych i Specnazu. Systema Starowa ma ośrodek szkoleniowy w Moskwie i własną sieć 55 zagranicznych filii. Podobnie jak Riabko i Wasiliew, Starow ściśle kontroluje swoją kadrę. Certyfikat oficjalnego instruktora wydaje sam Starow jako „prezes międzynarodowego centrum Systemy Specnazu”. Jednym z takich instruktorów jest instruktor szwajcarskiej policji Lebertus Drenth. Zaczął zajmować się systemą w 2011 roku, w 2014 roku poznał Starowa. Od 2016 roku jest instruktorem Systemy Specnazu w Szwajcarii, w szkole policyjnej w  Hitzkirch.Inna szkoła, nosząca Systema Wilk, jest częścią Holdingu Ochrony „Wilk” w Moskwie, założonego najprawdopodobniej przez znany motocyklowy gang Nocne Wilki oraz Międzynarodowy Związek Desantowców. Szefem holdingu jest Giennadij Nikułow. Były żołnierz wojsk powietrznodesantowych, uczestnik działań rosyjskich, które doprowadziły do aneksji Krymu wiosną 2014 r. Wiceszef Międzynarodowego Związku Desantowców. Za udział w działaniach separatystycznych na wschodniej Ukrainie został objęty amerykańskimi sankcjami. Jego holding zrzesza agencje ochrony w całej Rosji - wszystkie mają w nazwie „Wilk”. Nikułow jest właścicielem części z nich. Współpracuje w tym biznesie z Nocnymi Wilkami. Tego typu działalność jest jednym ze źródeł dochodów grupy „Chirurga”.                                                    Inna szkoła, nosząca Systema Wilk, jest częścią Holdingu Ochrony „Wilk” w Moskwie (fot. źr. mil.ru) Zastępcą Nikułowa jest Dmitrij Draczin, były oficer KGB po szkole w Kaliningradzie, do 1993 w wojskach pogranicznych KGB. Ale instruktorem nr 1 w „Wilku” jest Denis Riauzow. To on odpowiada za całą międzynarodową działalność holdingu. Systema Wołk nie próbuje nawet udawać, że jest sportem. To przygotowanie potrzebne żołnierzom specnazu albo dywersantom. Ma 12 filii w Rosji (w tym Krym) oraz 181 filii w siedmiu krajach: Węgry, Serbia, Włochy, Szwajcaria, Grecja, Tajwan, Niemcy.Lista różnych szkół systemy w Rosji jest bardzo długa. Oprócz wyżej wskazanych, wymienić można też Międzynarodowe Stowarzyszenie Systemy Kadocznikowa z siedzibą w Krasnodarze. Założycielem jest Aleksiej Kadocznikow (ur. 1935), nestor rosyjskich sztuk walki wręcz. Związany z GRU, podobnie jak jego syn, również działający w szkole Arkadij. Z kolei założycielem i szefem Rosyjskiej Sztuki Walki „Systema Tałanow” jest Walentin Tałanow, uczeń Riabki. Poza Rosją mają szkoły we Francji, Estonii, Wielkiej Brytanii i Islandii. W Niemczech jest szkoła w Pinnebergu pod Hamburgiem. Systema Sołowiewa Centrum Rosyjskiej Walki Wręcz „Styl A. A. Sołowiewa” ma siedzibę w Barnaule. Założyciel i szef kończył tę samą wojskową szkołę w Rydze, co Wadim Starow. Poza Rosją filie w Bułgarii, Niemczech, USA, na Łotwie i na Ukrainie. Szef Systemy Sołowiewa na Niemcy, Falko Zander, wcześniej był związany z systemą Riabki. Od 2016 roku Zander jest dyrektorem Systemy Sołowiewa na całą Europę. „Ukryta wojna Putina”W 2014 roku magazyn „Focus” napisał, że kluby systemy działają w 30 miastach niemieckich, a kontrwywiad, czyli BfV (Federalny Urząd Ochrony Konstytucji) widzi w nich zagrożenie dla bezpieczeństwa państwa. W 2016 roku wyniki śledztwa dziennikarskiego opublikował Boris Reitschuster – jego zdaniem GRU używa sieci klubów systemy do werbunku agentów. Znany niemiecki dziennikarz zajmujący się problematyką rosyjską, były korespondent w Moskwie, autor książki o Putinie, cytował raport zachodnich służb, z którego wynika, że GRU w samych tylko Niemczech zwerbowało 250-300 agentów. Dziennikarz przyznał, że te dane dostał nie od niemieckich służb, ale innej zachodnioeuropejskiej agencji zaniepokojonej tym, że niemiecki kontrwywiad niewiele robi z tym zagrożeniem. Niemiecki „Bild” opublikował fragmenty książki Reitschustera pt. „Ukryta wojna Putina”, w której mowa jest m.in. o rozmieszczonych na Zachodzie tajnych paramilitarnych jednostkach Kremla. Reitschuster twierdzi, że prawie we wszystkich państwach Europy istnieją, obecnie w uśpieniu, lecz gotowi do działania, gdy tylko przyjdzie rozkaz, świetnie wyszkoleni i wyposażeni prorosyjscy dywersanci i prowokatorzy. Celem szkół systemy – twierdzi Reitschuster, cytując fragmenty uzyskanych dokumentów – jest destabilizacja państw europejskich: wywoływanie niepokoju i zamieszek, zniekształcanie politycznych i społecznych procesów, szerzenie wartości antydemokratycznych, werbowanie przyszłych elit. „Bild” dotarł do informacji, z których wynika, że ludzie systemy w Niemczech przenikają do skrajnie prawicowych środowisk oraz prowadzą kampanie dezinformacyjne.Takie grupy mają istnieć właśnie przy szkołach systemy, a wszystkim ma zarządzać GRU i oficerowie specnazu wojsk powietrznodesantowych. Według Reitschustera, zachodnie służby w samych Niemczech zidentyfikowały nawet 300 mężczyzn należących do tych tajnych struktur. Werbowani na treningach systemy uczniowie są wysyłani do Moskwy pod pretekstem pogłębienia nauki tej sztuki walki. Tam jednak są szkoleni w typowych działaniach sabotażu i dywersji. Potem wracają do domu i czekają na rozkazy. Większość ma obywatelstwo niemieckie lub podwójne, niemieckie i rosyjskie. Większość mówi po rosyjsku, bo wywodzą się z około czteromilionowej społeczności Niemców, którzy po upadku ZSRS wrócili do starej ojczyzny. Są wśród nich także żołnierze, policjanci, pracownicy wymiaru sprawiedliwości i członkowie niemieckich elitarnych jednostek policji i wojska GSG9 i KSK. Szczególnie niepokojące są przejawy współpracy szkół systemy z policją. W 2010 roku trener Systemy Drezno dostał podziękowania od miejskiej policji za 10-letnią współpracę w szkoleniu funkcjonariuszy. Instruktorzy klubów Systema Bonn i Systema Mettman to członkowie elitarnej jednostki specjalnej policji federalnej GSG9. Przechodzili szkolenia w Toronto (Wasiliew) i w Moskwie (Riabko).                                                    (fot. źr. mil.ru) „Bojowe komórki śpiochów”Dmitrij Chmielnicki to 63-letni wykładowca akademicki, uciekł z ZSRS do RFN w 1987 roku po tym, jak chciano go postawić przed sądem za badania naukowe na temat KGB. Mieszka w Berlinie i jest ekspertem zajmującym się szpiegowską aktywnością Rosji. Twierdzi, że kluby/szkoły systemy mają bezpośrednie lub pośrednie związki z GRU lub FSB. Chmielnicki sporządził na ten temat raport, posiłkując się dostępnymi w Internecie informacjami. Ustalił, że w samych Niemczech działają 63 takie kluby, do tego dziesiątki w innych krajach UE, w byłej Jugosławii i w Ameryce Północnej. Niektóre z nich wręcz chwalą się powiązaniami z rosyjskim specnazem i używają emblematów typowych dla rosyjskich służb specjalnych. W maju 2017 roku Chmielnicki powiedział portalowi EUobserver, że przy szacunkach iż średnio w każdej szkolonej grupie jest 3-5 agentów, 63 kluby w Niemczech oznaczają, że GRU może tam mieć ponad 300 zwerbowanych rekrutów. Ich zadaniem byłyby ataki na takie cele, jak bazy wojskowe czy lotniska cywilne w razie wybuchu wojny Rosji z NATO. „To są zorganizowane bojowe komórki śpiochów” – mówił Chmielnicki. Jednym z głównych celów klubów systemy wydaje się być werbunek agentów wśród pracowników i funkcjonariuszy niemieckich służb specjalnych. Przykładem może być fakt, że pięciu absolwentów klubu w Bonn pracowało w służbach niemieckich – wynika z ustaleń Chmielnickiego. Zwrócił on szczególną uwagę na Holding Ochrony „Wilk”, bo ostatnio sieć związanych z nim klubów  rozwijała się  w Europie niezwykle szybko. Tylko w latach 2010-2017 otworzyła kluby w Niemczech, Grecji, na Węgrzech, we Włoszech, Serbii i Szwajcarii. Stała też za powołaniem niemieckiej filii Nocnych Wilków. „Seminaria” w AlpachWięcej światła na temat aktywności holdingu „Wilk” w Europie rzuca publikacja z grudnia 2018 roku w szwajcarskim wydaniu „Blick”. Zdaniem autora artykułu, Fabiana Eberharda, przez kilka lat państwo rosyjskie celowo tworzyło w Szwajcarii „komórki śpiochów”. Rosjanie korzystali w tym celu ze szkół sportowych w Zurychu, Bernie i Lugano, gdzie prowadzi się szkolenia z rosyjskiej sztuki walki systema. W szwajcarskich szkołach ćwiczą pochodzący z rosyjskojęzycznej emigracji młodzi ludzie. Instruktorzy prowadzą wśród nich werbunek. Poszukują młodych ludzi dobrze zakorzenionych na Zachodzie. Do szkół systemy zapisują się np. chętnie ochroniarze mieszkających w Alpach rosyjskich miliarderów. Na specjalne szkolenia adeptów („seminaria”) do Szwajcarii przyjeżdżają emerytowani żołnierze rosyjskiego specnazu, w roli instruktorów. Byli wśród nich Władimir Wasiliew i Michaił Riabko. W ostatnich latach przeprowadzali szkolenia w szkołach sztuk walki systema w szeregu szwajcarskich miast, w tym w Bernie. W latach 2002-2011 na „seminariach” w  Lozannie, Bazylei, Bernie i Zurychu pojawiał się również jeden z najważniejszych instruktorów Systemy Riabko - Siergiej Borszczow, od lat 90. XX w. kierujący położoną w Obińsku Rosyjską Szkołą Sztuk Walki. Oficjalnie ćwiczą walkę, chodzą po górach. Według szwajcarskich mediów wielu z nich to po prostu operatorzy najbardziej elitarnych, rosyjskich jednostek specjalnych. W opublikowanym artykule Eberhard powołuje się na fragmenty poufnego dokumentu sporządzonego przez szwajcarską służbę NDB, świadczące o poważnym niebezpieczeństwie. Zgodnie z dokumentem, jednym z zadań sieci klubów systemy jest tworzenie jednostek, które będą miały za cel „prowokowanie zamieszek i destabilizacji w regionie docelowym” oraz rekrutację „przyszłych elitarnych bojowników”. NDB pisze o finansowym i ideologicznym wpływie rosyjskich władz – informuje dziennikarz. NDB udało się nagrać z ukrytej kamery szkolenie Rosjan. Okazało się, że „seminarzyści” ćwiczą współdziałania w grupach w czasie masowych zamieszek, albo przejmowanie kontroli nad miastem. W Zurychu i Lugano regularnie trenuje adeptów systemy wspomniany wyżej  główny instruktor Holdingu Ochrony „Wilk”  Denis Riauzow. Były żołnierz specnazu, podobnie jak Nikułow, jest objęty sankcjami USA za działania na Ukrainie. Dokument NDB zawiera informację o liderze szwajcarskiej sieci rosyjskiej sztuki walki systema. W dokumencie pojawiają się inicjały mężczyzny D. Z. To on kieruje klubem sportów walki w Regendsdorfie (dzielnica Zurychu) i uważany jest za kluczową postać, jeśli chodzi o kluby systemy w Szwajcarii. Redakcja „Blick” posiada fotografie potwierdzające jego powiązania z wysokimi rangą przedstawicielami rosyjskiej armii - twierdzi Eberhard. Dziennikarz dodał też, że osoba ta spotkała się z Giennadijem Nikułowem, szefem moskiewskiego Holdingu Ochrony „Wilk”, w niemieckim mieście Singen blisko granicy ze Szwajcarią. Na podstawie raportu Chmielnickiego łatwo zidentyfikować D. Z. To Dimitri Zaiser, służący w latach 2000-2008 w specjalnej grupie oficerskiej w Berlinie. Obecnie prezes społecznej organizacji SSC Akademie. Od 2013 roku przedstawiciel holdingu „Wilk” w Szwajcarii. Wyższe wykształcenie ekonomiczne, instruktor 1. kategorii sambo. Jedyny z kierownictwa holdingu, który ma paszport niemiecki. Stoi na czele struktur „Wilka” w Szwajcarii i w Niemczech. Jest też szefem klubu motocyklowego Russlanddeutsche Wölfe.",,
"Tydzień sfrustrowanych kobiet: Dulkiewicz, Leszczyna, Mucha, Pitera, Scheuring-Wielgus, Nowacka","Politycy walczą o naszą uwagę. Zwłaszcza politycy opozycji, którzy pozbawieni realnego wpływu na rzeczywistość, próbują ze wszystkich sił mobilizować swoich zwolenników przed wyborami. Choć „Królową Myśli Politycznej Opozycji” pozostanie nadal Ewa Kopacz ze swoją wiedzą o dinozaurach, to jednak jej koleżanki z KE też mają coś do powiedzenia.","Sobota. Pamiętając o Żołnierzach Wyklętych  W całej Polsce odbywały się uroczystości ku czci Żołnierzy Wyklętych. Pamięci bohaterów poświęcone były liczne marsze, wydarzenia kulturalne i sportowe. W podkrakowskim Centrum Macierz Polonii odbył się wieczorny I Bieg Polonia Wyklętym, którego uczestnicy podążali z zapalonymi pochodniami. Patronat nad tym niezwykłym wydarzeniem objął wicepremier Piotr Gliński, który podczas uroczystości w Warszawie mówił: „Żołnierze Wyklęci to polscy patrioci, którzy nie godzili się na sowiecką, stalinowską, ponurą noc”.   Niedziela. Biegi, marsze, blokada i wybory  W sobotę biegano dla Wyklętych pod Krakowem, a w niedzielę biegała już cała Polska, a nawet świat. W 365 miastach w Polsce i za granicą odbył się VII Bieg Tropem Wilczym, którego patronami w tym roku byli m.in. Jerzy Stawski, Barbara Otwinowska i Antoni Heda. W Łodzi, kto nie miał siły lub ochoty biec, mógł wziąć udział w Marszu Pamięci Żołnierzy Niezłomnych. Niestety marsz zablokowało 30 przedstawicieli Obywateli RP, musiała interweniować policja. Marsz dotarł do mety, ale niesmak po działaniach Obywateli RP pozostał.  W Gdańsku  odbywały się przedterminowe wybory prezydenta miasta…  Poniedziałek. Dulkiewicz wygrywa, Płażyński pyta, Wałęsa marzy  …które wygrała, nie mając poważnej politycznej konkurencji, dotychczasowa zastępczyni prezydenta Pawła Adamowicza, Aleksandra Dulkiewicz. Kacper Płażyński z PiS pogratulował nowej prezydent i zadał jej kilka trudnych pytań o patologiczne praktyki w gdańskim samorządzie. Inny znany gdańszczanin, Lech Wałęsa podzielił się z opinią publiczną swoimi marzeniami. Okazało się, że po wyborach (jeśli wygra je PO z przystawkami) Wałęsa będzie aplikował na stanowisko profosa aresztu. Kariera Wałęsy ostatnio słabo się rozwija, ale były prezydent mógłby pomyśleć o czymś bliżej swoich kompetencji.  Wtorek. Scheuring-Wielgus nieśmiałą panienką była  Znana antyklerykałka, posłanka partii Teraz!, Joanna Scheuring-Wielgus opowiedziała w programie „Onet Rano”: „W wieku czternastu lat, w trakcie spowiedzi w kościele (…) ksiądz wypytywał mnie o rzeczy, które dla mnie samej były jeszcze nieprzepracowane i wstydliwe. Zadawał mi pytania na temat moich kontaktów z kolegami”. To nic, że popierana przez nią Karta LGBT Rafała Trzaskowskiego oznacza styczność dzieci z tematyką seksu w znacznie wcześniejszym wieku. Nietrafiony wywiad może kosztować posłankę utratę miejsca na listach Koalicji Europejskiej, ale jest szansa, że weźmie ją w swoje ciepłe ramiona Wiosna Biedronia. Środa. Jakubiak idzie z Korwinem, Strajk Kobiet trafił na rondo  Leszek Czarnecki, biznesmen  znany z ogromnego majątku, żony w TVN i swojego adwokata Romana Giertycha, rzucił się na ekipę Telewizji Polskiej kręcącej kolejny odcinek programu Anity Gargas. Chyba sprawy idą nie po myśli Leszka Czarneckiego, skoro odreagowuje emocje na dziennikarzach. Inna sprawa, że to kolejny atak na dziennikarzy w ostatnich tygodniach.  Strajk Kobiet zażądał zmiany nazwy ronda Romana Dmowskiego na rondo Praw Kobiet. Dobrze, że Strajk nie chce jeszcze zmienić nazwy ulicy Marszałkowskiej na Feministyczną.  Poseł Marek Jakubiak, który odszedł z Kukiz’15,  szuka dla siebie miejsca na scenie politycznej. Postanowił połączyć swoje siły z komitetem Konfederacja KORWiN Braun Liroy Narodowcy, co oznacza, że powstanie komitet wyborczy o najdłuższej nazwie, niekoniecznie proporcjonalnej do poparcia w wyborach. Szkoda Marka Jakubiaka, ale zawsze to lepsze niż gdyby przyłączył się do Koalicji Europejskiej. Tam prostują poglądy politykom w lewą stronę. W środę Jarosław Kalinowski z PSL mówił w Polskim Radiu 24: „Dla mnie małżeństwo to jest związek kobiety i mężczyzny. Jeżeli mówimy o adopcji, to tylko dla małżeństw”. Do piątku sprawę „przemyśli”…  Czwartek. Dzień złotych myśli kobiet opozycji  Jarosław Kalinowski myśli, a Rafał Trzaskowski mówi w Polsacie: „Nie uważam, by Lech Kaczyński był jednym z lepszych prezydentów Warszawy”. Aleksandra Dulkiewicz po namyśle odpowiada na poniedziałkowe pytania Kacpra Płażyńskiego na łamach „Die Welt”: „PiS od 2010 r. pogłębia podziały w społeczeństwie, a szczególnie od przejęcia władzy w 2015 r.”. Najlepszą obroną atak, najlepszym wsparciem dla Gdańska – Niemcy.  Nawet jeśli wydaje się, że politycy opozycji osiągnęli już szczyty żenady, to okazuje się, że można iść dalej. Joanna Mucha z PO stwierdziła, że trzynasta emerytura to upokorzenie. Julia Pitera (też PO) uważa, że 500 plus jest pogardliwe. Obie panie posłanki biorą z budżetu państwa od wielu lat tak duże pieniądze, że faktycznie dla nich 500 czy nawet 1100 złotych jest kwotą upokarzającą. Inna posłanka PO, Izabela Leszczyna, wyjaśniła, dlaczego od trzech lat PO nie może przestawić merytorycznego programu. Otóż PO taki program ma, ale trzyma schowany w sejfie, żeby PiS go nie ukradło! Wyborco – uwierz na słowo!  Piątek. Dzień kobiet  Jarosław Kalinowski jeszcze w środę był przeciw małżeństwom jednopłciowym, ale już w piątek poparł związki partnerskie dla homoseksualistów. Teraz tylko zmiana nazwy z Polskiego Stronnictwa Ludowego na Polskie Stronnictwo Lewicowe. Skrót ten sam, nawet pieczątek nie trzeba zmieniać. I czerwonym autobusem na wieś. W tym autobusie zmieści się Barbara Nowacka z Inicjatywy Polskiej, która twierdzi, że PO się zmieniła, Grzegorz Schetyna się zmienił i teraz żałują, że dotąd nie wprowadzili związków partnerskich. Szkoda, że nie żałują, że wyciekło im z budżetu 250 miliardów podatku VAT.  Do wielu posłów PiS, w tym Iwony Arent przyszedł mail z groźbami wobec posłów i ich rodzin.Premier Mateusz Morawiecki powiedział, że tzw. trzynasta emerytura w wysokości 1100 zł brutto będzie wypłacana co roku.",,
Mucha: Sankcje wobec adwokatów nie mieszczą się w jakichkolwiek standardach,"Zastępca szefa Kancelarii Prezydenta Paweł Mucha krytycznie odniósł się do wniosku o wszczęcie postępowań dyscyplinarnych wobec adwokatów, aspirujących do stanowisk w Sądzie Najwyższym. 
W programie „Mineła  8” powiedział, że jest „skrajnie oburzony” takimi pomysłami. Wyraził przekonanie, że  władze adwokatury nie podejmą takich działań.","– Dla mnie są to rzeczy zupełnie niewyobrażalne, dlatego, że adwokatura powinna się kierować absolutną swobodą możliwości wypowiedzi. (...) Nie powinna różnicować ze względu na czyjeś przekonania polityczne czy wprowadzać sankcje – powiedział Paweł Mucha na antenie TVP Info.– Wprowadzanie sankcji wobec jakiegokolwiek adwokata, czy wszczynanie postępowania dyscyplinarnego dlatego, że on się zachowuje zgodnie z obowiązującym w Polsce prawem, bo to jest tego rodzaju sytuacja, która się nie mieści w jakichkolwiek standardach – dodał.",,
Poseł Godson ze Srebrnymi Ustami,"Poseł John Godson został laureatem nagrody Srebrne Usta, przyznawanej przez radiową Trójkę za najbardziej zaskakującą i zabawną wypowiedź na polskiej scenie politycznej. Nazwisko laureata ogłoszono podczas gali w Studiu Muzycznym Polskiego Radia im. Agnieszki Osieckiej w Warszawie. Zwycięzca otrzymał statuetkę.","John Godson, polityk Platformy Obywatelskiej, został doceniony za wypowiedź z trybuny sejmowej. – Apeluję do Polaków, abyśmy się nie bali mieć więcej dzieci. Mam czworo wspaniałych dzieci. Jeżeli możesz mieć jedno dziecko, możesz też mieć dwójkę. A jeżeli  możesz mieć dwójkę, możesz też mieć trójkę. Ja zrobiłem swoje – powiedział poseł PO podczas debaty po exposé premiera Donalda Tuska.Polityk Platformy Obywatelskiej w plebiscycie Programu III Polskiego Radia pokonał Jarosława Kaczyńskiego – laureata drugiej nagrody, Ewę Łętowską – laureatkę trzeciej nagrody, a także: Bronisława Komorowskiego, Bartosza Arłukowicza, Roberta Biedronia, Ludwika Dorna, Leszka Millera, Stanisława Żelichowskiego oraz Donalda Tuska.Plebiscyt Srebrne Usta został zainicjowany w 1992 roku przez dziennikarkę Trójki, Beatę Michniewicz. Obradujący wówczas Sejm I kadencji obfitował w osobowości wyróżniające się niebanalnym językiem. Posłowie prześcigali się w obrazowych przenośniach, celnych ripostach, niespotykanych figurach retorycznych. Stało się ważne nie tylko to, co kto mówi, lecz także jak to robi. Dziennikarze radiowej Trójki postanowili utrwalić na taśmie oraz w ludzkiej pamięci te zwroty i wyrażenia, które ze względu na swą treść nie zawsze miały szansę przejść do historii. Inicjatorzy plebiscytu mieli poza tym nadzieję, że spojrzenie z przymrużeniem oka na politykę, niekiedy brutalną i zawiłą, dobrze zrobi zarówno jej aktorom jak i obserwatorom. W myśl przysłowia „mowa jest srebrem, a milczenie złotem” zaproponowali słuchaczom plebiscyt. W poprzednich latach laureatami Srebrnych Ust byli między innymi: Władysław Bartoszewski, Renata Beger, Piotr Gadzinowski, Zyta Gilowska, Grzegorz Kołodko, Bronisław Komorowski, Aleksander Kwaśniewski, Janusz Korwin-Mikke, Leszek Miller, Jan Maria Rokita, Nelli Rokita, Donald Tusk i Waldemar Pawlak.Zwycięzcą pierwsze edycji konkursu był prezydent Lech Wałęsa. Doceniono jego wypowiedź „Nie chcem, ale muszem” (być prezydentem).",,
Jest decyzja polskiego sądu: Aleksiejew nie może zostać wydany Rosji,"Były rosyjski bankowiec Jarosław Aleksiejew, który we własnym kraju jest podejrzany o defraudację, a tamtejsi śledczy domagają się jego ekstradycji, nie może zostać wydany do Rosji. Jest to prawnie niedopuszczalne. Tak postanowił we wtorek bielski sąd okręgowy.","Sędzia Teresa Jędrzejas, uzasadniając postanowienie powiedziała m.in., że wydanie Aleksiejewa  Rosji jest prawnie niedopuszczalne w świetle norm prawa polskiego i międzynarodowego. Chodzi m.in. o możliwość naruszenia prawa i wolności ściganego. Organizacje praw człowieka alarmują, że sytuacja oskarżonych w Rosji jest zła. Wobec zatrzymanych stosowana jest przemoc fizyczna oraz nieludzkie, poniżające traktowanie.Sędzia podkreśliła, że niekorzystne dla Aleksiejewa jest to, iż jest on świadkiem Jehowy. W Rosji tacy wyznawcy są prześladowani, aresztowani, skazywani na wieloletnie wyroki i traktowani gorzej niż inni więźniowie.Postanowienie w sprawie prawnej niedopuszczalności wydalenia do Federacji Rosyjskiej jest nieprawomocne. Stronom przysługuje zażalenie do sądu apelacyjnego. Ostateczną decyzję podejmuje minister sprawiedliwości. Aleksiejew był poszukiwany wydanym przez Rosję międzynarodowym listem gończym. W swoim kraju został zaocznie aresztowany w ramach sprawy karnej o defraudację. W styczniu br. zatrzymała go polska Straż Graniczna, gdy podróżował pociągiem. Wylegitymował się cypryjskim paszportem. Po zatrzymaniu został aresztowany, ale na początku maja wyszedł za kaucją na wolność. Zastosowano wobec niego dozór policyjny.Żelezniak i Leontiew przebywają w Stanach Zjednoczonych. Rosyjski sąd zdecydował o ich zaocznym zatrzymaniu. W ub. r. Leontiew powiedział podczas postępowania sądowego w USA, że sprawa przeciwko niemu jest motywowana politycznie, a do bankructwa banku dążyli przedstawiciele władz. Jednym z powodów miałyby być kontakty z opozycjonistą Aleksiejem Nawalnym. Dodał, że były – niezrealizowane ostatecznie – plany wyemitowania przez bank kart kredytowych z możliwością wspierania finansowego założonej przez Nawalnego Fundacji Walki z Korupcją.",,
"Prezydent: doping to forma złodziejstwa, walka z nim trwa","Walka z dopingiem to nie tylko walka z niedozwolonym dopingiem i kradzieżą sportowych wyników, to także walka o zdrowie sportowców  – podkreślił prezydent Andrzej Duda w inauguracyjnym wystąpieniu podczas kongresu  Światowej Agencji Antydopingowej WADA.","Do czwartku specjaliści będą dyskutować w stolicy Górnego Śląska o walce z nieuczciwym wspomaganiem w sporcie, a także zostanie zatwierdzony wybór Witolda Bańki na prezydenta WADA.– Walka z dopingiem jest jak walka ze złodziejstwem, bo w istocie doping jest formą kradzieży sportowego wyniku, sukcesu. Jest formą podeptania czyjegoś wysiłku w sposób nieuczciwy, nierzetelny – podkreślił Duda.WADA powstała w listopadzie 1999 roku jako niezależna fundacja pod przewodnictwem Międzynarodowego Komitetu Olimpijskiego. Jej celem jest walka z niedozwolonym wspomaganiem w sporcie, m.in. poprzez opracowywanie i ustalanie przepisów oraz procedur antydopingowych. Poza tym m.in. publikuje listę substancji zakazanych i wydaje akredytacje dla krajowych laboratoriów antydopingowych. – Jestem przekonany, że ludzie chcą oglądać sport uczciwy. Ludzie nie chcą patrzeć na sportowców, którzy sportowe wyniki zawdzięczają zatruwaniu organizmów, niszczeniu się. Później w ciszy umierają w 40. roku życia albo wcześniej. Nie o to chodzi w sporcie. Walka z dopingiem to także walka o zdrowie sportowców, o pewną kulturę rozwoju sportowego – zwrócił uwagę prezydent. „To czas odrodzenia się polskiego sportu pod polską flagą”Prezydent podkreślił, że organizowana w tym roku w Polsce konferencja jest istotna także ze względu na aspekt historyczny. Andrzej Duda przypomniał, że to okres, kiedy Polska obchodzi stulecie odzyskania niepodległości. Jak dodał, jest to też czas odrodzenia się polskiego sportu pod polską flagą. – To jest czas, kiedy obchodzimy stulecie powstania Polskiego Komitetu Olimpijskiego. To jest czas, w którym świętujemy pierwsze, wielkie, polskie olimpijskie sukcesy, które przyszły wprawdzie nie od razu — mówił Andrzej Duda. Bańka szefem WADAW Katowicach zostanie zatwierdzona decyzja podjęta 14 maja w Montrealu, kiedy przedstawiciele rządów w Radzie Fundacji WADA wybrali na przewodniczącego Witolda Bańkę. Jego kadencja rozpocznie się 1 stycznia 2020 roku. Na stanowisku zastąpi Craiga Reedie'ego, który funkcję tę pełni od 2014 roku jako reprezentant ruchu olimpijskiego.– Cieszę się ogromnie z tego, że urząd ten obejmie mój kolega, jeden z najmłodszych ministrów sportu w moim kraju. Człowiek, który zna sport, bo na światowym poziomie brał w nim udział i rozumie, co to jest sportowa rywalizacja – podkreślił Duda.",,
Lider PSL skomentował poparcie Lecha Wałęsy,"Nie zabiegaliśmy o poparcie Lecha Wałęsy; każdy głos oddany na PSL się liczy, ale chciałbym, żeby padły słowa „przepraszam” za to, co zostało powiedziane przez Wałęsę w niedzielę wobec śp. Kornela Morawieckiego – powiedział lider PSL Władysław Kosiniak-Kamysz.","Były prezydent Lech Wałęsa zwrócił się na Facebooku do Platformy Obywatelskiej o zwolnienie go z danego publicznie słowa, że będzie głosował na PO; zadeklarował, że w tych wyborach chce wesprzeć prezesa Polskiego Stronnictwa Ludowego Władysława Kosiniaka-Kamysza. Kosiniak-Kamysz pytany przez dziennikarzy, czy cieszy go poparcie Wałęsy, powiedział, że ludowcy o nie „nie zabiegali”. – Każdy głos się liczy 13 października oddany na Polskie Stronnictwo Ludowe, ale chciałbym, żeby padły też ważniejsze moim zdaniem słowa „przepraszam” za to, co zostało powiedziane przez prezydenta Wałęsę w niedzielę wobec śp. Kornela Morawieckiego – podkreślił lider PSL. Dopytywany, czy zbulwersowało go wystąpienie Wałęsy podczas niedzielnej konwencji Koalicji Obywatelskiej, Kosiniak-Kamysz odpowiedział, że były to słowa, których on nie akceptuje. – O zmarłych można mówić dobrze albo wcale. I to są skandaliczne słowa – ocenił. – My takiego języka nie używamy – dodał prezes PSL. Dopytywany, czy było to dla niego zaskoczeniem, Zgorzelski odparł, że Wałęsa przyzwyczaił go do tego, że zaskakuje swoimi wypowiedziami. – Każdy głos dla PSL jest ważny. Jeżeli chce głosować, to nie będziemy go od tego odżegnywali – podkreślił poseł ludowców. W niedzielę Wałęsa gościł na konwencji Koalicji Obywatelskiej w Warszawie. – Popieram was i będą na was głosował, nie widzę innej siły politycznej, która byłaby w stanie poprowadzić Polskę właściwie, z małymi mankamentami – powiedział wówczas były prezydent do uczestników konwencji wyborczej KO. Dodał, że wierzy, iż kartką wyborczą „zrobimy porządek w kraju”. Wałęsa powiedział wtedy również m.in., że wybaczył twórcy Solidarności Walczącej, zmarłemu w miniony poniedziałek Kornelowi Morawieckiemu, bo „po chrześcijańsku należy to zrobić”. – A co oni z niego robią? – bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada proszę panów. Zdrajca. Taka jest prawda – powiedział były prezydent. Jego wypowiedź wywołała krytykę, w tym również polityków Platformy. Przewodniczący PO Grzegorz Schetyna powiedział, że nie zgadza się ze słowami Wałęsy o Kornelu Morawieckim.",,
„Kommiersant”: Nowa propozycja Danii może opóźnić uruchomienie Nord Stream 2,"Stanowisko Danii, która nieoczekiwanie zaproponowała Gazpromowi rozpatrzenie nowego wariantu trasy Nord Stream 2, może zagrozić planom wprowadzenia gazociągu do eksploatacji do końca roku – konstatuje rosyjski dziennik „Kommiersant”.","Powołuje się on na informację przekazaną przez operatora gazociągu - spółkę Nord Stream 2 AG. Powiadomiła ona, że Duńska Agencja Energii zwróciła się o to, by do oceny ekologicznej włączyć wariant ułożenia gazociągu w wyłącznej strefie ekonomicznej Danii na południe od wyspy Bornholm.„Kommiersant”, powołując się na źródła zaznajomione z sytuacją, relacjonuje, że ocena ekologiczna nowej trasy może zająć od trzech do sześciu miesięcy. Długość owej trasy wynosiłaby ok. 160 km, podczas gdy początkowy wariant przebiegu gazociągu zakładał trasę długości 140 km.Rosyjski dziennik zauważa, że nawet jeśli Dania wyda zgodę na ułożenie gazociągu od razu po zakończeniu oceny ekologicznej nowej trasy, to Gazprom będzie miał tylko półtora miesiąca na testy i prace przygotowawcze. Gazeta ostrzega też, że harmonogram układania gazociągu może ulec zmianie z powodu jesiennych sztormów na Bałtyku.",,
Hiszpania: Partie skrajnej lewicy i organizacje laickie żądają usunięcia religii ze szkół,"Trzy reprezentowane w parlamencie partie radykalnej lewicy, Podemos, Zjednoczona Lewica i ERC, a także blisko 60 organizacji laickich i związkowych wystosowało apel do władz Hiszpanii o wycofanie lekcji religii ze szkół. Zdaniem komentatorów jest to element kampanii wyborczej.","Sygnatariusze wezwali władze w Madrycie do wycofania nauki religii w szkołach publicznych, a także w tych prywatnych placówkach oświatowych, które są finansowane z budżetu państwa.Autorzy apelu napisali, że ich żądanie wynika z troski o „szkołę wolną od indoktrynacji religijnej” oraz o „wolność sumienia młodych, dorastających osób”. Wezwali też rząd Hiszpanii do anulowania umów z 1979 r. zawartych z Watykanem, które zastąpiły konkordat z 1953 r., a także porozumień z innymi związkami wyznaniowymi.Zarówno dziennikarze liberalnego dziennika „El Pais”, jak i prawicowych tytułów wskazują, że apel o wycofanie religii ze szkół jest postrzegany jako element kampanii przed zaplanowanymi na 28 kwietnia wyborami parlamentarnymi.W ocenie niektórych komentatorów politycznych i dziennikarzy tegoroczna kampania nie przebiega najlepiej właśnie dla ugrupowań skrajnej lewicy, m.in. z powodu rosnącej przewagi Hiszpańskiej Socjalistycznej Partii Robotniczej (PSOE), która przejęła w ostatnim czasie część elektoratu partii radykalnie lewicowych.",,
"Czternaście osób zatrzymanych, rannych trzech policjantów. Bilans marszu we Wrocławiu","14 osób zatrzymanych oraz pięć osób rannych – w tym trzech policjantów – to bilans poniedziałkowego Marszu Polaków, który został zorganizowany przez środowiska narodowe z okazji Święta Niepodległości. Zgromadzenie zostało rozwiązane m.in. z powodu wznoszenia antysemickich haseł.","Zgromadzenie, którego jednym z organizatorów był Jacek Międlar, w tym roku przebiegało pod hasłem „Żeby Polska była Polską”. Uczestnicy marszu wyruszyli z Wyspy Słodowej. Mieli przejść ulicą Dubois, mostem Sikorskiego do pl. Jana Pawła II i następnie do pl. Solidarności.Gdy marsz przeszedł około 200 metrów do skrzyżowania ulic Dubois i Pomorskiej, urzędnicy wrocławskiego magistratu podjęli decyzję o jego rozwiązaniu. Bartłomiej Ciążyński, doradca Prezydenta Wrocławia ds. Tolerancji i Przeciwdziałania Ksenofobii powiedział dziennikarzom, że marsz został rozwiązany z powodu wznoszonych antysemickich haseł oraz użycia materiałów pirotechnicznych.Po rozwiązaniu marszu policja zaapelowała do jego uczestników o rozejście się. Z tłumu manifestantów w stronę policjantów rzucano petardy oraz puste butelki. Po około 20 minutach policja użyła armatek wodnych, a następnie kordon funkcjonariuszy zepchnął manifestantów w stronę ul. Pomorskiej. Policja użyła też gazu łzawiącego.Jak poinformował we wtorek rzecznik dolnośląskiej policji, w wyniku podjętych przez policjantów działań zatrzymanych zostało 14 osób. – W trakcie zabezpieczenia manifestacji we Wrocławiu poszkodowanych zostało trzech policjantów oraz dwie inne osoby – dodał Zaporowski. Rzecznik dodał, że zatrzymani odpowiedzą m.in. za naruszenie porządku czy naruszenie nietykalności cielesnej policjantów.",,
Wyborcy Trumpa to rasiści i seksiści? Republikanin żąda przeprosin,"Przeprosin za obraźliwe określenie jego wyborców zażądał w poniedziałek od kandydatki Demokratów na prezydenta Hillary Clinton jej republikański rywal w wyścigu do Białego Domu, Donald Trump.","– Byłem głęboko zaszokowany słysząc, jak moja przeciwniczka atakuje, oczernia i poniża tych cudownych, niezwykłych ludzi, którzy popierają naszą kampanię – powiedział Trump w przemówieniu w Baltimore, na spotkaniu z przedstawicielami Gwardii Narodowej USA.Ostre słowa W zeszłym tygodniu w piątek, na spotkaniu z organizacjami LGBT w Nowym Jorku, Clinton powiedziała, że „połowa wyborców Trumpa” to ludzie „godni pożałowania”, bo to „ksenofobi, rasiści, seksiści, homofobi i islamofobi”. Wypowiedź spotkała się z ostrą krytyką nie tylko Republikanów popierających Trumpa, lecz także części komentatorów sympatyzujących z Clinton. Liczbę zwolenników republikańskiego kandydata oblicza się na około 20 milionów, co oznacza, że jego oponentka użyła uwłaczającego określenia wobec ok. 10 mln Amerykanów.Clinton żałuje? Następnego dnia Clinton powiedziała, że nie powinna była użyć „przesadnego uogólnienia” i że żałuje, iż powiedziała „połowa” zwolenników Trumpa.Kandydat GOP uznał, że to nie wystarcza i zażądał odwołania tego co powiedziała i wyraźnego przeproszenia jego fanów.– Jeśli Hillary Clinton całkowicie nie wycofa się z tego, co powiedziała, nie widzę jak może wiarygodnie prowadzić swoją dalszą kampanię – oświadczył.– Ludzie, którzy chcą egzekucji praw imigracyjnych, nie są rasistami. To są patriotyczni Amerykanie, którzy pragną ochrony swoich miejsc pracy i swoich rodzin. Ludzie, którzy ostrzegają przed radykalnym islamskim terroryzmem, to nie islamofobi. To są przyzwoici obywatele amerykańscy, którzy chcą utrzymania naszych wartości tolerancji i bezpieczeństwa kraju – powiedział.",,
Czwarty dzień poszukiwań Piotra Woźniaka-Staraka nie przyniósł przełomu,"Niepowodzeniem zakończyły się poszukiwania producenta filmowego Piotra Woźniaka-Staraka, który w niedzielę wypadł z motorówki na jeziorze Kisajno. Był to już czwarty dzień akcji poszukiwawczej. Prokuratura wszczęła śledztwo w sprawie wypadku ze skutkiem prawdopodobnie śmiertelnym.","Jak poinformowała rzeczniczka giżyckiej policji asp. Iwona Chruścińska, służby biorące udział w akcji poszukiwawczej na jeziorze Kisajno kończą pracę i spływają do jednostek. W czwartek rano ratownicy wyruszą ponownie na akwen. Prokuratura w Giżycku wszczęła śledztwo w sprawie niedzielnego wypadku na mazurskim jeziorze Kisajno. Dotyczy ono spowodowania wypadku w ruchu wodnym, na skutek którego jedna osoba prawdopodobnie poniosła śmierć. Rzecznik Prokuratury Okręgowej w Olsztynie Krzysztof Stodolny, zaznaczył, że na tym etapie postępowania śledczy nie informują o szczegółach zdarzenia, nie ujawniają żadnych dowodów znajdujących się w aktach sprawy i danych osobowych przesłuchanych świadków, ani nie odnoszą się do doniesień medialnych. W poniedziałek prokuratura potwierdziła, że osobą poszukiwaną na jez. Kisajno jest producent filmowy Piotr Woźniak-Starak. Wówczas Stodolny podał, że „pod nadzorem Prokuratury Rejonowej w Giżycku trwają czynności w niezbędnym zakresie, mające ustalić okoliczności i przyczyny zdarzenia”. Jak informowała policja, z soboty na niedzielę nad ranem na Kisajnie odnaleziono dryfującą motorówkę, na pokładzie której nikogo nie było. Po wszczęciu poszukiwań osób, które płynęły motorówką, natrafiono na brzegu na 27-letnią kobietę.",,
„Putin ma olbrzymi problem z dramatem smoleńskim”,– Władimir Putin ma olbrzymi problem z dramatem smoleńskim – tak skomentował minister obrony Antoni Macierewicz słowa prezydenta Rosji dotyczące wraku tupolewa i jego zwrotu.,"Władimir Putin oznajmił na dorocznej konferencji prasowej, że w Rosji trwa śledztwo w sprawie katastrofy z 10 kwietnia 2010 roku i dopóki sprawa jest w toku, tupolew jest potrzebny śledczym.Zdaniem szefa MON rosyjskie dochodzenie nie jest przesłanką do przetrzymywania wraku. Jak mówił Antoni Macierewicz, „Rosja zawłaszczyła polską własność, co jest niedopuszczalne”. Minister zapowiedział, że strona polska będzie dążyła za pomocą wszystkich dopuszczalnych prawem środków do odzyskania wraku. Dodał, że rozmawiał już w tej sprawie z byłymi wysokiej rangi przedstawicielami Międzynarodowego Trybunału Karnego. „Rosja ma obowiązek zwrócić wrak”Minister Antoni Macierewicz przypomniał, że rosyjskie śledztwo jest prowadzone na podstawie załącznika 13. konwencji chicagowskiej. Zgodnie z nią – jak tłumaczył dziennikarzom szef MON – Rosja ma obowiązek zwrócić wrak, który jest własnością Polski.Minister obrony powiedział również, że polska komisja i prokuratura są bliskie ujawnienia całości przebiegu katastrofy. W trakcie piątkowej konferencji prasowej prezydent Władimir Putin mówił też, że katastrofy smoleńskiej nie należy wykorzystywać do potęgowania napięć w relacjach między Polską a Rosją.",,
„Mamy bardzo dobrych kandydatów w miejsce ustępujących ministrów”,"– Mamy bardzo dobrych kandydatów na ministrów – oświadczył premier Mateusz Morawiecki, wracając ze szczytu UE w Brukseli. – Obecni ministrowie, którzy uzyskali mandaty europosłów mają dwa tygodnie na rezygnację z obecnych funkcji – wskazał.","W wyborach do Parlamentu Europejskiego mandaty europosłów uzyskali wicepremier Beata Szydło, szef MSWiA Joachim Brudziński, minister rodziny, pracy, polityki społecznej Elżbieta Rafalska, szefowa MEN Anna Zalewska, a także m.in. rzeczniczka rządu Joanna Kopcińska.Premier pytany przez dziennikarzy o to, kiedy nastąpi rekonstrukcja rządu, odpowiedział, że nowi europosłowie obejmą nowe funkcje za kilka tygodni.– Jest oczywiście przepis, że te osoby, które obejmują mandat europarlamentarzystów za kilka tygodni, w ciągu dwóch tygodni muszą z rezygnować z obecnych funkcji, a więc ministerialnych czy poselskich, więc to jest pewna podpowiedź, co do tego, kiedy nastąpi rekonstrukcja rządu – wyjaśnił.Morawiecki został zapytany o to, czy są już kandydaci na nowych ministrów. – Mamy bardzo dobrych kandydatów – zapewnił. – Trzeba się rozstawać z tymi koleżankami i kolegami, a to byli znakomici ministrowie, wiceministrowie i po prostu wysokiej klasy profesjonaliści, była to przyjemność pracować z nimi w rządzie – dodał.",,
Policja szuka sprawcy zbezczeszczenia pomnika Jana Pawła II w Starogardzie Gdańskim,"Policja w Starogardzie Gdańskim wszczęła w środę dochodzenie, w którym ustalać będzie, kto znieważył pomnik Jana Pawła II stojący w centrum tego miasta, przy kościele św. Mateusza. Rzeźba została oblana czerwoną farbą.","O dewastacji, do której doszło przed kilkoma dniami, poinformowały w środę media powołując się na wpis i zdjęcie zamieszczone na portalu społecznościowym przez jednego z księży. Zniszczenie pomnika stojącego przy kościele św. Mateusza potwierdził w rozmowie z PAP proboszcz świątyni ks. Eugeniusz Stencel. Wyjaśnił on PAP, że nie powiadamiał o dewastacji organów ścigania, bo – jego zdaniem „to nic nie da”. Dodał, że parafia na własną rękę oczyści pomnik. Jednak oficer prasowy starogardzkiej policji asp. sztab. Marcin Kunka poinformował PAP, że – po informacjach zamieszczonych w mediach, w środę miejscowi funkcjonariusze udali się na miejsce zdarzenia i - potwierdziwszy dewastację, wszczęli dochodzenie. – Będzie ono prowadzone pod kątem art. 261 kodeksu karnego, mówiącego o znieważeniu pomnika lub innego miejsca publicznego urządzonego w celu upamiętnienia zdarzenia historycznego lub uczczenia osoby – wyjaśnił Kunka. Za popełnienie takiego czynu grozi kara grzywny lub ograniczenia wolności. Stojąca przy starogardzkim kościele św. Mateusza rzeźba przedstawia Jana Pawła II u schyłku jego życia: papież kroczy pochylony, podpierając się laską. Ten, kto zniszczył pomnik, oblał czerwoną farbą twarz papieża: farby użyto tak, że ścieka ona z oczu postaci.",,
Prezydent zaproponował termin wyborów parlamentarnych,"Zaraz po otrzymaniu opinii PKW o kalendarzu wyborów, ogłoszę ich termin – powiedział prezydent Andrzej Duda w wywiadzie dla Polsatu. Zdradził, że we wniosku do PKW wskazał niedzielę 13 października, bo chciałby, żeby kampania wyborcza była jak najkrótsza.","– Mogę ujawnić, że wystąpiłem do Państwowej Komisji Wyborczej o opinię w sprawie przeprowadzenia tych wyborów, co do ich kalendarza – powiedział Andrzej Duda. – Decyzja prezydenta, czyli zarządzenie wyborów, nastąpi niezwłocznie po tym, jak otrzymam odpowiedź z Państwowej Komisji Wyborczej – zapewnił. – Ta procedura już trwa – dodał. Prezydent pytany, czy zaproponował we wniosku do PKW termin 13 czy 20 października, powiedział, że nie będzie ukrywał, iż chciałby, żeby kampania była jak najkrótsza. – Myślę, że Polacy, wyborcy i w ogóle wszyscy, oczekują, żeby było jak najwięcej spokoju. Kampania wyborcza nigdy nie jest okresem spokoju, zawsze jest okresem pewnego takiego starcia politycznego. To jest jej naturą. Myślę, że Polacy chcą, żeby tego starcia było jak najmniej i w związku z tym też termin możliwie jak najszybszy – powiedział prezydent w wywiadzie.– Rzeczywiście wskazałem – zaproponowałem w tym, co przedstawiłem do Państwowej Komisji Wyborczej – 13 października – ujawnił prezydent. W jego ocenie niepotrzebne są wszystkie obawy mniejszych ugrupowań, że ogłoszenie terminu nastąpi w ostatniej chwili. – Zapewniam, że na pewno nie będzie to w ostatniej chwili. Zaraz, jak tylko otrzymam odpowiedź z Państwowej Komisji Wyborczej – a zazwyczaj PKW odpowiada szybko - to te wybory będą ogłoszone – stwierdził. – Myślę, że spokojnie można się spodziewać (opinii PKW i decyzji ogłoszenia wyborów – PAP) w przyszłym tygodniu – ocenił Andrzej Duda. Zaznaczył, że to z jednej strony da czas na zbieranie podpisów, a z drugiej strony skróci kampanię. – Z drugiej strony kampania nie będzie zbyt długa i to jest chyba ważne. No przecież wszyscy wiedzą, że w praktyce ona się rozpocznie we wrześniu – wtedy, kiedy wszyscy wrócą z urlopu, kiedy też skończy się ten okres urlopowy w polityce – podkreślił. – No i od tego września dobrze byłoby, żeby rzeczywiście ta kampania trwała jak najkrócej. Myślę, że wszyscy sobie tego życzą, żeby te polityczne starcia (...), które są niestety charakterystyczne dla kampanii, żeby ich było jak najmniej – zaznaczył prezydent.",,
Amerykanie przetestowali rakietę zdolną razić odległe cele. „Bezpieczna ochrona”,"USA przeprowadziły próbę międzykontynentalnej rakiety balistycznej (ICBM). Pocisk został wystrzelony z bazy lotniczej leżącej na północny zachód od Los Angeles. Rzecznik sił powietrznych oświadczył, że test zakończył się pomyślnie.","Nieuzbrojoną rakietę balistyczną Minuteman III wystrzelono z bazy Vandenberg. Przebyła ona 6 760 km i doleciała do atolu Kwajalein należącego do archipelagu Wysp Marshalla.W oświadczeniu dowództwa sił powietrznych USA poinformowano, że próba nie jest odpowiedzią na ostatnie działania Korei Północnej, lecz pokazuje, że amerykańskie zdolności nuklearne są „efektywne, pewne, że umożliwiają odstraszanie, a także wykrywanie zagrożeń i obronę przed atakami na Stany Zjednoczone oraz ich sojuszników”.Weryfikacja systemów „Te próby mają na celu zweryfikowanie niezawodności systemów ICBM, aby zapewnić bezpieczną i skuteczną ochronę przed atakami nuklearnymi” – głosi oświadczenie.Środowy test rakiety Minuteman III jest drugim przeprowadzonym w tym roku. Zaplanowano cztery takie próby.Senator Partii Republikańskiej Lindsey Graham ocenił we wtorek, że Korea Płn. zaprzestanie przeprowadzania nowych testów pocisków rakietowych tylko wówczas, gdy poczuje „wiarygodne zagrożenie militarne”.",,
Amerykańskie LNG osłabia wpływy Kremla [OPINIA],"W Europie trwa energetyczna rewolucja. Amerykanie dostarczają coraz większe ilości gazu skroplonego i zmniejszają tym samym uzależnienie dużej części Starego Kontynentu od dostaw z Rosji. Polska poprzez politykę dywersyfikacyjną wzmacnia swoją suwerenność, zacieśnia współpracę z Waszyngtonem i zmniejsza wpływy Moskwy. Niestety, problemem w osłabianiu pozycji Kremla jest postawa Berlina, który w dalszym ciągu broni budowy gazociągu Nord Stream 2.","Efektem pierwszego unijno-amerykańskiego forum energetycznego będzie dalsze wzmocnienie współpracy między USA a Starym Kontynentem. Jest to doskonała informacja dla Polski, całej Europy i bardzo zła dla Rosji i jej sympatyków. Brukselska konferencja była następstwem spotkania przewodniczącego UE Jeana-Claude’a Junckera z prezydentem Donaldem Trumpem do jakiego doszło 25 lipca zeszłego roku w Waszyngtonie, podczas którego uzgodniono umocnienie strategicznej współpracy między UE a USA w dziedzinie energii. Po tej decyzji eksport LNG z USA do UE zwiększył się o prawie 300 procent. Portal BiznesAlert przywołuje w swojej analizie dane świadczące o tym, że w marcu 2019 r. odnotowano najwyższy w historii UE wolumen handlu LNG między UE a USA wynoszący ponad 1,4 mld metrów sześciennych. W styczniu i lutym bieżącego roku Europa stała się głównym odbiorcą LNG ze Stanów Zjednoczonych, wyprzedzając tym samym Azję. Podczas konferencji minister energetyki USA Rick Perry przekonywał, że zwiększanie eksportu amerykańskiego gazu do Europy to sukces obu stron. – Ameryka ma to, czego potrzebuje Europa – ogromną ilość czystego i przystępnego cenowo gazu ziemnego i jesteśmy gotowi, chcemy, możemy dzielić się nim z każdym kontynentem, z każdym krajem na tym kontynencie – przekonywał amerykański minister. Perry zwracał również uwagę, że dzięki zacieśnianiu współpracy energetycznej, Waszyngton będzie wspierać bezpieczeństwo energetyczne i krajowe Europejczyków. Chwalił również kraje – wyróżniając przy tym Polskę – które ograniczają dostawy surowca z Rosji i zwiększają swoje zdolności do importu LNG i prowadzą działania dywersyfikacyjnego. Skrytykował również budowę gazociągu Nord Stream 2, argumentując, że będzie on wzmacniał uzależnienie europejskich krajów od decyzji podejmowanych na Kremlu. - Ten projekt dostarczy rosyjski gaz głęboko do serca Europy Zachodniej, wzmacniając Rosję poprzez danie jej większego wpływu w prowadzeniu polityki zagranicznej – podkreślał. Jednym z nich jest Polska, która rozbudowuje terminal LNG w Świnoujściu im. Prezydenta Lecha Kaczyńskiego, by zwiększyć jego moc regazyfikacyjną z 5 do 7,5 mld metrów sześciennych. Rząd zdecydował się również na budowę drugiego nabrzeża, z którego będą mogły korzystać mniejsze jednostki pływające, a także postawienie trzeciego zbiornika na LNG i budowę bocznicy kolejowej do przeładunku gazu skroplonego na cysterny kolejowe i kontenery ISO. Obecnie terminal ten ma największy w Europie poziom wykorzystania mocy regazyfikacyjnych. Aby w jeszcze większym stopniu zwiększyć moce importowe naszego kraju, w Gdańsku postawiony zostanie pływający terminal do odbioru gazu skroplonego – jednostka FSRU (Floating Storage and Regasification Unit) – który pozwoli na przyjęcie 4 miliardów metrów sześciennych gazu, a jego moce mogą być następnie podwojone. Reprezentujący na konferencji Polskę sekretarz stanu w KPRM, Pełnomocnik Rządu ds. Strategicznej Infrastruktury Energetycznej Piotr Naimski poinformował, że inwestycja ta planowana jest na lata 2024-2025 i poprzez interkonektory gaz będzie mógł być dostarczany do krajów sąsiednich. Tłumaczył również, że do zwiększenia importu amerykańskiego gazu skroplonego do Europy potrzebna będzie rozbudowa infrastruktury transportowej w Europie, a także budowa gazociągów transportujących surowiec na linii północ-południe. Sprawy te poruszał również w bezpośrednim spotkaniu z Perrym i zastępczynią podsekretarza stanu ds. handlu międzynarodowego Sarą Kemp. Rozbudowa terminala została pochwalona przez Komisję Europejska, która oceniła, że wpłynie ona na zwiększenie bezpieczeństwa energetycznego Polski i UE i prowadzić będzie do rzeczywistej dywersyfikacji źródeł dostaw gazu także dla krajów sąsiedzkich, takich jak: państwa bałtyckie, Ukraina i Czechy. KE równie pozytywnie odnosi się do budowy Baltic Pipe pozwalającego dostarczać gaz ze złóż norweskich do Polski i innych krajów regionu. Obydwie inicjatywy zostały umieszczone na europejskiej liście projektów wspólnego zainteresowania (PCI). Jak podkreśla portal Energetyka24, Polska wydobywa niespełna 4 miliardy metrów sześciennych gazu, podczas gdy konsumuje 17 miliardów z tendencją wzrostową. Obecnie około 55 procent zapotrzebowania pokrywa bezpośredni import z Rosji. O tym, jak wielką pracę na polu dywersyfikacji polski rząd dokonał w ostatnich latach świadczy fakt, że do czasu rozpoczęcia tego programu, Polska importowała gaz niemal wyłącznie z tego państwa, a jego cena dla Polski, z uwagi na pełne uzależnienie od jednego dostawcy, była wyższa niż dla położonych dalej Niemiec. „Rosja niejednokrotnie manipulowała ciśnieniem i innymi parametrami (jak wilgotność) gazu, aby wywrzeć polityczny wpływ na Polskę i inne kraje w regionie (ostatnio podczas warszawskiego szczytu NATO i wizyty prezydenta USA Donalda Trumpa w Warszawie). Wykorzystanie gazu do celów politycznych opisane zostało w rosyjskiej doktrynie Falina-Kwicińskiego” – podkreślono w analizie Energetyka24. Te czasy to już jednak przeszłość. Wszystko wskazuje na to, że w najbliższych latach import amerykańskiego gazu do UE wzrośnie, gdyż jego produkcja w Europie zmniejsza się, a popyt według prognoz pozostanie na porównywalnym poziomie. Co więcej, gaz uznano za ważne paliwo przejściowe w staraniach Unii na rzecz dekarbonizacji gospodarek krajów członkowskich. Wspólnota dąży do tego, by do 2022 roku wszystkie państwa unijne, oprócz Malty i Cypru, miały dostęp do trzech źródeł gazu, a 23 państwa członkowskie miały dostęp do globalnego rynku LNG. Kreml jest świadomy, że przegrywa bitwę za bitwą i że następne lata mogą pogorszyć jego pozycję. Dla Władimira Putina i jego otoczenia jest to bardzo zła wiadomość, gdyż oznacza zmniejszenie zysków, a co za tym idzie także problemy budżetowe. To zaś przełoży się na dalszą pauperyzację rosyjskiego społeczeństwa, w wyniku czego dojdzie do dalszego pogorszenia i tak pikujących sondaży rosyjskiego lidera. Wraz ze zmniejszeniem się wpływów energetycznych w Europie osłabieniu ulegnie też pozycja Rosji i możliwość stosowania przez nią szantaży, gróźb i nacisków. Może to oznaczać w dalszej perspektywie wywołanie zmian nawet u szczytów rosyjskich władz, gdyż Putin w pewnym momencie może już przestać być gwarantem zysków dla tamtejszych oligarchów. Tym bardziej, że wzmacnianie, przede wszystkim amerykańskich sankcji wobec Rosji, przynosi efekty.  Kreml może jednak wciąż liczyć na wsparcie Berlina. Szefowa współrządzącej w Niemczech partii CDU Annegret Kramp-Karrenbauer zapewniła ostatnio w rozmowie z agencją dpa o swym poparciu dla budowy gazociągu Nord Stream 2, chociaż przyznała, że rozumie obawy Polski, Ukrainy i krajów regionu. – CDU zawsze mówiła, że popiera ten projekt niezależnie, czy jest on obecnie bliski sercu, czy nie – oświadczyła. Oznacza to, że Berlin nie będzie już nawet udawał, jak to wcześniej czyniła kanclerz Angela Merkel, że jest to projekt jedynie gospodarczy i bez względu na wszystko, będzie dążył do wybudowania gazociągu, chociaż ma świadomość, że zysk z niego będzie wykorzystywany przez Kreml do dalszego prowadzenia agresywnej polityki w regionie i w różnych punktach zapalnych na świecie. O tym, jak Moskwa wykorzystuje swoją pozycję energetycznego hegemona przekonuje się obecnie m.in. Ukraina. Chociaż Merkel, uzasadniając poparcie dla budowy gazociągu NS2, powołuje się na zgodę Kremla na tranzyt gazu przez ten kraj również po zrealizowaniu tego projektu, to kilka dni temu Putin ogłosił, że Ukraina będzie zaopatrywana w gaz jedynie wtedy, jeśli przez jej terytorium będzie przechodził tranzyt. Mając takie wsparcie i wykorzystując swoje wpływy w instytucjach unijnych, które nie zastopowały tego jawnie sprzecznego z zasadami wspólnoty projektu, Rosja dąży do jak najszybszego wybudowania gazociągu. Gazprom utrzymuje, że zakończy jego budowę jeszcze w tym roku. Na przeszkodzie tak szybkiej realizacji stoi wciąż jednak Dania, która opóźnienia wydania zezwolenia na budowę gazociągu. Duńska Agencja Energii zamierza bowiem podjąć decyzję dopiero po rozpatrzeniu wszystkich trzech wariantów trasy jego przebiegu. To zaś powoduje wydłużenie terminów realizacji projektu. Może to też oznaczać, że uruchomienie gazociągu nie nastąpi przed końcem bieżącego roku, gdy wygasa 10-letni kontrakt na tranzyt rosyjskiego gazu przez Ukrainę. Opóźnienie to wzmocni pozycję negocjacyjną Ukrainy w rozmowach o dalszym tranzycie gazu przez jej terytorium. To zaś wywołuje wściekłość Moskwy i zwiększenie nacisków na Kopenhagę. Rosyjskie media podały, że Gazprom przygotowuje właśnie bazę do działań prawnych wobec Danii. Polsce pozostaje w takiej sytuacji wciąż głośne krytykowanie tego projektu, przekonywanie kolejnych państw do wyrażania wobec niego sprzeciwu, a także powoływanie się na zapisy unijnej dyrektywy gazowej. Warszawa musi w dalszym ciągu działać na rzecz dywersyfikacji i eliminowaniu wpływów rosyjskich w regionie. Ma w tej walce, na szczęście, silnego sojusznika za oceanem. Autor jest dziennikarzem Polskiego Radia.",,
Spięcie między Putinem a premierem Bułgarii. Chodzi o gazociąg,"Władimir Putin zarzuca władzom Bułgarii, że celowo opóźniają budowę gazociągu Turecki Potok na swoim terytorium i ostrzegł, że Rosja może znaleźć alternatywne warianty dostaw gazu na południe Europy. Premier Bułgarii Bojko Borisow w ostrej formie odrzucił te oskarżenia.","W wywiadzie dla telewizji BTV Borisow podkreślił, że Bułgaria nie opóźnia budowy i pracuje szybko. – Z pewnością Rosji z czysto politycznego punktu widzenia nie jest przyjemnie, że Bułgaria jest tak lojalnym i silnym członkiem NATO i UE – oświadczył. Jego zdaniem Putin reaguje nerwowo, ponieważ Bułgaria szuka dróg rzeczywistej dywersyfikacji dostaw gazu, a ponadto twardo reaguje na szpiegowskie afery. – Każdy ma prawo szukać alternatywnych tras, my szukamy alternatywnej dywersyfikacji – mówił Borisow i dodał, że w przyszłym roku Bułgaria będzie otrzymywać gaz z innych źródeł niż rosyjskie. Premier podkreślił, że w odróżnieniu od Serbii, Rosji i Turcji Bułgaria przestrzega unijnych procedur i dlatego doszło do opóźnienia. Przyznał jednocześnie, że budowę rozpoczęto później niż zakładano. – Już mamy 150 km, na których instalowane są rury – podkreślił. Poinformował także, że Putin jest zaproszony do złożenia wizyty w Bułgarii, gdzie „na własne oczy zobaczy, w jakim tempem budowany jest Turecki Potok”. Z tezą, że rosyjski prezydent jest źle poinformowany o postępach na budowie gazociągu, wystąpił także rządowy ekspert do spraw energetyki, prof. Atanas Tasew. Tłumaczył on, że opóźnienie jej rozpoczęcia było spowodowane kwestiami proceduralnymi, za które odpowiada rosyjski uczestnik przetargu. Przetarg ogłoszono w lutym 2019 r. 474-kilometrowa bułgarska nitka Tureckiego Potoku miała wejść do eksploatacji w styczniu 2020 r., ale umowę z saudyjskim inwestorem konsorcjum Arkad o wartości 1,1 mld euro podpisano dopiero we wrześniu, a budowę rozpoczęto w październiku. Inwestor ma 615 dni na ułożenie gazociągu prowadzącego od granicy Bułgarii z Turcją do granicy z Serbią. Umożliwi on tranzyt gazu płynącego Tureckim Potokiem przez Morze Czarne do Serbii i dalej do Europy Środkowej. W ciągu pierwszych 250 dni inwestor powinien zbudować 308 km bułgarskiego odcinka, a do końca terminu - dwie tłocznie i prowadzące do nich nitki. Niedawno Borisow zapewnił, że gazociąg rozpocznie pracę w maju 2020 r. Bułgaria ma podpisaną umowę z Gazpromeksportem, zgodnie z którą gaz do Serbii powinien popłynąć 1 stycznia 2020 r.",,
Awinion – architektoniczna perła Europy,"Pałac papieski, nieodbudowany kamienny most oraz historyczne centrum, które wpisane jest na listę światowego dziedzictwa UNESCO, to tylko niektóre z atrakcji jakie można zobaczyć we francuskim mieście Awinion. Niezwykły charakter nadają miastu potężne mury obronne, które mają ponad 4 km i składają się z ponad 30 wież.","Awinion na południu Francji zachwyca artystów i turystów. Jest to miasto forteca, które przez wiele osób uznawane jest za architektoniczną perłę Europy. Jeszcze w XII wieku Awinion był niewielkim miastem, jednak już w XIV wieku przez konflikt w stolicy apostolskiej stał się stolicą zachodniego chrześcijaństwa. Rezydowało tu siedmiu papieży. Wszyscy byli podporządkowani francuskim królom. Ogromny papieski pałac jest największym gotyckim zamkiem w Europie. Nie jest to jednak jedyna atrakcja Awinionu.  W mieście znajduje się jeden z najsłynniejszych mostów na świecie – pochodzi z XII wieku. Pierwotnie miał prawie kilometr długości i 22 przęsła.  Most nie wytrzymał ekspansji Katarów i ogromnych powodzi. Stał się inspiracją dla malarzy, pisarzy i muzyków.",,
"„Panie premierze, potępiamy takie działania”, „rozumiem, przez co pan przechodzi”","Politycy – a wśród nich także działacze parlamentarnej opozycji – potępili atak na rodzinę premiera Mateusza Morawieckiego. Z prawie każdej strony polskiej sceny politycznej płyną słowa wsparcia i zrozumienia. Ministrowie, posłowie, liderzy poszczególnych partii jednoznacznie wskazują, że nie może być przyzwolenia na takie skandaliczne działanie. Chodzi o ujawnienie, że premier z żoną adoptowali dwoje dzieci.", ,,
Kancelarie pod lupą UOKiK. Urząd ostrzega frankowiczów,"UOKiK prowadzi postępowania wobec pięciu kancelarii odszkodowawczych, które oferują frankowiczom pomoc w sporach z bankami – informuje we wtorek „Dziennik Gazeta Prawna”.","„DGP” zwraca uwagę, że kancelarie odszkodowawcze, które dotąd zajmowały się w imieniu klientów sporami z firmami ubezpieczeniowymi, zaczęły kierować ofertę do posiadaczy hipotek we franku. „UOKiK, sprawdzając proponowane umowy, znalazł kilka zapisów, które budzą wątpliwości i stały się podstawą do wszczęcia postępowania. Jeśli zastrzeżenia się potwierdzą, kancelarie mogą dostać karę w wysokości do 10 proc. obrotu osiągniętego za poprzedni rok. Będą też musiały wycofać się z niewłaściwych zapisów” – czytamy we wtorkowym wydaniu dziennika. UOKiK przygląda się opłatom, jakie kancelarie pobierają od klientów. Sprawdza, czy klienci są dobrze informowani, za co płacą, i czy w umowach nie ma ukrytych dodatkowych kosztów. Prezes UOKiK Marek Niechciał zaleca m.in. wnikliwe wczytywanie się w umowy. Sprawdzając je, urząd znalazł zapisy, które są klauzulami zakazanymi. Na przykład paragraf o tym, że powództwo zostanie złożone, jeśli zgodzą się na to klient i kancelaria, przy czym brak informacji, kiedy kancelaria może odmówić złożenia pozwu. Jedna z firm ma w umowie zapis – kwestionowany przez UOKiK – zgodnie z którym klient zobowiązuje się, że bez jej zgody nie będzie nic samodzielnie robił w sprawie umowy swojego kredytu (np. negocjował z bankiem).",,
Syria: Patrol ONZ ostrzelany w rejonie ataku chemicznego,"Pracownicy Organizacji Narodów Zjednoczonych zostali ostrzelani w syryjskiej Dumie. Do ostrzału doszło w wtorek, w czasie kiedy przedstawiciele ONZ sprawdzali warunki bezpieczeństwa na miejscu ataku chemicznego. Rekonesans był związany z planowaną wizytą w tym miejscu inspektorów Organizacji do spraw Zakazu Broni Chemicznej.","Żadnemu z pracowników organizacji nic się nie stało. Po incydencie zespół do spraw bezpieczeństwa ONZ wrócił do Damaszku. Międzynarodowi eksperci zamierzają zbadać miejsce, w którym 7 kwietnia miało dojść do ataku chemicznego. Dotychczas nie byli wpuszczani do Dumy. Stany Zjednoczone i Francja wyraziły obawy, że dowody na użycie broni chemicznej są usuwane z miejsca, w którym doszło do ataku.  Międzynarodowi specjaliści przylecieli do Damaszku w sobotę, krótko po tym, jak w odwecie za atak w Dumie Stany Zjednoczone, Wielka Brytania i Francja przeprowadziły uderzenie cele w Syrii, związane z produkcją i składowaniem broni chemicznej. Eksperci zamierzają zbadać za pomocą jakiej substancji dokonano ataku w Dumie. Podejrzewa się, że była to mieszanina chloru oraz innych substancji.  Według Światowej Organizacji Zdrowia, w wyniku ataku chemicznego sprzed ponad tygodnia zginęło co najmniej 70 osób, a 500 zostało rannych.",,
„Przełomu nie będzie”. Prasa znad Zatoki Perskiej o konferencji bliskowschodniej,"Media w krajach Zatoki Perskiej poświęcają dużo uwagi konferencji bliskowschodniej w Warszawie. Irańskie, saudyjskie i emirackie gazety zastanawiają się, jakie znaczenie może mieć ona dla stabilizacji sytuacji w tym regionie.","Irańska prasa krytykuje konferencję, pisząc że spotkanie oficjalnie poświęcone pokojowi na Bliskim Wschodzie jest wymierzone przeciwko Teheranowi. Według anglojęzycznego „Teheran Times” to amerykańsko-izraelska polityka doprowadziła do radykalizacji nastrojów w regionie.  Gazeta pisze, że przyczyniło się do tego m. in. przeniesienie amerykańskiej ambasady z Tel Aviwu do Jerozolimy, co doprowadziło do zaostrzenia protestów Palestyńczyków.  „Izrael przechwala się dzisiaj normalizacją stosunków z niektórymi państwami arabskimi. To jednak nie zmieni odczuć przeciętnych Arabów i innych muzułmanów w regionie” – pisze dziennik. Gazeta cytuje także słowa szefa irańskiej dyplomacji Mohammada Dżawada Zarifa, który nazwał bliskowschodnie spotkanie „martwym jeszcze przed narodzeniem”.Bardzo dużo uwagi warszawskiej konferencji poświęcają dzienniki ze Zjednoczonych Emiratów Arabskich. „Gulf News” zastanawia się, jak lista obecnych i nieobecnych gości wpłynąć może na rezultaty tego szczytu. Dziennikarka Layelle Saad pisze, że przy bojkocie konferencji przez Palestyńczyków trudno spodziewać się przełomu w kwestii napięcia w regionie.  Jednocześnie zauważa, że to pierwsze tak ważne spotkanie dyplomatów poświęcone problemom Bliskiego Wschodu od konferencji w Madrycie w 1990 r.",,
„Rosjanie zawsze cenili silnych polityków i gardzili słabymi”,"„Zielone ludziki"" raczej nie pojawią się np. na Łotwie, bo kraje bałtyckie należą do NATO – powiedział Richard Pipes, amerykański historyk i sowietolog w wywiadzie dla „Rzeczpospolitej”. Uczony mówił również o przyczynach popularności Władimira Putina.","Richard Pipes, amerykański historyk i sowietolog, źródeł popularności Władimira Putina szukał w wiekach autorytarnej władzy. – Już w epoce caratu, później w czasach sowieckich, aż do dziś, Rosjanie nie byli narodem demokratycznym – podkreślił. Uczony zauważył, że już w czasach Iwana Groźnego Rosjanie cenili silnych polityków i gardzili słabymi. – To się nie zmieniło. Putin zdaje sobie z tego sprawę i tym chętnie pozuje na twardziela – powiedział w wywiadzie dla „Rzeczpospolitej”.   „Konflikt mógłby wymknąć się Kremlowi spod kontroli” Zdaniem Pipesa kontakty z Rosja są możliwe m.in. na płaszczyźnie gospodarczej, ale nie ma co liczyć na przyjaźń. – Rosja zawsze była wrogo nastawiona do Zachodu. Nie ufa nam i to się nie zmieni przez wiele lat – podkreślił. Według amerykańskiego historyka i sowietologa nie ma jednak  na razie ryzyka, że „zielone ludzki” zaatakują kraje bałtyckie. – Nie wierzę w taki scenariusz, również dlatego, że kraje bałtyckie należą do NATO. Konflikt mógłby wymknąć się Kremlowi spod kontroli – zauważył.",,
Przychylne reakcje społeczne na rozwiązania tzw. Nowej Piątki PiS,Wszystkie zapowiadane w „Nowej Piątce PiS” rozwiązania spotykają się z przychylnymi reakcjami społecznymi. Popiera je od 73 proc. (w przypadku zerowego PiT dla pracujących do 26. roku życia) do 84 proc. ogółu badanych (w przypadku „trzynastej emerytury”) – wynika z marcowego badania CBOS.,"Z wszystkich pięciu zapowiadanych rozwiązań za najbardziej potrzebne uznawane jest rozszerzenie programu „Rodzina 500 Plus”, by świadczenie wychowawcze było wypłacane również na pierwsze dziecko. Jako najpotrzebniejsze wskazał je co trzeci badany (31 proc.).Ogółem 45 proc. ankietowanych uważa, że państwo polskie stać na realizację zapowiadanych rozwiązań. Przeciwnego zdania jest 38 proc. badanych.Ponad połowa badanych (60 proc.) uważa, że wydatki z budżetu państwa nie powinny przekraczać jego dochodów, 27 proc. dopuszcza powstanie niewielkiego deficytu, jeśli brakuje pieniędzy na ważne cele społeczne. Dla dużego deficytu nie ma społecznego przyzwolenia (dopuszcza go jedynie 2 proc. respondentów).Zdaniem badanych, większe wsparcie państwa powinny dostać przede wszystkim osoby starsze, emeryci (29 proc.) oraz osoby z niepełnosprawnościami i ich opiekunowie (26 proc).",,
Izrael boi się rosyjskich systemów S-300,"Premier Izraela Benjamin Netanjahu powiedział rosyjskiemu prezydentowi Władimirowi Putinowi, że dostarczanie nowoczesnych systemów uzbrojenia „nieodpowiedzialnym graczom” zwiększy zagrożenie w regionie.","W rozmowie telefonicznej z prezydentem Rosji, przeprowadzonej w związku z zapowiedzią dostawy rosyjskiego systemu przeciwlotniczego i przeciwrakietowego S-300 do Syrii, Netanjahu podkreślił też – jak poinformowała jego kancelaria – że Izrael będzie w dalszym ciągu strzegł swego bezpieczeństwa i chronił swoje interesy. Wcześniej Kreml poinformował, że Putin zapewnił w tej rozmowie Netanjahu, iż celem Rosji jest zapewnienie ochrony swojemu wojsku. Doradca prezydenta USA ds. bezpieczeństwa narodowego John Bolton oświadczył, że zapowiedziana przez Rosję sprzedaż Syrii systemu S-300 byłaby „wielkim błędem” i „znaczącą eskalacją” ze strony Moskwy. Wyraził nadzieję, że strona rosyjska ponownie rozważy sprzedaż Syrii tego systemu przeciwlotniczego i przeciwrakietowego. Sekretarz stanu USA Mike Pompeo zapowiedział, że podniesie tę kwestię w tym tygodniu w rozmowie z rosyjskim ministrem spraw zagranicznych Siergiejem Ławrowem przy okazji Zgromadzenia Ogólnego ONZ. Kreml poinformował, że Rosja przekaże syryjskim siłom rządowym system S-300 po zestrzeleniu jej samolotu zwiadowczego Ił-20 nad Syrią. Celem jest – jak podkreślono – zapewnienie bezpieczeństwa rosyjskim wojskowym. Według rosyjskiego ministra obrony Siergieja Szojgu Syria otrzyma ten system w ciągu dwóch tygodni. Szojgu przypomniał, że w 2013 r. na prośbę Izraela Moskwa wstrzymała dostarczenie systemu, lecz teraz – jak dodał – „sytuacja się zmieniła”. Rzecznik Kremla Dmitrij Pieskow oświadczył, że celem decyzji o dostarczeniu S-300 jest wzmocnienie bezpieczeństwa wojskowych z Rosji w Syrii. Powiedział, powołując się na informacje rosyjskich ekspertów wojskowych, że przyczyną niedawnego zestrzelenia w Syrii rosyjskiego samolotu były „rozmyślne działania pilotów izraelskich”. Pieskow oznajmił, że wyjaśnienia wojskowych izraelskich w sprawie incydentu nie przekonały strony rosyjskiej.  – Kierujemy się tymi danymi, które mają nasi eksperci wojskowi i które zostały przedstawione stronie izraelskiej – powiedział. W zeszłym tygodniu nad Morzem Śródziemnym zestrzelony został zwiadowczy Ił-20, który wracał do rosyjskiej bazy na terenie Syrii. Samolot został strącony pociskiem syryjskiej obrony przeciwlotniczej, czyli sił rządowych, których sojuszniczką jest Rosja. W zbliżonym rejonie i czasie izraelskie myśliwce przeprowadzały atak na cele na terenie Syrii. Resort obrony Rosji oskarżył izraelskie lotnictwo o sprowokowanie incydentu z Ił-20, w którym zginęło 15 osób; Izrael temu zaprzecza. Wiele okoliczności incydentu przytaczanych przez rosyjskie media niezależne wskazuje, że mogło do niego dojść na skutek błędów w działaniach syryjskiej obrony przeciwlotniczej.",,
Müller: Apel Trzaskowskiego nietrafiony. Pieniądze już trafiły do samorządów,"Apele samorządów, w tym prezydenta Warszawy Rafała Trzaskowskiego, by rząd dokładał dodatkowe środki finansowe, są nietrafione, bo dodatkowe środki już trafiły do samorządów; przychody stolicy z CIT i PIT wzrosły o 37 proc. – mówił rzecznik rządu Piotr Müller.","Prezydent stolicy Rafał Trzaskowski na konferencji prasowej poświęconej tematyce miejskiego budżetu zaapelował do premiera o pomoc finansową w realizacji kluczowych inwestycji. Jak wskazał, zmniejszone dochody stolicy są wynikiem m.in. zmian podatkowych wprowadzonych przez rząd i reformy edukacji. Jak mówił Trzaskowski, jeśli rząd nie udzieli Warszawie wsparcia w zakresie inwestycji, miasto będzie musiało zamrozić m.in. budowę obwodnicy śródmiejskiej i budowę Sinfonia Varsovia. Apel ten ma związek ze zmniejszonymi dochodami stolicy. Prezydent Trzaskowski zaznaczył, że w związku ze zmianami podatkowymi wprowadzonymi przez rząd i reformą edukacji, dochody Warszawy zmniejszą się o 810 mln zł. Rzecznik rządu, odnosząc się do słów Trzaskowskiego, podkreślił, że nieprawdziwa jest informacja o tym, iż jednostki samorządu terytorialnego tracą na rządach PiS. – Przez cztery lata, gdy Prawo i Sprawiedliwość sprawowało rządy, dzięki dobrym działaniom gospodarczym, dochody jednostek samorządu terytorialnego znacząco się podwyższyły. W związku z tym obniżka podatków, mimo że faktycznie przynosi spore przychody do budżetów domowych obywateli, to jest złożona i z rezygnacji częściowej z dochodów do budżetu państwa jako całości, jak również częściowo z dochodów samorządu terytorialnego. Natomiast nie zmienia to faktu, że Warszawa porównując lata 2015-18 z PIT i CIT ma przychody większe o 37 proc., czyli bardzo wiele w stosunku do lat poprzednich – oświadczył Müller.",,
Sukces antyislamskiej skrajnej prawicy w wyborach w niemieckim landzie,"Alternatywa dla Niemiec (AfD) odniosła spektakularny sukces w wyborach do regionalnego parlamentu Meklemburgii-Pomorza Przedniego – wynika z ogłoszonych w nocy z niedzieli na poniedziałek ostatecznych wyników niedzielnego głosowania.
Antyislamska partia wyprzedziła współrządzącą Niemcami CDU kanclerz Angeli Merkel. Wybory ponownie wygrała SPD.","Po przeliczeniu wszystkich głosów SPD uzyskała wynik 30,6 proc., AfD dostała 20,8 proc., a CDU 19 proc. Lewica uplasowała się na czwartym miejscu, zdobywając 13,2 proc. głosów. Do landtagu w Szwerinie nie wejdą Zieloni oraz neonazistowska NPD, dla których poparcie wyniosło odpowiednio 4,8 proc. oraz 3 proc. Poza parlamentem pozostanie też liberalna FDP z wynikiem 3 proc.Frekwencja wyborcza wyniosła 61,6 proc.Meklemburgią-Pomorzem Przednim od 10 lat rządzi koalicja SPD-CDU. Wynik uzyskany przez te dwie partie pozwala na kontynuowanie koalicji. W wyborach poległa neonazistowska NPD, która miała poprzednio trzech posłów.„Tworzymy historię”Meklemburgia jest dziewiątym landem, w którym istniejąca dopiero od trzech lat AfD zdobyła miejsca w regionalnym parlamencie. Ale po raz pierwszy zdystansowała partię kanclerz Angeli Merkel i to w kraju związkowym, w którym znajduje się jej okręg wyborczy do Bundestagu. Słaby wynik CDU i skokowy wzrost popularności AfD jest zdaniem analityków wynikiem protestu przeciwko polityce migracyjnej rządu w Berlinie. – Nasza partia tworzy historię – powiedział pierwszy na liście AfD w Meklemburgii Leif-Erik Holm.Ugrupowanie domaga się natychmiastowego zamknięcia granic dla imigrantów z krajów muzułmańskich oraz dymisji kanclerz Angeli Merkel jako osoby odpowiedzialnej za politykę imigracyjną. – Walczymy o to, by Niemcy pozostały krajem Niemców – mówił Holm w kampanii wyborczej. Leżący na północnym wschodzie Niemiec, przy granicy z Polską, kraj związkowy Meklemburgia-Pomorze Przednie należy do najbiedniejszych landów niemieckich, jednak ostatnio rozwijał się w dobrym kierunku dzięki turystyce i eksportowi. Sondaże wskazywały, że większość mieszkańców jest zadowolona z sytuacji ekonomicznej i z pracy rządu.",,
USA wycofują się z traktatu INF. Co oznacza decyzja amerykańskich władz?,"– Amerykanie od lat oskarżali Rosjan o to, że łamią obowiązujący traktat i weszli w posiadanie nowych, bazujących na lądzie pocisków manewrujących dalekiego zasięgu. Rosjanie z kolei oskarżali Amerykanów o to, że elementy tarczy antyrakietowej w Polsce i Rumunii też łamią postanowienia tego traktatu – mówiła w TVP Info Zuzanna Falzmann, korespondentka TVP w USA.","Dziennikarka komentowała decyzję USA o wycofaniu się z traktatu INF. – Zawieszenie przestrzegania tego układu inicjuje sześciomiesięczny okres, po którym USA mogą całkowicie wycofać się z tego traktatu. Komentatorzy podkreślają, że obalenie tego traktatu otwiera tak naprawdę drogę do powrotu do sytuacji z okresu zimnej wojny - nie tylko do produkcji pocisków zakazanego do tej pory zasięgu, od 500 do 5500 tys. km., ale również do stacjonowania ich w Europie – mówi Falzmann.",,
Między swastyką a młotem i sierpem. 80 lat temu Niemcy utworzyli Generalne Gubernatorstwo,"Adolf Hitler 80 lat temu podpisał dekret o utworzeniu z dniem 26 października Generalnego Gubernatorstwa – terytorium, którego Niemcy nie włączyli bezpośrednio do III Rzeszy. Jego ludność podlegała  eksterminacji lub była stopniowo germanizowana. Gospodarka tzw. GG została w pełni nastawiona na potrzeby wojenne Niemiec.","Zasięg terytorialny okupacji niemieckiej w Polsce, który ustanowiono po klęsce kampanii 1939 r., nie był oczywistą konsekwencją zwycięstwa armii niemieckiej nad Polską. Wynikał z paktu Ribbentrop-Mołotow zawartego 23 sierpnia w Moskwie, w którego wyniku zasięg okupacji niemieckiej ograniczono do rzek: Pisa, Narew, Wisła i San. To porozumienie zmodyfikowano nową umową, którą podpisano 28 września, ponownie w Moskwie. W wyniku nowej linii demarkacyjnej strona niemiecka otrzymała Lubelszczyznę i część woj. mazowieckiego, a Związek Sowiecki terytorium Litwy.  Ostatecznie Hitler postanowił podzielić ziemie na dwie części – ziemie wcielone do III Rzeszy oraz Generalne Gubernatorstwo. Na mocy dekretu Hitlera z 8 października 1939 r. do Rzeszy wcielono województwa: pomorskie, poznańskie, śląskie, większą część łódzkiego, zachodnią część krakowskiego, część warszawskiego i część kieleckiego. W sumie 92 tys. km km², na których mieszkało ponad 9 mln osób. Wymienione obszary włączono do istniejących prowincji niemieckich oraz do dwóch nowych okręgów: Wartheland (Kraj Warty) oraz Gdańsk-Prusy Zachodnie. Dokument o przyłączeniu tych ziem do Niemiec wszedł w życie 1 listopada 1939 r. Z pozostałych zagarniętych przez Niemcy ziem polskich dekretem Hitlera z 12 października 1939 r. utworzono „Generalne Gubernatorstwo dla okupowanych ziem polskich”. Po objęciu władzy na tych terenach 26 października Hans Frank wydał pierwsze rozporządzenie o odbudowie administracji okupowanych polskich obszarów. Stolicą Generalnego Gubernatorstwa stał się Kraków. GG składało się najpierw z dystryktów: krakowskiego, radomskiego, warszawskiego i lubelskiego, a od 1941 r., po zajęciu przez Niemcy nowych obszarów na wschodzie kosztem ZSRS, również galicyjskiego ze stolicą we Lwowie. Naczelną władzę w GG sprawował generalny gubernator dr Hans Frank. Podstawą dekretu były zasada wodzostwa („Führerprinzip”) oraz zasada ujednolicenia administracji. Generalny Gubernator był bezpośrednio podporządkowany Hitlerowi, mógł jednak samodzielnie wydawać rozporządzenia. Na czele dystryktów stali Szefowie Dystryktu, którzy od 1940 r. nosili tytuł gubernatora. Dotychczasowe prawo polskie zachowywało swoją moc, o ile nie było w sprzeczności z przejęciem administracji przez III Rzeszę oraz wykonywaniem wojskowych praw niemieckich. Językiem urzędowym był niemiecki, a polski był wyłącznie „dopuszczalny"". Status prawnopaństwowy Generalnego Gubernatorstwa nigdy nie został przez Niemców jasno określony. Od lipca 1940 r. Frank nakazał usunięcie części nazwy („dla okupowanych polskich obszarów”), co miało oznaczać ściślejsze połączenie z Rzeszą Niemiecką. Nie ulega jednak wątpliwości, że przez cały okres okupacji Niemcy zarządzali tymi terenami wyłącznie w interesie Rzeszy, totalnie eksploatując zasoby materialne i bezwzględnie wykorzystując miejscową ludność"" - wskazuje historyk prof. Andrzej Wrzyszcz. Jak zauważa z kolei historyk prof. Ryszard Kaczmarek, „aneksja ziem polskich nie była oparta wyłącznie na kryteriach narodowościowych i rasowych, ale wynikała także z potrzeb gospodarczych Rzeszy. Hitler przychylił się do koncepcji sztabu gospodarczego Hermanna Göringa, jak największego rozszerzenia terenu zagarnięcia ziem polskich w celu przyłączenia obszarów ważnych pod względem gospodarczym. Jednak rozmiary aneksji znacznie przekroczyły nawet to, co większość społeczeństwa niemieckiego uznawała za sprawiedliwe wyrównanie krzywdy wyrządzonej po zmianach granicznych wprowadzonych Traktatem Wersalskim”. Obszar Generalnego Gubernatorstwa w 1939 r. wynosił 95, 7 tys. km², ale znacznie powiększył się po włączeniu dystryktu galicyjskiego, który zajmował 47, 1 tys. km². Początkowo 12 mln mieszkańców dawnej Rzeczypospolitej znalazło się na terenie GG, ale po utworzeniu dystryktu galicyjskiego liczba ta powiększyła się w przybliżeniu o 4,2 mln mieszkańców. Głównym celem Niemiec była całkowita germanizacja terenów GG przez pośrednią i bezpośrednią eksterminację ludności i zniszczenie polskiego dorobku kultury. W GG funkcjonował rozbudowany aparat niemieckiej policji, w ramach której funkcjonowały: Policja Polska Generalnego Gubernatorstwa (zwana potocznie policją granatową) oraz Ukraińska Policja Pomocnicza. W pierwszym etapie okupacji tereny GG przekształcono w bazę rolniczą i surowcową III Rzeszy oraz źródło pozyskiwania niewolniczej siły roboczej. Frank wprowadził również karę śmierci za wszelkie czyny uznane przez okupanta za wymierzone przeciwko Niemcom - m.in. za pomoc Żydom, jeńcom wojennym, zbiegom z obozów i więzień oraz uczestnikom ruchu oporu. Stosowano przy tym zasadę zbiorowej odpowiedzialności, dokonując zbrodni na ludności cywilnej. Historyk dodaje, że „na terenie GG, podobnie jak na terenach wcielonych, zlikwidowano świeckie stowarzyszenia kościelne, np. Akcję Katolicką czy Caritas, który jednak w parafiach funkcjonował, choć nielegalnie, a także duszpasterstwa, np. akademickie w kościele św. Anny w Warszawie. Działało ono jednak w podziemiu. W GG zlikwidowane również zostało szkolnictwo, ponieważ Niemcy uważali, że Polakom wolno było uczyć się tylko w szkołach powszechnych, a wyższe szczeble edukacji nie były potrzebne (poza wybranymi szkołami zawodowymi). Zmniejszyła się zatem aktywność zakonnych zgromadzeń męskich i żeńskich, które prowadziły szkoły, bursy oraz zajmowały się edukacją”. Z programów szkół podstawowych i zawodowych usunięto historię, geografię i literaturę. Zamknięto muzea, teatry, większość bibliotek, których zbiory rozgrabiono i zdewastowano. W następstwie niszczenia i grabieży dzieł kultury Polska poniosła zasadnicze straty. W GG działał powołany przez Göringa specjalny pełnomocnik dla zabezpieczenia skarbów sztuki i kultury - Kajetan Mühlmann. Współpracowało z nim wielu niemieckich i austriackich intelektualistów, a uznane za „wartościowe” dobra kultury polskiej przejmował powołany przez Hansa Franka Urząd Powierniczy dla Generalnego Gubernatorstwa. Dzieła kultury polskiej, których nie zakwalifikowano jako „niemieckie” czy „wartościowe”, były niszczone. Wśród polskich strat znalazły się m.in. obraz „Portret Młodzieńca” Rafaela, „Dama z łasiczką” Leonarda da Vinci, „Pejzaż” Rembrandta czy Ołtarz Wita Stwosza. Rozwiązano polskie organizacje polityczne, zawodowe, społeczno-kulturalne i sportowe. Polski Czerwony Krzyż pozbawiono prawa zajmowania się sprawami zdrowotnymi ludności polskiej, a po trudnych pertraktacjach w 1940 r. władze GG zgodziły się na powstanie Rady Głównej Opiekuńczej. W Generalnym Gubernatorstwie przeprowadzano akcje eksterminacyjne polskiej inteligencji w ramach Intelligenzaktion, akcji AB czy Sonderaktion Krakau. Przez cały okres okupacji dokonywano indywidualnych i zbiorowych egzekucji, łapanek, deportacji do niemieckich obozów i więzień, a także pacyfikacji. Przeprowadzano też wysiedlenia ludności polskiej, tworząc na Zamojszczyźnie tereny osadnicze dla Niemców. Z kolei na roboty przymusowe do Rzeszy wywieziono z GG ponad 1 mln Polaków. Generalne Gubernatorstwo stało się także miejscem zagłady Żydów. W 1940 r. ludność żydowską skoncentrowano w gettach. Po podjęciu decyzji „ostatecznego rozwiązania kwestii żydowskiej” (Endlösung der Judenfrage) władze III Rzeszy wybrały wschodnie tereny GG na miejsce rozpoczętej wiosną w 1942 r. Reinhardt Aktion. Celem była początkowo eksterminacja Żydów zamieszkujących obszar GG, potem akcję rozszerzono na Żydów z różnych okupowanych państw europejskich. Od połowy marca 1942 do listopada 1943 r. w ramach operacji „Reinhardt” zamordowano ok. 2 mln osób, które zginęły w wyniku rozstrzeliwań w likwidowanych gettach, zmarły w transportach deportacyjnych lub zostały zagazowane w obozach zagłady. Generalne Gubernatorstwo istniało do wycofania się Niemców ze środkowej Polski w styczniu 1945 r.",,
Jaki uruchamia nowy projekt. Przypomni Trzaskowskiemu jego obietnice,"– Uruchamiamy nowy projekt strony internetowej, która będzie ukazywała i przypominała prezydentowi Warszawy Rafałowi Trzaskowskiemu o jego obietnicach. Bo jak widzicie, obietnice PO mają to do siebie, że bardzo szybko odchodzą i są zapominane – mówił na konferencji prasowej w Sejmie Patryk Jaki, wiceminister sprawiedliwości. Jak stwierdził, ma on zamiar wraz z warszawskimi radnymi PiS przypominać o wyborczych obietnicach Trzaskowskiego i ich realizacji.","Na konferencji w Sejmie Patryk Jaki, który był kontrkandydatem Trzaskowskiego w minionych wyborach samorządowych na prezydenta Warszawy, poinformował o swoim nowym projekcie strony internetowej, gdzie przedstawione mają być obietnice wyborcze nowego prezydenta stolicy zestawiane z rzeczywistością.Jak mówił Jaki, ma on wraz z radnymi PiS mocną legitymację do kontroli prezydenta i rady. – Natomiast my, jako opozycja, ale jednak z bardzo silną legitymacją w Warszawie, mamy zamiar ciężko pracować, aby przypominać prezydentowi, dlaczego został prezydentem i jakie obietnice składał – powiedział.– Dlatego założyliśmy stronę trzaskowskiwatch.com i na tej stornie konsekwentnie będzie można czytać o propozycjach programowych wraz ze źródłami, jakie składał Trzaskowski podczas kampanii wyborczej, i jak one są realizowane – mówił wiceminister sprawiedliwości.Jaki podczas konferencji zwrócił się tez bezpośrednio do Rafała Trzaskowskiego. – Jeżeli pan zapomni o swoich obietnicach wyborczych, może pan zawsze do mnie zadzwonić i ja panu przypomnę – mówił.",,
Morderca 100-letniej Polki usłyszał zarzuty,39-letni Arthur Waszkiewicz został oskarżony o spowodowanie śmierci stuletniej Polki - podała policja w Derbyshire. Zofia Kaczan zmarła w szpitalu w wyniku obrażeń odniesionych w czasie brutalnej napaści w zeszłym tygodniu. Do tragedii doszło w Normanton w Wielkiej Brytanii.,"28 maja w Derbyshire w Wielkiej Brytanii napastnik zaatakował stulatkę, gdy ta – jak co dzień – wyruszyła na nabożeństwo do polskiego kościoła pod wezwaniem św. Maksymiliana Kolbego. Mężczyzna brutalnie przewrócił ją na chodnik i wyrwał torebkę.              Poturbowaną, zakrwawioną Polkę znalazła znajoma. Starsza pani została zabrana do szpitala. Policja początkowo twierdziła, że obrażenia nie zagrażają jej życiu, jednak kobieta zmarła kilka dni później z powodu odniesionych obrażeń.              Zofia Kaczan mieszkała Wyspach od czasu zakończenia II wojny światowej. Niedawno obchodziła setne urodziny.",,
Krasnodębski o zgodzie UE na Nord Stream 2: Negocjacje były dosyć jednostronne,"Przedstawiciele Parlamentu Europejskiego, Rady Unii Europejskiej i Komisji Europejskiej porozumieli się ws. projektu nowelizacji dyrektywy gazowej, który dotyczy gazociągu Nord Stream 2. – Podczas rozmów nad propozycją Komisja Europejska przekonywała strony, iż Nord Stream 2 będzie w całości podlegał prawu unijnemu – powiedział wiceszef PE Zdzisław Krasnodębski (PiS).","Krasnodębski powiedział, że zawarty w nocy z wtorku na środę kompromis jest zbliżony do propozycji Rady UE w sprawie dyrektywy. – Negocjacje niestety były dosyć jednostronne. Parlament Europejski chciał jeszcze dziś zawrzeć kompromis, Komisja Europejska z kolei była zadowolona z tego, co przyjęli ambasadorowie krajów członkowskich. W związku z tym było małe pole manewru – wskazał.Jak zaznaczył, Komisja Europejska przekonywała, że w efekcie wejścia w życie dyrektywy w kształcie kompromisowym, jej regulacje obejmą całość Nord Stream 2. Wskazywała jednak, że w przypadku Nord Stream 2 kraj UE, do którego będzie docierał gazociąg – Niemcy – będzie negocjował zastosowanie tej dyrektywy. Na te negocjacje ma mieć wpływ Komisja Europejska.– Można postawić pytanie, czy to nie oznacza, że – jak ogłaszali Rosjanie i Niemcy – Nord Stream 2 powstanie i argument, że jest niezgodny z regulacjami europejskimi odpadnie, że będą w stanie dostosować się do tych nowych regulacji – mówił prof. Krasnodębski.Dodał, że europosłowie mieli mało czasu na pracę nad propozycją. – Być może w tym tekście są jeszcze jakieś ukryte możliwości. Przekonywano nas, że nie ma i że jeśli to porozumienie nie zostanie zawarte we wtorek, to być może Rada UE wycofa się z tego stanowiska. To oczywiście nie zostało powiedziane wprost, ale w czasie pracy wywierana była na nas pewna presja – przekonywał. Kompromisowy zapisJak dodał, europarlament chciał, żeby dyrektywa obejmowała też wyłączne strefy ekonomiczne poszczególnych krajów. Tak się jednak nie stało. – Pojawiały się argumenty, że to nie jest zgodne z prawem międzynarodowym, mimo że były ekspertyzy, że jest to zgodne z prawem międzynarodowym. W efekcie w kompromisie znalazł się zapis dotyczący wód terytorialnych – poinformował Krasnodębski.Przewodniczący komisji energii Parlamentu Europejskiego Jerzy Buzek uważa, że nocne uzgodnienia w sprawie dyrektywy gazowej, dotyczącej Nord Stream 2, są najlepsze, jakie można było uzyskać. – Wynik tych negocjacji musi być najpierw pokazany do wglądu Komisji, która może, ale nie musi wyrazić zgodę na podpisanie porozumienia. To jest tak ostry zapis, że trudno sobie wyobrazić, żeby mógł być ostrzejszy i żeby nie mogło być zastosowane unijne prawo. Jesteśmy w zupełnie innej sytuacji. Zasadnicza zmiana – ocenił. Buzek wyjaśnił też, co oznacza dla Nord Stream 2 objęcie unijnymi przepisami. – To przede wszystkim rozdział właścicielski. Kto inny jest dostawcą gazu, a kto inny jest właścicielem tego rurociągu. To oczywiście jest bardzo trudne do spełnienia – przyznał.",,
Białoruscy artyści marzą o Wenecji,"Grubo ciosany sztuczny kamień w funkcji chodnika i chóralne dumki o teorii strun albo supersymetrii. Pejzaż i indywidualny bohater niemal niewidoczni, bo ukryci w miniaturowej fotografii. Do tego kilometry kolumnad utopijnej architektury na zdjęciach i propagandowe hasła. W Zachęcie zaprezentowano pierwszy znaczący przegląd współczesnej sztuki białoruskiej.","To miała być białoruska wystawa na tegoroczne weneckie biennale, przygotowana przez niezależnego, profesjonalnego kuratora. Artyści wybrali do tej roli szefa wileńskiego CSW Kestutisa Kuizinasa. Kuizinas, nie wierząc, by reżim zrzekł się kontroli nad prestiżowym zagranicznym konkursem, zaproponował Białorusinom wystawę w Wilnie. Nie pomylił się – ani jeden z zaproszonych przez niego artystów nie dostał propozycji od dyrektora białoruskiego pawilonu. Pół roku po wileńskim wernisażu wystawa przyjechała do Warszawy.  Kuizinas przygotował pokaz wielopokoleniowy. Wybrał prace blisko 20 artystów i  grup  – oprócz fotografii, kolaże, instalacje, filmy, różnego rodzaju dokumentacje, w tym akcji społecznych.  Tradycyjne techniki reprezentują jedynie „łuboki” – malowane makatki o ludowym rodowodzie. Jedna trzecia osób biorących udział w wystawie to imigranci, przedstawiciele średniego i młodego pokolenia. Na Białorusi nie mają za co tworzyć i dla kogo. Nie ma rynku sztuki ani miejsc wystawienniczych. O sztuce się nie pisze, a muzea gromadzą „cepelię”. Kuizinas nie kryje, że szukał sztuki „aktualnej” i „bez ograniczeń” – nieuciekającej od tematów politycznych i innego rodzaju tabu, nieskrępowanej także autocenzurą. Argumentuje, że wystawa na neutralnym gruncie, w oddalonym niespełna 200 kilometrów od Mińska Wilnie miała pozwolić Białorusinom ogarnąć możliwie duży zakres własnych dokonań. I zaprezentować je także białoruskiej publiczności. Okazało się, że kwestia upolitycznienia sztuki budzi niepokój artystów, którzy pozostali w kraju. Wystawieni na działanie propagandy chcą ustrzec przed nią swoje prace. Dla niektórych twórczość jest formą ucieczki od polityki. Inni uważają, że tworząc sztukę zaangażowaną, działaliby  na zamówienie odbiorców Zachodu, ciekawych, jak wygląda życie pod butem dyktatora. Na wystawie w Zachęcie obiektów bezpośrednio dotyczących Łukaszenki i jego systemu jest zaledwie kilka. Częściej problem zniewolenia, unifikacji ukazywany jest metaforycznie. Działanie systemu analizuje imigracyjna artystka Marina Napruszkina (ur. 1981). W 2007 roku Napruszkina założyła we Frankfurcie archiwum pod nazwą „Biuro antypropagandy”. Gromadzi w nim  fotografie, teksty, materiały wideo dokumentujące język i obrazy, na pomocą których reżim sprawuje kontrolę. W Zachęcie pokazała na przykład nagrane na taśmie VHS „spontaniczne” oświadczenia obywateli, oburzonych akcją wrogich krajowi sił. I okolicznościowe zabawy organizowane przez zakłady pracy.  Siergiej Szabochin (ur. 1984), grafik pracujący w Mińsku, specjalnie na wystawę w Wilnie, otwartą tuż przed przed prezydenckimi wyborami na Białorusi, przygotował na ulotkach pytania, m.in. o rolę rodziny, mniejszości seksualne czy portale społecznościowe. I przezroczystą urnę. Po wrzuceniu kartki widać, jak odpowiedzi na „tak” i „nie” trafiają do jednej przegrody.                                                    fot.                                            Marina Napruszkina, Godło KGB, instalacja przed Galerią Zachęta (fot. materiały prasowe) Na drugim biegunie, na gruncie artystycznej neutralności, znalazły się świetne fotografie mińskich autorów – Aleksieja Szynkarenki (ur. 1878) i Igora Sawczenki (ur. 1962). „Białoruska faktografia 2007-2010” pierwszego to zapis zachowań anonimowych bohaterów podczas odpoczynku albo zabawy. Scenki w plenerze zostały wciśnięte w polaroidowy format, stylizowany dodatkowo na starą fotografię.  „Zima 2008-2009” Sawczenki jest czarno-biała i nieostra. Linie i załamania gałęzi krzewu w śniegu, niewspomagane retuszem, z trudem dają się uchwycić wzrokowi. Utrwalona przestrzeń, ciągnąca się gdzieś między tłem brunatnego śniegu i czarnymi kreskami, zyskuje głębię nie do ogarnięcia.   We wtorek, 31 maja, w Zachęcie odbędzie się spotkanie poświęcone białoruskiej fotografii z udziałem białoruskich – krytyczki fotografii oraz fotografika. O szczegółach na temat tego wydarzenia oraz innych imprez towarzyszących wystawie – na stronie galerii Między salą fotografików a archiwum Napruszkiny swoją instalację pokazała Anna Chkolnikowa (ur.1976).  Tytułowe  „Wysokie wzgórza”, czyli wyboje, powstały po ułożeniu  na podłodze płyt ciosanego cementu przeznaczonego do dekoracji ścian. Zwiedzającemu, chwiejącemu się na takim chodniku, trudno utrzymać równowagę i... zachować beztroskę. Tak samo, jak – z innych powodów – mieszkańcom Białorusi.  W ramach wprowadzania ładu władze Mińska wyrównują chodniki i każą po nich defilować uśmiechniętym modelkom, na obcasach.                                                    fot.                                            Igor Savchenko, Zima / Winter, 2008 – 2009, dzięki uprzejmości artysty / courtesy of the artist (fot. materiały prasowe) Jest wśród prezentowanych prac instalacja wideo, którą można uznać za wizytówkę wystawy. „Jeśli zajrzysz pod powierzchnię, w głębi dostrzeżesz migotanie zbiorów” – mruczy chór przy akompaniamencie fortepianu i thereminu.  Około 50 osób, białoruskich artystów i historyków sztuki skrzykniętych przez pracującego na imigracji Maksyma Tyminkę (ur. 1972), śpiewa „Pięć lirycznych pieśni o fizyce”. Performance zarejestrowano w 2009 roku. Znacząca jest tu inicjatywa – czy gdziekolwiek, choćby w  Polsce, łatwo byłoby  ustawić 50 osób jakiejkolwiek profesji i skłonić do śpiewu? Intryguje temat – autor wykorzystuje w swoich pracach dźwięk i muzykę; pyta o środki ekspresji w erze zaawansowanych technologii. Sięgając do współczesnych teorii naukowych, kieruje uwagę widza na podstawy technologicznego boomu. Ale także ujawnia lęki. „Jest jakieś bezcielesne coś, produkt ciemności, z czym na zawsze zostaliśmy powiązani w tęczowym spektrum” – mruczą w pieśni o supersymetrii elegancko ubrani, ustawieni w trzech rzędach artyści. Jest w tej pracy humor i dystans, ale też powaga. Niezupełnie wiadomo, co budzi lęk. Trudne do wyobrażenia naukowe wizje czy też zaszyfrowana w ich poetyckim opisie opowieść o systemie opresji. Wystawa jest czynna do 21 sierpnia fot.                                            Maxim Tyminko, Pięć pieśni o fizyce. Pięćdziesięcioro artystów wizualnych i dwóch krytyków sztuki przy akompaniamencie fortepianu i thereminu, 2009 (fot. Katarzyna Frankowska)",,
Komisja senacka zarekomendowała Senatowi przyjęcie ustawy o KNF,"Senacka komisja budżetu i finansów zarekomendowała Senatowi w piątek przyjęcie ustawy o KNF bez poprawek. Wniosek o odrzucenie ustawy zgłosił senator Kazimierz Kleina (PO), nie zyskał on jednak poparcia komisji.","Senator Kleina zgłosił też poprawki, które nie były głosowane, gdyż wcześniej komisja poparła wniosek o przyjęcie ustawy bez poprawek. Senatorowie PO zapowiedzieli więc, że zgłoszą poprawki podczas dalszych prac w Senacie - m.in. dotyczące wykreślenia najbardziej kontrowersyjnego artykułu ustawy, umożliwiającego przejmowanie banków znajdujących się w kłopotach przez inne banki. Debata na ten temat ma się obyć w Senacie 21 listopada.W ocenie opozycji artykuł ten ma najprawdopodobniej związek z zarzutami korupcyjnymi, jakie pod adresem b. szefa KNF Marka Chrzanowskiego wysunął Leszek Czarnecki w związku z ich nagraną i opublikowaną przez „Gazetę Wyborczą” rozmową z marca br. To właśnie tym parlamentarzyści PO uzasadniali wniosek o zdjęcie tego punktu z piątkowego porządku obrad komisji i wstrzymanie w Senacie prac nad ustawą. Wniosek został przez większość komisji odrzucony.Jak tłumaczył referujący ustawę wiceminister finansów Piotr Nowak, w Sejmie „wprowadzono przepisy, na podstawie których możliwe będzie przejmowanie banków komercyjnych i spółdzielczych, znajdujących się w trudnej sytuacji finansowej lub zagrożonych upadłością, przez banki znajdujące się w lepszej kondycji, z możliwością wsparcia tego procesu przez środki z BFG”. Dodał, że przejęcia będą realizowane decyzją KNF za zgodą banku przejmującego. Podkreślał, że przepisy analogiczne funkcjonowały w latach 1997-2016, a zostały uchylone w wyniku implementacji unijnej dyrektywy BRR. – Okazało się, że w związku z sytuacją na rynku, szczególnie na rynku banków spółdzielczych, zasadne jest przywrócenie także tych istniejących wcześniej przepisów, które stanowiłby uzupełnienie istniejącego katalogu instrumentów restrukturyzacyjnych – przekonywał Nowak. Zauważył, że przepisy zawarte w poprawce były znane od dawna i podlegały konsultacjom. Nikt do nich nie zgłaszał też uwag.Biorący udział w posiedzeniu komisji prezes Bankowego Funduszu Gwarancyjnego Zdzisław Sokal zwrócił uwagę, że zawarte w ustawie o wzmocnieniu nadzoru rozwiązanie dotyczące przejmowania banków sprawdziło się w przypadku SKOK-ów. Dodał, że skorzystanie z niego rekomenduje np. Bank Światowy. – To rozwiązanie jest wykorzystywane w procesie restrukturyzacji SKOK-ów i zostało bardzo dobrze ocenione w kontekście także banków mniejszych – powiedział prezes BFG.Sejm uchwalił ustawę o zmianie szeregu ustaw w związku ze wzmocnieniem nadzoru nad rynkiem finansowym 9 listopada br. Szereg poprawek do projektowanej ustawy, w tym poprawkę o możliwości przejmowania banków , zgłosił PiS podczas drugiego czytania. Zostały one przyjęte przez Sejm.Ustawa o zmianie niektórych ustaw w związku ze wzmocnieniem nadzoru oraz ochrony inwestorów na rynku finansowym ma na celu, w myśl uzasadnienia, „wzmocnienie koordynacji polityki państwa wobec rynku finansowego oraz wcześniejszą identyfikację zagrożeń związanych z jego funkcjonowaniem”. W ustawie są zmiany, dotyczące składu KNF i organizacji obsługującego komisję urzędu, zakładające stworzenie Funduszu Edukacji Finansowej oraz dotyczące obligacji. Ustawa zakłada, że skład Komisji zostanie rozszerzony o przedstawiciela premiera, ministra-koordynatora służb specjalnych, a także prezesów UOKiK i BFG.W myśl ustawy Urząd KNF stanie się państwową osobą prawną. Zmianie ulegnie też sposób finansowania KNF i UKNF, dzięki czemu komisja będzie mogła sprawniej zarządzać swoimi środkami. KNF i UKNF będą bowiem finansowane bezpośrednio z opłat wnoszonych przez nadzorowane podmioty rynku finansowego, a nie jak dotąd, ze składek, ale za pośrednictwem budżetu państwa.Dokument ustanawia również ramy prawne na potrzeby przekazywania informacji między KNF, jej członkami oraz innymi organami, tj. ABW, CBA, KAS, Policją i UOKiK. Wprowadza możliwość wydłużenia kontroli KNF z 6 miesięcy do roku oraz wydłużenie możliwości blokowania rachunku z 48 do 72 godzin. Ustawa przewiduje także utworzenie Funduszu Edukacji Finansowej, który ma zwiększyć świadomość finansową Polaków, w tym wiedzę o oferowanych produktach inwestycyjnych. Za nadzór i wyznaczanie kierunków działania Funduszu odpowiedzialna będzie działająca przy nim Rada Edukacji Finansowej, składająca się z przedstawicieli instytucji państwowych mających wpływ na rozwój i bezpieczeństwo rynku finansowego oraz edukację.Środkami Funduszu, w myśl jednej z przyjętych poprawek, ma dysponować Rzecznik Finansowy na wniosek Rady Edukacji Finansowej.Do Funduszu mają trafiać środki pochodzące z kar administracyjnych nałożonych przez KNF i Rzecznika Finansowego.Ustawa zakłada wprowadzenie „obligatoryjnej dematerializacji obligacji korporacyjnych, certyfikatów inwestycyjnych emitowanych przez fundusze inwestycyjne zamknięte oraz listów zastawnych, niezależnie od tego, czy były przedmiotem oferty publicznej oraz czy są przeznaczone do obrotu w jakimkolwiek systemie obrotu”.",,
Platforma Obywatelska traci kolejnego członka,"Krakowska radna Anna Szybist złożyła rezygnację z członkostwa w Platformie Obywatelskiej z powodu odrzucenia obywatelskiego projektu „Ratujmy Kobiety” i roli, jaką w tym odegrali posłowie PO. Swoją decyzję ogłosiła na portalu społecznościowym.","Anna Szybist zadeklarowała jednak chęć współpracy z koalicją Klubów PO i Przyjazny Kraków w Radzie Miasta Krakowa oraz z małopolskimi partiami i organizacjami prodemokratycznymi.„Szanowni Państwo, tak jak wielu z Was, również i ja nie mogę się pogodzić z ostatnią decyzją Sejmu RP o odrzuceniu w pierwszym czytaniu obywatelskiego projektu »Ratujmy Kobiety« oraz przegłosowaniu ustawy nadającej większe uprawnienia myśliwym” – napisała radna w oświadczeniu.Jak podała, „od wielu miesięcy, wychodząc na ulicę, upominamy się o przestrzeganie demokratycznych zasady życia społecznego, w tym również poszanowanie praw obywateli, którzy nie posiadają reprezentacji w Sejmie”. „Demokracja to rządy większości z poszanowaniem praw mniejszości. W tym przypadku ta zasada została naruszona. Niestety w znacznym stopniu przyczynili się do tego posłowie Platformy Obywatelskiej. W związku z powyższym złożyłam rezygnację z członkostwa w Platformie Obywatelskiej RP” – napisała Szybist.Wyraz solidarności„Moja decyzja jest wyrazem solidarności z osobami, które przez wiele tygodni zbierały podpisy pod projektem »Ratujmy Kobiety« i swoją postawą udowadniają, że warto angażować się społecznie.  Jednocześnie deklaruję chęć współpracy z koalicją Klubów PO i Przyjazny Kraków w radzie Miasta Krakowa oraz z małopolskimi partiami i organizacjami prodemokratycznymi” – zadeklarowała Anna Szybist.Odejście Szybist z PO spowoduje, że partia ta będzie miała w Radzie Miasta Krakowa 14 głosów. PiS ma 19 radnych, a prezydencki klub Przyjazny Kraków – sześciu. Czworo radnych będzie niezależnych.Na początku stycznia o odejściu z PO poinformowali radny Tomasz Urynowicz i przewodniczący dzielnicy XVIII Nowa Huta Stanisław Moryc. Platforma coraz mniejszaWcześniej z klubu radnych PO odeszły i działają jako radne niezależne: związana z Nowoczesną Małgorzata Jantos i Marta Patena. W środę Sejm odrzucił w pierwszym czytaniu obywatelski projekt komitetu „Ratujmy kobiety 2017”, zakładający liberalizację obowiązujących przepisów dotyczących aborcji. Propozycja zakładała m.in. prawo do przerywania ciąży na żądanie kobiety do końca 12. tygodnia. Do dalszych prac w komisji trafił natomiast projekt Komitetu Obywatelskiego #ZatrzymajAborcję, który zaostrza przepisy, eliminując możliwość legalnego przerwania ciąży ze względu na ciężkie wady płodu. Aby do prac w komisji trafił także projekt „Ratujmy kobiety 2017” zabrakło dziewięciu głosów. W głosowaniu w tej sprawie nie wzięło udziału 10 posłów Nowoczesnej; troje posłów PO głosowało przeciw skierowaniu projektu do komisji. Innych 17 posłów Platformy nie uczestniczyło w głosowaniu. Wśród przeciwników odrzucenia projektu w pierwszym czytaniu było natomiast 58 posłów klubu PiS.",,
Adam Andruszkiewicz przechodzi do Wolnych i Solidarnych,"Adam Andruszkiewicz, który do tej pory był posłem Kukiz'15, dołączył do koła poselskiego Wolni i Solidarni. Jak wyjaśnił, na jego decyzję wpłynęła m.in. „legenda” Kornela Morawieckiego.","– Z wielką radością witam młodego posła. Takie zasilenie naszych szeregów poprzez ideowego, mądrego (Andruszkiewicza) – mamy nadzieję, że wzbogaci nasze patrzenie na politykę, na świat – powiedział na briefingu prasowym w Sejmie przewodniczący koła WiS Kornel Morawiecki.– Takie słowa ze strony legendy Solidarności Walczącej są dla mnie wielkim zaszczytem i nie ukrywam, że właśnie to był duży powód dla mnie, żeby dołączyć do koła Wolni i Solidarni – legenda Kornela Morawieckiego – podkreślił Andruszkiewicz.Jak dodał, chciałby budować nową jakość w polskiej polityce. – Myślę, że koło Wolni i Solidarni jest opozycją merytoryczną, konstruktywną. Potrafi z mądrych powodów krytykować polski rząd, ale również wspierać tam, gdzie jest taka potrzeba – zaznaczył Andruszkiewicz. Poseł zaprosił wszystkich Polaków, zwłaszcza młode pokolenie, do współpracy. – Do budowy koła Wolni i Solidarni, do wspólnego działania - zaznaczył.Adam Andruszkiewicz poinformował jednocześnie, że pozostaje prezesem stowarzyszenia Endecja. – Wspólnie razem będziemy zmieniać Polskę. Zapraszam także do współpracy wszystkich parlamentarzystów w Sejmie, którym jest bliska idea wolności i solidarności – podkreślił. Na pytanie, czy jest możliwe, że w dłuższej perspektywie przejdzie do Prawa i Sprawiedliwości, poseł odparł: – Dziś dołączam do koła Wolni i Solidarni, taka jest moja decyzja i wszystkie decyzje od tej pory będziemy podejmować wspólnie.Pytany o słowa wiceszefa Kukiz'15 Marka Jakubiaka, który stwierdził, że nie było powodów do tego, żeby odszedł z klubu, Andruszkiewicz zaprzeczył. – Takie powody wczoraj przedstawiłem – podkreślił.",,
Cyberatak wymierzony w wojska USA w Polsce. Hakerzy podszyli się pod znany portal,"Wiadomości mailowe wysłane przez osoby podszywające się pod pracowników Grupy Defence24 trafiły do wybranych instytucji – donosi portal cyberdefence24.pl. Maile zawierały prośbę o komentarz w sprawie nieprawdziwej informacji o zorganizowaniu przez Urząd Miejski i burmistrza Orzysza marszu „Nie dla wojsk USA w Polsce!”, a także link do artykułu na portalu „Tygodnik Działdowski”. Załączony link mógł rozsyłać złośliwe oprogramowanie.","Cyberprzestępcy w rozsyłanej wiadomości podszyli się pod Dyrektora Operacyjnego Grupy Defence24 Augusta Żywczyka. Prosili o komentarz ws. marszu, który miałby organizować burmistrz Orzysza Zbigniew Włodowski. Załączyli do tego specjalnie przygotowany przez hakerów link do artykułu na portalu „Tygodnik Działdowski”, opisującego to wydarzenie. Dziennikarze cyberdefence24.pl skontaktowali się z sekretariatem burmistrza Orzysza. Przedstawicielka burmistrza Zbigniewa Włodowskiego zaprzeczyła, jakoby takie wydarzenie miało się odbyć. Z kolei w rozmowie z redaktorem naczelnym „Tygodnika Działdowskiego” usłyszeli, że informacja pojawiła się na portalu w wyniku ataku hakerskiego. Portal „Tygodnika” zmaga się ze skutkami ataku od dwóch dni, ale jak dotąd nie udało się ustalić jego źródła. Jak zauważa cyberdefence24.pl, treść artykułu zamieszczonego na stronie jest podobna do opisu wydarzenia z 2017 r. na Facebooku „NIE dla wojska USA w Polsce!”, którego organizatorem była prorosyjska partia Zmiana. W treści pojawiły się takie stwierdzenia jak: „12 stycznia Polska na życzenie rządu PiS utraci resztki suwerenności. Wojska amerykańskie podbiły Rzeczpospolitą bez wystrzału, wystarczyła zdrada elit”. Amerykanów w tekście porównuje się do Krzyżaków, a wobec polskich polityków wysuwane są oskarżenia zdrady. Tego typu operacja, jak zauważają dziennikarze cyberdefence24.pl, wpisuje się w długi ciąg dezinformacji wymierzonej w obecność wojsk NATO w Polsce. Wcześniej na szeregu profili i grup facebookowych pojawiały się informacje o m.in. pobiciu Polaków w miejscowości Orzysz przez amerykańskich żołnierzy czy też o amerykańskim żołnierzu, który w okolicach Żagania miał zastrzelić polskiego kolegę. Informacje te zostały wielokrotnie podane dalej przez użytkowników platformy Facebook, choć były zupełnie nieprawdziwe. Warte podkreślenia jest, że ta operacja jest znacznie bardziej skomplikowana niż poprzednie działania dezinformacyjne wymierzone w stacjonowanie amerykańskich wojsk. Wymagała przygotowania informacji – najprawdopodobniej ze złośliwym kodem – umieszczenia jej w wyniku ataku hakerskiego na lokalnym portalu informacyjnym i dodatkowej promocji akcją mailingową. Z nieoficjalnych informacji do których dotarł portal CyberDefence24.pl, wynika, że ślad cyfrowy urywa się na wschodniej granicy Polski. Sprawa została zgłoszona do odpowiednich instytucji.",,
"Życzył Polsce, „by nie było łatwo być politykiem PiS”. Poseł PO: To poważny kandydat","Mamy do czynienia z dwoma bardzo poważnymi kandydatami  na urząd prezydenta z Platformy Obywatelskiej – powiedział poseł PO Czesław Mroczek, odnosząc się do deklaracji prezydenta Poznania o starcie w prawyborach prezydenckich Platformy.  W TVP Info przypomniane zostały słowa Jaśkowiaka o tym, że w Poznaniu „nie jest łatwo być politykiem PiS”.","Wolę startu w prawyborach prezydenckich w Koalicji Obywatelskiej zadeklarował prezydent Poznania Jacek Jaśkowiak, który swoje zgłoszenie przysłał pocztą; przez to został przez niektórych polityków PO nazwany „kandydatem z koperty”. Kandydatów do prawyborów ma w piątek zatwierdzić zarząd PO, ale wiele wskazuje na to, że to właśnie między Jaśkowiakiem a Kidawa-Błońską dojdzie do przedwyborczej rywalizacji.Decyzję Jaśkowiaka skomentował poseł PO Czesław Mroczek. Ocenił, że zarówno prezydent Jaśkowiak jak i Kidawa-Błońska „mają ugruntowaną pozycję w życiu publicznym”. – W związku z tym wybór będzie trudny dla członków PO. Gwarantuję, że PO i KO wystawi w wyborach kandydata, który będzie mógł te wybory wygrać – mówił. – Mamy do czynienia z dwoma bardzo poważnymi kandydatami  na urząd prezydenta z Platformy Obywatelskiej. Jako jedyna partia każdy członek PO  będzie miał wpływ na wyłonienie kandydata. Przyznajemy się, u nas panuje demokracja, my demokratycznie podejmujemy takie decyzje. Te decyzje podejmie 1,2 tys. osób – stwierdził.",,
Broniarz: ZNP powołało fundusz strajkowy,Zgodnie z uchwałą Sekretariatu Zarządu Głównego Związku Nauczycielstwa Polskiego został powołany fundusz strajkowy – powiedział prezes ZNP Sławomir Broniarz. Zaprosił o godz. 12.30 do Centrum Nauki Kopernik „na spotkanie i inaugurację tego procesu”.,"Broniarz poinformował też, że ZNP wystąpił z listem do wicepremier Beaty Szydło, w którym wyraził gotowość do spotkania.– Jednocześnie prosiliśmy w tym piśmie o to, żeby pani premier była gotowa przedstawić nowe propozycje dla środowiska nauczycielskiego, bo tylko w takim przypadku to spotkanie ma jakikolwiek sens. Jeżeli w dalszym ciągu strona rządowa będzie na stole kładła tylko i wyłącznie porozumienie podpisane ze związkiem Solidarność, to ZNP takiego porozumienia nie podpisze – zastrzegł.Podkreślił, że dyskusja powinna się toczyć wokół „nowego otwarcia”.Broniarz powiedział, że zgodnie z uchwałą Sekretariatu Zarządu Głównego ZNP został powołany fundusz strajkowy.– W tej sprawie będziemy rozmawiali w kontekście powołania komitetu obywatelskiego, który mógłby wesprzeć działania związku w tym zakresie. Zapraszamy o godz. 12.30 do Centrum Nauki Kopernik na spotkanie i inaugurację tego procesu. To jest działanie ZNP adresowane do wszystkich uczestników tego strajku – zaznaczył. – Chciałbym podziękować wszystkim strajkującym i stwierdzić, że ten kolejny dzień strajku, kolejny dzień egzaminów, jest dniem próby. Niczego nie wygaszamy, niczego nie hamujemy  – oświadczył Broniarz. Zaapelował też do nauczycieli o jedność. – Wartością nadrzędną jest godność zawodu nauczycielskiego, troska o uczniów i o absolwentów – dodał.Zdaniem prezesa ZNP „narastają działania antystrajkowe”. – Kuratoria oświaty wbrew ustawie rozpoczęły (…) zbieranie informacji dotyczących liczby i nazwisk nauczycieli, którzy uczestniczą w akcji strajkowej. Każdy dyrektor został zobowiązany do przedstawienia imiennej listy osób, które w każdym kolejnym dniu powstrzymują się od pracy – mówił.",,
"Zabrali vatsterom nieruchomości warte 19,5 mln zł","Nieruchomości warte przeszło 19,5 mln zł zajęli śledczy ze śląskich „pezetów” i policjanci CBŚP po rozbiciu gangu, który zajmował się wyłudzaniem podatku VAT i praniem brudnych pieniędzy. Vatsterzy pozorowali handel różnymi towarami między firmami z kilku państw Unii. Realne były tylko faktury, dzięki którym mogli otrzymywać zwrot podatku VAT. Państwo straciło na ich działalności kilkadziesiąt milionów złotych.","Uderzenie funkcjonariuszy katowickiego CBŚP i Prokuratury Krajowej skupiło się na zatrzymaniu przedstawicieli firm zajmujących się fikcyjnym obrotem towarów między krajami Unii Europejskiej. Przed dwoma tygodniami na terenie czterech województw: śląskiego, małopolskiego, warmińsko-mazurskiego i mazowieckiego zatrzymano 18 osób, którym w prokuraturze przedstawiono zarzuty m.in. udziału w zorganizowanej grupie przestępczej.  Wpadł boss grupy, ale większość zatrzymanych było tzw. słupami, których zadaniem było wystawianie fikcyjnych faktur za kupno czy sprzedaż różnorakich towarów.Usłyszeli także zarzuty poświadczania nieprawdy w dokumentach i prania pieniędzy. Na razie śledczy ze Śląskiego Wydziału Zamiejscowego Departamentu do Spraw Przestępczości Zorganizowanej i Korupcji Prokuratury Krajowej nie ujawniają zbyt wielu szczegółów dotyczących działalności gangu vatsterów. Wiadomo, że grupa powstała w kwietniu 2015 r. i działała dokładnie przez rok. – Jak ustalił prokurator, zatrzymani mogli działać wyłudzając podatek VAT w tzw. karuzelowym obrocie towarem: podgrzewaczami tealight, osłonkami aluminiowymi do podgrzewaczy czy świeczkami zapachowymi. Wystawiali nierzetelne faktury poświadczające nieprawdę co do dokonanych transakcji VAT, przyjmowali pieniądze na rachunki bankowe, a następnie w celu ich ukrycia przesyłali na kolejne konta bankowe – poinformowała Prokuratura Krajowa.",,
Luksusy w więzieniu dla gangsterów. „Kamasutra rooms” i ekspresy do kawy,"Gangsterom z osławionych gangów MS-13 i Barrio 18 znacznie poprawiły się warunki odbywania kary w honduraskim więzieniu. Z przepełnionego, starego budynku przeniesiono ich do nowego, w porównaniu do poprzedniego luksusowego. Mogą tam np. grać w gry na 52-calowych ekranach i korzystać z tzw. „kamasutra rooms”, gdzie mogą swobodnie spotykać się z żonami.","773 więźniów przetransportowano z zakładu w Tamara niedaleko stolicy Hondurasu – miasta Tegucigalpa do El Pozo 2 w La Tova na zachodzie kraju. Czekały tam na nich przypominające mieszkania kolorowe cele z klimatyzacją i kącikiem kuchennym z mikserem, ekspresem do kawy i lodówką.       Więźniowie mają dostęp do specjalnych, komfortowych pomieszczeń, zwanych „kamasutra rooms”, gdzie bez skrępowania mogą spędzić czas ze swoimi żonami i dziewczynami.  Dla tych, którzy partnerki nie mają, przygotowano pokoje, gdzie mogą grać w ulubione gry.",,
Sondaż do Sejmu. Dwukrotna przewaga PiS nad KO,"Gdyby wybory odbyły się we wrześniu PiS mógłby liczyć na 43,4 proc. poparcia, KO – 21,2 proc. – wynika z sondażu Ibris zaprezentowanym na Forum Ekonomicznym w Krynicy. Do Sejmu weszłyby także ugrupowania lewicowe (KW SLD) – 14,1 proc. i PSL-Koalicja Polska – 5,7 proc.","„Gdyby wybory odbyły się we wrześniu PiS mógłby liczyć na głosy 43,4 proc. Polaków. Na drugim miejscu znalazła się Koalicja Obywatelska z poparciem na poziomie 21,2 proc. Podium zamyka sojusz partii lewicowych z SLD, Wiosną i Razem, na które chce zagłosować 14,1 proc. Polaków. Do Sejmu dostałoby się jeszcze PSL uzyskując wynik 5,7 proc.” – podaje portal Onet. Na Konferderację swój głos chce oddać 4,8 proc. respondentów.Rezultat ten oznaczałby 259 mandatów poselskich dla PiS i samodzielne rządy partii przez kolejne cztery lata. „KO wprowadziłaby do Sejmu 119 posłów, Lewica 66, zaś PSL 15” – wskazuje portal.Pod progiem znalazłaby się Konfederacja z wynikiem 4,8 proc. głosów. Z kolei 10,5 proc. ankietowanych nie określiło, na kogo odda swój głos.W sondażu Ibris udział w głosowaniu zadeklarowało 51,9 proc. respondentów. Wśród nich 39,5 proc. jest zdecydowanych na udział, a 12,4 proc. – „raczej” pójdzie zagłosować. Z kolei 32 proc. ankietowanych zdecydowanie nie weźmie udziału w głosowaniu, a 14,2 proc. deklaruje, że „raczej” nie pójdzie do urn – czytamy na portalu.",,
„Zabójca nie może być ratownikiem”. Putin zastawia pułapkę w Syrii,"Porozumienie o czterech „strefach bezpieczeństwa” w Syrii, które weszło w życie w nocy z piątku na sobotę, przełomu na pewno nie przyniesie, bo już na starcie odrzuca je syryjska opozycja. Ale przecież nie o pokój chodzi Rosji, która wymyśliła i narzuciła plan. Kreml realizuje cele czysto militarne: ograniczenie ruchu lotnictwa USA i koalicji oraz przygotowanie gruntu pod nową ofensywę Asada.","„Przymuszanie do pokoju” – to jeden z wynalazków putinowskiej dyplomacji, z pełnym rozmachem zastosowany wobec Gruzji w 2008 roku. Przejmowanie haseł przeciwnika i przedstawianie ich jako swoje – to z kolei do perfekcji rozwinął swego czasu Władisław Surkow, zaufany doradca Kremla. Obie te zasady Rosja zastosowała w swoim najnowszym fortelu, zastawionym i na syryjską opozycję, i na Zachód. Tę operację Władimir Putin zrealizował w ekspresowym tempie: w trzy doby.Operacja Oazy PokojuCo znamienne, plan utworzenia tzw. stref deeskalacji w Syrii przygotowano od A do Z nie w MSZ, a w rosyjskim ministerstwie obrony - na osobiste polecenie prezydenta Putina. Kiedy zapadła decyzja? Tego nie wiadomo. Być może po upokorzeniu, jakim był atak rakietowy Amerykanów na bazę lotniczą sojusznika Moskwy, Asada na początku kwietnia. Opinia publiczna dowiedziała się o planie 3 maja: z konferencji prasowej Putina z Erdoganem oraz przecieku prasowego na łamach „Kommiersanta”.Wiadomo, że o wprowadzeniu stref bezpieczeństwa w Syrii Putin rozmawiał z Trumpem podczas półgodzinnej telefonicznej konwersacji, do której doszło na prośbę prezydenta Rosji. Cztery strefyMemorandum z Astany mówi o powstaniu czterech „stref deeskalacji” w północnej, centralnej i południowej Syrii, w rejonach, gdzie siły Asada walczą z rebelią. Strefy miałyby być otoczone przez posterunki kontrolne obsadzone przez rebeliantów i rządowych żołnierzy. Przewiduje się też obecność wojskowych z zagranicy w charakterze obserwatorów. Moskwa z góry wykluczyła możliwość przybycia „błękitnych hełmów” ONZ. Na północy mogliby to być najpewniej Turcy, na południu zaś Jordańczycy. Trzon tych „sił rozjemczych” stanowiłyby jednak bataliony rosyjskiej policji wojskowej, złożone głównie z Czeczenów i innych muzułmanów z Kaukazu Północnego – przerzucane systematycznie do Syrii od kilku miesięcy.Gdzie miałyby powstać strefy? W trzystronicowym projekcie, który trafił pod obrady w Astanie, była mowa o czterech obszarach, o których Putin wspominał już Trumpowi. Największa strefa bezpieczeństwa, na północy Syrii, obejmuje prowincję Idlib oraz przylegające dystrykty prowincji Latakia, Aleppo i Hama; łącznie mieszka tam około miliona osób. Druga strefa ma znajdować się w północnej części prowincji Homs w centralnej Syrii, zaś trzecia objąć wschodnie przedmieścia Damaszku (Północna Ghouta). Wreszcie czwartą wprowadzono na południu kraju: część prowincji Daraa i Quneitra. Dokładny przebieg granic stref ma ustalić grupa robocza złożona z przedstawicieli „państw-gwarantów” porozumienia, czyli Rosji, Turcji i Iranu, do 4 czerwca. Strefy bezpieczeństwa – jak mówił szef rosyjskiej delegacji w Astanie – będą tymczasowym środkiem wprowadzonym na sześć miesięcy z możliwością przedłużenia. Opozycja na „nie”Plan od początku nie miał szansy stać się faktycznie krokiem ku rozwiązaniu konfliktu. Już na miejscu, w Astanie, delegacja syryjskiej opozycji odmówiła poparcia dokumentu. Uczestnicy rokowań reprezentujący zbrojną opozycję, głośno zaprotestowali i opuścili salę konferencji. Szef delegacji, Mohammed Alloush (lider Jaysh al-Islam, koalicji oddziałów islamistów i salafitów, głównie operujących w rejonie Damaszku, w miastach Douma i Wschodnia Ghouta) w ogóle nie pojawił się na sali obrad, gdy podpisywano memorandum.Głównym powodem takiego stanowiska jest Iran. Delegaci opozycji oskarżyli Teheran o to, że jest stroną w wojnie i zapewnili, że nie poprą planu stref bezpieczeństwa tak długo, jak długo Iran miałby odgrywać jakąkolwiek rolę gwaranta zawieszenia broni. – Iran jest krajem, który zabija Syryjczyków, a zabójca nie może być ratownikiem – oświadczył Abu Osama Golani, jeden z komendantów rebelianckich, który brał udział w rokowaniach w stolicy Kazachstanu. Z kolei Osama Abud Zayd, rzecznik militarnych frakcji opozycji, wyraził sceptycyzm co do wiarygodności Rosji, mówiąc, że między tym, co Moskwa obiecuje, a tym, co robi, jest „wielka przepaść”. Opozycja wskazuje, że już jedno rozejmowe porozumienie rosyjsko-irańsko-tureckie, ogłoszone w grudniu ub.r., nie przyniosło wstrzymania walk. – Rosja nie była zdolna lub nie chce wprowadzać w życie złożonych obietnic, i to jest fundamentalny problem – powiedział Zayd. Opozycja wskazuje też, że Moskwa nie umie odpowiedzieć na pytania, jak rozwiązywano by problem naruszeń rozejmu przez siły Asada lub wspierających go na lądzie Irańczyków. Sceptyczni AmerykanieRosja twierdzi, że plan ma poparcie USA. Bo Trump nie zaprotestował, gdy informował go o tym Putin. Bo do Astany przyjechał tym razem wyższy rangą dyplomata amerykański (zapewne Trump chciał tym gestem tylko pokazać, że zależy mu na pokoju w Syrii), który przyjął do wiadomości podpisanie memorandum.Ale jeszcze tego samego dnia Departament Stanu wydał komunikat, w którym utrzymuje swoje „obawy o porozumienie z Astany, w tym zaangażowanie Iranu jako tzw. gwaranta”. Amerykańska dyplomacja podkreśliła, że „działania Iranu w Syrii jedynie przyczyniły się do przemocy, a nie zatrzymały ją, zaś niekwestionowane poparcie Iranu dla reżimu Asada utrwala nędzę zwykłych Syryjczyków”. USA zastrzegły również, że choć p.o. zastępcy sekretarza stanu ds. Bliskiego Wschodu Stuart Jones był obecny na konferencji w Astanie, to jednak Stany Zjednoczone „nie były bezpośrednim uczestnikiem negocjacji i nie są w tym punkcie stroną porozumienia”.Bez wątpienia Stany Zjednoczone znalazły się w dość niewygodnej sytuacji. Nie mogą wprost wystąpić przeciwko planowi, bo jednak na papierze jest to krok w kierunku deeskalacji wojny. Będą więc działać w inny sposób, choćby poprzez syryjską opozycję. Przeciwko porozumieniu ws. stref wypowiedział się 5 maja Wysoki Komitet Negocjacji, główny organ zrzeszający partie i organizacje opozycji syryjskiej, wspierany przez USA i Arabię Saudyjską.Mimo sprzeciwu opozycji, Rosjanie i ich sojusznicy natychmiast przystąpili do wprowadzania planu w życie. 5 maja resort obrony Rosji ogłosił wprowadzenie „stref deeskalacji” w Syrii od północy 6 maja. Rosyjska armia poinformowała, że już od poniedziałku 1 maja całkowicie wstrzymała bombardowania przyszłych stref bezpieczeństwa w Syrii. Diabeł tkwi w szczegółachRosjanie bardzo się spieszą, bo też okazuje się, że w planie z takim zadęciem zapowiedzianym przez Putina i ogłoszonym w Astanie jest sporo elementów nie do zaakceptowania przez innych graczy w Syrii. Przedstawiona w ciągu doby po podpisaniu memorandum interpretacja jego zapisów nie pozostawia wątpliwości.Jak powiedział 5 maja specjalny wysłannik Putina ds. Syrii Aleksandr Ławrientjew, strefy będą zamknięte dla lotnictwa międzynarodowej koalicji, której przewodzą Stany Zjednoczone. Nie wspomniał za to o takim zakazie dla samolotów rosyjskich czy rządowych, które mogą tam latać, tylko co najwyżej  „powstrzymać się od bombardowań”. Ławrientjew zapewnił, że rząd Syrii będzie się trzymał postanowień porozumienia... chyba że ugrupowania rebeliantów na objętych nim obszarach zaczną atakować. Doświadczenia z ogłaszanych co pewien czas w Syrii rozejmów nie pozostawiają wątpliwości, że Asad i jego sojusznicy w rzeczywistości zostawiają sobie swobodę działania, jednocześnie paraliżując rebeliantów. Trudno, żeby ci ostatni mieli się zgodzić na coś takiego. Zwłaszcza, że już po ogłoszeniu stref bezpieczeństwa siły Asada kontynuowały ofensywę na północy Hamy. Sprzeciw opozycji i wstrzemięźliwość USA to niejedyne słabości planu. Bardzo szybko może się z niego wycofać Turcja – jeśli okaże się, że tylko utrwali obecny stan, w tym amerykańskie wsparcie dla Kurdów w północnej Syrii. Erdogan wciąż usiłuje przekonać USA metodą kija (groźba nalotów na amerykańskich doradców towarzyszących oddziałom kurdyjskim) i marchewki (pełne poparcie ataku na Szajrat), żeby zmieniły głównego sojusznika w planowanej ofensywie na Rakkę. 16 maja podczas spotkania z Trumpem prezydent Turcji zapewne zaproponuje turecką pomocą wojskową w wojnie z Państwem Islamskim jako alternatywę dla współpracy USA z Kurdami, których oddziały (YPG) Waszyngton uważa za najbitniejszych żołnierzy w Syrii. Nie można wykluczyć, że poruszał ten temat z Putinem w Soczi.Rosyjski fortelWysuwając i pospiesznie wprowadzając plan stref bezpieczeństwa, Putin przejął hasło rywali i głosi jako swoje. Zachodni i arabscy przywódcy od dawna opowiadali się za utworzeniem stref „no-fly”, aby chronić opozycję i ludność cywilną przed nalotami, ale Moskwa konsekwentnie była przeciw. Jak choćby w lutym 2016 roku, gdy Angela Merkel zaproponowała taką strefę bezpieczeństwa wzdłuż granicy syryjsko-tureckiej. Po upadku Aleppo (grudzień 2016) i inauguracji Donalda Trumpa (20 stycznia 2017), nowy prezydent USA wezwał do utworzenia stref bezpieczeństwa w Syrii. Tym razem, w przeciwieństwie do propozycji Merkel, Kreml nie tylko nie odrzucił pomysłu, ale nawet Ławrow przyznał, że strefy bezpieczeństwa mogą się pojawić, jeśli warunki będą sprzyjające, a Asad się na to zgodzi. No i teraz – może powiedzieć Ławrow – stało się jedno i drugie. Damaszek ogłosił, że zgadza się z planem Putina.Nowa propozycja ma pozwolić Rosji wyjść z impasu w Syrii, w jakim znalazła się po ataku chemicznym na rebelianckie miasto i akcji amerykańskiej w kwietniu przeciwko bazie Asada. W ten sposób Rosjanie próbują wypełnić strategiczną próżnię, jaka powstała po ataku USA i nie idącej za tym żadnej koncepcji rozwiązania syryjskiego problemu. Przy tym Moskwa zmniejsza dyplomatyczną izolację i poprawia swój wizerunek, który uległ wyraźnemu pogorszeniu od czasu wyborów w USA. Rosja chce wyjść zwycięsko z Syrii i użyć tego zwycięstwa jako fundamentu dla przyszłej dominującej pozycji na Bliskim Wschodzie. Ale nie da się tego zrobić tylko przez bombardowania. Moskwa musi podzielić i osłabić opór wobec jej poczynań: ten międzynarodowy i ten w Syrii. W tym kierunku idzie właśnie plan stref bezpieczeństwa. Kreml zaczyna szukać wyjścia z Syrii i wie, że bez jakiegoś udziału USA nie jest to możliwe. Przy tym wraca do dawno już dyskutowanego pomysłu podziału Syrii – wariant z utrzymaniem całości kraju pod zwycięskimi rządami Asada jest nierealny. Moskwie zależy nie na tym, ale na utrzymaniu baz wojskowych oraz zależności Damaszku od rosyjskiej pomocy. Swego czasu nawet de Mistura rzucił pomysł federalizacji Syrii, ale w ub.r. odrzuciły to zarówno kręgi rządowe, jak i opozycja. Realizacja pomysłu stref bezpieczeństwa mogłaby prowadzić do zamrożenia konfliktu – co chyba odpowiada i Rosji, i USA. Dla Putina byłoby to też utrwalenie pozycji Rosji na Bliskim Wschodzie.",,
Marcin Wroński: Hejt dotykał radnych opozycji w Inowrocławiu,"– Hejt produkowany w wydziale Urzędu Miasta w Inowrocławiu dotykał radnych opozycji i ich rodzin – powiedział przewodniczący klubu radnych PiS w Inowrocławiu Marcin Wroński. Dodał, że w tym magistracie wykorzystywano urzędników niezgodnie z ich przeznaczeniem.","– Jako radni opozycji jesteśmy najbardziej dotknięci hejtem w Inowrocławiu, bo gdy tylko były nasze inicjatywy, które nie podobały się prezydentowi Ryszardowi Brejzie bądź posłowi Krzysztofowi Brejzie to na portalach internetowych były nagle setki nieprzychylnych komentarzy – powiedział Wroński na poniedziałkowej konferencji prasowej.Dodał, że „dochodziło do takiego ewenementu, że na lokalnych portalach w Inowrocławiu było więcej komentarzy niż na Onecie czy WP”. – Oddawaliśmy te sprawy do prokuratury, ale bardzo często nie można było ustalić adresów IP. Czasami udawało nam się zidentyfikować sprawców. Jedna z moich koleżanek związanych z opozycją zaalarmowała śledczych o takiej sprawie i okazało się, że pochodziły one z domu w Janikowie, w którym mieszkało pięć osób o nazwisku sławnej pani naczelnik wydziału promocji i rzecznikiem Urzędu Miasta w Inowrocławiu – mówił Wroński.Zaznaczył, że memy w internecie dotykały radnych opozycji, a także ich rodzin. Dodał, że według informacji jakie posiada, sprawa organizowania hejtu w Urzędzie Miasta w Inowrocławiu dołączona została do postępowania dotyczącego tzw. afery fakturowej w tym urzędzie.",,
Już dziś w TVP1 premiera filmu „Syria – atak na Rożawę”,"Już dziś w TVP 1 o 22.25 wstrząsający dokument Telewizji Polskiej na temat wydarzeń w północno-wschodniej Syrii (w tzw. Rożawie). Unikalny materiał zebrano podczas pierwszych trzech tygodni tureckiej operacji wojskowej. Jak naprawdę wygląda ta wojna i jak bardzo ucierpieli cywile? Dlaczego Turcja postanowiła zaatakować siły, które przyczyniły się do zwycięstwa nad Państwem Islamskim w Syrii? I – czy wszyscy Amerykanie opuścili Kurdów?","Film opowiada też o etnicznym i religijnym zróżnicowaniu Rożawy, w tym o chrześcijańskich Asyryjczykach mieszkających w okolicach miasta Tell Tammer.  Próbuje pokazać, jak powstanie Rożawy wpłynęło na dorastanie młodych ludzi w regionie i co dla nich może oznaczać nowa wojna.",,
"Prezes PiS: Naszym dążeniem jest, by każdy miał równe szanse i możliwości","Jako PiS uznajemy, że Polacy to wspólnota i wszyscy w tej wspólnocie muszą mieć równe prawa; naszym dążeniem jest doprowadzenie do tego, by każdy, niezależnie od tego, gdzie mieszka miał równe szanse i równe możliwości – mówił prezes PiS podczas pikniku w Zbuczynie (woj. mazowieckie).","Prezes PiS podkreślał, że rolnicy zmagają się zarówno z naturą, jak i cenami ich produktów. – Jest także niebezpieczeństwo i trudność zupełnie innego rodzaju – otóż w Polsce są tacy i oni przez wiele lat rządzili, ostatnio przez 8 lat, którzy wyznają starą koncepcję, zrodzoną jeszcze w Związku Sowieckim – że rozwój powinien odbywać się kosztem wsi (...) istota jest taka, że rozwijać się mają wielkie miasta, a mniejsze, w szczególności wieś, ma płacić i czekać, aż przyjdzie taki moment, że ten rozwój się rozszerzy – mówił Kaczyński. Prezes PiS mówił, że w latach 2007-2015 dochodziło do prywatyzacji mleczarni „bez planu”, likwidacji połączeń komunikacyjnych, komisariatów policji. – Zabierano miejsca pracy, tym, którzy nie są rolnikami, ale mieszkają na wsi, krótko mówiąc – bardzo wsi szkodzono – powiedział Kaczyński. – 7 września będziecie państwo mogli usłyszeć, jaki jest nowy program rolny PiS – zapowiedział lider ugrupowania. Kaczyński zaznaczył, że w programie rolnym PiS będą takie elementy, jak czyste powietrze, mój prąd, program kanalizacyjno-wodociągowy, wapnowanie gleb, utylizacja azbestu i zbieranie folii porolniczej. – Te wszystkie działania mają dalej poprawiać sytuację na wsi – mówił. Przypomniał, że wprowadzono już nowe regulacje dotyczące ubezpieczeń znacznie stabilizujące sytuację rolników. Mamy 500 zł od krowy i 100 zł od świni – ten program jest realizowany i będzie na niego więcej pieniędzy niż początkowo sądziliśmy – zapowiedział, zaznaczając, że dzieje się tak dzięki staraniom ministra rolnictwa Krzysztofa Ardanowskiego. – To wszystko będzie kontynuowane – zapewnił. Prezes PiS podkreślił, że w transferach na politykę społeczną PiS przeznaczył na ten cel dodatkowo 80 mld zł. Zaznaczył, że prawie 50 proc. tych pieniędzy – w formie programów 500 plus, czy podwyżkach świadczeń emerytalnych trafiło na wieś.",,
11 listopada bez niemieckich antyfaszystów?,"Policja, która przygotowuje się do zabezpieczenia manifestacji w Święto Niepodległości w Warszawie, nie ma informacji o przyjeździe do Polski antyfaszystów z Niemiec – poinformował komendant główny policji nadinspektor Marek Działoszyński.","Według członków organizacji antyfaszystowskich w Niemczech, na demonstracji w Warszawie na pewno pojawią się niemieccyantyfaszyści, ale raczej nie będą to zorganizowane grupy; zamierzają demonstrować pokojowo.W stołecznym ratuszu zgłoszono na 11 listopada trzy duże manifestacje i kilka innych zgromadzeń publicznych. Jeden z marszów poprowadzi prezydent Bronisław Komorowski; demonstracje zapowiadają też prawica i lewica.Komendant główny policji podkreślił, że za bezpieczeństwo manifestacjiodpowiadają ich organizatorzy i wyznaczone przez nich służby porządkowe. – Policja oczywiście będzie dbała o to, żeby te manifestacje przebiegłybezpiecznie i żeby nikt nie próbował zakłócać ich przebiegu. Będziemy takżedbali o bezpieczeństwo mieszkańców stolicy, którzy nie będą mieli ochotymanifestować. Miasto musi funkcjonować normalnie – powiedział Działoszyński.Podkreślił, że policja już od dłuższego czasu przygotowuje się do obchodówświęta, m.in. „podejmuje szereg rozmów”.  – Czynimy to nie po to, żebykogokolwiek inwigilować, ale po to, żeby dowiedzieć się o zamiarach, oliczbie uczestników, o sposobach dojazdu – po to, żeby wskazać miejscaparkingowe, zabezpieczyć trasy i pomagać wszystkim tym, którzy będą chcielinormalnie manifestować swoje uczucia patriotyczne – powiedział Działoszyński.Przed rokiem do policji docierały informacje o tym, że do Warszawy przyjadągrupy o skrajnych poglądach politycznych m.in. z Niemiec. Jak powiedziałDziałoszyński, w tym roku policja nie ma takich informacji.  – Antyfaszyści niemieccy podobno w tym roku nie są zainteresowani udziałem w tych manifestacjach – dodał.„Niemieccy antyfaszyści mają swoją blokadę”Hanna Kubicka z „Porozumienia 11 listopada”, które w ubiegłych latachorganizowało blokady prawicowego „Marszu Niepodległości”, powiedziała, żew najbliższą sobotę niemiecka skrajnie prawicowa partia NPD organizuje marsz we Frankfurcie nad Odrą.  – W związku z tym ruch antyfaszystów w Niemczech organizuje się na 10 listopada na blokadę NPD – podkreśliła.  – Przekazaliśmy sobie nawzajem wyrazy solidarności, liczymy na to, że może ktoś przyjedzie, ale trudno nam powiedzieć, czy oni dadzą radę zrobić dwie rzeczy w takim krótkim odstępie czasu – dodała Kubicka.W 2011 r. w zabezpieczeniu demonstracji uczestniczyło ponad 3,1 tys.policjantów z KSP oraz z dziewięciu dużych miast. Policja nadała tamtejoperacji kryptonim „Niepodległość”. – Także w tym roku musimy skierować do działania większą liczbę policjantów. Każde z tych zgromadzeń musi być zabezpieczone – powiedział rzecznik KGP insp. Mariusz Sokołowski.Jak dodał, organizatorzy zgromadzeń zapewniają, że będą one miały pokojowycharakter.  – Każdy ma prawo do manifestowania i demonstrowania swoichpoglądów. Apelujemy o to, żeby nie łamać prawa. Jeśli dojdzie do łamaniaprawa, policja będzie szybko i stanowczo reagować – zapowiedział Sokołowski.Uniknąć wydarzeń sprzed rokuPrzed rokiem w stolicy odbył się m.in. wiec „Kolorowa Niepodległa”,zorganizowany przez Porozumienie 11 Listopada, a także Marsz Niepodległościzorganizowany przez Obóz Narodowo-Radykalny i Młodzież Wszechpolską. W wyniku starć demonstrantów z policją 40 funkcjonariuszy zostało lekko rannych. Do szpitali trafiło 30 osób. Zatrzymano 210 osób.",,
PiS wygrywa w mateczniku PO. Ważny test przed wyborami samorządowymi,Wybory na wójta w Krokowej (woj. pomorskie) wygrał kandydat Prawa i Sprawiedliwości – poinformował na Twitterze Marcin Horała (PiS). Głosowanie było dla polityków  testem  przed zbliżającymi się wyborami samorządowymi.,"Przedterminowe, niedzielne wybory w Krokowej (powiat pucki) zorganizowano w związku ze śmiercią wójta Henryka Doeringa w październiku ubiegłego roku.  Konkurentem kandydata PiS Adama Śliwickiego był związany z Platformą Obywatelską Andrzej Styn, były radny i były szef lokalnego oddziału ARiMR.W wyborach wziął udział bez mała co drugi mieszkaniec gminy.  Adam Śliwicki zdobył 2809 głosów, a Andrzej Styn – 1142 głosy.O wynikach głosowania poinformował w poniedziałek rano na Twitterze polityk PiS Marcin Horała. „Już oficjalnie – wygrywamy w Krokowej. (...) »Matecznik« posła Kazimierza Plocke (PO) odbity” – napisał. – Bardzo się cieszę z frekwencji. Głosowało niecałe 50 proc. mieszkańców gminy. Jak na wybory przedterminowe i świąteczny okres, kiedy dużo osób wyjeżdża, to bardzo duży sukces. Można powiedzieć, że to jest zwycięstwo demokracji – powiedział w rozmowie z tvp.info Adam Śliwicki. Zapytany, czym zjednał sobie wyborców, powiedział: – Jestem stąd, pracuję dla gminy od 1989 roku. Nie można też zapominać, że jestem przewodniczącym PiS powiatu puckiego. Decyzje, które rząd podejmuje, przysparzają wielu zwolenników. To między innymi Program 500 plus, obniżenie wieku emerytalnego, podwyższenie najniższej płacy, a także działania PiS dla ziemi puckiej, takie jak wybudowanie windy w puckim szpitalu. Adam Śliwicki urodził się w 1963 roku. Ukończył historię i studia podyplomowe z zakresu zarządzania nieruchomościami. W samorządzie działa od 1989 roku. Był przewodniczącym Komitetu Obywatelskiego w Krokowej. Przez trzy kadencje zasiadał w Radzie Gminy Krokowa, pełniąc m.in. funkcję członka zarządu i przewodniczącego rady. Przez trzy kadencje był też radnym Sejmiku Województwa Pomorskiego. Jest przewodniczącym PiS powiatu puckiego.",,
„Korwin-Mikke może wystartować przeciwko Bosakowi i Konfederacja się rozpadnie”,"Politycy Konfederacji zapowiadali, że prawybory prezydenckie w amerykańskim stylu wzmocnią ugrupowanie. Po wygranej Krzysztofa Bosaka z Ruchu Narodowego wielu członków partii KORWiN jest jednak rozczarowanych. Atmosfera w ugrupowaniu jest fatalna, a korwiniści piszą w internecie, że nie będą wspierać socjalisty. – Korwin-Mikke jest całkowicie nieprzewidywalny. Możliwe, że wystartuje w wyborach prezydenckich przeciw Bosakowi. Wtedy będziemy mieli do czynienia z rozpadem Konfederacji – powiedział portalowi tvp.info wiceminister cyfryzacji Adam Andruszkiewicz.","– Zakładam wszystkie możliwe scenariusze, np. rozpad partii KORWiN albo założenie nowego bytu przez samego Korwin-Mikkego. Posypie się wtedy cała Konfederacja. Pamiętamy los Kongresu Nowej Prawicy. W wyborach do Parlamentu Europejskiego w 2014 r. KNP osiągnęło sukces, wprowadzając czterech europosłów. Potem Korwin-Mikke zabrał swoje zabawki i założył nową partię. Teraz również może założyć nową Konfederację, np. Konfederację Janusza Korwin-Mikkego i wystartować w wyborach prezydenckich – dodał Andruszkiewicz. Co na to sam zainteresowany, który kandydował w wyborach prezydenckich 1995, 2000, 2005, 2010 i 2015? – Jestem prezesem partii KORWiN. Moje ugrupowanie nie zamierza wychodzić z Konfederacji. Kiedyś trzeba nie kandydować. Kiedyś Korwin-Mikkego nie będzie i Polska będzie trwała dalej. Kandydowanie nie przychodzi mi nawet do głowy. Wcześniej kandydowałem, żeby zdobyć głosy dla partii. Żona mi resztki włosów z głowy wyrywa, żebym nie kandydował, bo dzieci płaczą, ponieważ taty nie ma w domu – mówił nam Korwin-Mikke.  Prawybory w Konfederacji odbyły się najpierw w 16 województwach. Działacze i sympatycy ugrupowania wybrali w nich - na wzór USA - elektorów, którzy na centralnym etapie wybierali kandydata na prezydenta. Na zjeździe ogólnopolskim w każdym głosowaniu odpadał kandydat z najmniejszą liczbą głosów. Później mógł przekazać swoje poparcie pozostałym kandydatom ubiegającym się o nominacje. Najwięcej elektorów udało się pozyskać posłowi Arturowi Dziamborowi. Po odpadnięciu Janusz Korwin-Mikke i Konrad Berkowicz nie przekazali jednak głosów członkowi własnej partii, tylko Grzegorzowi Braunowi. Zwolennicy Dziambora na forach internetowych wyrażają podejrzenia, że Korwin-Mikke i Berkowicz nie chcą, żeby ich kandydat zbudował silniejszą pozycję w partii.– Dostaję setki wiadomości i SMS-ów, że ze mną trzymają ludzie. Nie podoba im się to, co się wydarzyło. Mnie się też nie podoba. Uważałem, że jakaś lojalność organizacyjna powinna istnieć. Tutaj się okazało, że taktyka była ważniejsza od lojalności. Ja się z tym nie zgadzałem, dlatego moi elektorzy głosowali na mnie i potem uznali, że pewnych rzeczy się w organizacji komuś takiemu nie robi – stwierdził Dziambor, który zapewnia, że nie zamierza odejść ani z partii KORWiN, ani z Konfederacji.  Zwolennikami Dziambora w partii KORWiN są posłowie Jakub Kulesza i Dobromir Sośnierz. Korwin-Mikke może liczyć na wsparcie Konrada Berkowicza. Zwolennicy obu frakcji wzajemnie oskarżają się na forach internetowych, że kandydatem w wyborach prezydenckich jest niewywodzący się z nich wolnościowiec, tylko narodowy socjalista. Korwin-Mikke tłumaczy, że poparł Brauna, ponieważ ma częściowo wolnościowe poglądy i jest bardziej wyrazisty. Dziambor w ostatnich turach prawyborów nie mógłby natomiast pozyskać poparcia od konserwatywnych elektorów związanych z Braunem. Czy Korwin-Mikke będzie z entuzjazmem popierał Bosaka? – Krzysztof Bosak jest znacznie lepszym kandydatem na prezydenta niż Małgorzata Kidawa-Błońska czy Andrzej Duda. To, że mieliśmy jeszcze lepszych kandydatów, to jest zupełnie inna sprawa. Po linii partyjnej narodowcy przepchali swojego kandydata. Być może pewną zaletą są jego lekko socjalne poglądy. Może dostać dzięki temu więcej głosów. To kandydat na prezydenta a nie premiera, on ma świecić twarzą – odpowiedział Korwin-Mikke.  W sobotę po ogłoszeniu wyników nie krył irytacji. – Wybory w KONFEDERACJI wygrał najlepszy Kandydat. Skąd wiemy, że najlepszy? Bo wygrał. Logika tego wariantu d***kracji jest taka, że popiera się tego, kto wygrał - i kropka  – pisał na Facebooku. W szeregach partii KORWiN słychać, że to ugrupowanie w ramach Konfederacji dało się podporządkować i ograć narodowcom, choć to partie wolnościowe miały poparcie na poziomie 3-5 proc., a Ruch Narodowy w okolicach 1 proc. Zirytowani korwiniści piszą nawet na forach internetowych, że w ich partii działa „kret” narodowców, a frakcja Dziambora od dawna sprzyjała kandydaturze Bosaka. Elektorzy narodowców mieli bowiem „pożyczyć” Dziamborowi głosy, żeby wyeliminować innych kandydatów partii KORWiN we wcześniejszych turach prawyborów.",,
"Wyrzucał uchodźców za burtę, by uciec przed strażą wybrzeża wyspy Lesbos","– Przemytnicy igrają z naszym życiem – mówią imigranci, którzy przez morze próbują dostać się do Europy. W piątek w wyjątkowo bulwersujący sposób zachował się jeden z nich, który u wybrzeży greckiej wyspy Lesbos, widząc zbliżającą się jednostkę straży przybrzeżnej, wyrzucał uchodźców za burtę i próbował uciec.","Przemytnik został aresztowany przez greckie służby, które zablokowały mu drogę powrotu. Do tej pory uratowano 40 osób. Podobna liczba imigrantów znajdowała się na drugiej łodzi, którą zlokalizowano po przeciwnej stronie wyspy.  Straż przybrzeżna donosi, że zwiększa się liczba wypadków na morzu, spowodowanych naumyślnie przez przemytników, którzy coraz mniej liczą się z ludzkim życiem.  Uchodźcy z Afganistanu, którzy przepłynęli z Turcji na wyspę Kos opowiadają Polskiemu Radiu o swojej przeprawie przez Morze Egejskie.  „Każdy z nas zapłacił ponad 1500 dolarów”  – Było nas więcej niż 55 osób na małej łodzi. Każdy z nas zapłacił ponad 1500 dolarów. Powiedzieli, że dają nam gwarancję, że podróż będzie bezpieczna, ale na morzu takich gwarancji nie ma. Przemytnicy igrają z naszym życiem – mówią imigranci.  Dodają, że ich celem jest dostanie się do Niemiec i Szwecji.  Według raportu ONZ, od początku roku do Europy, przepływając Morze Śródziemne, przybyło ponad pół miliona imigrantów. Blisko trzy tysiące utonęło, albo zaginęło w drodze. ",,
Zandberg: Będziemy dalej walczyć o sprawiedliwą społecznie Europę,"Szliśmy do wyborów, by upomnieć się o sprawiedliwą społecznie Europę; to się nie zmieni, będziemy dalej o to walczyć – powiedział jeden z liderów Lewicy Razem Adrian Zandberg po przedstawieniu sondażowych wyników wyborów do Parlamentu Europejskiego.","Z sondażu exit poll pracowni IPSOS opublikowanego po zamknięciu lokali wyborczych wynika, że w wyborach do europarlamentu Lewica Razem uzyskała 1,3 proc. głosów. PiS zdobył 42,4 proc., Koalicja Europejska – 39,1 proc., Konfederacja KORWiN Braun Liroy Narodowcy – 6,1 proc., Wiosna Roberta Biedronia – 6,6 proc., Kukiz'15 – 4,1 proc.Adrian Zandberg komentując sondażowe wyniki wskazał, że uzyskany przez Lewicę Razem wynik nie odpowiada oczekiwaniom koalicji. Zapewnił jednak, że Lewica nie schodzi z obranej drogi. – Nie schodzimy i nie zejdziemy z tej drogi, bo w Polsce jest wielka potrzeba, żeby w końcu pchnąć nasz kraj na lewo – zaznaczył. Lider Lewicy Razem podkreślił, że „partia ma o czym myśleć w najbliższych tygodniach”. Dodał, że „wszyscy po tych wyborach, poza PiS, mają do przemyślenia swoje przyszłe strategie”. – Nie ulega też wątpliwości, że szliśmy w tych wyborach po to, by upomnieć się o lepszą, sprawiedliwą społecznie Polskę, o sprawiedliwą społecznie, stojącą po stronie zwykłych ludzi Europę. O Europę, w której ludzie spokojnie mogą położyć się spać i nie bać się o jutro; o Polskę, w której ludzie mogą być pewni dachu nad głową, godnej płacy i porządnej ochrony zdrowia – oświadczył. Podziękował też członkom Lewicy Razem i aktywistom zaangażowanym w kampanię wyborczą. Zaznaczył przy tym, że „wysiłek w kampanii miał sens”. – Każda przekonana osoba to jeden krok bliżej w stronę lewicowej, wolnościowej, sprawiedliwej społecznie Polski – stwierdził. Jego zdaniem miliony ludzi dały się namówić, żeby zagłosować strachem. – Jednak wierzę w to głęboko, że już wkrótce zagłosują z nadzieją – dodał polityk. Piotr Ikonowicz, który był pierwszy na liście Lewicy Razem w okręgu łódzkim, powiedział, że „w walkę wkalkulowane są takie porażki, jak dzisiejsza”. – Nie ma co płakać. Stało się, co się stało. Wynik wyborczy nie może nam przesłonić naszego zadania. Mamy kraj największych w UE nierówności społecznych, kraj, w którym ludzie muszą żyć za 650 zł zasiłku stałego; mamy kraj, w którym prawica udaje lewicę – mówił Ikonowicz. W skład koalicji Lewica Razem oprócz Partii Razem wchodzą Ruch Sprawiedliwości Społecznej Piotra Ikonowicza, Unia Pracy oraz organizacje społeczne, reprezentujące m.in. lokatorów. Główne postulaty Lewicy Razem przedstawiane w kampanii wyborczej to m.in. europejska płaca minimalna, europejski program mieszkaniowy, obniżenie kosztów leków i rozwój „zielonych technologii”.",,
Wieloletni współpracownik prezydenta Lublina wśród zatrzymanych przez CBA,"Wśród zatrzymanych we wtorek przez CBA czterech osób z Lublina jest były wieloletni współpracownik prezydenta miasta, były przewodniczący rady miejskiej Piotr Kowalczyk. Mężczyzna twierdzi, że padł ofiarą prowokacji. Poręczył za niego prezydent Krzysztof Żuk.","„Oświadczam, że w dniu 3.12.2019 r. około godziny 16.00 padłem ofiarą prowokacji wykonanej przez agentów CBA. Sytuacja ta miała miejsce w moim biurze w trakcie podpisywania umowy o wykonanie prac projektowych z inwestorem ze Słowacji, który okazał się być podstawionym agentem CBA” – podał Kowalczyk w oświadczeniu.  Piotr Kowalczyk to były przewodniczący Rady Miasta Lublin, pełnił tę funkcję w minionej kadencji samorządu. W ostatnich wyborach samorządowych nie kandydował do rady.  Kowalczyk (zgodził się na podawanie nazwiska) jest jedną z czterech osób zatrzymanych przez CBA w związku ze sprawą budowy wieżowca przy ul. Zana w Lublinie. Według CBA zgromadzony materiał dowodowy wskazuje, że osoby te działały w porozumieniu i powoływały się na wpływy w instytucjach państwowych i samorządowych, m.in. w Urzędzie Miasta Lublin.   – Jak ustalili funkcjonariusze CBA, mężczyźni podjęli się załatwienia pozwolenia na budowę i wymaganych prawem zgód w związku z budową wieżowca przy ul. Zana w Lublinie w zamian za korzyść majątkową w wysokości 1 mln zł – informował rzecznik CBA.",,
"„Unia Europejska kwestionując rząd, tak naprawdę kwestionuje wybory”","– Unia Europejska toczy potyczki z różnymi krajami o ich politykę wewnętrzną. Czy popieramy rząd w Polsce, czy nie, to jest kwestia Polaków. Ale uważam, że podstawową zasadą jest to, że rząd jest odpowiedzialny wobec ludzi. I ten rząd działa wychodząc z tego założenia. UE jeżeli kwestionuje go z zewnątrz, to tak naprawdę kwestionuje wybory. To bardzo duże niebezpieczeństwo dla Unii, a nie dla Polski, bo ta sobie poradzi. Jeżeli UE uważa, że ma taką władzę i będzie z niej korzystać to złamie trzon Unii – prorokował w „Minęła 20” George Friedman, jeden z najbardziej wpływowych politologów świata.","Światowej sławy prognosta geopolityczny i strateg w zakresie spraw międzynarodowych George Friedman, założyciel i prezes Geopolitical Futures w udzielił ekskluzywnego wywiadu dla „Minęła 20” w TVP Info. Jego zdaniem Unia Europejska ma problem, ponieważ stara się ingerować w sprawy poszczególnych państw. Friedman przekonywał, że należałoby ustalić, jakie prawa ma UE „do stanowienia życia wewnętrznego w swoich krajach członkowskich”. – To tworzy spore zamieszanie. W przeciwieństwie do USA, gdzie konstytucja mówi co może rząd, UE nie ma postawionych jasnych granic. Obecny spór wskazuje na głęboka potrzebę zdefiniowania, co Unia może, a czego nie – wyjaśniał. Nie ma zagrożenia dla demokracjiPolitolog zwrócił uwagę, że „przywódcy Unii i unijny aparat państwowy, nie będzie ponosił konsekwencji polityki, przez nich stanowionej”. – Oni nie muszą odpowiadać przed nikim spoza aparatu. Mają pewną wizję tego, co jest dobre, a co złe. I dla nich ta wizja jest niekwestionowalna – podkreślił. Friedman podkreślił, że dla demokracji nie ma znaczenia, „kto będzie prezenterem mediów narodowych lub czy sądy zostaną wymienione”. Jego zdaniem, „Unia Europejska toczy potyczki z różnymi krajami o ich politykę wewnętrzną”. – Czy popieramy rząd w Polsce, czy nie, to jest kwestia Polaków. Ale uważam, że podstawową zasadą jest to, że rząd jest odpowiedzialny wobec ludzi. I ten rząd działa wychodząc z tego założenia. UE jeżeli kwestionuje go z zewnątrz, to tak naprawdę kwestionuje wybory. To bardzo duże niebezpieczeństwo dla Unii, a nie dla Polski, bo ta sobie poradzi. Jeżeli UE uważa, że ma taką władzę i będzie z niej korzystać to złamie trzon Unii – mówił.",,
Guział: Trzaskowski ukradł moje hasło wyborcze,"Dwóch kandydatów na prezydenta stolicy, jedno hasło: „Warszawa dla wszystkich”. Piotr Guział zapewnia, że był pierwszy i oskarża kandydata Koalicji Obywatelskiej Rafała Trzaskowskiego o kradzież i zapowiada pozew w trybie wyborczym.","Trzaskowski hasło „Warszawa dla wszystkich” i plakat kampanii przedstawił w piątek podczas porannej konferencji prasowej na bulwarach nad Wisłą. Tymczasem jego rywal takie samo hasło  zamieścił już w czwartek na swoim profilu na Facebooku.                „Szanowni Państwo! Niestety Pan Trzaskowski ukradł moje hasło wyborcze! Jak widać na zrzucie z ekranu, ja to hasło opublikowałem już wczoraj o godz 14:10 na moim profilu na fb! Jeszcze wcześniej zamówiłem kampanię outdoor! „Warszawa dla wszystkich”, ale nie dla Partii Oszustów – napisał na Twitterze  Piotr Guział. Rafał Trzaskowski, wbrew wcześniejszym zapowiedziom, hasła wówczas nie ogłosił. Podczas briefingu prasowego mówił, że „dzisiaj nie jest dzień, żeby mówić tylko i wyłącznie o hasłach, o sloganach. Dzisiaj jest dzień, żeby powiedzieć o tym, jak ważne są te wybory i dlaczego wszyscy powinniśmy do tych wyborów pójść, bo rozstrzygnie się w nich przyszłość nie tylko Warszawy, ale i Polski”.               Trzy dni później zapytany o hasło wyborcze powiedział, że będzie ono ogłoszone, kiedy „przyjdzie na to czas”.  – Pracujemy nad tym w swoim tempie – przekonywał.          Piotr Guział decyzję o starcie ogłosił 14 sierpnia. To jego drugi start w wyborach na prezydenta stolicy. W pierwszej turze wyborów w 2014 r., jako kandydat Warszawskiej Wspólnoty Samorządowej, uzyskał 8,54 proc. poparcia – trzeci wynik po urzędującej prezydent Hannie Gronkiewicz-Waltz i kandydacie PiS Jacku Sasinie. Według opublikowanego w połowie sierpnia sondażu dla DoRzeczy.pl, Guział może liczyć na 2 proc. głosów.",,
"„Wracaj do domu jak najszybciej”. Trump tweetuje, że raper wraca do USA","Prezydent Stanów Zjednoczonych Donald Trump oznajmił w piątek na Twitterze, że raper A$AP Rocky, oskarżony w Szwecji o pobicie nastolatka, po zwolnieniu z aresztu jest już w drodze do USA.","„A$AP Rocky wypuszczony z aresztu i w drodze ze Szwecji do Stanów Zjednoczonych. To był trudny tydzień, wracaj do domu jak najszybciej” – zatweetował Trump.  Wcześniej w piątek sąd w Sztokholmie zdecydował, że muzyk i jego dwaj koledzy oskarżeni w tej samej sprawie mogą poza aresztem oczekiwać na ogłoszenie werdyktu w ich sprawie, co zapowiedziano na 14 sierpnia.  Jak zaznacza agencja AP, nie jest jasne, czy decyzja szwedzkiego sądu o zwolnieniu podejrzanych z aresztu obejmowała pozwolenie na ich powrót do USA.  Szwedzka prokuratura zażądała w piątek sześciu miesięcy więzienia dla rapera, którego prawdziwe imię i nazwisko to Rakim Mayers, oraz dwóch jego kolegów za pobicie 19-latka 30 czerwca w Sztokholmie.  Oskarżeni nie przyznają się do winy. Raper powiedział w sądzie, że wraz z kolegami zastosowali przemoc w samoobronie, po ataku nastolatka na jednego z ochroniarzy muzyka.  Prokurator Daniel Suneson ocenił jednak w mowie końcowej, że wydarzenie nie ma znamion samoobrony. – Mamy tu trzy osoby, które okładały pięściami i kopały leżącego – podkreślił.  A$AP Rocky został zatrzymany przez policję 2 lipca po swoim występie na festiwalu w Sztokholmie. Dwa dni przed koncertem raper wraz z dwoma kolegami miał dokonać na ulicy w centrum szwedzkiej stolicy brutalnej napaści na 19-latka i posłużyć się w ataku m.in. szklaną butelką.  Sprawa zyskała wymiar polityczny, gdy za raperem osobiście wstawił się Donald Trump. Domagał się on od premiera Szwecji Stefana Loefvena interwencji w sprawie Rocky'ego, w tym osobistego wpłacenia kaucji za zwolnienie rapera z aresztu.  Loefven odpowiedział za pośrednictwem swojego sekretarza prasowego, że „w Szwecji wszyscy są równi wobec prawa, a politycy nie mogą wpływać na pracę prokuratora”. W szwedzkim systemie prawnym nie ma możliwości wpłacenia kaucji.",,
"Uciekała z dzieckiem z Norwegii do Polski, by poprosić o azyl. Zatrzymali ją Niemcy","Jak donosi niemiecki dziennik „Ostsee-Zeitung” w swoim internetowym wydaniu, 37-letnia kobieta porwała swojego 12-letniego syna z norweskiego ośrodka ochrony dzieci i próbowała dostać się do Polski, by uzyskać azyl. Podróż matki z dzieckiem zakończyła się w mieście Rostok, gdzie została zatrzymana przez niemiecką policję.","Według policji federalnej Norweżka i dziecko podróżowali autobusem dalekobieżnym. Podejrzliwość urzędników niemieckich miał wzbudzić fakt, że para podróżowała bez dokumentów. Jako cel podróży kobieta wskazała Polskę. Jak się następnie okazało, chciała w Polsce ubiegać się o azyl polityczny. Niemieckie służby celne zatrzymały kobietę z dzieckiem celem wyjaśnienia, a następnie policjanci skontaktowali się ze stroną norweską.Okazało się, że 12-latek jest poszukiwany międzynarodowym listem gończym. 37-latka miała nielegalnie zabrać dziecko z ośrodka ochrony dzieci. Matka i syn zostali rozdzieleni – 12-latek jest teraz pod opieką biura Jugendamtu w Rostoku. Ma zostać zwrócony władzom norweskim.Kobiecie, po powrocie do Norwegii, najprawdopodobniej zostanie postawiony zarzut uprowadzenia własnego dziecka.",,
„Potrzebny dialog”. Putin zleca misję amerykańskim biznesmenom,"Prezydent Rosji Władimir Putin zaapelował do przedstawicieli amerykańskiego biznesu, aby pomogli przywrócić dialog między Moskwą i Waszyngtonem. Występując na Międzynarodowym Forum Ekonomicznym w Petersburgu zapewnił, że Kreml będzie kontynuować dialog z prezydentem Donaldem Trumpem. Wspomniał też o wspólnej walce z terroryzmem.","Putin przekonywał w piątek biznesmenów, że, „tylko silne powiązania handlowe i inwestycyjne mogą uniezależnić gospodarkę od wahań politycznej koniunktury”. Wyraził opinię, że normalizacja stosunków leży w interesie obu państw.  Prezydent mówił o pozytywnych tendencjach w rosyjskiej gospodarce. – Rozpoczęła się nowa faza wzrostu. PKB Rosji rośnie trzeci kwartał z rzędu, zwiększa się sprzedaż samochodów i liczba udzielonych kredytów hipotecznych – powiedział.",,
Samolot awaryjnie lądował po pożarze silnika,"Samolot United Airlines musiał awaryjnie lądować na lotnisku Albuquerque po tym, jak zapalił się jeden z silników maszyny. Całe zdarzenie zostało nagrane przez jednego z pasażerów i opublikowane w sieci.","Samolot leciał z San Diego do Chicago. Gdy maszyna znajdowała się nad Nowym Meksykiem, jeden z podróżnych zobaczył płomienie wydobywające się z prawego silnika. – Samolot zaczął się nagle trząść, jakby wchodził w strefę turbulencji. Wyjrzałem przez okno i zobaczyłem promienie strzelające z prawego silnika. To dziwne uczucie – siedzieć tam i nie wiedzieć, co się dzieje, jednocześnie obawiając się najgorszego – powiedział mężczyzna stacji CNN. Pasażer nagrał całe zdarzenie i opublikował w mediach społecznościowych. Przyznał, że nie rozmawiał o tej sytuacji z pasażerami, bo nie chciał wywoływać paniki.  United Airlines potwierdziły, że lot 366 skierował się do Albuquerque po mechanicznym problemie jednego z silników. Wszyscy pasażerowie zostali ewakuowani. „Samolot bezpiecznie wylądował. Nasz zespół serwisowy sprawdzi maszynę. Zorganizowaliśmy szybko inny samolot, aby nasi klienci dotarli do miejsca docelowego jak najszybciej” – napisali w oświadczeniu przedstawiciele AU.",,
Politycy PiS uczcili pamięć ofiar katastrofy smoleńskiej,"Prezes PiS Jarosław Kaczyński, premier Mateusz Morawiecki oraz inni politycy PiS uczcili w piątek wieczorem w Warszawie pamięć ofiar katastrofy smoleńskiej. Po mszy grupa osób przeszła przed Pałac Prezydencki.","W wieczornej mszy odprawionej w archikatedrze św. Jana Chrzciciela uczestniczyli też m.in. szef MON Mariusz Błaszczak, minister sprawiedliwości Zbigniew Ziobro, były szef MON Antoni Macierewicz, posłowie, senatorowie, posłowie do Parlamentu Europejskiego oraz przedstawiciele duchowieństwa, Wojska Polskiego, instytucji państwowych oraz rodziny i bliscy ofiar katastrofy. Po mszy grupa osób przeszła przed Pałac Prezydencki. Wśród nich nie było polityków. W piątek rano politycy PiS, w tym Jarosław Kaczyński, Mateusz Morawiecki oraz wicepremier Piotr Gliński, szef MSWiA Joachim Brudziński, szef Gabinetu Politycznego Prezesa Rady Ministrów Marek Suski wzięli udział w mszy w intencji ofiar katastrofy smoleńskiej, która została odprawiona w kościele seminaryjnym w Warszawie. Również tam byli szef MON Mariusz Błaszczak i były minister obrony narodowej Antoni Macierewicz. Po porannej mszy złożono kwiaty pod pomnikami prezydenta Lecha Kaczyńskiego i ofiar katastrofy smoleńskiej przy placu Józefa Piłsudskiego. Gdy uczestnicy obchodów dochodzili do Pomnika Ofiar Tragedii Smoleńskiej 2010 roku, na monument wszedł jakiś mężczyzna i zawołał do prezesa PiS-u: „Kiedy wreszcie skończysz tę szopkę? Dziewięć lat, kiedy przestaniesz oszukiwać ludzi; gdzie jest wrak?”. Został odprowadzony do policyjnego wozu.",,
"Ojciec, który pochował dziecko: Budka postąpił haniebnie. Polacy to ocenią","– Dla mnie to, co zrobił Budka, wykorzystując chore dziecko do kampanii wyborczej, jest po prostu hańbą i skandalem – oświadczył w programie „Minęła 20” Robert Telus. Poseł ziemi opoczyńskiej z Prawa i Sprawiedliwości jest jednocześnie ojcem, który przez pięć lat zmagał się z chorobą swojego dziecka; po latach walki z chorobą zmarło.","– Chcę potwierdzić to jako ojciec, który wychowywał i wychowuje 10 dzieci; chcę powiedzieć to jako ojciec, który zmagał się z wielka chorobą dziecka, które odeszło. Dla mnie to, co zrobił Budka, wykorzystując chore dziecko do kampanii wyborczej, jest po prostu hańbą. To co on zrobił jest skandalem – mówił polityk PiS.  – Nie można dziecka, a jeszcze do tego choroby dziecka, wykorzystywać w kampanii wyborczej. Współczuję rodzicom, współczuję mamie tego dziecka – dodał poseł Telus.   Polityk ocenił, że postępowanie posła PO to ilustracja sposobu, „w jaki „Platforma Obywatelska prowadzi kampanię wyborczą”. Określił metody tego rodzaju mianem niedozwolonych. – Myślę, że wyborcy ocenią to zachowanie – stwierdził. – Po drugie Borys Budka pokazał, że nie są wiarygodni. Opierają całą kampanię wyborczą na kłamstwie. Nie wybaczę; myślę, że rodzice, którzy zmagają się z chorobą dziecka, nie wybaczą posłowi Budce wykorzystywania w kampanii tak wrażliwej sprawy – powiedział.",,
„Jest tylko jedna rzecz na świecie ważniejsza od piłki nożnej – rodzina!”,Jeden z moich przyjaciół zwykł mawiać: Jest tylko jedna rzecz na świecie ważniejsza od piłki nożnej – rodzina! – napisał na Twitterze szef rządu Mateusz Morawiecki i w taki sposób pogratulował Robertowi Lewandowskiemu coraz liczniejszej rodziny. Żona piłkarza spodziewa się drugiego dziecka.,"Robert Lewandowski zdobył bramkę dla Bayernu w wygranym 2:0 meczu z Olympiakosem Pireus, a ciesząc się z gola wykonał gest wskazujący na to, że wkrótce przyjdzie na świat jego drugie dziecko.Również Anna Lewandowska potwierdziła, że jest w ciąży, publikując wpis na ten temat na swoim Instagramie.Szef rządu pogratulował Lewandowskiemu nie tylko kolejnego dziecka. „A przy okazji [gratuluję] również kosmicznej formy strzeleckiej, w jakiej się obecnie znajduje” – dodał Morawiecki.Piłkarze z Monachium awansowali do fazy pucharowej Ligi Mistrzów.",,
Donald Trump wylądował w Hanoi. Spotka się tam z Kim Dzong Unem,"Prezydent USA Donald Trump przybył do Hanoi, gdzie następnego dnia po raz drugi w historii spotka się z przywódcą Korei Północnej Kim Dzong Unem. Przywódcy będą rozmawiać o denuklearyzacji Półwyspu Koreańskiego i perspektywach normalizacji stosunków.","Prezydencki samolot wylądował na lotnisku międzynarodowym Noi Bai w stolicy Wietnamu tuż przed godz. 21 czasu miejscowego (godz. 15 w Polsce). Według południowokoreańskiej agencji Yonhap, Trump prawdopodobnie zatrzyma się w hotelu JW Marriott. Po drodze z Waszyngtonu do Hanoi Air Force One dwukrotnie lądował, by uzupełnić paliwo: w Wielkiej Brytanii i Katarze. Według zapowiedzi Białego Domu w środę Trump spotka się z prezydentem i premierem Wietnamu, a pierwsze spotkanie z Kimem odbędzie się tego samego dnia wieczorem. W pierwszej kolejności planowane jest prywatne spotkanie powitalne, następnie obaj przywódcy zasiądą razem do kolacji, podczas której Trumpowi towarzyszyć będą sekretarz stanu Mike Pompeo i p.o. szefa prezydenckiej kancelarii Mick Mulvaney. Na czwartek planowane są dalsze rozmowy. Przed wylotem z Waszyngtonu Trump deklarował optymizm i oświadczył, że spodziewa się „wspaniałego szczytu” z Kimem. W ostatnich dniach amerykańska administracja studziła jednak oczekiwania, a wielu ekspertów sceptycznie ocenia szanse, że szczyt doprowadzi do istotnego przełomu w kwestii denuklearyzacji Korei Płn. Kim Dzong Un przybył do Hanoi wcześniej we wtorek po prawie 70-godzinnej podróży pociągiem z Pjongjangu przez Chiny. W miejscowości Dong Dang na granicy wietnamsko-chińskiej przesiadł się do samochodu, którym pokonał ostatnie 170 km drogi do wietnamskiej stolicy. Po południu Kim opuścił pilnie strzeżony hotel Melia w centrum Hanoi i złożył godzinną wizytę w północnokoreańskiej ambasadzie. Odcinek ulicy, przy którym mieści się hotel, pozostaje zamknięty zarówno dla pieszych, jak i dla pojazdów. Trump i Kim spotkali się po raz pierwszy w czerwcu 2018 roku w Singapurze. Kim wyraził wówczas gotowość do „całkowitej denuklearyzacji Półwyspu Koreańskiego”, ale jak dotąd nie ogłoszono konkretnego harmonogramu tego procesu.",,
"Andruszkiewicz: Biedroń nie jest prześladowaną mniejszością, tylko uprzywilejowaną kastą","– Pan Biedroń jest po prostu żałosnym hipokrytą, dlatego że udaje dzisiaj prześladowaną mniejszość w Polsce. Z tym że on wraz ze swoim partnerem nie jest żadną prześladowaną mniejszością, tylko  świetnie  usytuowaną, uprzywilejowaną kastą finansowo-polityczną –  powiedział w programie „#Jedziemy” Adam Andruszkiewicz, Sekretarz Stanu w Ministerstwie Cyfryzacji. Polityk odniósł się w ten sposób do słów lidera Wiosny, który narzekał w Parlamencie Europejskim, że w Polsce są kawiarnie z zakazem wstępu dla homoseksualistów.","– Są to ludzie, którzy jeżdżą po całym świecie, bawią się w drogich lokalach, w Polsce są przyjmowani na salonach. Wiodą oni bardzo dostatnie życie –  mówił Andruszkiewicz.  Dodał, że Robert Biedroń i jego partner są tak naprawdę „celebrytami  politycznymi”. – Ja się pytam, czy to jest prześladowana mniejszość? Nie słyszałem, aby Robert Biedroń był w Polsce gdzieś kopany, bity, opluwany na ulicy – kontynuował gość programu TVP Info. – Niech zatem nie opowiadają takich farmazonów na przykładzie naszej ukochanej ojczyzny Polski, bo po prostu nam szkodzą – powiedział. Andruszkiewicz podkreślił, że Biedroń i jego partner Krzysztof Śmiszek szkodzą ojczyźnie, z której „wyrośli i której zawdzięczają cały swój wielki dobrobyt”. Polityk powiedział również, że nie ma w Polsce żadnych lokali, w których byłby zakaz wstępu dla osób homoseksualnych. – Takie lokale występują chyba jedynie w głowie pana Biedronia, który być może spędził za bardzo intensywnie jakiś weekend – stwierdził.",,
"Podlaskie szopki: żywa, myśliwska i tradycyjna polska","Szopki z żywymi zwierzętami, tradycyjną polską czy myśliwską, można od dnia Uroczystości Narodzenia Pańskiego, oglądać w Podlaskiem: w Łomży, w Ciechanowcu i w Białymstoku.","Tradycyjnie po Pasterce otwarto największą żywą szopkę w regionie, która stanęła przy kościele pw. Andrzeja Boboli w Łomży. Co roku można w niej zobaczyć kilkadziesiąt zwierząt.  Należą one do okolicznych rolników, którzy bardzo chętnie oddają zwierzęta na czas otwarcia szopki. Do parafii należy kilka podłomżyńskich wsi i to głównie od ich mieszkańców pochodzą zwierzęta. W tym roku do szopki trafiło ok. 80 zwierząt m.in.: owiec, królików, gęsi, gołębi, perliczek czy przepiórek. Jak powiedział proboszcz, ks. Andrzej Popielski, najpiękniejsze w tej szopce jest to, że wszystkie zwierzęta żyją w zgodzie. – To miejsce, które pokazuje, że w harmonii wszystko jest możliwe –dodał kapłan. Natomiast w samym kościele pw. Andrzeja Boboli stanęła szopka myśliwska. Jak poinformował ks. Popielski, została ona wykonana przez łowczych, a znajdują się w niej wypchane zwierzęta, które można spotkać w dolinie Narwi. Jest tam m.in. lis, kuna, borsuk, zając, dzik, cietrzewie i bażanty.",,
„Poprosiłem wojewodę o analizę zasadności decyzji ws. zmiany nazwy ul. gen. »Nila«”,"Zwróciłem się do Wojewody Mazowieckiego, jako organu nadzorczego, z prośbą o analizę i weryfikację zasadności tej decyzji – przekazał w oświadczeniu prezydent Żyrardowa Lucjan K. Chrzanowski. Prezydent podkreślił przy tym, że inicjatorem zmiany nazwy ulicy nie jest ani on sam, ani Rada Miasta Żyrardowa, lecz grupa mieszkańców miasta.","Pod koniec października Rada Miasta głosami Platformy Obywatelskiej i radnych niezależnych podjęła uchwałę o zmianie nazwy ul. Fieldorfa na Jedności Robotniczej. „W związku z tą uchwałą, jako osoba stojąca na straży praworządności na poziomie lokalnym oraz mając na względzie wątpliwości, jakie budzi ta uchwała pod względem formalnoprawnym, zwróciłem się do Wojewody Mazowieckiego, jako organu nadzorczego, z prośbą o analizę i weryfikację zasadności tej decyzji” – poinformował prezydent Żyrardowa Lucjan K. Chrzanowski. Chrzanowski w oświadczeniu przypomniał, że grupa mieszkańców Żyrardowa przygotowała wniosek w formie inicjatywy obywatelskiej, jako Obywatelski Komitet Uchwałodawczy Mieszkańców ds. przywrócenia nazwy ul. Jedności Robotniczej.Prezydent podkreślił, że bardzo ubolewa nad faktem, że Żyrardów, w sposób całkowicie niezasłużony, przedstawiony został w mediach w negatywnym świetle. Prezydent zapewnił też, że dla niego generał August Emil Fieldorf jest „jednym z największych polskich bohaterów, który całe życie poświęcił Ojczyźnie i zginął za jej wolność”. „Wielkim smutkiem napawa mnie fakt, iż godność i pamięć osoby takiego formatu i o takich zasługach dla Polski została podważona” – zauważył prezydent i dodał, że liczy na to, że w najbliższym czasie uzyska ze strony organu nadzorczego opinię na ten temat, a dowódca Kedywu AK znajdzie godne i stałe miejsce w przestrzeni publicznej naszego miasta. Radni PiS z Żyrardowa złożyli wniosek do wojewody mazowieckiego o zbadanie zgodności z prawem uchwały Rady Miasta ws. zmiany nazwy tej ulicy. Radni PiS uważają m.in., że przywrócenie nazwy ul. Jedności Robotniczej, która została nadana w latach 70. XX w., jest powrotem do czasów komunizmu. Gen. August Emil Fieldorf walczył w Legionach Polskich, w II Rzeczypospolitej kontynuował służbę wojskową. W czasie okupacji niemieckiej w Polsce był dowódcą Kedywu - Kierownictwa Dywersji Komendy Głównej AK, którym dowodził do marca 1944 r., używając pseudonimu „Nil”. Kedyw zajmował się m.in. odbijaniem więźniów, przeprowadzaniem akcji odwetowych na funkcjonariuszach SS, Gestapo i policji, a także likwidowaniem kolaborantów i konfidentów. Decyzją władz komunistycznych 24 lutego 1953 r. gen. Fieldorf został powieszony w więzieniu mokotowskim w Warszawie przy ul. Rakowieckiej. Ciało ukryto w nieznanym miejscu.",,
Z nimi powalczymy o Euro 2020. Losowanie wyjątkowo łaskawe,"W stolicy Irlandii odbyło się losowanie grup eliminacyjnych do piłkarskich mistrzostw Europy w 2020 roku. Biało-czerwoni byli losowani z pierwszego koszyka i udało się uniknąć Niemców. Trzeba przyznać, że rywale, których poznali, nie są szczególnie wymagający.","Polacy będą rywalizowali w grupie G. Jako pierwszą do biało-czerwonych dolosowano reprezentację Austrii, następnie Izraela, Słowenii, Macedonii i Łotwy.– Musimy podejść do tego z chłodną głową. Byliśmy losowani z pierwszego koszyka. Losowanie nie jest dla nas najgorsze. Musimy wszyscy zaakceptować, że to wyrównana grupa. Spotkania będą cały czas na styku. Od razu w marcu rozpoczynamy mecze eliminacyjne. Zobaczymy, jakie będą pierwsze mecze. Od dnia jutrzejszego razem ze sztabem szkoleniowym przygotowujemy się do analizy i odpowiednich przygotowań – skomentował trener reprezentacji Polski Jerzy Brzęczek.Reprezentacje 55 członków UEFA utworzyły łącznie 10 grup – pięć po pięć drużyn i pięć po sześć zespołów.Turniej finałowy (12 czerwca - 12 lipca 2020) odbędzie się w 12 krajach na całym kontynencie. To oznacza, że tym razem nie ma gospodarza, który byłby zwolniony z eliminacji.Faza grupowa kwalifikacji rozpocznie się w marcu i potrwa do listopada 2019 roku. Po dwa najlepsze zespoły z każdej grupy awansują bezpośrednio do turnieju finałowego, a pozostałych czterech uczestników wyłonią baraże, zaplanowane na marzec 2020 roku. Wezmą w nich udział najlepsze drużyny z poszczególnych dywizji Ligi Narodów, które nie uzyskały promocji w tradycyjnych eliminacjach.Podział na grupy eliminacji piłkarskich mistrzostw Europy 2020:Grupa A: Anglia, Czechy, Bułgaria, Czarnogóra, KosowoGrupa B: Portugalia, Ukraina, Serbia, Litwa, LuksemburgGrupa C: Holandia, Niemcy, Irlandia Północna, Estonia, BiałoruśGrupa D: Szwajcaria, Dania, Irlandia, Gruzja, GibraltarGrupa E: Chorwacja, Walia, Słowacja, Węgry, AzerbejdżanGrupa F: Hiszpania, Szwecja, Norwegia, Rumunia, Wyspy Owcze, MaltaGrupa G: POLSKA, Austria, Izrael, Słowenia, Macedonia, ŁotwaGrupa H: Francja, Islandia, Turcja, Albania, Mołdawia, AndoraGrupa I: Belgia, Rosja, Szkocja, Cypr, Kazachstan, San MarinoGrupa J: Włochy, Bośnia i Hercegowina, Finlandia, Grecja, Armenia, Liechtenstein",,
Zawiadomienie do prokuratury na prezydenta Wrocławia,"Pracownicy wrocławskiego ratusza donieśli do prokuratury na prezydenta miasta Jacka Sutryka. Zarzucają mu wypłacenie  „bajońskich” nagród innym urzędnikom magistratu, wysokiego szczebla, oraz blokowanie negocjacji.","W poniedziałek „Gazeta Wrocławska” napisał, że Związek Zawodowy Pracowników Urzędu Miejskiego Wrocławia w ramach sporu zbiorowego z prezydentem Jackiem Sutrykiem wystąpił z żądaniem wprowadzenia w regulaminie wynagradzania pracowników urzędu przepisów określających górną wysokość sumy nagród, jakie pracownik może otrzymać w roku kalendarzowym.  Zdaniem gazety była to reakcja na opublikowanie listy wrocławskich urzędników, którzy w 2018 r. i 2019 r otrzymali nagrody pieniężne. Najwyższe nagrody według tej listy były wypłacane w 2018 r., kiedy prezydentem był jeszcze Rafał Dutkiewicz. Wówczas jego wiceprezydenci dostali od 37 tys. do ponad 60 tys. zł.  – To przecież przekłada się na sytuację finansową pozostałych pracowników; nagrody są wypłacane z tego samego budżetu co pensje. Jeżeli kierownictwo sobie przyzna tak zawrotne wypłaty, to tym mniej będzie na zwykle wypłaty dla pozostałych – argumentują związkowcy, cytowani przez gazetę.  W środę gazeta napisała, że związkowcy złożyli do tamtejszej prokuratury zawiadomienie o możliwości popełnienia przestępstwa.  „W ocenie związkowców, jest to gra na zwłokę. Mogło też dojść do utrudnienia prowadzenia sporu zbiorowego. W prokuraturze jest już prowadzone postępowanie w związku ze złożonym zawiadomieniem o możliwości popełnienia przestępstwa przez pracodawcę. Chodzi o naruszenie art. 26 ustawy o rozwiązywaniu sporów zbiorowych” – czytamy.",,
USA wyślą wojsko na granicę z Meksykiem. Ma powstrzymać karawanę migrantów,"Szef Pentagonu Jim Mattis podpisał rozkaz wysłania żołnierzy na granicę z Meksykiem – ujawnia Agencja Reutera. Wojsko ma nie dopuścić, aby karawana migrantów z Ameryki Środkowej zmierzających do USA dostała się na ich terytorium.","Departament Obrony nie skomentował jeszcze doniesień. Rozmówcy Reutera wyjaśnili, że rozkaz Mattisa nie precyzuje jeszcze, ilu żołnierzy zostanie wysłanych na granicę.W czwartek Pentagon otrzymał wniosek od doradcy prezydenta ds. bezpieczeństwa narodowego o wysłanie na granicę żołnierzy, którzy dostarczą pomocy logistycznej. Agencja AP, powołując się na źródła, napisała, że oczekuje się, iż Mattis podpisze w tej sprawie stosowny rozkaz i wyśle tam od 800 do 1 tys. żołnierzy.Karawana migrantów jest nadal ponad 1,4 tys. km od terytorium USA. AP przekonuje, że prezydent Donald Trump liczy na to, iż walka z imigracją i ewentualne powstrzymanie karawany przełoży się na zwycięstwo Republikanów w listopadowych wyborach do Kongresu.",,
Francja: Partie chcą wykorzystać w wyborach do PE potencjał „żółtych kamizelek”,Partie we Francji chcą wykorzystać potencjał „żółtych kamizelek” w wyborach do PE; według sondaży lista stworzona przez ten ruch miałaby szanse na 8 proc. głosów. Ugrupowanie Patriotów chce nawet opatentować markę „Żółte Kamizelki” – podają francuskie media.,"O poparcie w wyborach do Parlamentu Europejskiego lub nawet utworzenie wspólnych list z ruchem „żółtych kamizelek” zabiega skrajna prawica i skrajna lewica: Zjednoczenie Narodowe Marine Le Pen (dawny Front Narodowy), Patrioci – ultraprawicowa formacja założona przez byłego zastępcę Le Pen Floriana Philippot, populistyczna Francja Nieujarzmiona czy Komunistyczna Partia Francji – pisze tygodnik „L’Obs”.Według dziennika finansowego „Les Echos” największe szanse na przyciągnięcie „żółtych kamizelek” i ich zwolenników ma Zjednoczenie Narodowe, które w sondażach już teraz ma najwięcej głosów poparcia przed majowymi wyborami do Parlamentu Europejskiego. Z sondażu Ifop wynika, że na ugrupowanie Marine Le Pen chce głosować 24 proc. Francuzów, podczas gdy rządzącą partię LREM ma zamiar poprzeć 18 proc. respondentów. Sekretarz krajowy Komunistycznej Partii Francji Fabien Roussel zaapelował do członków ruchu, by stworzyli „otwartą listę” do PE, wspieraną przez jego partię. Inny przedstawiciel PCF, Ian Brossat, powiedział w wywiadzie: „Niech ta Francja ludzi pracy, którzy wiele wyrazili w ostatnich tygodniach, znajdzie swoje miejsce na naszej liście w wyborach europejskich” – pisze „L’Obs”.Kandydatka Francji Nieujarzmionej na europosłankę Manon Aubry ogłosiła, że jej partia „ma już »żółte kamizelki« w swych szeregach”. Przywódca tej formacji Jean-Luc Melenchon ogłosił, że „trzy czwarte żądań »żółtych kamizelek« znajdują się w programie” jego partii.„Żółte kamizelki” rozpoczęły protesty w całej Francji 17 listopada, początkowo przeciwko wciąż rosnącym kosztom utrzymania oraz podwyżce podatku paliwowego, z której ostatecznie rząd się wycofał; z czasem manifestanci zaczęli domagać się m.in. zmian w polityce społecznej i ustąpienia prezydenta Francji Emmanuela Macrona. W Paryżu w kilka weekendów protesty przeradzały się w gwałtowne zamieszki.Po wystąpieniu prezydenta, który obiecał podjąć kroki mające poprawić sytuację materialną gorzej sytuowanych Francuzów, protesty częściowo ucichły.",,
Ewangelia na dużym ekranie. Papież Franciszek zagrał samego siebie,"Franciszek jest pierwszym w historii papieżem, który zagrał samego siebie w filmie fabularnym. Wystąpił w obrazie „Beyond the Sun” (Poza słońcem), który zaprezentowano w Watykanie.","Film opowiada historię pięciorga dzieci przygotowujących się do I Komunii św., które chcą się dowiedzieć, jak można poznać Jezusa. Po różnych perypetiach trafiają do Watykanu, gdzie tłumaczy im to papież Franciszek, mówiąc: „Czytając Ewangelię, studiując katechizm i rozmawiając z Nim”.Ewangelię – mówi papież – „można nosić zawsze z sobą, nie jest to duża książka. Kiedy ma się wolną chwilę, można ją otworzyć i czytać”. – Rozmowa z Jezusem to modlitwa – wskazuje Ojciec Święty.Franciszek zwraca uwagę, że z Jezusem „można prowadzić swobodny dialog, mówiąc o tym, co czuje się w środku. On czeka na to. Musicie się na to odważyć” – sugeruje.Grający samego siebie papież jest na ekranie przez około sześć minut. Film zaprezentowano wieczorem w Watykanie. Na projekcję miał przybyć także Franciszek, ale zrezygnował z powodu trzęsienia ziemi w Meksyku.",,
"„Wycofali tylko kilka oddziałów”. Ukraina twierdzi, że Rosja wzmocniła siły na Białorusi","– Rosja po zakończonych niedawno ćwiczeniach Zapad pozostawiła żołnierzy na Białorusi, chociaż zapowiadała, że tego nie zrobi  – twierdzi szef ukraińskiego sztabu generalnego. Generał Wiktor Mużenko powiedział w wywiadzie dla agencji Reuters, że Moskwa kłamała  również w sprawie liczby wojsk już wcześniej stacjonujących w tym kraju.","W opublikowanym w piątek wywiadzie Wiktor Mużenko powiedział, że zgodnie z zebranymi przez Ukrainę informacjami, Rosjanie wycofali „tylko kilka oddziałów z deklarowanych 12,5 tys. żołnierzy”. Kijów ustalił – twierdzi generał – że tylko około 3 tys. z tych wojskowych było Rosjanami,  a w sumie ich siły były znacznie liczniejsze niż deklarowano. Jego zdaniem Rosjanie sprowadzili jednostki sił powietrznych, by stworzyć wrażenie, że się wycofują. Wypowiedź szefa ukraińskiego sztabu generalnego może wywołać napięcie między sąsiadującymi państwami i pozostaje w sprzeczności z oświadczeniem rzecznika białoruskiego ministerstwa obrony, który oznajmił, że ostatni pociąg z rosyjskimi żołnierzami i sprzętem opuścił Białoruś w czwartek – zauważa Reuters. Agencja przypomina, że białorusko-rosyjskie manewry Zapad-2017, które odbywały się 14-20 września na terytorium obu państw, stały się nowym źródłem niepokoju dla Ukrainy i dla członków NATO na wschodniej flance Sojuszu. Rzeczniczka NATO Oana Lungescu wyraziła obawę, że skala i zakres ćwiczeń „znacznie przekroczyły” zapowiedzi Rosji. Mużenko zgodził się z opinią, że były to ćwiczenia natury ofensywnej. Ukraina przeprowadziła w odpowiedzi swoje własne ćwiczenia. – Nie mogę powiedzieć, że napięcie spadło, raczej wzrasta – potwierdził.  Generał, który jest szefem sztabu generalnego Ukrainy od 2014 roku, poinformował również, że zakończyły się rozmowy w sprawie dostaw broni dla Ukrainy. Kijów ma nadzieję na otrzymanie jej od USA – pisze Reuters.  – Oczekujemy stosownej decyzji, bo wszystkie negocjacje zostały zakończone i istotne sprawy uzgodniono – powiedział Mużenko. Zaznaczył, że obecnie Ukraina czeka „na polityczne decyzje państw partnerskich”.",,
Rabiej: Trzaskowski to nie jest Hanna Gronkiewicz-Waltz; ma dorobek polityczny,"Rafał Trzaskowski to nie jest Hanna Gronkiewicz-Waltz, to jest osobowość, która ma swój dorobek polityczny - powiedział w Polskim Radiu 24 kandydat na wiceprezydenta stolicy, polityk Nowoczesnej Paweł Rabiej.","Platforma Obywatelska w koalicji z Nowoczesną zgłosiły kandydaturę Rafała Trzaskowskiego (PO) na urząd prezydenta stolicy, a jego zastępcą w ratuszu ma być Paweł Rabiej z Nowoczesnej.– Ja rozróżniam to bardzo prosto: ludzi trzeba oceniać po tym, co oni sami zrobili, a nie po tym, co zrobili inni, nawet jeśli są z jakąś osobą w jednej partii  – powiedział Rabiej. Polityk Nowoczesnej krytycznie ocenił zachowanie Hanny Gronkiewicz–Waltz w procesie reprywatyzacyjnym i jej niestawienie się przed komisją weryfikacyjną ds. reprywatyzacji w Warszawie.– Myślę, że ocena Rafała Trzaskowskiego, jeśli chodzi o reprywatyzację w Warszawie, jest bardzo podobna do mojej. Naprawdę można było tego uniknąć, gdyby (...) inaczej działały sądy, kolegia odwoławcze, prokuratura  – mówił Rabiej. – Ale przede wszystkim (...) gdyby państwo było w stanie powstrzymać tak cwane osoby, które wyłudzały te kamienice – zaznaczył.Polityk Nowoczesnej ocenił, że „instytucje państwa trochę zaspały w tej sytuacji”. Zwrócił uwagę, że w procesie „wyłudzania kamienic było kilka grup – częściowo przestępczych, częściowo cwaniaków, którzy z tego sobie zrobili proceder”. – Ale to jest taka część gospodarki, niestety, którą nazwałbym gospodarką skubania, wyłudzania różnych rzeczy od państwa, którą widzieliśmy w Amber Gold (...) takiego cwaniactwa gospodarczego – podkreślił. Rabiej: Poczekajmy, jak ta kampania się rozkręci      Porównując kandydatury Patryka Jakiego (Zjednoczona Prawica) i Rafała Trzaskowskiego na prezydenta stolicy – Patryk Jaki ośmiesza się tymi swoimi pseudo propozycjami dla Warszawy, które są wyciągane kompletnie z kapelusza  – powiedział Rabiej.Rabiej, komentując zapowiedzi programowe Patryka Jakiego, powiedział: Trzeba patrzeć z wizją, a nie podchodzić do Warszawy, puszczając jakieś oczko i puszczając jakieś propozycje, których część jest zrealizowana w Warszawie.– On teraz mówi, że wszystko trzeba, trzeba, trzeba. Natomiast generalnie to wszystko nie składa się do jednej, rozsądnej kupy. (...) Natomiast czy to jest program? Nie, to jest przerzucanie takie, wyciąganie z kapelusza różnych chwytliwych hasełek, które się nie składają na jedną spójną całość – ocenił Rabiej.– Poczekajmy, jak ta kampania się rozkręci  – stwierdził kandydat na wiceprezydenta Warszawy. – Rafał Trzaskowski jest bardzo empatyczny w kontaktach z ludźmi, z warszawiakami. Dużo energii wkładamy w spotkania z nimi – podkreślił Rabiej.",,
Premier: Prawdopodobne są kolejne rosyjskie prowokacje,"W najbliższych miesiącach prawdopodobne są kolejne prowokacje ze strony Federacji Rosyjskiej – ocenił premier Mateusz Morawiecki. Dodał, że Polska nie daje się prowokować.","Po posiedzeniu Rady Gabinetowej premier nawiązał do niedawnych wypowiedzi prezydenta Rosji Władimira Putina przypisujących Polsce współodpowiedzialność za wybuch II wojny światowej. – Jesteśmy przekonani, że niestety państwo rosyjskie w tym przypadku nie działa bez planu, że również w najbliższych miesiącach Rzeczpospolita będzie prawdopodobnie prowokowana do dalszych reakcji, będzie eskalacja, próba destabilizacji – powiedział Morawiecki. – Dlatego też omawialiśmy na Radzie Gabinetowej, jak zapobiegać różnego rodzaju atakom hybrydowym – dodał premier. Szef rządu podkreślił, że swoje niedawne oświadczenie w tej sprawie „na każdym etapie jego powstawania” konsultował z prezydentem Andrzejem Dudą, a polskie władze oprócz faktów historycznych wskazały na współczesny kontekst wystąpienia prezydenta Rosji, w tym gazociąg Nord Stream 2, relacje między Rosją i Białorusią oraz rezolucję Parlamentu Europejskiego nawiązującą do paktu Ribbentrop- Mołotow. Morawiecki dziękował prezydentowi i m.in. szefowi MKiDN, wicepremierowi Piotrowi Glińskiemu za współpracę dotyczącą prowadzenia polityki historycznej. – We współpracy z panem prezydentem dokonaliśmy gigantycznego wysiłku i doprowadziliśmy do ogromnej zmiany w postrzeganiu Polski, roli Polski w czasie II wojny światowej i polskiej polityki historycznej, polskiej polityki w obszarze dbałości o prawdę historyczną i z tego powodu jestem niezwykle dumny – powiedział Morawiecki.",,
Smoleńsk: drugi dzień pracy polskich prokuratorów,"Polscy prokuratorzy i technicy kryminalistyczni rozpoczęli we wtorek rano drugi dzień pracy w Smoleńsku, gdzie na terenie lotniska wojskowego prowadzą oględziny wraku Tu-154M. Według nieoficjalnych informacji prace te będą prowadzić przez cały tydzień.","Zgodnie z wcześniej podanymi informacjami przedmiotem badania są m.in. elementy konstrukcyjne i agregaty wraku samolotu, który znajduje się w hangarze na terenie lotniska wojskowego Smoleńsk Północny.Jak informowała Prokuratura Krajowa, kolejny wyjazd prokuratorów do Smoleńska jest wynikiem realizacji wniosków o pomoc prawną, kierowanych przez Zespół Śledczy Nr I PK do rosyjskiej Prokuratury Generalnej. Ze swej strony Komitet Śledczy Federacji Rosyjskiej informował, że zaakceptował polski wniosek o ponowne oględziny wraku Tu-154M i że odbędą się „szczegółowe” oględziny „w obecności polskich przedstawicieli”.Według danych strony rosyjskiej jest to 13. wizyta przedstawicieli polskiej prokuratury w Smoleńsku. Poprzednie oględziny polscy prokuratorzy przeprowadzili w Smoleńsku we wrześniu ubiegłego roku.",,
Lewandowski chce torpedować reformę sądownictwa. Tarczyński: To zdrada,"W wypowiedzi dla portalu tvp.info poseł PiS Dominik Tarczyński określił zapowiedzi europosła PO Janusza Lewandowskiego jako zdradę interesów Polski i stanięcie przeciwko narodowi polskiemu. Chodzi o próbę nacisków ze strony frakcji Europejskiej Partii Ludowej na Komisję Europejską, by ta zaskarżyła polską reformę Sądu Najwyższego do Trybunału Sprawiedliwości Unii Europejskiej.","Europoseł Platformy Obywatelskiej Janusz Lewandowski zapowiedział w internetowym wywiadzie, że frakcja Europejskiej Partii Ludowej w Parlamencie Europejskim zamierza apelować do Komisji Europejskiej, by zaskarżyć ustawę o Sądzie Najwyższym do Trybunału Sprawiedliwości Unii Europejskiej.– Oceniam to jako zdradę ze względu na to, że reformy przez nas przeprowadzane są reformami, które zapowiadaliśmy  w kampanii wyborczej. Dlatego właśnie naród polski wybrał Prawo i Sprawiedliwość w tak dużej przewadze, że pierwszy raz w historii nie potrzebujemy koalicjanta – zaznaczył poseł Tarczyński w rozmowie z portalem tvp.info.  Dodał, że nie chodzi tu o wybór partii politycznej, a „wybór narodu polskiego”.",,
Hakerzy wykradli dane pasażerów statków i zrobili zakupy online,"Atak informatyczny na włoską firmę żeglugową Grandi Navi Veloci (GNV). Hakerzy wykradli ich dane z systemów spółki. Jak podała w poniedziałek włoska agencja informacyjna ANSA, zdobyte dane kart kredytowych wykorzystali do zrobienia zakupów online.","ANSA powołując się na spółkę, podkreśliła, że atak hakerów jest równoznaczny z kradzieżą danych osobowych niektórych pasażerów. Wykradzione zostały także dane kart kredytowych oraz informacje dotyczące płatności dokonanych za pomocą portalu.Dochodzenie w tej sprawie zostało wszczęte, po tym jak część banków zgłosiła podejrzane transakcje.Śledztwo wykazało, że hakerzy włamywali się w okresie od 25 czerwca do 18 lipca tego roku.",,
"„Komuniści odpowiadają za komunizm, jest taka zbiorowa odpowiedzialność”","– Była moralna konieczność takiego oczyszczenia. Mija prawie 30 lat od transformacji, a właściwie symbolicznie myśmy się nie rozliczyli – ocenił w programie„Kwadrans polityczny” marszałek senior Kornel Morawiecki (Wolni i Solidarni), krytykując zawetowanie przez prezydenta ustawy degradacyjnej.","Prezydent Andrzej Duda poinformował w piątek o zawetowaniu tzw. ustawy degradacyjnej. Jako powód podał przepisy pozbawiające stopni wojskowych członków WRON z mocy prawa, bez możliwości złożenia wyjaśnień i bez trybu odwoławczego, a także brak zapewnienia odpowiedniej reprezentacji interesów osób nieżyjących. Wyraził też zastrzeżenia wobec przepisów o odebraniu stopnia wojskowego osobom nieżyjącym.              Kornel Morawiecki ocenił, że decyzja prezydenta jest „złym sygnałem”. – Była moralna konieczność takiego oczyszczenia. Mija prawie 30 lat od transformacji, a właściwie symbolicznie myśmy się nie rozliczyli. Najpierw pana generała zrobiliśmy prezydentem, a potem nie rozliczyliśmy się z tą straszną spuścizną komunizmu, który nas przygniatał przez dziesięciolecia. Pan prezydent zrobił źle, powinien był to przyjąć i ewentualnie nowelizować – ocenił marszałek senior. ",,
Kidawa-Błońska obrażona na PO? „Być może Jaśkowiak powinien powiadomić faworytkę”,"Choć wicemarszałek Sejmu Małgorzata Kidawa-Błońska wystąpiła na konferencji u boku przewodniczącego Platformy Obywatelskiej Grzegorza Schetyny i prezydenta Poznania Jacka Jaśkowiaka, to politycy PO nie mają złudzeń co do nastrojów w ugrupowaniu. – Małgorzata Kidawa-Błońska obraziła się na partię. Do końca myślała, że będzie jedyną kandydatką i prawybory prezydenckie się nie odbędą. Grzegorzowi zależało na czymś innym – zdradził nam jeden z posłów Platformy.","Jeszcze w środę rano Kidawa-Błońska była przekonana, że nikt poza nią nie będzie ubiegać się o poparcie PO w wyborach prezydenckich. Po południu pojawiła się kandydatura Jaśkowiaka. – Wolałabym się dowiedzieć o tym od niego – oficjalnie, kto to jest, a nie czekać na otwarcie białej koperty  – wypaliła podczas kongresu Europejskiej Partii Ludowej w Zagrzebiu.  Czy Jacek Jaśkowiak powinien poinformować Kidawę-Błońską o starcie, np. drogą telefoniczną? – Być może prezydent Jaśkowiak powinien poinformować faworytkę, jakby nie było, na nominację w partii o tym fakcie, że zamierza konkurować z nią – powiedział portalowi tvp.info poseł Koalicji Obywatelskiej Michał Szczerba.  – Nie mam pojęcia, czy pan prezydent rozmawiał z panią marszałek. Wiem, że dzisiaj spotkali się na zarządzie krajowym Platformy i ten zarząd przebiegał w bardzo dobrej atmosferze – stwierdził z kolei poseł KO Marcin Kierwiński.  – Widziałam się wczoraj z Małgosią i nie zauważyłam, żeby była obrażona – mówiła posłanka KO Klaudia Jachira. Skąd zatem takie głosy polityków PO? – Musi pan z nimi rozmawiać. Bardzo cieszę się, że te prawybory się odbędą. To jest przykład, jak powinna działać demokracja – mówiła Jachira. W uczciwe prawybory nie wierzy jednak szef klubu parlamentarnego Lewicy Krzysztof Gawkowski. – Cały proces jest ustawiony. Nie było problemów, żeby wystawić kilku kandydatów, ale szukano kogoś na siłę. Jacek Jaśkowiak zgłosił się namówiony przez Grzegorza Schetynę w ostatniej chwili. Prawdopodobieństwo, że wygra prezydent Poznania jest praktycznie zerowe – ocenił.  – Kidawa-Błońska wie, że będzie musiała się zmierzyć z kandydatem wystawionym przez Schetynę po to, żeby nie skompromitować idei prawyborów, a jeszcze ma pretensje o to, że ktoś w ogóle się znalazł. Postawione jest to do góry nogami, na głowie. Ja tego w ogóle nie rozumiem – dodał Gawkowski. –  Byłoby dziwne, gdyby w prawyborach był jeden kandydat. Jestem zdziwiony zdziwieniem pani marszałek, że jest inny konkurent. Uważała, że już ma tę nominację w kieszeni i nie musi się o nic starać – powiedział poseł PiS Kazimierz Smoliński. Informacje o niezadowoleniu Kidawy-Błońskiej zbiegła się z zaskakują deklaracją Donalda Tuska. W rozmowie z Polsat News nie wykluczył nowego ruchu politycznego. Po zakończeniu misji szefa Rady Europejskiej zamierza spotykać się z młodymi ludźmi w kraju. – Myślę, że znajdę w każdym mieście w Polsce kilku ludzi, którzy są gotowi poważnie rozmawiać o najważniejszych wyzwaniach, które stoją przed Polską i Europą – zdradził Tusk, pytany czy ma na myśli nowy ruch polityczny. – Jeżeli Donald Tusk ogłasza, że nie będzie startował na prezydenta, to jest najpewniej taka wiadomość, że na tego prezydenta wystartuje. To moja osobista teoria – stwierdził Piotr Zgorzelski z PSL w „Kwadransie politycznym” TVP1. Były premier mógłby oprzeć swoją kandydaturę na nowym ruchu albo nawet Koalicji Obywatelskiej, jeśli jej kandydatka lub kandydat będą wypadać w sondażach słabo. Czy Tusk zmieni zdanie i wystartuje w wyborach prezydenckich? – Nie spodziewałbym się, ale nie trzeba kandydować, aby wybierać wpływ na bieżącą politykę – odpowiedział poseł KO Cezary Grabarczyk.",,
SLD za referendum ws. sześciolatków,"Szef SLD Leszek Miller poinformował, że jego klub poprze wniosek o referendum ws. obowiązku szkolnego dla sześciolatków. – Polska szkoła nie jest jeszcze przygotowana, tak jak powinna, na przyjmowanie sześciolatków – ocenił.","Miller spotkał się we wtorek w Sejmie z przedstawicielami StowarzyszeniaRzecznik Praw Rodziców, które jest inicjatorem akcji referendalnej. – Poprzemy wniosek o referendum, rozumiejąc, że jest to sprawa tak poważna, że byłoby dobrze, gdyby wszyscy zainteresowani mogli się wypowiedzieć w takim referendalnym ujęciu – powiedział szef SLD.– Przedszkole, które prowadzi zajęcia na właściwym poziomie, lepiej możeprzygotować dziecko do obowiązków szkolnych niż szkoła w sytuacji, w którejprzyjdzie do niej sześciolatek – ocenił Miller.Jak dodał, ma wrażenie, że Polska szkoła nie jest jeszcze przygotowana, takjak powinna, na przyjmowanie sześciolatków i że przedszkole lepiejprzygotowuje dzieci do obowiązków szkolnych.Miller jest zdania, że wniosek o referendum może mieć w Sejmie szansę,ponieważ „jest bardzo wielu posłów, którzy zwłaszcza na terenach wiejskichczęsto wysłuchują opinii rodziców i powinni te opinie rodziców wziąć poduwagę”. Zadowolenia ze spotkania nie kryli inicjatorzy referendum Karolina i TomaszElbanowscy. – Jesteśmy bardzo zadowoleni ze spotkania, mamy podpis panaprzewodniczącego i obietnicę, że posłowie SLD zagłosują za wnioskiem oreferendum edukacyjne „Ratuj Maluchy” i że dopisze frekwencja – powiedział Elbanowski. Jak przekonywał, „sytuacja w szkolnictwie jest zła, zamykane są setki szkółrocznie (...), ministerstwo nie wyznaczało standardów, w jakich te najmłodsze dzieci mają się uczyć”. Dlatego, jak dodał, podczas wtorkowego spotkania z szefem SLD szybko osiągnięto porozumienie.  Elbanowski podkreślił, że wciąż nie ma pieniędzy na wprowadzeniesześciolatków do szkół i woli dialogu ze strony rządu. – Na dzień dzisiejszy w Polsce najlepszym miejscem do edukacji dla sześciolatka jest przedszkole, tego się domagamy – mówił. Karolina Elbanowska przypomniała, że w polskim systemie zawsze istniałamożliwość, by dziecko sześcioletnie wcześniej rozpoczęło edukację szkolną.– To była zawsze decyzja rodziców (...), zdecydowana większość sześciolatków nie ma gotowości szkolnej – wskazała. Inicjatorzy referendum uważają, że szkoły w Polsce nie są przygotowane nareformę obniżenia wieku szkolnego. W czerwcu br. wraz z wnioskiem oreferendum organizatorzy akcji „Ratuj Maluchy!” złożyli prawie 950 tys.podpisów.Wniosek ma zostać rozpatrzony na jednym z kolejnych posiedzeń Sejmu. Obowiązek szkolny dla dzieci sześcioletnich wprowadziła do polskiego systemu edukacji ustawa z 2009 r. Początkowo wszystkie sześciolatki miały pójść do pierwszej klasy od 1 września 2012 r., natomiast w latach 2009-2011 o podjęciu nauki mogli decydować rodzice. Sejm, chcąc dać samorządom dodatkowy czas na przygotowanie szkół, przesunął ten termin o dwa lata - do 1 września 2014 r.20 września Senat opowiedział się za objęciem w 2014 r. obowiązkiem szkolnym tylko 6-latków z pierwszej połowy 2008 r., popierając nowelizację ustawy o systemie oświaty. Zgodnie z nią pozostałe dzieci z tego rocznika rozpoczną naukę w 2015 r.",,
Maduro ponownie prezydentem Wenezueli. Opozycja nie uznaje wyniku wyborów,"Obecny lewicowy prezydent Wenezueli Nicolas Maduro zwyciężył w niedzielnych, przyspieszonych wyborach prezydenckich – ogłosiła Narodowa Rada Wyborcza (CNE). Jego rywale zapowiedzieli, że nie uznają wyniku wyborów.","Rada poinformowała, że po przeliczeniu wyników z 93 proc. lokali wyborczych Maduro uzyskał ok. 68 proc. głosów, a jego najgroźniejszy rywal Henri Falcon – ok. 22 proc. Na Maduro oddało głosy 5,8 mln uprawnionych do głosowania, a na Henri Falcona – 1,8 mln. Frekwencja przy urnach wyniosła 46,1 proc.              Zwolennicy Maduro w stolicy kraju, Caracas, powitali zwycięstwo ich kandydata tańcami na ulicach w pobliżu pałacu prezydenckiego Miraflores i odpalaniem sztucznych ogni.              Tymczasem Falcon oświadczył, że nie uzna wyniku wyborów ze względu na liczne nieprawidłowości w ich przeprowadzeniu. Zaliczył do nich m.in. umieszczenie ponad 13 tys. punktów kolportujących prorządowe materiały propagandowe w pobliżu lokali wyborczych.",,
"Czaputowicz o słowach Katza: Po stronie izraelskiej jest, aby rozwiązać tę kwestię","Nic się nie zmieniło; nie akceptujemy słów ministra spraw zagranicznych Israela Katza dotyczących jakiegoś wrodzonego antysemityzmu – powiedział w rozmowie z portalem wPolityce.pl szef MSZ Jacek Czaputowicz. Po stronie izraelskiej jest, aby tę kwestię rozwiązać – dodał.","W lutym szef izraelskiego ministerstwa spraw zagranicznych Katz odniósł się do słów przypisanych przez media izraelskie premierowi Netanjahu. – Jak każdy Izraelczyk i Żyd mogę powiedzieć: nie zapomnimy i nie przebaczymy. Było wielu Polaków, którzy kolaborowali z nazistami i, tak jak powiedział Icchak Szamir (b. premier Izraela – red.), któremu Polacy zamordowali ojca, „Polacy wyssali antysemityzm z mlekiem matki”. I nikt nie będzie nam mówił, jak mamy się wyrażać i jak pamiętać naszych poległych – oświadczył.Jacek Czaputowicz po raz kolejny skomentował kontrowersyjną wypowiedź Katza. – Tu się nic nie zmieniło. Nie akceptujemy słów ministra spraw zagranicznych Katza dotyczących jakiegoś wrodzonego antysemityzmu. Te słowa są dla nas dość obraźliwie. Po stronie izraelskiej jest, aby tę kwestię rozwiązać. Nie zmieniamy naszej negatywnej opinii – powiedział Czaputowicz.Słowa Katza spotkały się z krytyką ze strony władz Polski. Z ich powodu swój udział w lutowym spotkaniu szefów rządów państw Grupy Wyszehradzkiej i Izraela w Jerozolimie odwołał premier Mateusz Morawiecki; do państwa żydowskiego nie pojechał w tym terminie także szef MSZ Jacek Czaputowicz.",,
"Napieralski: pierwszy raz, od kiedy skończyłem 18 lat, oddałem nieważny głos","– Sytuacja w partii jest fatalna. Ludzie są zdezorientowani, przerażeni. Ostatnie sondaże pokazują SLD pod progiem wyborczym, albo na poziomie 5 procent. To wszystkich przeraża – powiedział w „Po przecinku” Grzegorz Napieralski, zawieszony w prawach członka SLD. Gość TVP Info zdradził, że namawiał Leszka Millera do startu w wyborach prezydenckich.","Grzegorz Napieralski zawieszony w prawach członka SLD zdradził w „Po przecinku”, że pierwszy raz od kiedy skończył 18 lat oddał nieważny głos. – I bardzo mnie to bolało – dodał. Kolejny raz krytycznie ocenił decyzję partii o poparciu Magdaleny Ogórek w wyborach prezydenckich. Jego zdaniem Leszek Miller poszedł drogą eksperymentu. –  To było niezrozumiałe zachowanie, które doprowadziło do klęski – ocenił. „Namawiałem do startu Millera”W opinii Napieralskiego Magdalena Ogórek była znana jedynie wśród wąskiego grona, a wyborcy SLD oczekiwali poważnej kandydatury.  Poseł SLD zdradził, że namawiał Leszka Millera do startu w wyborach, bo jego zdaniem była to kandydatura dająca stabilne poparcie, przynajmniej na poziomie poparcia, jakie ma partia. „Ludzie są przerażeni”Pytany, jaka jest sytuacja w Sojuszu odpowiedział, że fatalna. – Psychiczna, ale też organizacyjna. Ludzie są zdezorientowani, przerażeni. Przed nami wybory parlamentarne. Ostatnie sondaże pokazują SLD pod progiem wyborczym, albo na poziomie 5 procent. To wszystkich przeraża – powiedział i dodał, że coraz więcej osób mówi o głębokich reformach.                                                teraz odtwarzaneNapieralski: dzisiaj nie wystarczy już zmiana lidera SLD ""Nowe otwarcie, bez Millera""Napieralski mówił o konieczności nowego otwarcia. Stworzenia nowej formacji, wręcz ruchu politycznego. Jego zdaniem dzisiaj nie wystarczy już zmiana lidera SLD. Trzeba zmienić logo, postawić na nowych, młodych liderów i stworzyć nowy program i język, bo świat się zmienia. Dodał, że ludzie tacy, jak Barbara Nowacka, Wojciech Olejniczak czy Andrzej Rozenek mogliby stanąć w pierwszym szeregu. – Byliby wiarygodni – ocenił. Napieralski wskazał na Pawła Kukiza, który, jego zdaniem pokazał, że politykę można uprawiać inaczej. – Jest przestrzeń dla nowej, nowocześnie kierowanej partii – mówił. Bez jednego silnego lidera.",,
„Strefa Starcia” o sprawie drukarza. „Orzeczenie TK poszerza wolność sumienia”,"– To zwycięstwo wolności. Nikt nie może być karany za to, że działa zgodnie ze swoim sumieniem, ze swoim wyznaniem – powiedział w programie „Strefa Starcia” wiceminister sprawiedliwości Marcin Romanowski (Solidarna Polska), komentując sprawę uniewinnienia drukarza, który odmówił wydrukowania plakatu promującego imprezę środowisk LGBT.","Przepis Kodeksu wykroczeń przewidujący karanie za umyślną, bez uzasadnionej przyczyny, odmowę świadczenia usług – jest niekonstytucyjny – ocenił Trybunał Konstytucyjny wydając w głośnej sprawie drukarza z Łodzi. Adam J. odmówił wydrukowania plakatu, który promował wydarzenie organizacji zaangażowanej w obronę praw osób LGBT. Sądy powszechne uznały winę oskarżonego.– To jest bardzo ważne dla wszystkich Polaków, którzy w codziennym życiu chcą się kierować sumieniem. Trybunał Konstytucyjny uznał, że penalizacja odmowy świadczeń, wykonywania usług jest regulacją o zbyt dużej mocy, jest regulacją nadmierną, nieproporcjonalna do wartości chronionych – wskazał minister Romanowski. – Konsekwencją orzeczenia jest poszerzenie wolności sumienia i działalności gospodarczej.Prof. Karol Karski (PiS) zwrócił uwagę, że prawa i wolności człowieka kończą się tam, gdzie zaczynają się prawa i wolności innych ludzi. – Z jednej strony mamy prawo do manifestowania poglądów, ale z drugiej strony nie można zmuszać nikogo, aby był zmuszony do uczestniczenia w manifestowaniu poglądów, z którymi się nie zgadza. Tego drukarza chciano zmusić do tego, żeby był osobą działającą na rzecz promocji ideologii, na którą się nie zgadza – powiedział europoseł.Miłosz Motyka (PSL) zadeklarował, że przyjmuje wyrok TK, ale – przekonywał – otwiera on „niebezpieczną furtkę”. – Zaraz wojujący ateista, który nie chce przyjąć żadnej usługi w stosunku do prof. Karskiego czy innych osób związanych z obozem rządzącym i będzie miał do tego prawo. Już pojawiają się hotele, które będą odmawiały przyjęcia pewnych osób – wskazał. Uzasadniona odmowa Według publicystki tygodnika „Sieci” Edyty Hołdyńskiej decyzja Trybunału „nie otworzy furtki dyskryminacji”. – Przedsiębiorca, jeżeli uzasadni – „tej pani nie przyjmę na siłownie, bo ma 77 lat i groziłoby to poważną kontuzją” – jest to uzasadniona odmowa i wówczas ten przedsiębiorca może odmówić świadczenia usługi – dowodziła na przykładzie.Publicysta „Gazety Polskiej” Robert Tekieli ocenił, że sprawa zasadniczą jest to, dlaczego Adamowi J. wytoczono proces. – Takich drukarzy są setki, tysiące. Skoro ktoś przyszedł z plakatami, na których są nadzy mężczyźni w sytuacjach intymnych, ten człowiek mógł pójść do innych drukarni. To znaczy, że ci ludzie chcieli ukarać drukarza i dać społeczeństwu polskiemu lekcję, że nie ma prawa nikt bronić się przed ich propagandą – przekonywał.W ocenie Tomasza Rzymkowskiego (Kukiz’15) środowisko LGBT chciało „zyskać nowy przyczółek”. – Cały pomysł jest formą pedagogiki, to znaczy wykorzystujemy instytucje państwa – w tym przypadku wymiaru sprawiedliwości – i zdobywamy kolejne przyczółki. Kwestia tego drukarza z Łodzi była takim swoistym przyczółkiem – powiedział.",,
Polskie banknoty coraz trwalsze. Zużywają się po roku,"Banknot w Polsce zużywa się średnio po 368 dniach, zanim z powrotem trafi do Narodowego Banku Polskiego – wynika z informacji NBP za drugi kwartał 2018 roku. Pozostaje więc w obiegu dłużej, niż było to w poprzednich okresach.","Zgodnie z danymi banku centralnego, w pierwszym kwartale tego roku banknot pozostawał w obiegu przeciętnie 358 dni, a w czwartym kwartale ubiegłego roku – 352 dni.              Jak podał NBP, w obiegu najwięcej, bo niemal 1,3 mld sztuk, jest banknotów o nominale 100 zł, a najmniej banknotów o nominale 500 zł, które do obiegu weszły w lutym ubiegłego roku. Na koniec drugiego kwartału 2018 roku było ich 10,6 mln sztuk.              Z zestawienia przygotowanego przez NBP wynika też, że na koniec czerwca tego roku wszystkich pozostających w obiegu banknotów było 2,04 mld sztuk, a ich wartość wyniosła prawie 202,8 mld zł. Dla porównania dziesięć lat temu, czyli w drugim kwartale 2008 roku, banknotów w obiegu było łącznie 1,03 mld, a ich wartość wynosiła 88,2 mld zł.",,
Powiązany z PO dziennikarz zarządza hejterskim „Sokiem z buraka”,"Hejterski profil na Facebooku „Sok z buraka” skupia się na atakowaniu rządu i prezydenta; w minionych latach powstały tam setki hejterskich i kłamliwych wpisów. Ujawniono, że jeden z administratorów jest Marcin Mycielski z Fundacji Otwarty Dialog i KOD, były korespondent „Gazety Wyborczej”. Serwisem zarządza również Daniel Baron, powiązany z PO dziennikarz z Jasła.","Baron był wystawiany przez Platformę w wyborach samorządowych, publikował również w różnych lokalnych mediach w Jaśle oraz jest związany z profilem Platforma Video, który przedstawia się jako „organizacja polityczna”.Działacz miał też być związany z wieloletnią europosłanką PO Elżbietą Łukacijewską. Chętnie pozował również do zdjęć między innymi ze Sławomirem Neumannem.Facebookowa strona SokzBuraka, która istnieje w sieci od pięciu lat, a którą „lubi” ponad 845 tys. osób, jest przestrzenią, gdzie powstały już setki hejterskich wpisów. Większość z nich dotyczy polityków Prawa i Sprawiedliwości. Jej treści uderzają też w Kościół katolicki i dziennikarzy TVP. Strona udostępniała również materiały przychylne m.in. obecnemu prezydentowi Warszawy Rafałowi Trzaskowskiemu.Serwis specjalizuje się również w tworzeniu fake newsów i fotomontaży. Za ich pomocą atakował między innymi Magdalenę Ogórek i Małgorzatę Terlikowską, którym przypisał dokonanie aborcji, a także Patryka Jakiego czy Jana Śpiewaka. Według dziennikarzy „Sieci” za internetową stroną SokzBuraka stoi Mariusz Kozak-Zagozda zatrudniony w Platformie Obywatelskiej oraz w warszawskim ratuszu. Jak pisano w tygodniku, Kozak-Zagozda wykupił domenę w 2014 r. Strona miałaby również być połączona z profilem na Facebooku. On sam twierdzi, że pozbył się domeny w 2017 r. Według ustaleń tygodnika Mariusz Kozak-Zagozda jest zatrudniony w stołecznym ratuszu w biurze marketingu.Przypomnijmy, że – jak ujawnił tygodnik „Sieci” – Mariusz Kozak-Zagozda jest etatowym pracownikiem Platformy Obywatelskiej (od lutego 2018 r., z pensją około 9 tys. zł). Od tego samego momentu współpracuje też z klubem parlamentarnym PO (później POKO, ze stałym wynagrodzeniem prawie 6 tys. zł). Warszawski ratusz zatrudnia go od kwietnia ubiegłego roku w Biurze Marketingu (pensja: między 5,5 a 7,5 tys. zł), dodatkowo współpracował z komitetami wyborczymi Koalicji Obywatelskiej w wyborach samorządowych i Koalicji Europejskiej przy eurowyborach (zarobił tam odpowiednio 45 tys. zł i 30 tys. zł). Razem daje to około 300 tys. zł. Do tego dochodzi 60 tys. ze spółki TBS Warszawa Południe.",,
Pierwszy taki spacer w kosmosie. Trump rozmawiał z astronautkami,"Po raz pierwszy w historii doszło do spaceru kosmicznego z udziałem samych kobiet. Amerykańskie astronautki Jessica Meir i Christina Koch wyszły na zewnątrz Międzynarodowej Stacji Kosmicznej, aby dokonać prac serwisowych. Do astronautek zatelefonował prezydent Donald Trump.","To 221. spacer kosmiczny od 1998 roku.  Amerykańskie astronautki spędziły poza Międzynarodową Stacją Kosmiczną ponad pięć godzin. W tym czasie naprawiały kontroler baterii litowo-jonowych. Pod koniec prac z astronautkami połączył się telefonicznie  Donald Trump. Siedząc obok swojej córki Ivanki oraz wiceprezydenta Mike’a Pence’a amerykański prezydent pogratulował im. – Wykonujecie prace na bardzo dużej wysokości, wysokości na jaką mało kto się wzniesie. Gratulacje Christina i Jessica, to jest naprawdę historyczne wydarzenie – mówił prezydent USA.",,
"„Jeśli prezydent odgrywa rolę strażnika, którą przewiduje dla niego konstytucja, to dobrze”","Dobrze się stało, że „prezydent zawetował dwie ustawy o Sądzie Najwyższym i Krajowej Radzie Sądownictwa” – uważa były minister spraw zagranicznych Radosław Sikorski, który wystąpił w środę w niemieckiej telewizji ZDF. Komentował kwestie związane z reformą polskiego sądownictwa.","Były szef dyplomacji jest zdania, iż „zawetowane ustawy naruszały konstytucję”. Jako przykład podał usunięcie sędziów Sądu Najwyższego, choć ich kadencja trwa sześć lat.Radosław Sikorski wyraził zadowolenie, że prezydent Andrzej Duda działa zgodnie z konstytucją i wypełnia swoje obowiązki.   –  Jeśli on odgrywa tę rolę strażnika, którą przewiduje dla niego konstytucja, to dobrze – mówił w wywiadzie dla niemieckiej stacji. Twierdził również jednak, że dla niektórych, prezydent RP nie jest do końca realnym buntownikiem, ponieważ część z ustaw jednak przyjął. – Niektórzy obawiają się, że Duda raczej jest współsprawcą niż buntownikiem, że aprobuje część tych reform – mówi.",,
„Od 4 lipca aktywność profesor Gersdorf nie ma żadnej doniosłości prawnej”,"– Ustawa o Sądzie Najwyższym rozstrzyga, że najstarszy z prezesów, jeżeli chodzi o staż sędziowski izb SN, pełni bowiązki I prezesa SN wtedy, gdy I prezes nie może wyznaczyć swojego zastępcy. Do wczoraj taka sytuacja dotyczyła pana sędziego Iwulskiego, od dzisiaj tym sędzią, który ma najstarszy staż, jest prezes Izby Cywilnej Dariusz Zawistowski. Sędzia Gersdorf jest w stanie spoczynku, można powiedzieć – sędzią emerytem – powiedział w programie „Gość Wiadomości” Paweł Mucha, wiceszef Kancelarii Prezydenta.","Paweł Mucha dodał, że „od 4 lipca aktywność profesor Gersdorf nie ma żadnej doniosłości prawnej”.   Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym od 4 lipca przestali pełnić swoje funkcje. Sędziowie mogli dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyraził zgodę na dalsze zajmowanie przez nich stanowiska sędziego SN. Prezydent przed wyrażeniem zgody na dalsze zajmowanie stanowiska zasięgnął opinii KRS. Do Sądu Najwyższego wpłynęły już pisma prezydenta Andrzeja Dudy skierowane do siedmiu sędziów i zawiadamiające ich o przejściu w stan spoczynku z dniem 12 września. Chodzi o siedmiu sędziów, którzy ukończyli 65. rok życia i złożyli oświadczenia o woli dalszego zajmowania stanowiska sędziego, a wobec których prezydent nie wydał postanowienia w sprawie ich dalszego orzekania. Chodzi o: Józefa Iwulskiego, Jerzego Kuźniara, Stanisława Zabłockiego, Marię Szulc, Annę Owczarek, Jacka Gudowskiego i Wojciecha Katnera. Wobec wszystkich tych siedmiu sędziów Krajowa Rada Sądownictwa sformułowała wcześniej negatywne opinie.",,
Neumann tłumaczy się z taśm. „Nie zrezygnuję z kandydowania do Sejmu”,"Nie zrezygnuję z kandydowania do Sejmu. Zachęcam państwa do głosowania, będziemy się bić o normalną Polskę – powiedział w RMF FM poseł Sławomir Neumann. Polityk skomentował ujawnione przez TVP Info taśmy, na których w ordynarny sposób prowadzi brudną polityczną grę w strukturach lokalnej Platformy na Pomorzu.","Neumann w RMF FM został zapytany o to, czy sam postanowił zrezygnować  z funkcji szefa klubu PO-KO w Sejmie. – Wczoraj podjąłem sam taką decyzję. Nie ma czasu, żeby tłumaczyć te wszystkie rzeczy, które są wycinane z kontekstu i szkodzą w normalnym przekazie – mówił poseł.Dalej tłumaczył, że w Tczewie wszyscy wiedzą, że nagrane rozmowy dotyczyły działań wewnątrz partii. – Mówiłem o sytuacji w Platformie tczewskiej, ale załatwiliśmy to. Platforma już nie ma tych złych ludzi – mówił.  Poseł, który jak wynika z nagrań, mówił, że rzyga Tczewem, a ludzie z Tczewa „to poj**by”, w radiowej rozmowie oznajmił: „Tczew to piękne miasto, zachęcam do głosowania na KO z Tczewa”. Pytany o to, dlaczego nie było go na niedzielnej konwencji KO w Warszawie ocenił, że „konwencja to nie jest ten format”. – Pracujemy w kampanii w różnych miejscach; nie miałem tam planowanego wystąpienia. Kampania ma różne oblicze, nie wszyscy muszą być na wszystkich konwencjach – tłumaczył.Pytany o swoje słowa o sądach, które opóźniają wyroki działaczom jego partii z zarzutami prokuratorskimi wskazał: „Zarzuty jest w stanie postawić prokuratura bardzo łatwo, jest wyrok sądu? Trzeba poczekać. Dalej mówił o upolitycznionej prokuraturze i ministrze Mariuszu Kamińskim. – Zarzuty prokuratura może postawić za wszystko – przekonywał.Na pytanie, czy przeprosił Magdalenę Adamowicz za słowa o jej zmarłym mężu, którego „mogą wyprowadzić w kajdankach” powiedział, że obawiał się, że „nie tylko ten hejt i atak na Pawła Adamowicza, te ciągłe jego grillowanie może się posunąć do takiego rozwiązania, że w kampanii wyborczej będą chcieli wyprowadzić Adamowicza w kajdankach z ratusza”. – To wyrwane z kontekstu zdania – zapewniał.Odnosząc się do słów Lecha Wałęsy, które padły na konwencji KO, a w których b. prezydent oskarżył założyciela Solidarności Walczącej o zdradę Neumann, wskazał, że nie uważa Kornela Morawieckiego za zdrajcę. – Lech Wałęsa tyle zrobił dla Polski.. uważam że te spory ludzi tamtych czasów żyją w nich do dziś – mówił . Pytany, czy Lech Wałęsa powinien przeprosić Neumann wskazał, że „Lech Wałęsa tyle zrobił dla Polski, że należy wybaczyć od razu”.– Nie mam takiego poczucie, że Lech Wałęsa nam zaszkodził. Dlaczego miałby? W tej części elektoratu, która ceni Lecha Wałęsę ludzie są przyzwyczajeni do jego kontrowersyjnych wypowiedzi. Nie zawsze mówi o nas dobrze, czasami nas skarci, to urok pana prezydenta – powiedział. Zapewnił też, że nie zrezygnuje z kandydowania do Sejmu. TVP Info opublikowało taśmy Sławomira Neumanna, lidera pomorskich struktur PO i kandydata KO do Sejmu. Rozmowy nagrane przez lokalnego działacza Platformy z Tczewa dotyczyły miasta, lokalnych struktur partii, strategii brudnej politycznej walki wewnątrz i poza jej kręgami. Część rozmów dotyczy sposobu funkcjonowania Platformy, w wielu miejscach Neumann wulgarnie obraża mieszkańców Tczewa, działaczy, a nawet potencjalnych wyborców swojej partii. – Rzygam tym Tczewem – mówi. W wulgarnych słowach mówi o Komitecie Obrony Demokracji, kpi z PSL – polityków tej partii nazywa „oszustami”. Neumann wiele uwagi poświęca sądom; zapewnia, że politycy PO z zarzutami są bardziej atrakcyjni dla elektoratu. Polityk KO zapewnia, że mimo wszystko będzie bronił swoich ludzi z partii „ku**a jak niepodległości”. Ale twierdzi też, że jeśli wyjdą poza struktury partyjne, to sytuacja się odwróci. – Jak wyjdziesz z Platformy, to masz problem – powiedział m/in. Neumann przekonywał też w jednej z rozmów, że ewentualne kłopoty prezydentów PO z prawem nie będą problemem w kampanii, bo zarzuty prokuratorskie są zdaniem Neumanna z punktu widzenia wyborców anty–PiS korzystne.",,
Gorąca debata w rosyjskiej telewizji. Jeden z gości rzucił rozmówcą o ścianę,"W trakcie programu na żywo na rosyjskim kanale Rossija 1 doszło do rękoczynów. Ukraiński gość talk show „Kto protiw” Wasyl Wakarow zaatakował fizycznie swojego amerykańskiego interlokutora Grega Weinera. Ukrainiec dosłownie rzucił Amerykaninem o ścianę. Tłumaczył, że został sprowokowany.","Do zdarzenia doszło podczas dyskusji na temat spraw ukraińskich. Wakarow dowodził, że to Stany Zjednoczone są krajem, który najbardziej zaszkodził jego ojczyźnie.  Na nagraniu opublikowanym przez rosyjskiego dziennikarza Władimira Sołowiowa trudno zrozumieć kolejne wypowiedzi. Weiner i Wakarow właściwie jednocześnie krzyczą. W pewnym momencie słychać, jak Wakarow krytykuje ambasadora USA, który miał powiedzieć, że „nie wolno aresztować (byłego prezydenta Ukrainy Petra) Poroszenki”: – Na co on sobie pozwala? Wychodzi i mówi: Poroszenki nie wolno aresztować. Dlaczego nie wolno go aresztować? – denerwuje się. Chwilę później Wakarow krzyknął: „Co ty mnie prowokujesz?”, ochlapał Weinera wodą ze szklanki, po czym złapał go i rzucił o ścianę stanowiącą element scenografii tak mocno, że Amerykanin nie podniósł się do końca nagrania.",,
Szczerski: to autorskie projekty prezydenta Andrzeja Dudy,"– To są autorskie projekty ustaw o Sądzie Najwyższym i Krajowej Radzie Sądownictwa. Prezydent tworzył je wraz z zapleczem eksperckim i prawnym. Wnoszą one wszystko to, co wcześniejsze plus to, co zagubiono, czyli wprowadzenie możliwości wniesienia skargi nadzwyczajnej od każdego prawomocnego orzeczenia – tłumaczył w „Minęła 20”, Krzysztof Szczerski, szef gabinetu prezydenta Andrzeja Dudy, okoliczności powstania prezydenckich projektów ustaw o KRS i SN.",,,
"Premier: Środki, które poprzednie rządy marnowały, teraz będą płynąć do rodzin","Środki, które za czasów poprzednich rządów były marnowane i przeciekały jak przez sito, będą płynąć do polskich rodzin – zapewniał w piątek w Świdniku (woj. lubelskie) premier Mateusz Morawiecki. – Szczelny system podatkowy – to jest praprzyczyna wszystkich naszych sukcesów – dodał.","Szef rządu mówił, że „niedługo będą podpisywane umowy, które będą wzmacniały potencjał lotniczy Świdnika; umowy na remonty Sokołów, to jest to na co Świdnik czeka”.– Chodzi o to, żeby jak najwięcej było pracy, dlatego przyciągamy inwestorów z całego świata – polskich, zagranicznych. Im więcej jest pracy, tym więcej Polacy mogą zarabiać. Przecież właśnie w czasach PiS bezrobocie przestało być największym problemem Polski, polskiej gospodarki, polskiego społeczeństwa. Chcemy żeby bezrobocie dalej było jak najniższe – podkreślił. Premier zaznaczył jednocześnie, że „rozwój to też rozwój dróg”. W tym kontekście wskazywał na program budowy dróg i program odtwarzania połączeń autobusowych, realizowany w Świdniku i jego okolicach. – Tu widać jak w soczewce, jak rząd PiS działa dla ludzi – ocenił. Morawiecki wskazał też, że „nasz fundusz dróg samorządowych jest 10 razy większy niż w czasach naszych poprzedników; 6 mld zł przeznaczyliśmy w tym roku, a w czasach naszych poprzedników – średniorocznie 600 mln zł mniej więcej”. Jak podkreślił, opozycja twierdzi, że demokracja w Polsce jest zagrożona. Według premiera „to znaczy, że demokracja w Polsce kwitnie”. – Demokracja kwitnie wtedy, kiedy ludzie mają szansę wzięcia udziału w demokracji realnej, kiedy nie muszą aż tak bardzo troszczyć się tylko o „od pierwszego do pierwszego” – zauważył. – Kiedy mówią, że my nie budujemy dróg samorządowych, to znaczy, że budujemy ich najwięcej – w powiatach, gminach – przekonywał premier. Dodał, że opozycji wciąż sprzyja większość mediów. – Ich media, ich gazety, których jest niestety więcej, bo tak wyglądała III RP – zaznaczył szef rządu. – My się nie damy; będziemy walczyć o Polaków, będziemy walczyć o Polskę i to jest dla nas największy cel. Zwyciężymy, musimy zwyciężyć – oświadczył Morawiecki. – Pewnych rzeczy nie da się tak łatwo odkręcić w tej naszej polskiej gospodarce, w tej naszej polskiej rzeczywistości. Ale jedną rzecz zrobiliśmy skutecznie. Te środki, które były marnowane przeciekały jak przez sito, jak przez sito o bardzo dużych okach, te środki odzyskaliśmy dla polskiego narodu. I tak długo jak będziemy, jak ja będę, obiecuję, one będą płynąć do polskich rodzin, polskiego społeczeństwa i polskich emerytów – mówił Morawiecki. Dodał, że „odbudowa potencjału polskiej gospodarki nie jest dzisiaj łatwa”. – To tak jak popatrzymy na Świdnik. Zakład, który podupadał bardzo mocno, potem został sprzedany do właścicieli zagranicznych, dzisiaj się odbudowuje, dzisiaj otrzymuje więcej zleceń, także z Polski – mówił.",,
Wiceszef MSZ Rosji: Baza USA w Polsce pogorszy sytuację w sferze bezpieczeństwa,"Plany umieszczenia w Polsce bazy wojskowej USA byłyby sprzeczne z interesami bezpieczeństwa ogólnoeuropejskiego – oświadczył wiceminister spraw zagranicznych Rosji Aleksandr Gruszko. W podobnym tonie co Rosjanie wypowiadał się kilka dni temu gen. Mirosław Różański, były Dowódca Generalny Rodzajów Sił Zbrojnych (odwołany przez ministra Antoniego Macierewicza).","W wypowiedzi dla agencji RIA Nowosti w Nowym Jorku Gruszko ostrzegł, że utworzenie bazy zmusi Moskwę do podjęcia „środków ostrożności” o charakterze wojskowo-technicznym. Kroki te – jak podkreślił – zapewnią bezpieczeństwo Rosji w nowych warunkach. – Mamy rozmaite możliwości wzmocnienia naszego bezpieczeństwa, w tym niewymagające nakładów – oświadczył.              Wiceminister powiedział, że umieszczenie w Polsce bazy USA będzie krokiem „niezgodnym z interesami bezpieczeństwa ogólnoeuropejskiego”.  Oświadczył także, że powstanie bazy oznaczałoby „zniszczenie” Aktu Stanowiącego Rosja–NATO. – Nasz stosunek jest z wielu powodów negatywny, dlatego że taka decyzja – jeśli zostanie zrealizowana – będzie oznaczać dalsze pogorszenie sytuacji w sferze bezpieczeństwa – mówił dyplomata. Według Gruszki taki krok oznaczałby, że USA i ich sojusznicy powracają do modeli zapewniania bezpieczeństwa znanych z czasów zimnej wojny. Jego zdaniem rozmieszczenie bazy USA w pobliżu granic Rosji miałoby na celu „projekcję siły w stronę granicy rosyjskiej”.  Wiceminister spraw zagranicznych zapewnił, że Moskwa „nie uchyla się od dialogu”. – O tych kwestiach dyskutujemy stale w kontekście relacji Rosja-NATO, ponieważ właśnie w tych ramach były sformułowane i udokumentowane odpowiednie zobowiązania NATO – oświadczył.  W zeszłym tygodniu prezydent Andrzej Duda rozmawiał w Białym Domu z prezydentem USA Donaldem Trumpem. Jednym z głównych tematów była sprawa rozlokowania w Polsce stałych amerykańskich baz wojskowych. Trump powiedział: „Stałe bazy w Polsce to coś, o czym będziemy z pewnością rozmawiać; rozważamy coś takiego”.",,
„Noc rozstrzelanych poetów”. Białorusini złożyli hołd pomordowanym,"Na uroczysku Kuropaty, miejscu kaźni ofiar represji stalinowskich w Mińsku, odbyła się akcja „Noc rozstrzelanych poetów”, upamiętniająca zamordowanie przez NKWD w 1937 roku ponad 130 przedstawicieli białoruskiej inteligencji. 29 października białoruskie środowiska niezależne obchodzą nieuznawany przez władze Dzień Pamięci Ofiar Represji Politycznych.","Na uroczysku w Kuropatach, na spotkaniu zorganizowanym tradycyjnie przez białoruską opozycję, zebrało się około 150 osób. W czasie uroczystości odczytano nazwiska zamordowanych, a następnie modlono się w ich intencji, jak również za wszystkie ofiary terroru stalinowskiego.Wcześniej we wtorek pod siedzibą Komitetu Bezpieczeństwa Państwowego odbyła się akcja pamięci zorganizowana przez opozycyjnego polityka Mikołę Statkiewicza, w której wzięło udział około 40 osób. Akcja „Łańcuch pamięci” odbyła się w Mińsku już po raz piąty.W nocy z 29 na 30 października 1937 r. w piwnicach więzienia NKWD w Mińsku rozstrzelano ponad 130 osób – naukowców, literatów, poetów, lekarzy, działaczy społecznych i innych przedstawicieli inteligencji białoruskiej.Na terenie lasu w Kuropatach NKWD latami rozstrzeliwało represjonowanych. Według różnych szacunków w tamtejszych dołach śmierci spoczywa od kilkudziesięciu tysięcy do 250 tys. ofiar, wśród nich są także Polacy.Co roku 29 października opozycja i środowiska niezależne organizują nieoficjalne obchody, w czasie których wspominają ofiary represji politycznych z terenów Białoruskiej Socjalistycznej Republiki Radzieckiej.",,
„Die Welt”: Niemcy powinny wziąć udział w konferencji bliskowschodniej w Warszawie,"Dziennik „Die Welt” apeluje w środę do szefa niemieckiego MSZ, by wziął udział w konferencji poświęconej Bliskiemu Wschodowi. Odbędzie się ona 13-14 lutego w Warszawie i ma doprowadzić do zbliżenia stanowisk USA i UE w sprawie Iranu.","„Kraj, który deklaruje, że bezpieczeństwo Izraela jest dla niego kwestią racji stanu (czyli Niemcy – dop. red.), musi popierać konferencję w Warszawie. Minister spraw zagranicznych Heiko Maas powinien wziąć w niej udział. I zabrać ze sobą (szefową unijnej dyplomacji) Federicę Mogherini” – pisze publicysta „Die Welt” Alan Posener.„Kilka dni przed rocznicą wyzwolenia Auschwitz Iran znów pokazał swoje brzydkie antysemickie oblicze. Polska i sekretarz stanu USA zapraszają do wypracowania strategii przeciwko reżimowi w Teheranie. Maas powinien odpowiedzieć na to wezwanie” – przekonuje.Polityka administracji Donalda Trumpa na Bliskim Wschodzie jest tak samo chaotyczna i niekonsekwentna jak jego poprzednika Baracka Obamy – uważa komentator. Pojawiają się w niej jednak zarysy strategii. Iran jest uznawany za główny czynnik destabilizujący w regionie. Waszyngton wspiera kraje arabskie przeciwko Teheranowi. Ma też nadzieję, że z wspólny opór Arabów i Izraela przeciwko irańskim mocarstwowym zakusom będzie impulsem do deeskalacji konfliktu w Palestynie.„Jest to realistyczna strategia oparta na właściwej analizie. Jeśli USA nie udaje się jej w dostatecznym stopniu zrealizować, to tylko dlatego, że narcyz z Białym Domu nie ma najmniejszego pojęcia o multilateralnym działaniu i woli podejmować atrakcyjne medialnie samodzielne decyzje” – pisze Posener. „Tym bardziej należy się cieszyć, że szef amerykańskiej dyplomacji i Polska zapraszają do Warszawy na konferencję bliskowschodnią, która ma przede wszystkim wypracować strategie przeciwko Iranowi” – dodaje.",,
Nie płacił rolnikom nawet przez rok. Gigantyczna kara dla pośrednika,"Urząd Ochrony Konkurencji i Konsumentów nałożył maksymalną karę na firmę przetwórczą skupującą owoce od polskich rolników: 8,3 mln zł. Konferencję prasową, na której była ogłaszana decyzja urzędu, przerwał protest związku AGROunia. Związkowcy oskarżyli prezesa UOKiK o nieudolność.","Kara została nałożona na spółkę T.B. Fruit Polska, jedną z największych firm skupujących owoce i produkujących koncentrat jabłkowy w Polsce. Prezes UOKiK Marek Niechciał poinformował, że przedsiębiorca nie dotrzymywał ustalonych przez samego siebie terminów płatności. Z regulowaniem należności zwlekał średnio ponad 100 dni, a najdłuższe opóźnienie wyniosło prawie rok. Podstawę do nałożenia kary dała ustawa sprzed dwóch lat o przeciwdziałaniu nieuczciwemu wykorzystywaniu przewagi kontraktowej.  To pierwsza taka kara. UOKiK jednocześnie prowadził postępowanie przeciw innej firmie - Rauch Polska. Wykazało ono, że przedsiębiorca w niejasny sposób ustalał cenę skupu owoców i opóźniał płatności. Rauch Polska, dzięki temu że współpracował z urzędem i zobowiązał się do zmiany praktyk, uniknął kary finansowej.",,
"„Polegli, muszą się z tym pogodzić”; „Polacy zobaczyli, jak nieudolny jest rząd”","– Arytmetycznie przegraliśmy, ale Polacy zobaczyli, jak bezradna jest pani premier Szydło. W odpowiedzi na poważne zarzuty nie dowiedzieliśmy się niczego o demontażu m.in. polskiej armii – skomentował w programie „Woronicza 17”  Marcin Kierwiński z PO piątkową debatę o wotum nieufności wobec rządu. Zdaniem Joachima Brudzińskiego opozycja składając tak źle przygotowany wniosek   skompromitowała się i „poległa”.","Posłowie odrzucili w piątek wniosek Platformy Obywatelskiej o wyrażenie wotum nieufności rządowi Beaty Szydło. Poza Platformą wniosek poparły Nowoczesna, PSL i koło UED. Przeciwni byli wszyscy posłowie PiS. Politycy Kukiz'15 nie wzięli udziału w głosowaniu.    W piątek podczas debaty nad wnioskiem PO o wotum nieufności dla rządu Beaty Szydło Grzegorz Schetyna zapowiedział rozliczenie rządów PiS i zapowiedział m.in. raport o stanie finansów państwa.  „Lepszy wniosek od szaleństwa”     Joachim Brudziński uważa, że opozycja ma „święte, konstytucyjne prawo”, by składać takie wnioski. – Ale, jak słusznie zauważyła Beata Szydło, to jest polityczna ciężka artyleria. Wniosek powinno się  składać, gdy  inne środku krytyki rządu opozycja wyczerpie. Uważam jednak, że to dalece bardziej budujące dla polskiej demokracji  jak opozycja składa takie wniosek, nawet jak się kompromituje, niż kiedy z szaleństwem w oczach biegają koledzy pana Kierwińskiego w Sejmie i nagrywają innych – mówił polityk PiS.   Brudziński podkreślił, że w swoim wystąpieniu pani premier zmiażdżyła opozycję, która się skompromitowała i poległa. Powiedział też, że z dużym rozbawieniem przyjął informację, że PO ma zamiar składać wniosek o wotum nieufności co trzy miesiące. Marcin Kierwiński podkreślał, że rząd PiS jest „nieudolny, niebezpieczny dla Polaków i antyeuropejski”.  Jego zdaniem w polskim parlamencie od dawna nie ma debaty nad sytuacją w kraju, a wniosek PO dał po temu okazję.    „PO chce wchłonąć Nowoczesną”   Jerzy Jachnik z Kukiz’15 uważa, że  „Schetyna i Petru co miesiąc będą składać wnioski z innym kandydatem na premiera, bo to rozgrywka o miano lidera szeroko rozumianej opozycji”.  – Ta pierwsza rozgrywka skończyła się spektakularną wizerunkową klęską – dodał.  –  Bez wątpliwości Grzegorz Schetyna wykazał się amatorszczyzną. Wniosek był skierowany, by pochłonąć Nowoczesną i  by PO była główną partią opozycyjną – mówił Jachnik. „Festiwal obietnic bez pokrycia”     Mirosław Maliszewski z PSL uważa, że  „dyskusja był mało merytoryczna” zwłaszcza ze strony rządowej. Pokazała też jej „dyktatorskie zapędy”.  – Ubolewamy, że taki jest wymiar polskiej polityki – podkreślił.      Zbigniew Gryglas z Nowoczesnej również żałował, że dyskusja była jałowa. – Ubolewam, że PO i PiS skoncentrowały się na wzajemnej krytyce. Debata była festiwalem obietnic bez pokrycia – powiedział. I dodał, że wniosek ws. wotum nieufności nie był z Nowoczesną konsultowany. – Gdyby było głosowanie nad kandydaturą Grzegorza Schetyny na premiera, zagłosowałbym przeciw – podkreślił.",,
Europa Plus z 23 proc. poparciem,"W wyborach do Parlamentu Europejskiego na listę współtworzoną przez Aleksandra Kwaśniewskiego, Janusza Palikota i Marka
Siwca zagłosowałoby 23 proc. badanych, ale 43 proc. nie oddałoby na nią swego głosu – wynika z sondażu TNS Polska, poświęconego politykom lewicy.","Najwięcej ankietowanych, 40 proc., za polityka lewicy uznało szefa SLDLeszka Millera. 37 proc. respondentów wskazało Aleksandra Kwaśniewskiego,a na trzecim miejscu w tym rankingu, z 28 proc. wskazań, znalazł się posełRyszard Kalisz, niedawno zawieszony w prawach członka SLD.W sondażu jako polityków lewicy wskazywano także: b. premiera JózefaOleksego (14 proc.), b. szefa SLD Grzegorza Napieralskiego (12 proc.), innego b. szefa Sojuszu Wojciecha Olejniczaka (11 proc.), b. polityka SLD Marka Borowskiego, Janusza Palikota (6 proc.), posłankę RP Annę Grodzką (2 proc.), wicemarszałek Sejmu Wandę Nowicką, wykluczoną niedawno z klubu RP (2 proc.).40 proc. ankietowanych w ogóle nie wskazało polityka lewicy.Nową inicjatywę polityczną, której efektem miałaby być m.in. wspólnacentrolewicowa lista w wyborach do europarlamentu zapowiedzieli po lutowymspotkaniu Aleksander Kwaśniewski, Janusz Palikot i europoseł, b. członek SLD Marek Siwiec.Na pytanie, po spotkaniu z kim Kwaśniewski zapowiedział wspólne stworzenielisty do europarlamentu 38 proc. badanych wskazało Palikota, 3 proc. Siwca;według 3 proc. badanych Kwaśniewski spotkał się wówczas z Leszkiem Millerem, według 2 proc. z Ryszardem Kaliszem, a po 1 proc. ankietowanych wskazało Józefa Oleksego i b. szefa PSL Waldemara Pawlaka. 18 proc. badanych stwierdziło, że mają wiedzę, iż takie spotkanie sięodbyło, ale nie pamiętają z kim wówczas Kwaśniewski rozmawiał. 36 proc. ankietowanych w ogóle nie wiedziało z kim Kwaśniewski wtedy się spotkał.23 proc. badanych stwierdziło, że gdyby poszli na eurowybory, zagłosowalibyna listę, której liderem byłby Kwaśniewski: 5 proc. zdecydowanie, a 18 proc. raczej tak. Głosu na taką listę nie oddałoby 43 proc.: raczej niezagłosowałoby na nią 20 proc. ankietowanych, a 23 proc. zdecydowanie nie. 15 proc. respondentów nie wiedziało jeszcze, jak by zagłosowało, a 18 proc. nie było zdecydowanych, czy w ogóle poszliby głosować.Ankietowani zapytani zostali ponadto, czy byli prezydenci i premierzyOdegrają, ich zdaniem, jeszcze kiedyś ważną rolę w polityce. Największeszanse ma na to, w ocenie badanych Aleksander Kwaśniewski, którego w tymkontekście wskazało 47 proc. Zdaniem 39 proc. ważną rolę w polityce odegra jeszcze b. premier, szef PiSJarosław Kaczyński, 25 proc. wskazało na b. premiera i b. szefa PSL Waldemara Pawlaka, 14 proc. na b. prezydenta Lecha Wałęsę, a 11 proc. na b. premiera Józefa Oleksego.TNS Polska przeprowadził sondaż w dniach 1-4 marca na ogólnopolskiej grupie1000 mieszkańców Polski w wieku 15 lat i więcej.",,
"Legierski: nie głosuję za Dudą, ale przeciwko PO i Komorowskiemu","– Będę głosował przeciwko panu prezydentowi, przeciwko Platformie i przeciwko ośmiu latom nieustannych kłamstw i manipulacji, wymuszania oddawania głosów środowiska na PO, najpierw obietnicami,  a później wyłącznie straszakiem PiS. Nie wierzę Andrzejowi  Dudzie i PiS-owi, ale nie boję się PiS, choć wiem, z czym się łączy – tak Krystian Legierski, działacz ruchów LGBT, tłumaczył w „Po przecinku” w TVP Info, dlaczego poprze Andrzeja Dudę. – Moje wnioski są takie: wszystko, tylko nie pan Andrzej Duda – ripostowała Joanna Szczepkowska, aktorka, która wcześniej zrezygnowała z Komitetu Honorowego Bronisława Komorowskiego.",,,
Sasin o atakach na kościoły: To jest żniwo polityki  PO i lewicy,"– To jest żniwo polityki, którą prowadzą nasi konkurenci z PO i lewicy. Z ataków na Kościół, na wiarę, na katolików uczynili sobie hasło wyborcze – powiedział w programie „Gość Wiadomości” wicepremier Jacek Sasin. Tak skomentował informacje o kolejnych atakach na kościół i kapłanów.","Policja szuka sprawców ataku na kościół Najświętszej Maryi Panny Królowej Polski w Olecku. W nocy ktoś pomalował ogrodzenie i elewację kościoła i drzwi wejściowe. To kolejny w  ostatnich dni atak na Kościół.  Jacek Sasin, wicepremier, kandydat PiS do Sejmu, ocenił, że to żniwo polityki, którą prowadzi PO i lewica. – Z ataków na Kościół, na wiarę, na katolików uczynili sobie hasło wyborcze – powiedział Sasin.  Przypominał wykład Donalda Tuska na Uniwersytecie Warszawskim. – I brutalny atak na katolików w wykonaniu gościa Donalda Tuska Leszka Jażdżewskiego i bijących brawa polityków wówczas Koalicji Europejskiej. Ale również warto przypominać przewodniczącego PSL Władysława Kosiniaka-Kamysza. Niestety to się już przeradza w fizyczną agresję – mówił gość programu.  Dodał, że trzeba temu postawić tamę i zrobi to PiS. ",,
„El Mundo”: Polska wciąż wspomina powstańców warszawskich i obawia się Rosji,"Hiszpański dziennik „El Mundo” w sobotniej korespondencji z Warszawy opisuje bohaterstwo uczestników powstania warszawskiego oraz wskazuje, że pomimo upływu blisko 75 lat Polacy wciąż wspominają ten zryw. Czują się oni też zagrożeni ze strony Rosji.", ,,
„W związku z trudną sytuacją w Tatrach premier Morawiecki uda się na południe Polski”,"Trzy osoby nie żyją po przejściu gwałtownej burzy nad Tatrami - podała rzeczniczka wojewody małopolskiego, Joanna Paździo. Co najmniej 22 osoby są ranne.  „W związku z trudną sytuacją w Tatrach Pan Premier Mateusz Morawiecki uda się na południe Polski” – poinformował na Twitterze rzecznik rządu Piotr Müller.","„Potworna burza w Tatrach. Zakopiańczycy mówią, że od kilkudziesięciu lat nie było takich wyładowań atmosferycznych nad górami. Wielu turystów zostało poszkodowanych. Trwa akcja ratunkowa. Wyrazy współczucia dla wszystkich dotkniętych kataklizmem” - napisał prezydent Andrzejk Duda na Twitterze.Sytuacja jest dramatyczna. Jak poinformował naczelnik TOPR Jan Krzysztof, kilka osób nie przeżyło wyładowań elektrycznych. Rzeczniczka wojewody małopolskiego Joanna Paździo potwierdziła na Twitterze, że w wyniku burz nie żyją trzy osoby. Radio RMF FM podało wcześniej, że wśród ofiar jest 13-letni chłopiec. Dziecko zmarło po kilkuminutowej reanimacji. Kinga Czerwińska, zastępca rzecznika prasowego Lotniczego Pogotowia Ratunkowego powiedziała w TVP Info, że ranne zostały co najmniej 22 osoby.Akcja ratownicza trwa między innymi na Giewoncie. – Cztery śmigłowce Lotniczego Pogotowia Ratunkowego biorą udział w akcji ratunkowej w Tatrach, gdzie piorun śmiertelnie raził kilka osób, a kilkanaście zostało rannych. Pierwszy śmigłowiec z bazy LPR w Krakowie wylądował na Polanie Kondratowej położonej pod Giewontem – powiedziała Kinga Czerwińska.",,
Rosja wycofuje ze szkół na Krymie podręcznik skrytykowany przez Tatarów,"Z bibliotek i szkół na anektowanym przez Rosję Krymie zostanie wycofany jeden z podręczników do historii – podało radio Echo Moskwy. Chodzi o książkę zatytułowaną „Historia Krymu”, wydaną w dwóch częściach i przeznaczoną dla uczniów 10 klasy.","Rozgłośnia poinformowała, że deputowani Dumy Państwowej, izby niższej rosyjskiego parlamentu chcą, aby publikację zbadali eksperci. Zastrzeżenia co do treści książki zgłosili Tatarzy krymscy. Działacze społeczności tatarskiej w liście do lokalnych władz napisali, że zostali w podręczniku przedstawieni jako: kolaboranci i sojusznicy hitlerowskiej armii. Zdaniem Tatarów, autorzy próbują w ten sposób usprawiedliwiać stalinowską deportację z 1944 roku, która jak przypominają – była wielką tragedią i zbrodnią wobec narodu tatarskiego. W ocenie działaczy tatarskich, treści zawarte w publikacji podsycają nienawiści na tle narodowościowym i religijnym oraz poniżają godność ludzką. W 1944 roku na rozkaz Józefa Stalina radzieccy oprawcy, według różnych danych deportowali z Krymu prawie 200 tysięcy Tatarów. Część Tatarów krymskich do dziś nie akceptuje rosyjskiej aneksji półwyspu, dokonanej na rozkaz Władimira Putina w marcu 2014 roku.",,
Najokrutniejszy gang na celowniku służb. USA biorą się za MS-13,"Amerykański prokurator generalny i szef Departamentu Sprawiedliwości Jeff Sessions ogłosił, że walka z gangiem Mara Salvatrucha (MS-13) będzie priorytetem specjalnej grupy zadaniowej ds. przestępczości zorganizowanej. Resort będzie mógł działać na szerszą skalę przy użyciu zasobów federalnych.","– Oni będą teraz ścigać gang MS-13 z nową energią i determinacją. Tak, jak zwinęliśmy Ala Capone przy pomocy naszego prawa podatkowego, tak użyjemy każdego dostępnego nam przepisu prawnego, by pozbyć się MS-13 z naszych ulic – powiedział prokurator generalny na konferencji Międzynarodowego Stowarzyszenia Szefów Policji w Filadelfii.Agencje federalne, takie jak: amerykański urząd podatkowy (Internal Revenue Service – IRS), FBI, Urząd Imigracji i Egzekwowania Ceł (Immigration and Customs Enforcement – ICE), Agencja ds. walki z narkotykami (Drug Enforcement Administration – DEA) będą ścigać MS-13 nie tylko za łamanie przepisów zabraniających posiadania i handlowania narkotykami, ale także za wymuszenia i bezprawne posiadanie broni palnej.Dotąd grupa zadaniowa mogła angażować się tylko w sprawy, w których pojawiał się wątek handlu narkotykami bądź prania brudnych pieniędzy. Zmiany w kompetencjach grupy zawarte w tegorocznym budżecie nadają grupie zadaniowej status priorytetowy w resorcie sprawiedliwości. Pozwoli jej to zaangażować się w większy zakres spraw związanych z gangiem MS-13.",,
Arcybiskup Jędraszewski Człowiekiem Roku klubów „Gazety Polskiej”,"Z wielką radością informujemy, że nagrodę Klubów „Gazety Polskiej”  za rok 2019 otrzymał arcybiskup Marek Jędraszewski. Taki jest werdykt zdecydowanej większości naszych klubowiczów. Arcybiskup Jędraszewski dał się poznać jako niezłomny obrońca wiary i głosiciel prawdy. Nie uległ zastraszaniu i represjom – czytamy w najnowszym tygodniku „Gazeta Polska”.","„Arcybiskup Jędraszewski znany jest z tego, że nie boi się mówić prawdy o dzisiejszym świecie, nawet jeżeli wielu to przeszkadza. Nazywa zło złem, a grzech - grzechem” - podaje tygodnik.Gazeta przypomniała wypowiedź abp. Jędraszewskiego wygłoszoną podczas mszy świętej na Wawelu w 7. rocznicę tragedii smoleńskiej. „Siedem lat czekaliśmy na słowa prawdy tak wysokiego dostojnika kościelnego o tej strasznej krzywdzie, jakiej doznali Polacy w kwietniu 2010 roku. Bo kto wcześniej miał odwagę powiedzieć, że staliśmy się ofiarami bezwzględnej mistyfikacji?”  – zacytowała „Gazeta Polska”.„Symbolem mistyfikacji, której próbowano nadać wagę ostatecznej interpretacji przyczyny katastrofy, stała się słynna +pancerna brzoza+” – czytamy dalej.Tygodnik przytoczył również słowa arcybiskupa wypowiedziane w ubiegłym roku podczas mszy w bazylice Mariackiej z okazji 75. rocznicy wybuchu powstania warszawskiego: „Czerwona zaraza już po naszej ziemi nie chodzi. Co wcale nie znaczy, że nie ma nowej, która chce opanować nasze dusze, serca i umysły. (...) Nie czerwona, ale tęczowa”.„Coroczna nagroda Człowieka Roku Klubów +Gazety Polskiej+ to najważniejsza ze wszystkich nagród przyznawanych osobom, które w szczególny sposób zasłużyły się dla Polski. To nagroda od członków prawie 500 klubów, czytelników i sympatyków Strefy Wolnego Słowa. Nie przyznaje jej żadne gremium, lecz ludzie, dla których Polska jest najważniejsza. Jest uhonorowaniem ciężkiej pracy, wiedzy, odwagi i poświęcenia w służbie dla Polski” - informuje „Gazeta Polska”.",,
Żona kandydata Koalicji Obywatelskiej właścicielką hejterskiej strony,Witryna crowdmedia.pl z antyprawicowymi treściami należy do żony kandydata do Sejmu PO-KO – informuje „Dziennik Gazeta Prawna”.,"Jak podaje dziennik, funkcjonująca od 2014 r. strona SokzBuraka ma znaczące zasięgi na Facebooku. „Udostępnia głównie linki do stron atakujących Prawo i Sprawiedliwość, takich jak koduj24.pl, crowdmedia.pl czy wiadomo.co – portalu prowadzonego przez Przemysława Szubartowicza” – czytamy w DGP.Poza SokiemzBuraka na Facebooku istnieje szereg stron, które udostępniają newsy z tych samych źródeł, m.in. z witryny crowdmedia.pl. „Strona należy do firmy zarządzanej przez Kingę Górską, prywatnie żonę Michała Górskiego, kandydującego z 10. miejsca wrocławskiej listy PO-KO” – informuje gazeta.„W rozmowie z DGP Kinga Górska mówi, że nie zna osobiście nikogo, kto prowadziłby SokzBuraka, ale cieszy ją, że strona udostępnia wartościowe treści publikowane przez CrowdMedia” – czytamy dalej.Według ustaleń dziennikarzy „Sieci” za internetową stroną SokzBuraka stoi Mariusz Kozak-Zagozda, zatrudniony w stołecznym ratuszu w biurze marketingu. Zdaniem tygodnika, od kwietnia miał tam zarobić w ciągu pięciu miesięcy co najmniej 25 tys. zł. „Drugim jego etatem jest praca w partii Platforma Obywatelska. Jest tam zatrudniony od lutego 2018 roku do dziś. Jego wynagrodzenie to miesięcznie od kilku do kilkunastu tysięcy zł (w sumie ponad 150 tys.)” – napisano.  Autorzy dodają, że Mariusz Kozak-Zagozda we wrześniu, październiku i listopadzie 2018 roku miał wykonywać zlecenia dla KKW Platforma Nowoczesna Koalicja Obywatelska (przed wyborami samorządowymi), a w kwietniu i maju 2019 r. dla KKW Koalicja Europejska PO-PSL (przed wyborami do PE).",,
Komorowski o kandydaturze Kosiniaka-Kamysza: On dokonał rozbicia Koalicji Europejskiej,"Wyłonienie wspólnego kandydata opozycji byłoby „na tym etapie bardzo trudne”, w szczególności, gdyby miał nim być Władysław Kosiniak-Kamysz – ocenił były prezydent Bronisław Komorowski. – Kosiniak-Kamysz dokonał rozbicia Koalicji Europejskiej – wskazał Komorowski.","Były prezydent w radiu RMF FM zapowiedział, że udzieli swojego poparcia Małgorzacie Kidawie-Błońskiej. Tłumaczył również decyzję Donalda Tuska, który ogłosił, że kandydował nie będzie.  – Wysoko sobie cenię polityków, którzy podejmują decyzje trudne, ale ważne dla państwa polskiego mimo świadomości, że każda taka decyzja może kosztować szanse wyborcze – mówił Komorowski odnosząc się do rezygnacji Tuska z kandydowania w wyborach. Według niego szef Rady Europejskiej „dokonał rzetelnej oceny własnych możliwości”. Komorowski starał się udowodnić, że Tusk ponosi w ten sposób koszty decyzji, jakie rzekomo podejmował dla dobra Polski i Polaków. – Lepszy polityk to jest taki, który potrafi dźwignąć ciężar odpowiedzialności za rzeczy także trudne, ale służące narodowi i państwu w perspektywie nie następnej kampanii wyborczej, tylko w perspektywie następnych wielu lat – mówił.",,
„Przepraszam Prezesa Rady Ministrów Pana Mateusza Morawieckiego za wprowadzenie w błąd”,"Premier Mateusz Morawiecki poinformował w czwartek, że dzięki zbiornikowi retencyjnemu Bieżanów na rzece Serafa mieszkańcy Starego Bieżanowa w Krakowie mogą czuć się bezpieczniej. Podkreślił, że został on w pełni wybudowany ze środków krajowych. Okazało się, że nie jest to prawdziwa informacja. Do błędu przyznał się zastępca dyrektora RZGW Radosław Radoń, który przekazał szefowi rządu błędną informację. „Przepraszam Prezesa Rady Ministrów Pana Mateusza Morawieckiego za wprowadzenie w błąd w temacie finansowania budowy zbiornika retencyjnego Bieżanów” – napisał w oświadczeniu.","Premier Morawiecki pisał o zbiorniku retencyjnym Bieżanów w  czwartek na Twitterze. Szef rządu zauważył, że dzięki zbiornikowi  mieszkańcy Starego Bieżanowa w Krakowie mogą czuć się bezpieczniej i podkreślił, że inwestycja powstała w pełni ze środków krajowych. „Szczególnie w tym roku zbiornik uchronił tereny, które wcześniej były wielokrotnie zalewane”  – dodał.Zbiornik, który liczy 6,5 ha, a zamyka go długa na 340 metrów zapora, faktycznie służy zapewnieniu bezpieczeństwa mieszkańców starego Bieżanowa.  Jak się jednak okazało, słowa premiera zawierały nieprawdziwe informacje. Budowa pochłonęła ponad 14 mln zł. Jednak, aż 11 mln zł pochodziło z Unii Europejskiej. Rzecz w tym, że Mateusz Morawiecki dane uzyskał od Radosław Radonia – Zastępca Dyrektora ds. Powodzi i Suszy Regionalnego Zarządu Gospodarki Wodnej (RZGW) w Krakowie.",,
Masowe groby odkryte w Malezji. Imigranci zginęli z rąk przemytników?,"Malezyjska policja poinformowała, że znalazła 139 grobów najprawdopodobniej ze szczątkami imigrantów. W niektórych znajdowało się więcej niż jedno ciało. Natrafiono na nie na terenie 28 domniemanych obozów handlu ludźmi przy granicy z Tajlandią.","– Podczas operacji, którą prowadziliśmy od 11 do 23 maja, odnalezionoprawdopodobnie 139 grobów – powiedział dziennikarzom szef malezyjskiejpolicji gen. Chalid Abu Bakar. Jak sprecyzował, groby odnaleziono około 500metrów od granicy z Tajlandią, na północy Malezji. Dodał, że jedno z miejsc znajduje się w pobliżu masowego grobu odnalezionego w Tajlandii na początku maja. – Pierwsza ekipa naszych oficerów przybyła na miejsce dzisiaj rano, żeby ekshumować ciała – powiedział szef malezyjskiej policji. Już w niedzielę malezyjski minister spraw wewnętrznych Ahmad Zahid Hamidiinformował o odkryciu masowych grobów w pobliżu obozu przemytników ludzi napółnocnym zachodzie kraju, przy granicy z Tajlandią. Nie jest jasne, czychodzi o ciała członków muzułmańskiej mniejszości Rohingya z Birmy iBangladeszu. Zahid powiedział, że obozy działały od co najmniej pięciu lat. Malezja – kraj na szlaku przemytników Rzeczniczka policji odmówiła komentarza w tej sprawie. Jednak anonimowy funkcjonariusz powiedział dziennikowi „Star”, że na miejscu od piątku pracują policjanci i eksperci medycyny sądowej z Kuala Lumpur. Nie poinformował jednak, ile ciał wydobyto z grobów. Nie jest jasne, czy chodzi o ciała członków muzułmańskiej mniejszości Rohingya z Birmy – dodał. Gazeta „Mingguan Malaysia” podała, że zatrzymano kilku obywateli Malezji oraz obcokrajowców. Północna Malezja znajduje się na trasie przemytników, którzy próbują na łodziach przetransportować uciekających z Birmy przed prześladowaniami muzułmanów Rohingya, a także szukających pracy mieszkańców Bangladeszu. Punktem tranzytowym jest też południowa Tajlandia. Jak donosi „Utusan Malaysia”, policja jest przekonana, że istnieje związek między grobami w Malezji a masowym grobem odkrytym niedawno po tajlandzkiej stronie granicy.",,
Ogromny pożar strawił kościół. Biblie i krzyże nietknięte,Ogromny pożar strawił kościół w Grandview w Zachodniej Wirginii. Mimo zniszczeń nietknięte pozostały znajdujące się w środku biblie i krzyż. Nie były nawet nadpalone.,"„Proszę to sobie wyobrazić, budynek tak gorący, że w pewnym momencie strażacy musieli się wycofać. Nie spaliła się ani jedna biblia, żaden krzyż nie został uszkodzony” – napisała na Facebooku straż pożarna. Kościół uległ prawie całkowitemu zniszczeniu. „Choć wypadki były przeciwko nam, Bóg nie był” – dodali strażacy. W zdarzeniu nikt nie ucierpiał. Przyczyna pożaru wciąż nie jest znana.",,
Dwa rosyjskie bombowce odbyły lot nad Morze Północne,"Dwa rosyjskie bombowce strategiczne Tu-95MS odbyły trwający ponad dziewięć godzin planowy lot nad morzami Barentsa, Norweskim i Północnym – poinformowało ministerstwo obrony Rosji.","Według niego na poszczególnych etapach lotu bombowcom towarzyszyły norweskie myśliwce F-16.Jak zaznaczył resort obrony, załogi lotnictwa strategicznego regularnie realizują loty nad międzynarodowymi wodami Arktyki, Bałtyku, Morza Czarnego i Oceanu Spokojnego, ściśle przestrzegając przy tym międzynarodowych przepisów o żegludze powietrznej i nie naruszając granic innych państw.Tu-95MS (oznaczenie zachodnie Bear-H) to czterosilnikowy turbośmigłowy ciężki bombowiec z uzbrojeniem ofensywnym w postaci pocisków manewrujących.W zeszłym tygodniu Rosja poinformowała Norwegię, że zamierza w dniach od 14 do 17 sierpnia przeprowadzić ćwiczenia swych sił morskich i lotniczych w pobliżu północnej części norweskiego wybrzeża, z czym łączyć się będzie zamknięcie czterech akwenów.",,
Lotnictwo rosyjskie przeprowadziło naloty w Syrii,Rosyjskie myśliwce przeprowadziły w sobotę serię nalotów bombowych na pozycje rebeliantów w południowo-zachodniej Syrii – poinformowało Syryjskie Obserwatorium Praw Człowieka. W ocenie tej organizacji Rosjanie uderzyli w prowincji Dera co najmniej 25 razy.,"Wzmożoną aktywność rosyjską w powietrzu zaobserwowały również dwa inne ośrodki monitoringu – pisze Reuters. Celem większości spośród dwudziestu rosyjskich nalotów było miasto Basr al-Harir w muhafazie Dera, zamieszkiwane przez 13,5 tys. mieszkańcówZałożyciel i szef Syryjskie Obserwatorium Praw Człowieka, Rami Abdel Rahman podkreślił w wydanym przez siebie komunikacie, że „naloty rosyjskie w prowincji Dera były pierwszymi od zawieszenia działań zbrojnych na południu Syrii przed rokiem”.W lipcu 2017 r. Stany Zjednoczone, Rosja i Jordania porozumiały się w sprawie wyznaczenia strefy ograniczonych działań wojennych na południu Syrii, gdzie znaczne terytoria pozostawały i wciąż pozostają pod kontrolą rebeliantów. Zawieszenie broni miało ograniczyć możliwość dalszej eskalacji działań zbrojnych na tym obszarze.Przed decyzją o „deeskalacji” - przypomina agencja AFP - Rosjanie wielokrotnie bombardowali pozycje oddziałów zbrojnych walczących na południu kraju z syryjską armią podporządkowaną prezydentowi Baszarowi el-Asadowi. Reuters wskazuje w komentarzu, że naloty rosyjskie bez wątpienia wzmocnią ofensywę wojsk syryjskich prowadzoną w tym regionie z celem odzyskania kontroli nad terytorium przy granicy z Jordanią i w pobliżu kontrolowanych przez Izrael Wzgórz Golan.Od wtorku ofensywa uległa nasileniu: syryjska armia wykorzystuje w większym jeszcze stopniu pociski rakietowe oraz tradycyjną artylerię dla atakowania pozycji rebeliantów. Newralgiczny dla dalszych losów ofensywy udział lotnictwa rosyjskiego nie wchodził jednak w grę – jak wskazuje Reuters. Wraz z wkroczeniem samolotów Rosji do akcji szala zwycięstwa może przechylić się na stronę Damaszku.Syryjskie Obserwatorium Praw Człowieka, które jako pierwsze poinformowało o rosyjskich nalotach, nie podało czy są ofiary śmiertelne i jaka jest skala zniszczeń.Wcześniej Obserwatorium podało, że od wtorku w prowincji Dera zginęło co najmniej 19 cywilów. Wojna w Syrii przeniosła się w kierunku południowo-zachodnim, od kiedy syryjski rząd i jego sojusznicy zdławili ostatnie rebelianckie bastiony w pobliżu Damaszku i miasta Hims.Ofensywa rządowa Eksperci podkreślają, że zakrojona na szeroką skalę ofensywa rządowa na tym obszarze - dodatkowo wspierana przez rosyjskie myśliwce - grozi rozprzestrzenieniem się siedmioletniej syryjskiej wojny domowej na sąsiednie kraje. Obszar ten ma strategiczne znaczenie dla Izraela, który jest głęboko zaniepokojony wpływami Iranu w Syrii.Waszyngton ostrzegał wcześniej, że podejmie „zdecydowane i adekwatne środki” w przypadku naruszenia warunków ubiegłorocznej umowy o deeskalacji.Na początku czerwca Asad oświadczył, że jego rząd, zgodnie z sugestią Rosji, dąży do zawarcia porozumienia politycznego na południowym zachodzie, podobnego do umów, które przywróciły kontrolę Damaszku nad innymi obszarami po wycofaniu sił rebelianckich. Prezydent Syrii zagroził jednocześnie, że terytorium to zostanie odbite siłą, jeśli będzie to konieczne.Rebelianci zapowiedzieli, że nie oddadzą „ani piędzi ziemi”.",,
Prezydent podziękował organizatorom i uczestnikom obchodów święta niepodległości,"Wszystkim Organizatorom i Uczestnikom dzisiejszych obchodów 101. rocznicy odzyskania przez Polskę niepodległości, które odbyły się w tak wielu miastach i miejscowościach w całej Polsce, ogromnie dziękuję za trud i zaangażowanie – napisał na Twitterze prezydent Andrzej Duda.","11 listopada w Polsce obchodzone jest Narodowe Święto Niepodległości dla upamiętnienia przekazania przez Radę Regencyjną naczelnego dowództwa wojsk polskich Józefowi Piłsudskiemu w 1918 r.Jak co roku, 11 listopada w całym kraju odbyły się liczne wydarzenia upamiętniające odzyskanie przez Polskę niepodległości. W poniedziałek wieczorem prezydent Andrzej Duda opublikował na Twitterze wpis, w którym podziękował organizatorom i uczestnikom tegorocznych obchodów. „Wszystkim Organizatorom i Uczestnikom dzisiejszych obchodów 101. rocznicy odzyskania przez Polskę niepodległości, które odbyły się w tak wielu miastach i miejscowościach w całej Polsce, ogromnie dziękuję za trud i zaangażowanie. Niech żyje Niepodległa Rzeczpospolita!” - napisał prezydent.",,
Węgrzy protestują przeciwko nowej konstytucji,"Tysiące Węgrów nie wzięło udziału w obchodach nocy sylwestrowej, protestując przed gmachem parlamentu w Budapeszcie przeciw przyjęciu nowej konstytucji i przysięgając wierność Republice. Na Węgrzech 1 stycznia wchodzi w życie nowa ustawa zasadnicza, zatwierdzona 15 marca przez deputowanych rządzącej prawicy. Lewicowa opozycja prace nad projektem konstytucji zbojkotowała. W dokumencie znalazł się zapis, określający jedną z partii opozycyjnych... organizacją przestępczą.","Konstytucja zmienia nazwę państwa z „Węgierskiej Republiki” (Magyar Koztarsasag) na „Węgry” (Magyarorsag). Ustawa zaczyna się od pierwszych słów hymnu węgierskiego: „Boże zbaw Węgrów i obdarz ich swymi łaskami”. W dokumencie znalazł się zapis o ochronie życia poczętego, ale bez zakazu aborcji i zakazu małżeństw pomiędzy osobami tej samej płci. Konstytucja ogranicza kompetencje Sądu Konstytucyjnego i zwiększa uprawnienia prezydenta.  Jedyna konstytucja z okresu komunizmuUzasadniając konieczność stworzenia nowej konstytucji prawica argumentowała, że obecna ustawa pochodzi z roku 1949 i jest jedyną konstytucją w Unii Europejskiej, z okresu komunizmu.Do nowej konstytucji wprowadzono zapis, że opozycyjna Węgierska Partia Socjalistyczna jest organizacją przestępczą, która ponosi współodpowiedzialność za zbrodnie reżimu komunistycznego na Węgrzech. Pytanie do obywateliRządzący Fidesz premiera Viktora Orbana konsultował projekt ustawy z obywatelami, wysyłając do każdej węgierskiej rodziny kwestionariusz z 12 pytaniami. Na ankietę odpowiedziało 200 tysięcy osób.Opozycja ostro skrytykowała brzmienie nowej konstytucji uznając, że „cofa Węgry do XVIII stulecia”. Socjaliści zbojkotowali prace nad projektem ustawy uznając, że prawica i tak przeforsuje to co chce, dysponując poparciem większości konstytucyjnej w parlamencie. Krytykowano zwłaszcza ograniczenie kompetencji sądownictwa, petycji obywatelskich, roli Banku Centralnego i wolności mediów.",,
Parlament Europejski ratyfikował porozumienie klimatyczne,"Parlament Europejski podjął w głosowaniu decyzję o zgodzie na ratyfikację porozumienia klimatycznego z Paryża. Za ratyfikacją głosowało 610 europosłów, przeciw głosowało 38, a 31 wstrzymało się od głosu. Ratyfikacja PE otwiera drogę dla konwencji do wejścia w życie jeszcze przed końcem tego roku.","Unia Europejska, która od dłuższego czasu forsuje ambitną politykę klimatyczną, wolała uniknąć oczekiwania, aż wszystkie jej państwa członkowskie dokonają ratyfikacji porozumienia klimatycznego z Paryża. Zdecydowano, że PE ratyfikuje dokument w imieniu wszystkich państw UE, na co zgodę wyrazili ministrowie środowiska 28 krajów Unii podczas nadzwyczajnego spotkania. Konwencja została już ratyfikowana przez 62 kraje w tym najwięksi emitenci gazów cieplarnianych – USA i Chiny.  UE chce ograniczenia unijnych emisji gazów cieplarnianych o co najmniej 40 proc. do 2030 roku. Kluczowym założeniem porozumień z Paryża jest powstrzymanie globalnego ocieplenia znacznie poniżej 2 stopni Celsjusza.Dokumenty ratyfikacyjne, po głosowaniu, zostały podpisane przez przewodniczącego Parlamentu Europejskiego Martina Schultza. Przewodniczący złożył swój podpis pod dokumentem w obecności sekretarza generalnego ONZ Ban Ki-moona.",,
Z klubami o reformie sądownictwa. Prezydent spotka się w środę w pierwszej kolejności z PiS,"Pierwszą partią, z którą w najbliższą środę spotka się prezydent Andrzej Duda będzie PiS – zapowiedział szef gabinetu prezydenta Krzysztof Szczerski. Wszystkie partie będą w Pałacu Prezydenckim w odpowiedniej sekwencji zgodnie z wielkością parlamentarnych klubów, na końcu PSL – dodał.","W środę po południu odbędzie się seria spotkań prezydenta Andrzeja Dudy z przedstawicielami wszystkich klubów parlamentarnych na temat zmian w Sądzie Najwyższym  i Krajowej Radzie Sądownictwa – poinformował w sobotę szef gabinetu prezydenta Krzysztof Szczerski.Jak dodał wszystkie partie, w rozmowie z nim, potwierdziły swój udział. Jak zaznaczył, z przedstawicielami prezydium każdego klubu prezydent spotka się osobno, na godzinną rozmowę.W późniejszej rozmowie z TVP Info Szczerski poinformował, że pierwszą z tych partii, która w najbliższą środę przyjdzie do Pałacu Prezydenckiego, będzie PiS reprezentowane przez wicemarszałka Sejmu, szefa klubu PiS Ryszarda Terleckiego. – Wszystkie partie będą w środę po południu w Pałacu Prezydenckim w odpowiedniej sekwencji zgodnie z wielkością parlamentarnych klubów – powiedział minister. – Dla każdego z klubów będzie spokojna, godzinna rozmowa z prezydentem, więc to będzie długa, pięciogodzinna dyskusja z poszczególnymi klubami – dodał Szczerski.Klub PiS na spotkaniu z prezydentem będzie reprezentował wicemarszałek Sejmu Ryszard Terlecki. Czego oczekuje prezydent? Szczerski powiedział, że prezydent „oczekuje wkładu poszczególnych partii, ich opinii, ich ocen” zanim w Sejmie rozpoczną się prace nad zaproponowanymi przez niego ustawami o SN i KRS.– Dzisiaj jest ten etap kiedy prezydent wysłuchuje różnych politycznych środowisk, żeby zebrać te postulaty, uwagi, które dotyczą w ogóle przyszłości KRS i SN. (...) To będzie reforma, która będzie reformą głęboką, autentyczną, ale też, tak jak powiedziałem, reformą wysokiej jakości, niekwestionowalną – zapowiedział minister.Spotkanie z prezesem PiSSzczerski był też pytany o piątkowe spotkanie prezydenta z prezesem PiS Jarosławem Kaczyńskim. – To była długa i dobra rozmowa na temat najbliższych planów politycznych, które będą miały miejsce tutaj w Polsce – powiedział szef gabinetu prezydenta. Dodał, że spotkanie w Belwederze było owocne, a przyszłe decyzje będą zapewne  „owocem tego właśnie spotkania”. Zaznaczył, że ważnym tematem spotkania była reforma wymiaru sprawiedliwości. Zapewnił, że zarówno prezydent, jak i PiS są przekonani o potrzebie głębokich zmian w polskim sądownictwie. – Ważne jest także, żeby ta reforma była nie tylko skuteczna, ale żeby była reformą wysokiej jakości i o tę wysoką jakość teraz musi zadbać prezydent – podkreślił Szczerski. – Rozumiem do tego celu także dąży PiS, dlatego tutaj płaszczyzna jest wspólna – dodał.",,
"Spotkanie Kaczyńskiego, Ziobry i Gowina. Tematem „sprawy bieżące”",W środę odbędzie się spotkanie prezesa PiS Jarosława Kaczyńskiego z pozostałymi liderami Zjednoczonej Prawicy – Zbigniewem Ziobro z Solidarnej Polski i Jarosławem Gowinem z Porozumienia – poinformowała w środę w Sejmie rzeczniczka PiS Beata Mazurek.,"Jak mówiła, tematem spotkania mają być „sprawy bieżące”. – Takie spotkania odbywają się co jakiś czas – zaznaczyła.Mazurek dodała, że spotkanie liderów Zjednoczonej Prawicy zaplanowano na środę wieczorem.",,
Niemcy: Co trzeci bezrobotny pobierający zasiłek to uchodźca,Wśród wszystkich podbierających zasiłek dla bezrobotnych „Harz IV” ponad jedna trzecia to imigranci – wynika z danych niemieckiego federalnego Ministerstwa Spraw Wewnętrznych. Wśród tej grupy zdecydowana większość nie ma żadnego wykształcenia.,"Obecnie zasiłek dla bezrobotnych pobiera w Niemczech prawie trzy miliony obywateli. Wśród nich ponad milion stanowią migranci. Dane przedstawił dziennik „Passauer Neue Presse”, który wskazał, że aż 85 proc. migrantów pobierających zasiłek ""Harz IV"" nie ma żadnego wykształcenia.Wiceprzewodniczący antyimigranckiej partii AfD Rene Springer w rozmowie z gazetą powiedział, że dane te wskazują wyraźnie, iż ostatnia fala migracyjna do Niemiec nie poprawiła sytuacji na rynku pracy. Springer zwrócił uwagę, że w zeszłym roku rząd wydał 645 mln euro na kształcenie migrantów.Co czwarty ma pracęDziennik „Rheinische Post”, powołując się na dane Instytutu Badań Rynku Pracy i Zatrudnienia IAB podał natomiast, że co czwarty uchodźca, który od 2015 roku przybył do Niemiec z regionów objętych wojną i kryzysami, ma pracę, a co piąty ma zatrudnienie z pełnymi świadczeniami.Zazwyczaj imigranci wykonują prace niewymagające dobrej znajomości języka. Co trzeci z nich znajduje zatrudnienie tymczasowe. 11 proc. pracuje w gastronomii i hotelarstwie oraz firmach usługowych: sprzątających, logistycznych czy ochroniarskich. Co drugi imigrant wykonuje prace wymagające kwalifikacji.",,
Członków PO jest coraz mniej. Do PiS należy dwukrotnie więcej działaczy niż cztery lata temu,"W ciągu ostatniej kadencji szeregi PiS zasiliło około 20 tys. osób. W tym czasie nie zmieniła się znacząco liczba członków PSL, zaś ubyło około 6 tys. aktywnych działaczy PO. Podobna liczba osób zrezygnowała z członkostwa w SLD. Tendencje wzrostową odnotowują także Wiosna i Lewica Razem.","Z informacji przekazanych przez Prawo i Sprawiedliwość wynika, że na koniec 2015 r. partia Jarosława Kaczyńskiego liczyła około 20 tys. członków, zaś na początku 2020 r. do PiS należy ponad 40 tys. Osób.  – Oczywiście cieszy nas ten przyrost i spodziewamy się dalszego zwiększania liczby członków PiS – powiedział szef Komitetu Wykonawczego PiS Krzysztof Sobolewski, który odpowiada za nadzór nad strukturami partii.  W jego ocenie tak znaczny przyrost związany jest z tym, że „jako Prawo i Sprawiedliwości wprowadzamy wiele dobrych zmian dla Polski i wiele osób chce móc później powiedzieć, iż i oni dołożyli cegiełkę do wprowadzania tych zrmian jako członkowie PiS”.  Liczbę aktywnych członków Platformy Obywatelskiej w miarodajny sposób weryfikują obowiązujące od 2013 roku powszechne wybory przewodniczącego partii. Z komunikatu komisji wyborczej PO wynika, że 25 stycznia br. uprawnionych do głosowania na szefa PO było 10 816 osób. Głos oddało zaś 8 266 osób, co stanowi 76,4 proc. Borys Budka otrzymał 6 481 głosów, co stanowi 78,77 proc. głosujących. To liczby mniejsze niż przy okazji poprzednich powszechnych wyborów w PO, w styczniu 2016 roku. Wówczas uprawnionych do głosowania było 17 tys. członków Platformy, natomiast zagłosowało tylko ok. 52 procent, czyli ponad 8 tys. członków. Ówczesnego zwycięzcę Grzegorza Schetynę poparło jednak aż 91 proc. głosujących.  Znacznie więcej uprawnionych było w pierwszych powszechnych wyborach przewodniczącego PO, latem 2013 roku. Uprawnionych do głosowania było wtedy 42 tys. członków PO. Donalda Tuska poparło ponad 16 tys. osób, a jego rywala Jarosława Gowina – ponad 4 tys. Łącznie oddano 21 tys. 800 głosów. Frekwencja wyniosła 51,12 proc.  Z informacji PO wynika, że ogółem Platforma ma obecnie około 32 tys. członków. W tej liczbie zawiera się zarówno grupa działaczy, która regularnie płaci składki i nie ma zaległości większych niż 30 złotych (miesięczna składka wynosi 5 zł). Ma też dzięki temu czynne i bierne prawo udziału w wyborach wewnętrznych. Oprócz nich jest jednak duże grono członków tzw. wspierających. To – zgodnie ze statutem Platformy – osoby, których staż członkowski jest krótszy niż 6 miesięcy, a także te, które w ciągu ostatniego pół roku nie opłacały składek.",,
"Pomnik Jana Pawła II w Bretanii może zostać, ale bez krzyża",Francuska Rada Stanu nakazała usunięcie krzyża z pomnika papieża Jana Pawła II w Ploermel w Bretanii. Decyzja jest ostateczna i nie podlega zaskarżeniu przez żadną ze stron sporu.,"W uzasadnieniu decyzji stwierdzono, że umieszczanie oznak religijnych w miejscach publicznych stanowi naruszenie prawa z 1905 roku o laickim charakterze państwa francuskiego. Ustawa miała być kompromisem między katolikami sprzeciwiającymi się oddzieleniu państwa od Kościoła i zwolennikami takiego rozwiązania po stronie sił republikańskich. Decyzja Rady kończy kilkuletni spór o pomnik w bretońskim mieście odsłonięty 28 października 2006 roku.",,
"Śnieżyce, wiatr i trzaskający mróz. Groźny powrót zimy","Za nami bardzo mroźna noc, przed nami – mroźny dzień. Poziom wód w wielu miejscach przekracza stany alarmowe. Wciąż także niespokojnie jest nad polskim morzem. Z powodu wychłodzenia  zmarły w nocy z czwartku na piątek trzy osoby.","Śnieżyce, mróz i silny wiatr na południu, wschodzie i w centrum kraju. Na północy sztorm i cofka. Tak w skrócie wyglądała miniona doba. Nad Polskę nadciągnęło arktyczne powietrze. W piątek rzadziej będzie padać śnieg, słabiej też będzie wiało, ale termometry pokażą nawet kilkanaście stopni poniżej zera.   IMiGW wydał ostrzeżenia pierwszego stopnia dla województw warmińsko-mazurskiego, podlaskiego i lubelskiego. Temperatura może tam spaść – według prognoz – nawet do minus 20 stopni. Ostrzeżenia wydano też dla południowych rejonów województw: dolnośląskiego, śląskiego, małopolskiego i podkarpackiego. W województwie pomorskim wydano z kolei ostrzeżenie przed zawiejami i zamieciami śnieżnymi. Arktyczne mrozy w Tatrach Arktyczne mrozy zapanowały w piątek w Tatrach. Na Kasprowym Wierchu termometry pokazują minus 25 stopni Celsjusza, a w Zakopanem rano było 18 stopni mrozu. Ratownicy górscy odradzają wszelkich wyjść w góry. Temperatura ma nadal spadać.  Według synoptyków, najzimniej w Zakopanem ma być w nocy z soboty na niedzielę. Wówczas temperatura może spaść do minus 28 stopni Celsjusza.   Na Kasprowym Wierchu leży już 120 cm śniegu. W Tatrach obowiązuje trzeci, znaczny stopień zagrożenia lawinowego.",,
Putin na wojnie z Polską. „To dopiero początek”,"Prezydent wyciąga raport przedwojennego ambasadora, by zaatakować wulgarnymi słowy całe jego państwo. Szef parlamentu mówi: niech za to przeproszą. Czołowi medialni propagandyści włączają się w kampanię oszczerstw. A to dopiero początek informacyjnej brutalnej wojny.","Potwierdza to reakcja ambasady rosyjskiej w Warszawie na oświadczenie. W niebywały sposób placówka dyplomatyczna obcego kraju wchodzi w polemikę z szefem rządu kraju, w którym się znajduje. Nie powinno to dziwić, deeskalacji ze strony rosyjskiej nie będzie. Jak bowiem stwierdził czołowy prokremlowski telewizyjny propagandzista Władimir Sołowiow, „to dopiero początek, ponieważ do tej pory przedstawiliśmy tylko niewielką część dokumentów”.  Wojna o pamięć   Zapowiadając w ten sposób, że 2020 rok będzie okresem konfrontacji Rosji z Polską, dziennikarz nazywany „putinowskim Goebbelsem” przyznał się tak naprawdę, że jest wtajemniczony w całą operację dezinformacji wymierzoną nie tylko w Polskę, ale cały świat zachodni. Nie przypadkiem zaczął swą wypowiedź od przypomnienia, że zbliża się rocznica zwycięstwa nad III Rzeszą. Kreml chce, by nie wspominano o współpracy Stalina z Hitlerem w latach 1939-1941. Kreml chce, by jedynie podziwiano militarne zwycięstwo Stalina nad Hitlerem w 1945. Nawet wspomniany komunikat rosyjskiej ambasady na to wskazuje – mowa w nim, że każdy kolejny atakowany przez Niemcy kraj bronił się góra miesiąc, półtora, a „prawdziwy opór niemiecka machina wojenna napotkała dopiero ze strony Armii Czerwonej, która przemieliła na sowiecko-niemieckim froncie trzy czwarte hitlerowskich dywizji” i  to Związkowi Sowieckiemu duża część  Europy, w tym Polska „zawdzięczają dzisiaj swoją wolną egzystencję”. Wojna z Zachodem  Ostatnie wypowiedzi najważniejszych urzędników Federacji Rosyjskiej, jak i zachowanie placówek dyplomatycznych oraz reżimowych mediów wskazują, że tym razem „chłopcem do bicia” dla Moskwy ma być Polska. W rzeczywistości jest to szersza wojna z Zachodem, do którego przynależy Polska. Obecna wymierzona w nią kampania potwierdza tylko, że Rosjanie pogodzili się już z tym. Putin i jego aparat dezinformacji realizują konkretny cel: długofalowo chcą wprowadzić do obiegu tezę, że źródłem II wojny światowej wcale nie był pakt Ribbentrop-Mołotow, ale układ monachijski w 1938 r. Pod tym względem Polska staje się najlepszym celem do ataków. Można się zemścić za jej obecną politykę, ale też tą drogą uderzyć w Zachód. Przypomnieć, że Chamberlain i Daladier dogadali się z Hitlerem, straciła na tym Czechosłowacja, a jednym z krajów, które uczestniczyły w jej faktycznym upadku była Polska.Celem jest dyskredytacja całego porządku wersalskiego. Niczym za Stalina. Bo ten porządek oznaczał koniec rosyjskiego imperium i izolację powstałego na jego gruzach bolszewickiego państwa. Skoro „bękart traktatu wersalskiego”, czyli Polska, knuł z Hitlerem i marzył o pozbyciu się Żydów, to co dobrego można powiedzieć o tym wersalskim porządku? A pakt monachijski? Chamberlain i Daladier? Logika historycznego rewizjonizmu kremlowskiego polega na tym, by absolutnie skompromitować międzynarodowy porządek ustalony w Wersalu. Dlaczego? Nie tylko dlatego, że marginalizował on sowiecką Rosję. Chodzi o usprawiedliwienie paktu z III Rzeszą. Bo skoro system powstały w Wersalu był tak zły i bez przyszłości, to łatwiej powiedzieć, że nie było innego wyjścia i Stalin „musiał”… Wojna z Polską  W 2020 roku będzie miało miejsce kilka ważnych rocznic. To już trzeci z rzędu rok, który dla społeczności międzynarodowej w dużej mierze będzie miał ważny wymiar historyczny. W styczniu będzie rocznica wyzwolenia więźniów niemieckiego obozu zagłady Auschwitz-Birkenau przez Armię Czerwoną. Potem początek maja i rosyjskie świętowanie pokonania III Rzeszy. Ale też niedługo później jeszcze inna rocznica. Niezwykle do dziś bolesna dla Rosjan. Okrągła setna rocznica pokonania bolszewików przez młode polskie państwo w 1920 roku. W Moskwie wciąż o tym pamiętają i nie mogą się z tym pogodzić. Rosja uderza teraz w Polskę nie tylko z zemsty za 1920 rok, ale też za to, że nasze władze mają na koncie kolejne sukcesy zagrażające wpływom rosyjskim w naszej części Europy. To Polska należy do elity NATO, która wzmacnia Sojusz. W Polsce budowana jest amerykańska tarcza antyrakietowa, której Moskwa panicznie się boi. Polacy rezygnują z importu rosyjskiego gazu. Polska buduje swój potencjał obronny. Polska wreszcie buduje blok Trójmorza – którego Rosja boi się bardzo, widząc w nim kordon sanitarny, który nie tyle odgrodzi Rosję od Europy, ale na dobre zablokuje jej ekspansjonizm. Putin gra też oczywiście na podgrzanie nastrojów w Polsce. Szczególnie liczy na to, że opozycja bez cienia refleksji wykorzysta także tę okazję, by zaatakować rząd. I Putin się nie przeliczył, przynajmniej w pierwszej fazie operacji. Ci sami politycy, którzy w czasach resetu Tuska i Sikorskiego prześcigali się w rusofilskich deklaracjach, teraz atakują rząd za rzekomy brak reakcji na oszczerstwa Rosji. Oczywiście opozycja nie odpowie, jak to jest, że rząd, który jej zdaniem jest prorosyjski i niemalże putinowski, został zaatakowany przez Rosję? Putin atakuje swych sojuszników? To przecież bez sensu… Opozycja przekonuje, że obecne ataki Moskwy to wynik złej polityki międzynarodowej rządu PiS i prezydenta Dudy, efekt postępującej rzekomo izolacji Warszawy. Mają krótką pamięć, bo Rosjanie na tle historii atakowali Polskę nie raz także przed 2015 r. Restalinizacja Rosji  Słowa Putina i cała rozpętana przez rosyjskie władze kampania kierowana jest jednak przede wszystkim do własnych obywateli. Trafnie zauważa jeden z rosyjskich publicystów, że wcześniej często mówiono, że Putina nie interesuje Rosja, a pociąga tylko polityka zagraniczna, no to teraz można powiedzieć, że w ogóle przestała go interesować teraźniejszość, a wciągnęła historia. Atakując Polskę i Zachód, oskarżając je o knucie z Hitlerem, Putin broni mitu Wielkiej Wojny Ojczyźnianej, mitu w którym nie ma miejsca na przypominanie o sojuszu Stalina z Hitlerem w latach 1939-1941. W ramach tej narracji Stalin po układzie monachijskim nie miał wyjścia, musiał dogadać się z Hitlerem. Wniosek? To Zachód jest winien paktu Ribbentrop-Mołotow, a więc i wybuchu II wojny światowej. Putin uderza w szczególnie czułą stronę rosyjskiej/sowieckiej duszy. Mało jest mitów budujących wspólnotę tego społeczeństwa. Najważniejszym jest zwycięstwo nad Niemcami pod wodzą Stalina. To pozwala zapomnieć o Wielkim Głodzie czy Wielkim Terrorze. Dlatego Stalin w państwie Putina ma się kojarzyć tylko dobrze. Putin realizuje od lat politykę restalinizacji. Ta za czasów Breżniewa to nic w porównaniu z obecnymi wysiłkami reżimu. Skoro stawia się kolejne pomniki Stalinowi, to nie powinien na nim ciążyć żaden cień w związku z II wojną światową. Zresztą Putin przesiąkł Stalinem do tego stopnia, że mówi jego słowami z 1939 roku, twierdząc choćby, że polski rząd utracił kontrolę nad armią i terytorium, więc nie było z kim rozmawiać. Putin z premedytacją broni Stalina – wszak już zdążył na niego wszystko postawić. Nie ma już miejsca na odwrót. Trzeba na wszelkie sposoby przekonywać Rosjan, że Stalin był wielkim wodzem, a Putin idzie w jego ślady. Zapewniając przede wszystkim stabilizację i bezpieczeństwo w kraju otoczonym przez wraży Zachód i jego sojuszników. Jest to szczególnie ważne właśnie teraz, gdy Rosja znajduje się w kryzysie. Gospodarcza stagnacja, demograficzny spadek, porażki na arenie międzynarodowej... Pozostaje Putinowi trwać jak najdłużej. Być może rozpętanie wojny historycznej ma służyć mobilizacji Rosjan, raz jeszcze skonsolidowania ich wokół Putina. Wątpliwe jednak, by takie środki dały efekt podobny do aneksji Krymu. Pozostaje więc trwać – a szczególnie częste szermowanie historią i wykorzystywanie jej do rozbudzania politycznych emocji jest świadomą taktyką. Społeczeństwo zwrócone ku przeszłości jest bowiem dużo łatwiejsze do rządzenia.",,
Podejrzany w sprawie SKOK Wołomin. Areszt dla byłego prezesa Widzewa,"Sąd Rejonowy w Gorzowie Wlkp. zaaresztował na trzy miesiące
biznesmena i byłego prezesa klubu piłkarskiego Widzew Łódź – Andrzeja P. Prokuratura postawiła mu 45 zarzutów, m.in. udziału w zorganizowanej grupie przestępczej wyłudzającej wielomilionowe pożyczki i kredyty ze SKOK w Wołominie. Zarzuty dotyczą lat 2010-2014.","„Andrzej P. został zatrzymany na polecenie prokuratora z początkiem bieżącego tygodnia w związku z prowadzonym przez Prokuraturę Okręgową w Gorzowie Wlkp. śledztwem dotyczącym wyłudzeń kredytów i pożyczek na szkodę SKOK w Wołominie. Czynność zatrzymania realizowali funkcjonariusze DPK ABW w Warszawie” – poinformowała Prokuratura Krajowa.  „Ponadto zatrzymany usłyszał 19 zarzutów związanych z dostarczaniem poświadczających nieprawdę dokumentów w postaci zaświadczeń o zatrudnieniu i wysokości osiąganych dochodów, umów o pracę, druków ZUS RMUA ze spółek bezpośrednio powiązanych z podejrzanym” – podała PK.  Według prokuratury podejrzany brał udział w ustanawianiu hipotek na nieruchomościach, o znacznie zawyżonej wartości. Miał to robić na podstawie poświadczających nieprawdę operatów szacunkowych po to, żeby zabezpieczyć pożyczki i kredyty uzyskiwane ze SKOK w Wołominie. Doprowadziło to do uzyskania z tego banku co najmniej 19 pożyczek i kredytów o łącznej wartości ponad 45,4 mln złotych.  Za namową byłego prezesa Widzewa pożyczki i kredyty na swoje dane pozyskiwały w zamian za pieniężne korzyści osoby z najbliższej rodziny podejrzanego i pracownicy prowadzonych przez niego firm. „Podejrzanemu ogłoszono również 25 zarzutów dotyczących prania brudnych pieniędzy. Kwota zarzutów związanych z podejrzeniem popełnienia przez podejrzanego przestępstwa prania brudnych pieniędzy wynosi aktualnie co najmniej 19 553 900 złotych” – przekazała PK.  Wobec Andrzeja P. zastosowano tymczasowy areszt na trzy miesiące. Za popełnione czyny grozi mu nawet do 15 lat więzienia.  ""Sprawy dotyczące działającej na terenie Polski w okresie od lutego 2009 roku do października 2014 roku zorganizowanej grupy przestępczej, zajmującej się uzyskiwaniem wielomilionowych pożyczek pieniężnych ze SKOK w Wołominie nadzorowane są obecnie w trzech prokuraturach"" - podała PK.  Jak informuje PK, głównym pomysłodawcą i koordynatorem grupy przestępczej był P. P., do 2012 roku wiceprzewodniczący Rady Nadzorczej SKOK w Wołominie, ściśle współpracujący z byłymi członkami zarządu, tj. prezesem i wiceprezesami. Prokuratorzy badają co najmniej 1500 pożyczek i kredytów na łączną kwotę 2 511 339 850 złotych.",,
Kolejne zatrzymania w Hongkongu. Policja aresztowała osoby próbujące zakłócić pracę sklepów,"Hongkońska policja aresztowała w sobotę kilkanaście osób, które protestowały w centrum handlowym, próbując zakłócić pracę sklepów. Użyła przeciw demonstrantom gazu pieprzowego – informuje agencja Reuters.","W sobotę ponad stu manifestantów ubranych na czarno i z białymi maskami na twarzach przemaszerowało przez centrum handlowe w dzielnicy Sheung Shui na Nowych Terytoriach, w pobliżu granicy administracyjnej z Chinami kontynentalnymi, skandując: „Wracajcie do Chin”. Sheung Shui, jak pisze Reuters, jest miejscem popularnym wśród osób zajmujących się tzw. handlem równoległym, czyli działalnością polegającą na nabywaniu towarów w Hongkongu, by następnie odsprzedawać je z zyskiem w Chinach kontynentalnych. Demonstranci z Hongkongu uważają, że właśnie ci drobni handlarze powodują m.in. wzrost cen. Protestujący liczą na to, że zamknięcie sklepów spowoduje, iż drobni handlarze opuszczą Sheung Shui. Demonstracje w centrach handlowych w Hongkongu są organizowane od kilku dni. Od poniedziałku do czwartku aresztowano 336 uczestników protestów w wieku od 12 do 54 lat. Antyrządowe starcia w Hongkongu, będącym specjalnym regionem administracyjnym Chin, trwają już od pół roku. Początkowo ich powodem był projekt kontrowersyjnej ustawy o ekstradycji, umożliwiający przekazywanie osób podejrzewanych o przestępstwa sądom w Chinach kontynentalnych. Wkrótce jednak protesty przekształciły się w szerszy ruch domagający się demokratycznych reform i dochodzenia w sprawie brutalności policji podczas demonstracji.",,
MEN ws. „Tęczowego Piątku”: o udziale dzieci w akcji decydują rodzice,"Rodzice mają prawo do decydowania o tym, jakie organizacje i z jakimi inicjatywami będą obecne w szkole. Przypomina o tym Ministerstwo Edukacji Narodowej w związku z organizowanym z inicjatywy Kampanii Przeciw Homofobii, tzw. „Tęczowym Piątkiem”.","– Akcja organizowana (26 października – red.) jest po to, aby nauczyciele i nauczycielki pokazali swoim uczniom i uczennicom, że szkoła jest miejscem, gdzie każdy może być sobą. Tego dnia dorośli i rówieśnicy dają wyraźny sygnał młodym osobom LGBTQI, że mogą na nich liczyć – tłumaczy na stronach internetowych Kampanii Przeciw Homofobii Joanna Skonieczna. KPH jest organizacją pozarządową działającą na rzecz osób homo- i biseksualnych oraz transpłciowych (LGBT). Według informacji KPH w tegorocznej akcji wezmą udział nauczyciele i uczniowie z 211 szkół. W placówkach tych mają się odbywać lekcje, których głównym tematem będzie „akceptacja i otwartość na uczniów i uczennice LGBTQI”. Szkoły, które podjęły tę inicjatywę otrzymały od KPH zestaw materiałów edukacyjnych, plakaty i „tęczowe gadżety”. Ostrowska podkreśliła, że zgodnie z art. 86 ustawy prawo oświatowe w szkole i placówce oświatowej mogą działać stowarzyszenia i organizacje, z wyjątkiem partii i organizacji politycznych. Wyjaśniła, że ich obecność w szkole jest możliwa, jeżeli celem statutowym stowarzyszeń i organizacji jest „działalność wychowawcza albo rozszerzanie i wzbogacanie form działalności dydaktycznej, wychowawczej i opiekuńczej szkoły lub placówki”. Rzeczniczka MEN wskazała, że „podjęcie działalności w szkole lub placówce przez stowarzyszenie lub inną, poza polityczną organizację, wymaga uzyskania zgody dyrektora, wyrażonej po uprzednim uzgodnieniu warunków tej działalności oraz po uzyskaniu pozytywnej opinii rady szkoły lub placówki i rady rodziców”. Podkreśliła, że „wszelkiego typu programy zawierające treści wychowawcze muszą być ustalane wspólnie z rodzicami i nauczycielami. To rodzice mają prawo do decydowania o tym, jakie treści wychowawcze są przekazywane ich dzieciom w szkole. Treści te muszą być również zgodne z programem wychowawczo-profilaktycznym, uchwalanym przez radę rodziców”. „Szkoła musi przestrzegać prawa” – zaznaczyła Ostrowska.",,
Dziś Wielki Piątek – drugi dzień Triduum Paschalnego,"Dziś Wielki Piątek. Dla chrześcijan to czas kontemplowania męki i śmierci Chrystusa. W kościołach nie sprawuje się mszy. Wieczorem wierni uczestniczą w uroczystej liturgii Męki Pańskiej, na jej zakończenie udzielana jest komunia św. Organizowane są także publiczne nabożeństwa drogi krzyżowej.","Historyk ksiądz doktor Robert Ogrodnik przypomina, że centralnym nabożeństwem sprawowanej w Wielki Piątek liturgii Męki Pańskiej jest adoracja krzyża. „Wszyscy mogą podejść do ołtarza bez względu na to, czy są wierzący, czy są poszukujący (...) czy przystępują do komunii św. lub z różnych powodów do niej nie przystępują. Głównym akcentem Wielkiego Piątku jest oddanie czci krzyżowi Jezusa Chrystusa, symbolizujące bramę zmartwychwstania – zaznacza ks. Robert Ogrodnik.Biblista i wykładowca UKSW ksiądz profesor Waldemar Chrostowski mówi, że Wielki Piątek przypomina o wydarzeniach męki i śmierci Chrystusa, która ponad 2 tys. lat temu miała miejsce w Jerozolimie. Podkreśla, że wielu wiernych w tym czasie pielgrzymuje do Ziemi Świętej, aby uczestniczyć w Triduum Paschalnym.– Wielu pielgrzymuje również duchowo, np. podczas nabożeństw Drogi Krzyżowej. Pielgrzymujemy dlatego, ponieważ wiemy, że jest kraj i miejsce, w którym wydarzenia te się rozegrały – wskazuje ks. prof. Chrostowski.Ostatnią częścią wielkopiątkowej liturgii jest procesja do Grobu Pańskiego, przy którym w wielu kościołach trwa nocna adoracja Najświętszego Sakramentu.",,
"NAFTA bis. Kanada, USA i Meksyk podpisały nową umowę o wolnym handlu","Przedstawiciele Kanady, USA i Meksyku podpisali nową północnoamerykańską umowę o wolnym handlu (United States-Mexico-Canada Agreement, USMCA). To zmodyfikowana wersja tekstu podpisanego w listopadzie ubiegłego roku. W ceremonii podpisania umowy w Meksyku uczestniczyli m.in. prezydent tego kraju Andres Manuel Lopez Obrador, wicepremier Kanady Chrystia Freeland i przedstawiciel ds. handlu USA Robert Lighthizer.","Freeland powiedziała, że nowa umowa „aktualizuje i modernizuje” relacje handlowe między trzema krajami, „chroni miejsca pracy i wspiera wzrost gospodarczy” i jest „postępowym porozumieniem”. Obrador podkreślał z kolei, że jest to porozumienie o „fundamentalnym” charakterze. – Oznacza więcej inwestycji dla Meksyku, Kanady i USA – podkreślił.We wtorek rano przewodnicząca amerykańskiej Izby Reprezentantów Nancy Pelosi poinformowała podczas konferencji prasowej, transmitowanej także przez kanadyjskie media, że Demokraci poparli wynegocjowane zmiany do nowej umowy NAFTA. Dodała, że nowy tekst północnoamerykańskiej umowy o wolnym handlu jest „o niebo lepszy” od wersji podpisanej w ubiegłym roku podczas szczytu G20 w Buenos Aires.Pelosi wyjaśniła, że usunięto sformułowania dające korzyści wielkim firmom farmaceutycznym kosztem pacjentów, które zawierał ubiegłoroczny tekst. Demokraci zgłaszali zastrzeżenia do przedłużenia okresów ochrony patentowej tzw. farmaceutyków biologicznych, co oznacza dłuższe oczekiwanie na produkcję generyków i na tańsze leki. Właśnie z powodu ryzyka wzrostu cen leków w całej Ameryce Północnej i braku odpowiednio wysokich standardów ochrony praw pracowniczych i środowiska Demokraci nie zgadzali się poprzeć ratyfikacji tekstu w formie uzgodnionej rok temu.W tekście znalazły się również zapisy, których celem jest skuteczna ochrona środowiska i praw pracowniczych. Obecny na konferencji Richard Neal, szef komisji finansów publicznych Izby Reprezentantów, wskazał, że poparcie udzielone przez Richarda Trumkę, szefa centrali związków zawodowych AFL-CIO mówi samo za siebie. „Uzgodniliśmy porozumienie, które robotnicy mogą spokojnie poprzeć” – tweetował we wtorek przed południem Trumka. Ratifykacja możliwa przed ŚwiętamiPrzewodnicząca amerykańskiej Izby Reprezentantów Pelosi wyraziła nadzieję, iż ratyfikacją amerykański Kongres zajmie się przed końcem bieżącej sesji, czyli przed 20 grudnia.Jeszcze w poniedziałek premier Kanady Justin Trudeau i prezydent USA Donald Trump rozmawiali telefonicznie na temat nowej umowy, jednak komunikat biura prasowego premiera nie podawał żadnych szczegółów po tej rozmowie.W pierwszych komentarzach w mediach kanadyjskich zwrócono uwagę, że Kanada zapłaci wysoką cenę za nową NAFTA, szczególnie sektor produkcji aluminium i kanadyjscy farmerzy.W nowej umowie zawarto m.in. zapisy uznające, że proces produkcji stali musi przebiegać w jednym z trzech krajów umowy, by uzyskać uprzywilejowane traktowanie, ale nie ma takiego zapisu dotyczącego aluminium. Meksyk nie wyraził na to zgody, mimo że 100 proc. tego surowca pochodzi z importu. Jak napisał francuskojęzyczny publiczny nadawca Radio-Canada, kanadyjski sektor aluminiowy obawia się meksykańskiego taniego importu z Chin i dalszego przetwarzania w Meksyku oraz eksportu do Kanady i USA. Istotnie, w tym roku import aluminium z Chin do Meksyku wzrósł między majem a lipcem o 240 proc. i o 260 proc. w tym samym okresie wzrósł eksport wyrobów aluminiowych z Meksyku do USA.",,
Gen. Antoni Heda „Szary”. Bał się go nawet Jaruzelski,"Tego polskiego żołnierza bali się najpierw hitlerowcy, potem komuniści, i to zarówno podczas wojny, jak i długo po niej. Wojciech Jaruzelski, wprowadzając stan wojenny,  wolał zamknąć w więzieniu 65-letniego oficera AK i WiN, niż pozwolić mu działać.  Wiedział, co robi. Podobnie jak prezydent Lech Kaczyński, który nadał płk. Antoniemu  Hedzie „Szaremu” generalskie szlify.","Niech lew mieszka w waszych sercach – te słowa gen. Władysław Anders wypowiedział do bohaterów spod Monte Cassino, ale z pewnością myślał też o wszystkich żołnierzach walczących za Polskę. Jeśli komuś można było odmówić odwagi lwa, to na pewno nie Antoniemu Hedzie.  We wrześniu 1939 r. walczył jako 23-letni podporucznik pod Iłżą i na Lubelszczyźnie. Potem przy próbie przekroczenia granicy z ZSRR został aresztowany i skazany ostatecznie na 12 lat syberyjskiego łagru. Wyroku udało mu się uniknąć dzięki ofensywie Niemców w 1941 r. O wolności nie było jednak mowy. Wkrótce trafił do niemieckiego stalagu… dla żołnierzy radzieckich, koło Terespola. Udało mu się zbiec. Trafił w szeregi AK, do zgrupowania pod komendą legendarnego cichociemnego Jana Piwnika „Ponurego”.  Niemcy szybko nabrali respektu do „Szarego” po jego brawurowych akcjach, choćby w Starachowicach i Końskich, gdzie rozbił więzienia i uwolnił łącznie ponad 150 osób. Jego precyzyjnie zaplanowane akcje pozwoliły na pomyślne ataki przy minimalnych stratach własnych. W lasach dla celów operacyjnych potrafił też współdziałać z partyzantką AL, co, jak się potem okazało, uratowało mu życie.  Kiedy przeprowadzał ataki na niemieckie więzienia w 1943 i 1944 r., nie przypuszczał jednak, że ta umiejętność przyda mu się również po wojnie. Po upadku hitlerowskich Niemiec Heda pozostał w konspiracji, czekając na rozkazy dowództwa Ruchu Oporu AK i Delegatury Sił Zbrojnych, powołanych do walki z nową komunistyczną władzą. Zebrał ok. 150 podkomendnych, skorzystał też z pomocy oddziałów por. Stefana Bembińskiego „Harnasia” i Henryka Podkowińskiego „Ostrolota”, by w nocy 4 sierpnia ruszyć na więzienie położone w centrum Kielc. Jego atak nie był szaloną szarżą, ale jak zwykle precyzyjnie skoordynowanym przedsięwzięciem, opartym na wcześniejszych działaniach wywiadowczych i operacyjnych. Należało do nich m.in.  pozbycie się większości wojska stacjonującego w kieleckim garnizonie. Oddziały LWP ruszyły przed akcją pod Szydłowiec, gdzie partyzanci zdetonowali miny, pozorując atak daleko od Kielc.  Rozbicie ubeckiego więzienia nie było wówczas jedyną tego typu operacją w kraju, ale nikomu nie udało się tego zrobić z tak dużym rozmachem i przy minimalnych stratach własnych. Na 374 więźniów „Szary” uratował 354 osoby, w tym wielu swoich byłych podkomendnych i dowódców. Po tej operacji Heda planował jeszcze bardziej zuchwały atak. W listopadzie 1945 r. jego oddział miał rozbić więzienie na Mokotowie, pełne pojmanych przez UB i NKWD żołnierzy AK. W jego oddziale znalazł się jednak szpicel, który udaremnił cały plan. Przez trzy kolejne lata tropiony przez ubeków ukrywał się pod zmienionym nazwiskiem, wpadł w 1948 r. w Gdyni. Komuniści skazali go na czterokrotną karę śmierci. Nie był to rekord jak na owe czasy. Żołnierz ROAK, sierż. Wiktor Stryjewski ps. Cacko został skazany na 38-krotną karę śmierci. Na nim, jak i na wielu innych, wyrok wykonano w mokotowskim więzieniu. Natomiast wyrok Antoniego Hedy został jednak zmieniony na karę dożywotniego więzienia. W jego sprawie mieli interweniować oficerowie AL, których Heda uratował podczas działań operacyjnych w 1944 r. W 1956 r. na mocy amnestii „Szary” wyszedł na wolność. Przez ćwierć wieku żył pod czujnym okiem Służby Bezpieczeństwa. Jej archiwa były pełne meldunków funkcjonariuszy z każdej mszy czy uroczystości rocznicowej, na której pojawił się Antoni Heda i jego dawni koledzy. Zresztą zapobiegliwość SB nie była nieuzasadniona. 20 lat po opuszczeniu celi „Szary”, według wspomnień wnuka jednego z jego podkomendnych, postanowił działać ponownie. Próbował skrzyknąć swoich żołnierzy, by odbić ludzi zatrzymanych podczas zamieszek w Radomiu w czerwcu 1976 roku. Plan i organizacja były już ponoć zaawansowane, jednak zabrakło czasu, by przygotować odpowiednio akcję. Zatrzymanych milicja przewiozła w inne miejsce. Cztery lata później, we wrześniu 1980 roku, Antoni Heda był już w Solidarności, a w kolejnym roku został przewodniczącym Niezależnego Związku Kombatantów przy „S”. Miał już wtedy 65 lat, ale komuniści i tak woleli mieć „Szarego” pod kontrolą w zakładzie w Białołęce. Trafił tam w ramach akcji służb „Jodła” 13 grudnia 1981 r. za „prowadzenie działalności polityczno-propagandowej przeciwko ustrojowi i naczelnym organom PRL”.  Antoni Heda-Szary - jego pseudonim ostatecznie zrósł się z nazwiskiem - został odpowiednio doceniony wiele lat później. 3 maja 2006 roku prezydent RP Lech Kaczyński mianował pułkownika Hedę generałem brygady. Prezydent wyraził wówczas żal, że nominacje i odznaczenia dla żołnierzy z dawnej AK i organizacji walczących z komunistycznym zniewoleniem są wręczane z tak dużym opóźnieniem. Generał Heda zmarł 8 lutego 2008 r. w Warszawie.",,
„Newsweek” uderza w Donalda Tuska. „Zbity z tropu”,"„Ostatni tydzień, który miał być festiwalem Donalda Tuska, osłabił jego samego, a także jego chęć powrotu do krajowej polityki” – ocenia w najnowszym wydaniu tygodnika „Newsweek” Renata Grochal, odnosząc się m.in. do wystąpienia szefa RE na Uniwersytecie Warszawskim.","Donald Tusk wygłosił 3 maja na UW wykład pt. „Nadzieja i odpowiedzialność. O konstytucji, Europie i wolnych wyborach”.  – Jeśli nie zatrzymamy spirali niechęci, wrogości, a momentami nienawiści, to przegramy, jak wówczas, gdy ustanawialiśmy Konstytucję 3 maja; polityka jest konkurencją, ale nie może być walką na śmierć i życie – mówił  Rady Europejskiej.              Jego wystąpienie, zorganizowane przez internetowe pismo „Liberté!” wraz z Uniwersytetem Warszawskim, zostało jednak zdominowane przez słowa redaktora naczelnego pisma Leszka Jażdżewskiego. Występujący przed Tuskiem Jażdżewski mówił m.in., że „Kościół katolicki w Polsce obciążony niewyjaśnionymi skandalami pedofilskimi, opętany walką o pieniądze i o wpływy stracił moralny mandat do tego, aby sprawować funkcję sumienia narodu”.",,
"Trzy pytania PO do ministrów rządu PiS-u. O Berczyńskiego, Jurgiela i Rydzyka","Platforma Obywatelska zadała trzy pytania ministrom rządu Beaty Szydło. Jedno ma związek z wyjazdem do Stanów Zjednoczonych byłego przewodniczącego podkomisji smoleńskiej, czyli Wacława Berczyńskiego. Jak powiedział podczas konferencji prasowej w Sejmie rzecznik PO Jan Grabiec, adresatem tego pytania jest minister sprawiedliwości Zbigniew Ziobro.","Jan Grabiec pytał też, czy to prawda, że od początku kadencji wsparcie rządowe dla Tadeusza Rydzyka wyniosło około stu milionów złotych w różnej formie.Trzecie pytanie, skierowane do Krzysztofa Jurgiela, ministra rolnictwa, dotyczy dopłat dla rolników. W ubiegłym tygodniu portal Wirtualna Polska informował, że Agencja Restrukturyzacji i Modernizacji Rolnictwa ma problem z uruchomieniem systemu komputerowego służącego do obsługi unijnych dopłat dla rolników.Senator Prawa i Sprawiedliwości Jan Maria Jackowski uważa, że Platforma Obywatelska stosuje sztuczkę „piarowską” w reakcji na cztery pytania PiS-u sprzed tygodnia. Jak powiedział, partia Grzegorza Schetyny chce w ten sposób przykryć - jak się wyraził - swoją kompromitację, bo nie potrafili odpowiedzieć na cztery, proste pytania. Zdaniem Jana Marii Jackowskiego, posłowie PO mogą się ze swoimi pytaniami zwracać do poszczególnych ministrów. Wyjaśnił, że można to zrobić między innymi poprzez instytucję interpelacji do konkretnego ministra.",,
Alior Bank przy dystrybucji funduszy W Investments naruszył prawo,Komisja Nadzoru Finansowego nie ma wątpliwości: przy dystrybucji funduszy W Investments Alior wielokrotnie naruszył prawo i wewnętrzne procedury – pisze „Puls Biznesu”.,,,
News portalu tvp.info: Za brudne pieniądze Michał Królikowski spłacił prywatny kredyt,"Część pieniędzy od firmy powiązanej z mafią paliwową były wiceminister sprawiedliwości w rządzie PO-PSL Michał Królikowski wydał na spłatę własnego kredytu. Chodzi o część z prawie 2,5 mln zł, które trafiły na konto kancelarii adwokackiej Królikowskiego.","On sam tłumaczył jeszcze w zeszłym roku w w mediach, że pieniądze nie należą do niego, tylko wziął je w depozyt. W grę może jednak chodzić „pranie” pochodzących z przestępstwa pieniędzy. Niewykluczone, że takie zarzuty usłyszy mecenas Królikowski, który został właśnie zatrzymany.Pierwszy przelew od podejrzanego o wyłudzanie VAT aferzysty i jego firmy mecenas Królikowski dostał już kilka godzin po zatrzymaniu przestępcy, w lutym zeszłego roku. Kolejne pieniądze, które prawdopodobnie pochodziły z przestępstw i które podejrzany chciał ukryć, wpływały na konta kancelarii Królikowskiego aż do września zeszłego roku.Zarzuty prania pieniędzy usłyszało już w tej sprawie dwóch adwokatów, którzy podobnie jak Królikowski przyjmowali na swoje konta pieniądze od aferzystów. Według informacji podawanych wcześniej przez prokuraturę przestępcza działalność odbywała się w ramach procedury wewnątrzwspólnotowego nabycia towarów bez uiszczenia należnego podatku od towarów i usług. Firmy działały po kilka miesięcy jako tzw. znikający podatnicy; w tym czasie nie składały deklaracji podatkowych lub w składanych deklaracjach wskazywały nieprawdziwe informacje. Między „znikającymi podatnikami” a kolejnymi firmami buforowymi, dochodziło do fikcyjnego obrotu paliwami płynnymi. Według śledczych w rzeczywistości były one transportowane bezpośrednio od dostawcy do ostatecznego odbiorcy. Dzięki tej działalności ostateczny odbiorca paliwa wykazywał w swoich deklaracjach nieprawdziwe dane dotyczące wysokości podatku.Nazwisko mecenasa Królikowskiego pojawiło się w kontekście tej sprawy jesienią ub. roku. Prokuratura Krajowa zastrzegała wówczas, że śledztwo w sprawie wyłudzeń (poprzez niezapłacenie) podatku VAT nie ma żadnego powiązania z doradczą działalnością tego prawnika dla prezydenta, związaną z pracami nad projektami ustaw o Sądzie Najwyższym i Krajowej Radzie Sądownictwa.",,
Putin prezydentem przez trzy kadencje? Próba zmiany konstytucji,"Parlament Czeczenii wniósł w piątek do niższej izby parlamentu Rosji, Dumy Państwowej, poprawki do konstytucji. Ich celem jest umożliwienie prezydentowi tego kraju sprawowanie trzech kadencji z rzędu.","Zdaniem czeczeńskich parlamentarzystów takie posunięcie pozwoli „utrzymać osiągniętą stabilność społeczno-polityczną”. Deputowani ocenili, że „na tle trudnej sytuacji w polityce zagranicznej należy zachować kontynuację władzy państwowej”. Przywódca Czeczenii Ramzan Kadyrow już w kwietniu ocenił, że sprawowanie przez Władimira Putina urzędu prezydenta Rosji nie powinno być ograniczone do dwóch kadencji. Kwestia ta – zdaniem Kadyrowa – powinna zostać rozstrzygnięta w ogólnokrajowym referendum.  Putin po wyborach prezydenckich 18 marca br., a także w wywiadzie dla amerykańskiej stacji NBC zapewniał, że nie zamierza zmieniać konstytucji. Ogranicza ona do dwóch liczbę kadencji prezydenckich, jakie może sprawować pod rząd ta sama osoba.",,
Kilkaset lat leżał na dnie Wisły. Archeolodzy znaleźli cenny wrak,"Wrak dużego statku transportowego sprzed kilkuset lat odkryli archeolodzy w Wiśle na wysokości Łomianek Dolnych, na północ od Warszawy. Zdaniem znalazców prawdopodobnie  jest to szkuta, czyli jednostka, która mogła przewieźć nawet 100 ton towarów.","Naukowcy prowadzili badania dna Wisły na odcinku kilkunastu kilometrów – od Kanału Żerańskiego w Warszawie po Jabłonnę.  Wśród nowo odkrytych wraków znalazł się dobrze zachowany, duży drewniany statek transportowy. – To najprawdopodobniej szkuta, czyli taki typ statku transportowego, który był używany od XIV do XVIII w. – uważa szef projektu, archeolog podwodny Artur Brzóska ze Stowarzyszenia Archeologów Jutra. Wrak ma 37 m długości i 6 metrów szerokości.  Badania Wisły utrudnia brak przejrzystości wody. – Gdy nurkujemy, widzimy na odległość maksymalnie 10-20 cm. Poszukiwań nie ułatwia wartki nurt rzeki – podkreśla Brzóska. Dlatego badaczom nie udało się znaleźć żadnych przedmiotów związanych ze statkiem, na przykład towarów, które przewoził. Sonar zamontowany w motorówce  Badacze natknęli się też na pozostałości po moście z czasów II wojny światowej. Znajdują się na wysokości Łomianek Dolnych. Jest to pięć pali wbitych w dno rzeki. Zachowały się też resztki stalowej konstrukcji.   Do badań wykorzystano sonar zamontowany na motorówce. Dopiero po wytypowaniu obiecujących miejsc naukowcy nurkowali, aby zweryfikować ustalenia. Jeszcze przed podjęciem właściwych badań testowali sonar na Wiśle niedaleko warszawskiej Starówki.  W czasie tych eksperymentów udało się też namierzyć fragment statku wbity w dno rzeki. W ocenie Brzóski również może być to szkuta, o czym świadczy fragment tej jednostki wyciągnięty na powierzchnię. To drewniana wręga (dennik) ważąca ok. 250 kg, będąca elementem szkieletu z dziobu bądź rufy statku.  Czasochłonne badania  Naukowiec podkreśla, że badania były bardzo czasochłonne. W sumie przez cały 2019 r. archeolodzy przepłynęli motorówką około 400 kilometrów równoległymi pasami – wszystko po to, aby zbadać 13 kilometrów rzeki o powierzchni blisko 500 hektarów.  Teraz naukowcy chcieliby pobrać próbki do badań ze znalezionych statków, dzięki czemu możliwe byłoby precyzyjne określenie wieku zatopionych jednostek.  Przedsięwzięcie było sfinansowane ze środków Ministerstwa Kultury i Dziedzictwa Naukowego przy merytorycznym wsparciu Instytutu Archeologii Uniwersytetu Warszawskiego.",,
"Zatrzymano mężczyznę, który oblał farbą pomnik Jana Pawła II",Policja zatrzymała 38-letniego mężczyznę podejrzanego o znieważenie pomnika Jana Pawła II w Starogardzie Gdańskim. Rzeźba została oblana czerwoną farbą. Mężczyźnie grozi do dwóch lat więzienia.,"Oficer prasowy starogardzkiej policji asp. sztab. Marcin Kunka poinformował, że „w wyniku szeroko zakrojonych działań, w szczególności analizy zabezpieczonych śladów, zapisów z kamery monitoringu, rozmów z okolicznymi mieszkańcami i pracy operacyjnej policjanci ustalili personalia podejrzanego o ten czyn mężczyzny”.To 38-letni mieszkaniec Starogardu Gdańskiego. Został już przesłuchany i usłyszał zarzuty publicznego znieważenie pomnika i obrazy uczuć religijnych. Mężczyzna przyznał się do zarzucanych mu czynów. Policja wystąpiła do prokuratury o zastosowanie wobec podejrzanego dozoru policyjnego – podał Kunka.Pomnik Jana Pawła II stoi w centrum miasta przy kościele św. Mateusza. Do dewastacji doszło na początku stycznia. Sprawca oblał czerwoną farbą twarz papieża tak, że farba ściekała z oczu postaci. Proboszcz ks. Eugeniusz Stencel mówił wtedy, że parafia na własną rękę oczyści pomnik. Farba została już usunięta z rzeźby.",,
Fałszowanie historii II wojny światowej.  Debata w Parlamencie Europejskim,"W Parlamencie Europejskim w Strasburgu odbędzie się debata na temat fałszowania historii II wojny światowej, głównie przez Rosję. Powodem są ostatnie wypowiedzi rosyjskiego prezydenta, Władimira Putina, który umniejszał rolę paktu Ribbentrop-Mołotow i przypisywał Polsce współodpowiedzialność za wywołanie II wojny światowej.","Temat ten został dopisany do porządku obrad w ostatnich dniach na wniosek Europejskich Ludowców. Zorganizowanie dyskusji na ten temat poparła jednomyślne konferencja przewodniczących Parlamentu Europejskiego.  Andrzej Halicki, europoseł PO, zwraca uwagę, że do debaty na ten temat zapisali się nie tylko politycy z Europy Środkowo-Wschodniej, ale też Niemiec, Francji i Hiszpanii. – Taka solidarna odpowiedź jest czymś, czego Putin być może się nie spodziewał – zaznaczył deputowany.  Zdaniem Ryszarda Czarneckiego z Prawa i Sprawiedliwości reakcja Unii Europejskiej na słowa Władimira Putina pokazuje, że Rosja przegrywa po politycznym ataku na Polskę. – Dobrze, że to właśnie europarlament będzie dawał odpór tym kłamstwom – mówił były wiceprzewodniczący Parlamentu Europejskiego.   Parlament Europejski przegłosował we wrześniu rezolucję, w której potępia pakt Ribbentrop-Mołotow i przypomina bohaterstwo tych, którzy przeciwstawiali się totalitaryzmowi, w tym rotmistrza Witolda Pileckiego. Nad dokumentem pracowali politycy z wielu krajów i różnych opcji politycznych.",,
Wójcik: Sędziemu nigdy nie było i nie będzie wolno podważać statusu innego sędziego [WIDEO],"Niezależnie, czy będziecie rzucali kłody pod nogi i wpychali kije w szprychy, słowa dotrzymamy – mówił wiceszef Ministerstwa Sprawiedliwości Michał Wójcik do posłów opozycji w Sejmie, komentując nowelizacje tzw. ustaw sądowych. Jak stwierdził, dziś niektórzy sędziowie wykraczają poza granice prawa. – Mówią: można podważać status innego sędziego. Sędziemu nie wolno tego zrobić. Nigdy nie było wolno i nigdy nie będzie wolno – zaznaczył Wójcik.","Sejm odrzucił w czwartek wieczorem uchwałę Senatu w sprawie odrzucenia w całości nowelizacji ustaw sądowych, rozszerzającej odpowiedzialność dyscyplinarną sędziów. Oznacza to, że nowela trafi teraz do podpisu prezydenta.  Przed głosowaniem wiceminister Wójcik podkreślił, że chciał podziękować marszałek Sejmu za wniosek do TK w sprawie sporu kompetencyjnego. – My nie dopuścimy ani do chaosu, ani do anarchii, nie dopuścimy do destrukcji państwa, nie ma na to zgody, niezależnie od tego, że są tacy, którzy uważają, że stoją ponad prawem – mówił.  – Kiedy przejęliśmy władzę cztery lata temu, Zjednoczona Prawica pod przewodnictwem pana prezesa Jarosława Kaczyńskiego obiecała, że dokończymy dzieło, które zaczął śp. prezydent Lech Kaczyński. I tę odpowiedzialność wziął na siebie minister sprawiedliwości, prokurator generalny Zbigniew Ziobro, którego tak chętnie atakujecie – powiedział wiceszef MS.  Wymieniając w tym kontekście m.in. walkę z mafią vatowską i lekową, Wójcik ocenił, że w ciągu ostatnich lat doszło do „masy reform”. Wiceminister podkreślił, że sędziemu nie wolno tego zrobić. – Nigdy nie było wolno i nigdy nie będzie wolno. To nawet jest w wyroku TSUE – zazaczył.  Odniósł się też do Izby Dyscyplinarnej Sądu Najwyższego, której legalność podważają niektórzy sędziowie i politycy opozycji. Zaznaczył, że „naród musi wiedzieć, że Izba Dyscyplinarna to przede wszystkim sąd dla sędziów”.   – Wy tego nie chcecie. (…) Przypomnijcie sobie czasy, kiedy rządziliście; sędziego, który jechał do polityka, był gotowy pokazać akta sprawy. A może jak razem wychodziliście razem z sędziami z siedziby PO? – wymieniał. – Tak ma według was wyglądać wymiar sprawiedliwości? – pytał.  – Niezależnie, czy będziecie rzucali kłody pod nogi i wpychali kije w szprychy, to, co obiecaliśmy narodowi (zrobimy – red.), słowa dotrzymamy – zadeklarował Wójcik.  Przypomnijmy – w środę sejmowa Komisja Sprawiedliwości i Praw Człowieka negatywnie zaopiniowała uchwałę Senatu o odrzuceniu nowelizacji ustaw sądowych. W czwartek na posiedzeniu plenarnym Sejmu za odrzuceniem uchwały Senatu zagłosowało 234 posłów PiS. Przeciwko odrzuceniu było 211 posłów z: KO, Lewicy oraz PSL-Kukiz'15. Dziewięciu posłów Konfederacji wstrzymało się od głosu. Oznacza to, że nowela trafi teraz do podpisu prezydenta.",,
Niemcy: Koalicja osiągnęła porozumienie ws. pakietu azylowego,"Przywódcy CDU, CSU i SPD – partii tworzących w Niemczech koalicję rządzącą – porozumieli się w czwartek w sprawie pakietu przeciwko nielegalnej migracji i w sprawie zaostrzenia polityki azylowej.","Przewodnicząca SPD Andrea Nahles i wicekanclerz Olaf Scholz (SPD) poinformowali w czwartek wieczorem po obradach przywódców partii koalicyjnych, że porozumiano się w sprawie przyspieszenia postępowań azylowych. Uzgodniono też, że rząd jeszcze w tym roku przygotuje projekt ustawy imigracyjnej. Jak podkreśla agencja dpa, było to jednym z kluczowych żądań socjaldemokratów.  „Nowa propozycja na stole” Wcześniej w czwartek Nahles mówiła o „nowej propozycji na stole” i wskazywała, że przywódcy partii koalicyjnych chcą rozmawiać nie tylko o propozycjach chadecji ws. zaostrzonych działań przeciwko nielegalnej migracji na granicy niemiecko-austriackiej, lecz przygotować większy pakiet przedsięwzięć. Deklarowała ostrożny optymizm w kwestii osiągnięcia porozumienia. Podkreśliła, że w nowej propozycji chodzi także o „orientację na zasady humanitarne i solidarnościowe”.W poniedziałek doszło do porozumienia w sprawie polityki migracyjnej między siostrzanymi partiami CDU i CSU, które zażegnało grożący upadkiem rządu spór tych chadeckich ugrupowań. Przewidywało ono m.in. stworzenie centrów tranzytowych dla migrantów, odsyłanie poszukujących azylu na granicy austriacko-niemieckiej, jeżeli są oni zarejestrowani w innym państwie UE, oraz umowę Berlina z Wiedniem w kwestii polityki migracyjnej. Dotychczas plan SPD dotyczący migracji zakładał m.in. sprzeciw wobec centrów tranzytowych, brak jednostronnych działań podejmowanych przez Niemcy, większą pomoc dla Włoch i Grecji oraz dokładniejsze kontrole na zewnętrznych granicach UE.  Potrzeba ośrodków na granicy z Austrią  Przywódca bawarskiej CSU i minister spraw wewnętrznych Horst Seehofer ponownie wskazywał w czwartek na potrzebę ośrodków na granicy z Austrią. Wyjaśniał, że będą zlokalizowane na posterunkach policji. – Nie ma tam drutu kolczastego ani niczego podobnego – podkreślał. Powiedział też, że do takich ośrodków będzie trafiać codziennie od dwóch do pięciu uchodźców. Ci, którzy nie otrzymają azylu, po 48 godzinach muszą znów mieć „całkowitą wolność”, tyle że nie będzie im wolno wjechać do Niemiec. Podkreślił, że w żadnym razie nie będą to „masowe obozy”. Agencja dpa zwraca uwagę, że w porozumieniu partii koalicyjnych nie pojawia się już odrzucany przez SPD termin „centra tranzytowe”. Seehofer uspokajał w czwartek austriackie władze, że rozwiązania w sprawie migracji, które planują Niemcy, nie będą podejmowane kosztem Austrii. Berlin, Wiedeń i Rzym chcą pracować nad zamknięciem szlaku migracyjnego przez Morze Śródziemne. Kanclerz Austrii Sebastian Kurz powiedział po rozmowach z Seehoferem m.in.: „Zgodziliśmy się, że nie będzie środków ze strony Niemiec podejmowanych kosztem Austrii. Chcemy połączyć siły, żeby zatrzymać nielegalną migrację do Europy. Chcemy podjąć środki, żeby zapobiegać migracji wtórnej w Europie”. Spotkanie ministrów spraw wewnętrznych  Ustalono, że w przyszłym tygodniu w Innsbrucku odbędzie się spotkanie ministrów spraw wewnętrznych Austrii, Niemiec i Włoch. Maja oni rozmawiać m.in. na temat działań służących zamknięciu śródziemnomorskich szlaków migracyjnych. Nahles podkreśliła w czwartek wieczorem, że na granicy niemiecko-austriackiej nie będzie jednostronnego odsyłania do Austrii uchodźców, którzy złożyli już wniosek o azyl w innym kraju UE. Zgodnie z porozumieniem tacy uchodźcy mają w ciągu 48 godzin zostać dostarczeni do kraju, w którym wniosek złożyli; z reguły będą odlatywać z lotniska w Monachium. Szefowa SPD podkreśliła zarazem, że można to będzie realizować tylko pod warunkiem osiągnięcia dwustronnych porozumień z państwami, których to dotyczy i które mają przyjmować tych uchodźców z powrotem. Seehofer wyraził satysfakcję z porozumienia osiągniętego przez partie koalicyjne. Podkreślił, że „od A do Z” wszystko jest tak, jak mógłby sobie tego życzyć jako minister spraw wewnętrznych.",,
Litwa: Obchody rocznicy Konstytucji 3 maja z udziałem prezes TK,"– Polska jest dumna, że wspólnie z Litwą przygotowała tak ważny akt prawny, jakim jest Konstytucja 3 maja – oświadczyła w Wilnie prezes Trybunału Konstytucyjnego Julia Przyłębska podczas dyskusji „Konstytucja 3 Maja 1791: znaczenie i lekcje dla Europy”.","– Nawet, jeśli nie funkcjonowaliśmy w naszej państwowości, to przez idee konstytucyjne, które wspólnie wypracowaliśmy, funkcjonowaliśmy w idei państwa demokratycznego, które szanuje obywateli, wyznania, wspiera wzajemnie swoje interesy – powiedziała Przyłębska w słowie powitalnym do uczestników wileńskiej dyskusji zorganizowanej w urzędzie prezydenta Litwy.Mówiąc o dzisiejszym znaczeniu dokumentu sprzed ponad 200 lat, prezes TK wskazała, że Konstytucja 3 maja miała też wymiar dodatkowy: „akt prawny odwołujący się do pewnej niezależności suwerena, pokazywał państwom ościennym, państwom silniejszym, że jest pewna wspólnota narodów, która nie chce, aby inne narody ingerowały w jej niezależność”. I dodała: „dziś też mamy taką sytuację”.– Dlatego bardzo ważna jest ta solidarność wszystkich narodów, tych większych i mniejszych, wspólnoty, która przez swoje dziedzictwo kształtuje większą wspólnotę, a jej fundamentem jest solidarność i prawo, które powinno gwarantować wszystkim równouprawnienie – zaznaczyła.Przyłębska w swym przemówieniu wspomniała, że prezydent Lech Kaczyński w 2008 roku „w symboliczny sposób udał się do Gruzji, żeby pokazać solidarność Polaków z innymi narodami”. Dodała, że „Polska jest solidarna z Litwą i innymi narodami, które chcą funkcjonować w wolnym, współczesnym świecie”.Celem wileńskiej dyskusji było przypomnienie o znaczeniu Konstytucji 3 maja dla rozwoju Litwy i Polski, a także współczesnej Europy. Prezes TK poinformowała też, że rozmawiała już z przewodniczącym litewskiego Sądu Konstytucyjnego Dainiusem Żalimasem na temat zorganizowania spotkań oraz konferencji z udziałem większej liczby podmiotów, nie tylko z Polski i Litwy.Przyłębska przypomniała, że przed dwoma dnia w Berlinie w ambasadzie RP odbyło się czytanie fragmentów Konstytucji 3 maja przetłumaczonych na język niemiecki i że „wywołało to olbrzymie zainteresowanie przedstawicieli świata polityki, prawa, kultury i dyplomacji w Niemczech”. – Takie zdarzenia powinny mieć miejsce – stwierdziła prezes TK.Wskazując na znaczenie Konstytucji 3 maja, prezes zaznaczyła, że „pomimo upływu czasu, ten szkielet, jaki zarysowała konstytucja, nadal obowiązuje” w postaci podziału władzy na ustawodawczą, wykonawczą i sądowniczą.W czasie wileńskiej konferencji podniesiono m.in. temat polskiej reformy wymiaru sprawiedliwości. Zarówno prezes Przyłębska, jak też uczestniczący w konferencji sędzia Trybunału Stanu RP Czesław Kłak zwrócili uwagę, że w „tej całej dyskusji o wymiarze sprawiedliwości zapominamy o podmiocie, którego ten wymiar dotyczy, czyli o obywatelu”.– Mówimy o sędziach, odnosimy się do sędziów, a zapominamy, że wymiar sprawiedliwości ma być wykonywany dla obywateli. To sądy powinny służyć obywatelom – zaznaczyła Przyłębska. Podkreśliła też, że celem każdej reform powinny być „niezależne, nieskorumpowane sądownictwo i bezpośredni, szybki dostęp do decyzji sądu”.",,
Media w USA: Johnson z silnym mandatem do brexitu,Brytyjski premier Boris Johnson otrzymał niepodważalny mandat do przeprowadzenia brexitu – oceniają w piątek media w USA po wygranej konserwatystów w wyborach do Izby Gmin. Porażkę Partii Pracy uznają za ostrzeżenie dla Demokratów przed zbytnim skrętem na lewo.,"O „przytłaczającym zwycięstwie” i „miażdżącej naganie” dla lidera laburzystów Jeremy'ego Corbyna pisze „Washington Post”. Dziennik zwraca uwagę, że zdaniem obserwatorów Partia Pracy przesunęła się za bardzo na lewo.W USA ugrupowanie to wspierali politycy uznawani za progresywnych, np. kongresmenka Alexandria Ocasio–Cortez. „WP” przytacza tezę profesora Simona Usherwooda z University of Surrey, że wyniki brytyjskich wyborów to lekcja dla demokratycznych senatorów Bernie'ego Sandersa i Elizabeth Warren, pretendentów do otrzymania nominacji Partii Demokratycznej w wyborach prezydenckich w USA; zdaniem Usherwooda oboje przesuwają się za daleko od centrum ugrupowania i w ten sposób zmniejszają swoje szanse na wyborczy sukces.W czwartek ostrzegał przed tym lider sondaży wśród Demokratów Joe Biden. – Zobaczcie, co się stało, kiedy Partia Pracy przesunęła się tak daleko na lewo – mówił na spotkaniu z wyborcami były wiceprezydent USA. „WP” odnotowuje, że opowiadający się za brexitem brytyjscy konserwatyści odbili liczne regiony tradycyjnie głosujące na Partię Pracy i zwyciężyli na przedmieściach Londynu, gdzie brexit nie jest popularny. „Wybory dały Johnsonowi niepodważalny mandat do wycofania Wielkiej Brytanii z Unii Europejskiej w styczniu, chociaż umowa brexitu musi jeszcze zostać zatwierdzona w parlamencie, a miną miesiące, a może lata negocjacji, nim wypracowana zostanie obiecana umowa o wolnym handlu z Europą” – pisze dziennik.W ocenie „Wall Street Journal” skala zwycięstwa Johnsona może dać mu dodatkowe karty przetargowe w negocjacjach z Brukselą, a także „większą elastyczność” w kraju. Według dziennika premier Wielkiej Brytanii nie będzie już tak zależny od parlamentarzystów, którzy chcą twardego wyjścia kraju z UE. „Wysiłki, by odwrócić referendum w sprawie brexitu, są martwe. Wielka Brytania opuści UE w przyszłym miesiącu. Niejasne jest jednak, na jakich warunkach” – odnotowuje „New York Times”.Nowojorski dziennik ocenia, że Johnson ma mało czasu na zawarcie porozumienia handlowego z UE. „Jeśli nadal będzie odrzucał prośby o kolejne przedłużenie (wyjścia z UE – PAP), tak jak obiecywał w kampanii, Wielka Brytania może ostatecznie być zmuszona handlować z Europą na zasadach Światowej Organizacji Handlu”, co byłoby – jak ostrzega – „odpowiednikiem bezumownego brexitu”.Media w USA z uznaniem piszą też o dobrym wyniku wyborczym Szkockiej Partii Narodowej (SNP), która domaga się drugiego referendum niepodległościowego w Szkocji. „Johnson musi stawić czoło odradzającym się ruchom nacjonalistycznym w Szkocji i Irlandii Północnej, które zdecydowanie sprzeciwiają się brexitowi i mogą go użyć jako powodu do odłączenia się od Wielkiej Brytanii” – pisze „NYT”.",,
Artykuł siódmy i inne strachy [OPINIA],"Podobnie jak w zeszłym roku w polityce nie możemy mówić o żadnym przedświątecznym uspokojeniu. Opozycję mocno wsparła „zagranica”, „ulica” została jednak w większości w domu. Obóz rządzący po raz pierwszy od prezydenckich wet przemówił jednym głosem.","Andrzej Duda podpisał ustawy sądownicze, co ogłosił w bardzo mocnym i podkreślającym sens zmian wystąpieniu. Mateusz Morawiecki znalazł w swoim rządzie idealne miejsce dla Beaty Szydło, stawiając ją na czele Komitetu Społecznego Rady Ministrów. Swoją rolę odegrało też CBA, które w walce z korupcją potrafi zainteresować się nie tylko politycznymi przeciwnikami rządu, lecz i podejrzeniami patologii we własnym obozie.Gdy w ubiegłą sobotę główne siły opozycji przedstawiły podczas partyjnych spotkań swoją ofertę Polakom, szybko okazało się, że Platforma ma dla nich wyłącznie straszenie PiS-em. Nowoczesna zaś dodatkowo zaproponować może konflikt wewnętrzny, tlący się po przegranej Ryszarda Petru z Katarzyną Lubnauer w partyjnych wyborach. Nadal trudno też ustalić, jakie są dla wyborców widoki na zjednoczoną opozycję, bowiem wypowiedzi i zachowania liderów pełne są sprzeczności. W Warszawie Nowoczesna godzi się na kandydaturę Rafała Trzaskowskiego, nie chce jednak zacieśniać współpracy w parlamencie. Katarzyna Lubnauer ma alergię na hasło „zjednoczona opozycja”, równocześnie zaś wierzy w siłę takiego politycznego bytu. Ciekawszy dla tego ugrupowania obrót sprawy przybrały w Szczecinie. Tuż przed ogłoszeniem kandydata na prezydenta tego miasta z ramienia PO, którym zostać miał Sławomir Nitras, CBA postawiło zarzuty szefowi regionu zachodniopomorskiemu partii, Stanisławowi Gawłowskiemu. Dzień wcześniej podobny los spotkał senatora Prawa i Sprawiedliwości z drugiego końca Polski, Stanisława Koguta. O ile jednak PiS zareagował stanowczo wobec swojego działacza i natychmiast został on zawieszony, Platforma uznała działania służb za element politycznych represji i kolejny raz stanęła murem za swoim członkiem, mającym problemy z prawem. Pozostaje podziwiać konsekwencję partii, która wśród swoich wyborczych obietnic umieściła już półtora roku temu likwidację CBA. Już wtedy żartowano jednak, że nie wiadomo, czy ta służba nie zdąży wcześniej zlikwidować Platformy. Dla opozycji pozaparlamentarnej również był to dość trudny tydzień. Mateusz Kijowski ogłosił co prawda sukces mającej służyć jego utrzymaniu akcji „Stypendium wolności”, okazało się jednak, że z pieniędzy większą radość będą mieć dzieci byłego lidera KOD, nie dzięki ojcu jednak, a komornikowi. Kijowski może być zadowolony o tyle, że dzięki kontrowersyjnej zbiórce przekonał się, że nie brak wciąż osób, gotowych wesprzeć go finansowo i stanąć w jego obronie w internetowych dyskusjach nawet w obliczu wszystkich kompromitujących go faktów i wątpliwości. O obecnych liderach KOD nie mówi się ostatnio ani dobrze, ani nawet źle, po prostu nic o nich nie słychać. Od kilku miesięcy pierwsze skrzypce grać zaczęli bardziej agresywni, nastawieni nie tylko na słowną, lecz również fizyczną konfrontację Obywatele RP, jednak dzięki mocnemu skojarzeniu tego ruchu z postacią Franciszka Jagielskiego, „Farmazona”, mają dziś oni fatalną prasę i ich czas prawdopodobnie również się kończy. Jagielski stał się obiektem zainteresowania wymiaru sprawiedliwości po ataku na młodą reporterkę TVP Info. Szybko okazało się jednak, że lubiący pozować na silnego człowieka aktywista na sumieniu ma o wiele więcej. Brak uprawnień do prowadzenia działalności ochroniarskiej, nielegalne posiadanie broni, a według najnowszych informacji, zapewne również czyściciel łódzkiej kamienicy – to długa lista „zasług” tej twarzy obywatelskiego protestu. Kłopoty przedstawicieli opozycji z prawem to żadna nowość, nie są też one warunkiem wystarczającym, by zostać wykluczonym z tego doborowego towarzystwa. W środę doszło do podwójnego politycznego przesilenia, związanego z reformą wymiaru sprawiedliwości. Najpierw Komisja Europejska przegłosowała rozpoczęcie procedury wg artykułu 7 wobec Polski, będące następstwem licznych donosów i pielgrzymek polskich opozycyjnych polityków do Brukseli i Strasburga. Gdy działania ich odniosły w końcu częściowy skutek i rozpoczął się kolejny etap psucia przez eurokratów relacji z Warszawą, ogłosili, że jest to smutny dzień dla Polski. Zanim jednak zdążyli dodać, że już dla nich samych – niekoniecznie, kancelaria prezydenta ogłosiła, że o godzinie 17:30 Andrzej Duda będzie miał coś ważnego do powiedzenia. Tak mocno przemawiającego prezydenta nie słyszeliśmy od dawna, co wzbudziło duży zawód opozycji, liczącej najwyraźniej, że zawetuje on swoje własne ustawy pod presją unijnego niezadowolenia i wątłych tym razem ulicznych protestów. Na Dudę spłynęło najwięcej hejtu od czasu zawetowania poprzednich ustaw, prezydent z powrotem stał się marionetką PiS dla tych, którzy prywatnie ani na chwilę nie przestali tak o nim myśleć. jednak dawno też nie przeczytał on tylu ciepłych słów od swojego elektoratu z 2015 roku. Wiele osób wycofało się z niedawnej krytyki prezydenta, choć nie brak też wątpliwości, czy za środową decyzją nie stoi jakiś układ z PiS, mogący w przyszłości skutkować kolejnymi, trudnymi dla wyborców, decyzjami personalnymi, dotyczącymi planowanej na styczeń głębszej rekonstrukcji rządu.  Opozycja kolejny raz ogłosiła koniec demokracji i praworządności, połączony z lamentem o nieuchronnym w tej sytuacji wyprowadzeniu Polski z Unii i strefy Schengen. Za granicą pojawiają się jednak głosy krytyczne wobec antypolskiej ofensywy KE, wskazujące na niepewne polityczne skutki konfliktu z naszym krajem. W wielu państwach narasta niezadowolenie z brukselskiej biurokracji. Tak ostre kroki wobec Polski dostarczają argumentów eurosceptykom i ugrupowaniom o wiele bardziej radykalnym, niż Prawo i Sprawiedliwość. Znajdująca się w kryzysie Unia coraz częściej sięga po kij, mając do dyspozycji mocno kurczące się zapasy marchewki grantów i dotacji. Działania eurokratów legitymizują debatę na temat kosztów trwania w strukturze, która tak mocno odeszła od pierwotnych założeń, które przyświecały jej pomysłodawcom. Czy możliwy jest jeszcze powrót do Unii Schumana? Czy ma ona stać się elitarnym klubem kilku państw i milczącej reszty, uczestników drugiej kategorii? Postawom krytycznym bardzo pomagają osoby, które każde, najmniejsze nawet próby zaznaczenia własnej tożsamości i suwerenności, traktują jako działanie równoznaczne z wolą opuszczenia Unii, której w tej chwili nie deklarują w Polsce żadne liczące się środowiska polityczne. Ustawienie konfliktu rząd – opozycja jako sporu przeciwników i zwolenników polskiej obecności w UE jest całkowicie fałszywe, jest to jednak fałsz powtarzany z pełną premedytacją. Gdy jednak opozycjoniści skrzykują się, by publicznie na rozmaitych instrumentach wykonywać „Odę do radości”, ośmieszają idee unijne tak samo, jak wcześniej zrobili to z konstytucją, która, jeśli brać serio ich opowieści, zastąpiła niektórym nawet bajki czytane dzieciom na dobranoc. Czego się nie dotknąć, obrócić w karykaturę – to  strategia, w którą wpisują się działania opozycji w przestrzeni miejskiej i wirtualnej. Przy tym stopniu egzaltacji nawet potencjał straszenia Polaków wyjściem z wciąż popieranej przez większość Unii Europejskiej nie przyniesie żadnego skutku. Od abstrakcyjnych lęków, dla wyborców istotniejsza pozostanie walka z korupcją (tym bardziej, że dotycząca również własnych szeregów) czy kontynuacja socjalnej polityki rządu, którą gwarantuje nazwisko Beaty Szydło. W piątek komisja weryfikacyjna zdecydowała o nałożeniu na beneficjentów niezgodnej z prawem prywatyzacji tzw. „kamienicy Waltzów” obowiązek zwrotu zarobionych pieniędzy miastu. Hanna Gronkiewicz-Waltz w typowy dla siebie sposób zareagowała odmówieniem komisji legalności i obarczeniem całą winą Lecha Kaczyńskiego. Możemy być pewni, że jej najbliżsi nie rzucą się jeszcze przed Bożym Narodzeniem spłacać swoje zobowiązania. Sprawiedliwość wymaga, aby jednak pieniądze wróciły do miasta. I trafiły do ofiar dzikiej reprywatyzacji, nie do kolejnych prawników, opłacanych z wspólnej kasy, by bronić władze Warszawy.",,
13 lat temu odszedł papież Jan Paweł II,"2 kwietnia 2005 roku zmarł Jan Paweł II, od 2014 roku święty Kościoła katolickiego. Jego przesłanie odzwierciedlały słowa wypowiedziane na początku misji: „Nie lękajcie się, otwórzcie na oścież drzwi Chrystusowi, otwórzcie drzwi jego zbawczej władzy”.","Pontyfikat papieża Polaka wywarł ogromny wpływ na losy Kościoła i świata, a postawa w obliczu cierpienia i choroby stała się źródłem nadziei dla milionów ludzi. Jan Paweł II zmarł 2 kwietnia 2005 roku, w wigilię Święta Miłosierdzia Bożego.Już podczas uroczystości pogrzebowych wierni wołali „Santo subito”, czyli „Święty natychmiast”. Kanonizacji Jana Pawła II dokonał papież Franciszek 27 kwietnia 2014 roku. Na uroczystości w Rzymie był obecny Benedykt XVI, który beatyfikował papieża Polaka w 2011 roku.Jan Paweł II jest uważany za współczesnego apostoła Miłosierdzia Bożego. Poświęcił mu swoją encyklikę „Dives in Misericordia”, a także ustanowił specjalne święto, obchodzone w II niedzielę wielkanocną.Podczas pielgrzymki do Polski w 2002 roku papież konsekrował sanktuarium w Łagiewnikach i wyraził nadzieję, że stanie się ono światowym centrum kultu miłosiernej miłości Boga.",,
Rosja znowu uderza w polskich rolników. Zakaz reeksportu produktów roślinnych,"Rosja wprowadziła embargo na reeksport warzyw i owoców przez terytorium Polski. Moskwa oskarża polskich producentów, że pod przykrywką reeksportu wysyłają do Rosji swoje produkty.","– To kolejne sankcje, uderzające tym razem nie tylko w polskich producentów, ale także w tych, którzy zajmują się spedycją i eksportem – relacjonuje z Moskwy Jacek Gasiński, korespondent  TVP.  O wprowadzeniu zakazu reeksportu przez Polskę produktów roślinnych  poinformowała  agencja TASS, powołując się na Julię Trofimovą z Federalnej Służby Nadzoru Weterynaryjnego i Fitosanitarnego Rosji.Embargo obowiązuje już od 6 października, ale dopiero dziś poinformowały o nim rosyjskie media.  Zakaz najbardziej uderza w polskich przewoźników  Julia Trofimowa tłumaczy, że chodzi o towary  wyprodukowane w innych krajach, przeładowywane w Polsce przed dalszą drogą do Rosji. Urzędniczka twierdzi, że ujawniono przypadki, w których  polscy eksporterzy wysyłali do Rosji rodzimą produkcję. Zakaz reeksportu z Polski dotyczy całej produkcji roślinnej, a także nasion. Tego typu zakaz najbardziej uderza w polskich przewoźników oraz węzły przeładunkowe. Zgodnie z decyzją Rossielhoznadzoru, teraz owoce, warzywa i nasiona, które jadą do Rosji nie mogą być przewożone przez terytorium naszego kraju. Rosyjska odpowiedź na sankcje za Ukrainę W odpowiedzi na destabilizowanie sytuacji na wschodzie Ukrainy, Unia Europejska wprowadziła w lipcu sankcje wobec Rosji. W kolejnych miesiącach zastosowała dalsze restrykcje, m.in. gospodarcze. Moskwa odpowiedziała embargiem na unijne owoce i warzywa; teraz podejmuje kolejne kroki.",,
"Michał Woś pokieruje takim resortem, jaki dostanie Solidarna Polska","Niezależnie od tego, jaki resort przypadnie Solidarnej Polsce, pewne jest, że jego szefem będzie Michał Woś – pisze „Rzeczpospolita”. Dotychczas SP kierowała Ministerstwem Sprawiedliwości, po wyborach ma dostać kolejny resort.","„Z naszych informacji wynika, że jest już pewne, kto będzie najmłodszym ministrem. To 28-latek Michał Woś” – pisze dziennik.Pod koniec października „Rz” pisała, że partia Zbigniewa Ziobry dostała do wyboru jeden z trzech resortów: cyfryzacji, infrastruktury lub energii. Według gazety „od tamtego czasu na stole pojawiły się nowe propozycje”. „Solidarna Polska wcześniej interesowała się też Ministerstwem Sportu. Za każdym razem jako kandydat do objęcia resortu jest za to wymieniana jedna osoba. To Michał Woś” – zauważa gazeta.Sam Woś nie komentuje sprawy, a zastępca rzecznika PiS Radosław Fogiel odsyła do premiera, który ma ogłosić skład rządu. – Zbigniew Ziobro płaci za wierność. Wyciąga młode osoby i wynosi szybko na wysokie stanowiska, bo wie, że wszystko mu zawdzięczają i zawsze staną po jego stronie – ocenia natomiast kandydaturę Wosia Borys Budka z PO. – Informacje o tym, że Woś jest najlepszym kandydatem do każdego resortu, to kolejny dowód na to, że umiejętności merytoryczne nie są tu najważniejsze – komentuje.W 2014 r., w wieku 23 lat, Woś został radnym Raciborza, w 2018 r. dostał się do sejmiku śląskiego. Był szefem gabinetu politycznego Ziobry, a potem wiceministrem sprawiedliwości. W 2019 r. został ministrem ds. pomocy humanitarnej w miejsce Beaty Kempy wybranej do europarlamentu.Starszy niż Woś był Wojciech Olejniczak, gdy w 2003 r. zostawał ministrem rolnictwa - miał 29 lat. Władysław Kosiniak-Kamysz miał 30 lat, gdy w 2011 r. zostawał ministrem pracy. – Młodszym od Wosia szefem ministerstwa był prawdopodobnie tylko Rafał Wiechecki z LPR, który w 2006 r. został ministrem gospodarki morskiej jako 27-latek – pisze „Rzeczpospolita”.",,
TSUE: można nakazywać usunięcie bezprawnych komentarzy na Facebooku,"Prawo UE nie stoi na przeszkodzie, by nakazać dostawcy usług hostingowych, takiemu jak Facebook, usunięcia ani zablokowania dostępu na całym świecie do komentarzy lub informacji uznanych za mające bezprawny charakter – orzekł Trybunał Sprawiedliwości UE.","Eva Glawischnig-Piesczek, przewodnicząca klubu parlamentarnego austriackich Zielonych i federalna rzeczniczka tej partii, pozwała Facebook Ireland przed sądami w swoim kraju. Wniosła o nakazanie Facebookowi usunięcia komentarza opublikowanego przez pewnego użytkownika na tym portalu społecznościowym, naruszającego jej cześć.Przedmiotem sprawy był udostępniony przez użytkownika na jego osobistej stronie artykuł z austriackiego internetowego czasopisma informacyjnego oe24.at zatytułowany „Zieloni za utrzymaniem dochodu minimalnego dla uchodźców”. Po udostępnieniu Facebook wygenerował podgląd oryginalnej witryny zawierający tytuł i krótkie streszczenie materiału, a także fotografię Glawischnig-Piesczek.Ten sam użytkownik opublikował również komentarz do tego artykułu, zredagowany w słowach, co do których sądy austriackie stwierdziły, że mogły naruszać cześć Glawischnig-Piesczek, znieważyć ją i zniesławić. Wpis ten mógł być wyświetlany przez każdego użytkownika Facebooka na świecie.",,
Małgorzata Gersdorf nie podaje daty zwołania posiedzenia KRS,Zobowiązanie „do zwołania posiedzenia instytucji mającej pełnić funkcję Krajowej Rady Sądownictwa” jest mi znane i zostanie zrealizowane zgodnie z prawem – napisała w czwartek I prezes Sądu Najwyższego Małgorzata Gersdorf w odpowiedzi dla ministra Zbigniewa Ziobry.,"We wtorek minister sprawiedliwości zwrócił się do Gersdorf o „niezwłoczne” zwołanie pierwszego posiedzenia KRS z udziałem sędziów wybranych na członków Rady uchwałą Sejmu z 6 marca. Ponadto Ziobro podkreślił wtedy, że 25 marca mija dwumiesięczny termin na dokonanie przez KRS oceny kwalifikacji 86 nowo powołanych asesorów. „Dobro wymiaru sprawiedliwości i konieczność dochowania standardów wymaga, aby KRS - zgodnie ze swymi kompetencjami - dokonała w ustawowym terminie oceny kwalifikacji 86 asesorów, co do których 25 stycznia 2018 r. wniosłem o powierzenie im pełnienia obowiązków sędziowskich” - pisał Ziobro do Gersdorf. „Odpowiadając na Pana pismo, które otrzymałam wczoraj, w odniesieniu do zobowiązania Pierwszego Prezesa Sądu Najwyższego do zwołania posiedzenia instytucji mającej pełnić funkcję Krajowej Rady Sądownictwa celem wyboru przewodniczącego tego gremium, uprzejmie informuję Pana Ministra, że zobowiązanie to jest mi znane, gdyż wprost wynika z przepisów prawa i zostanie zrealizowane zgodnie z prawem” - napisała Gersdorf w odpowiedzi dla Ziobry przekazanej PAP przez Sąd Najwyższy. Jak dodała „w odniesieniu do oceny kwalifikacji nowo powołanych asesorów, troska Pana Ministra jest zupełnie nieuzasadniona”. Zaznaczyła m.in., że „KRS, przed którą zawisły sprawy asesorów, nie wypowiedziała się negatywnie w tej kwestii, a zatem zaaprobowała Pana wnioski”. Ponadto I prezes SN wskazała w swym piśmie, że „instytucja mająca pełnić funkcję KRS nie ma szansy oceny tych wniosków z uwagi na wprowadzoną w nowej ustawie procedurę i tryb oceny kandydatów (art. 31 ustawy)”. „Muszę wyrazić zdziwienie” „Podzielając Pana troskę o dobro wymiaru sprawiedliwości muszę wyrazić zdziwienie, że dotychczas nie podjął Pan działań zmierzających do obsadzenia kilkuset wakatów na stanowiskach sędziowskich” - zaznaczyła jednocześnie prezes Gersdorf, zwracając się do Ziobry. Jak powiedział PAP Krzysztof Michałowski z zespołu prasowego SN, odpowiedź Gersdorf na pismo ministra Ziobry została już wysłana do resortu sprawiedliwości. Sejm wybrał w zeszłym tygodniu 15 sędziów na członków Krajowej Rady Sądownictwa. Dziewięć kandydatur wskazał klub PiS, sześć - klub Kukiz'15. Pozostałe kluby nie skorzystały z prawa wskazania kandydatur. Kluby: PO, Nowoczesna i PSL-UED nie wzięły udziału w głosowaniu. Tego samego dnia Gersdorf złożyła rezygnację z funkcji przewodniczącej KRS.  Wybór nowych członków-sędziów Rady jest konsekwencją nowelizacji ustawy o KRS, która weszła w życie w połowie stycznia. Na mocy tej nowelizacji wprowadzony został wybór 15 członków KRS-sędziów na wspólną czteroletnią kadencję przez Sejm - dotychczas wybierały ich środowiska sędziowskie. Zgodnie z dotychczasowym brzmieniem ustawy o KRS „pierwsze posiedzenie Rady po zwolnieniu stanowiska przewodniczącego, zwołuje Pierwszy Prezes Sądu Najwyższego, który przewodniczy obradom do czasu wyboru nowego przewodniczącego”. W środę PiS złożył w Sejmie projekt nowelizacji ustawy o KRS, zgodnie z którym pierwsze posiedzenie KRS po zwolnieniu stanowiska przewodniczącego Rady miałby zwoływać prezes Trybunału Konstytucyjnego. Ma się nim zając sejmowa komisja sprawiedliwości i praw człowieka.",,
Trump oskarża Obamę. „Wiedział o ingerencji Rosji w wybory i nic nie zrobił”,"Prezydent Donald Trump oskarżył swego poprzednika Baracka Obamę, że nic nie zrobił aby zapobiec zarzucanej Rosji ingerencji w amerykańskie wybory w 2016 r. Według Trumpa, Obama wiedział o tych zarzutach jeszcze przed wyborami.","„Administracja Obamy wiedziała długo przed 8 listopada (dniu wyborów) o mieszaniu się Rosji w wybory. Nic z tym nie zrobiła. DLACZEGO?” - napisał w piątek Trump na Twitterze.Kolejne wpisy Podobne zarzuty obecny prezydent wysunął w kolejnych wpisach na Twitterze w sobotę oraz w wywiadzie dla telewizji Fox News, który ma być wyemitowany w niedzielę.Wcześniej dziennik „Washington Post” wystąpił z twierdzeniem, że Obama dowiedział się już w sierpniu 2016 r. o „bezpośredniej ingerencji” prezydenta Rosji Władimira Putina w amerykański proces wyborczy. Według artykułu zamieszczonego na łamach dziennika, Obama został poinformowany przez „źródła w rządzie Rosji”, że Putin jest bezpośrednio zaangażowany w kampanię cybernetyczną mającą na celu zakłócenie przebiegu wyborów w USA, zaszkodzenie kampanii demokratycznej kandydatki do Białego Domu Hillary Clinton i przyczynienie się do zwycięstwa Donalda Trumpa.Symboliczne gesty Dziennik twierdzi, że Obama potajemnie rozważał szereg opcji ukarania Rosji, ale w końcu ograniczył się do symbolicznych gestów: wydalił z USA 35 rosyjskich dyplomatów oraz zamknął dwie rosyjskie instytucje. Przy czym uczynił to dopiero w grudniu, czyli już po wyborach. Zarzuty o kontakty między sztabem wyborczym Trumpa i Rosjanami podczas wyborów stale prześladują obecnego prezydenta, praktycznie od czasu objęcia urzędu.Specjalne dochodzenieSpecjalny prokurator Robert Mueller prowadzi dochodzenie mające ustalić czy rosyjscy hakerzy pomagali wygrać Trumpowi oraz czy obecny prezydent nie dopuścił się utrudniania pracy organów wymiaru sprawiedliwości w tej sprawie.Trump, podobnie jak Moskwa, stanowczo odrzuca wszelkie zarzuty a dochodzenie nazywa „polowaniem na czarownice”.",,
"Wiemy, co papież będzie pić w Kolumbii. Na Franciszka czeka... tinto","Papież Franciszek, który zawsze chętnie sięga po filiżankę
herbaty yerba mate, podczas wrześniowej wizyty w Kolumbii
spróbuje tamtejszej... tinto. Tym słowem Kolumbijczycy
określają klasyczną czarną kawę.","– Ojciec Święty pytał mnie o tinto, zatem obiecaliśmy,że otrzyma najlepszą kawę świata, czyli kolumbijską – powiedziałnuncjusz apostolski w Bogocie, abp Ettore Balestrerow rozmowie z rozgłośnią LaFM.Nuncjusz zapewnił jednocześnie, że w Kolumbii papież niebędzie musiał wyrzec się swojej ulubionej herbaty. – O to teżsię zatroszczyliśmy – powiedział watykański dyplomata. Franciszek będzie przebywał w Kolumbii w dniach 6-10 września.Odwiedzi stolicę kraju – Bogotę oraz miasta: Villavicencio,Medellín i Cartagena. Pierwszy krokGłównym tematem wizyty, której hasłemsą słowa „Zróbmy pierwszy krok”, jest proces pokojowypo ubiegłorocznym sukcesie rokowań między rządem a lewackimugrupowaniem Rewolucyjnych Sił Zbrojnych Kolumbii (FARC).Jednym z najważniejszych wydarzeń będzie beatyfikacja dwóchduchownych-męczenników: bp. Jesusa Emilio Jaramillo Monsalve,uprowadzonego i zamordowanego w 1989 roku przez partyzantów z tzw. Wojska Wyzwolenia Narodowego oraz ks. Pedro Marii RamirezaRamosa, zabitego za wiarę wkrótce po wybuchu wojny domowejw Kolumbii w kwietniu 1948 roku.Franciszek będzie trzecim papieżem, który odwiedzi Kolumbię.Wcześniej składali tam wizytę bł. Paweł VI (1968) i św. Jan Paweł II (1986).",,
Napad na bank w Katowicach. Policja publikuje wizerunki sprawców,"Policja poszukuje sprawców napadu na bank w Katowicach. Złodzieje sterroryzowali pracowników, zabrali gotówkę i uciekli. Policja nie ujawnia, ile pieniędzy zabrano.","Do zdarzenia doszło we wtorek około godz. 9. Do placówki bankowej na Osiedlu Tysiąclecia weszło dwóch zamaskowanych mężczyzn. Przedmiotem przypominającym broń zagrozili pracownikom banku i zażądali pieniędzy. Po kradzieży uciekli. W czasie napadu w banku było kilku klientów. Nikomu nic się nie stało. Grupa dochodzeniowo-śledcza na miejscu wykonała oględziny i przesłuchała świadków. Zabezpieczone zostały nagrania z monitoringu. Napastnikom grozi do 12 lat więzienia.  Wszystkie osoby, które mogą pomóc w ustaleniu tożsamości sprawców napadu, proszone są o kontakt pod numerami: 32 200 20 00, 32 200 25 55 całodobowo lub z najbliższą jednostką policji - tel. 997 i 112. Informacje można też przesyłać na adres e-mail: nppziz@katowice.ka.policja.gov.pl lub dyzurny@katowice.ka.policja.gov.pl.",,
Sojuz MS-12 przycumował do ISS,Statek kosmiczny Sojuz MS-12 z trzema pasażerami na pokładzie przycumował przy Międzynarodowej stacji Kosmicznej. Jego lot trwał niespełna sześć godzin. W tym czasie czterokrotnie okrążył Ziemię.,"Po wykonaniu czterech okrążeń wokół Ziemi, po godzinie drugiej w nocy czasu polskiego, statek zacumował przy Międzynarodowej Stacji Kosmicznej.Pasażerami statku jest dwoje astronautów amerykańskich: 43–letni Nick Hague i 40–letnia Christina Koch oraz 47–letni Rosjanin Aleksiej Owczynin.  Dołączyli do znajdujących się na stacji: jej dowódcy Olega Kononenko z Roskosmosu, Anne McClain z NASA i Davida Saint-Jacques z Canadian Space Agency.N. Hague i A. Owczynin mieli na stację kosmiczną udać się jeszcze w październiku, jednak z powodu awarii rakiety nośnej ich statek Sojuz MS–10 uległ katastrofie. Sami astronauci pomyślnie lądowali w kapsule ratunkowej w stepach Kazachstanu.W trakcie ich pobytu przewidziane jest m. in. pierwsze w historii wspólne wyjście w otwartą przestrzeń kosmosu dwóch kobiet: amerykanek Christiny Koch i Anne McClain.Pobyt nowej ekipy na międzynarodowej stacji planowany jest na 207 dni.",,
„Wybory samorządowe to priorytet”. Zjednoczona Prawica wystartuje razem,"– Na początku roku zawarte ma zostać porozumienie dotyczące tych wyborów w ramach Zjednoczonej Prawicy, a do 30 czerwca w każdej gminie odbędą się spotkania z mieszkańcami – mówi wiceprezes PiS Joachim Brudziński.","Porozumienie w sprawie wyborów samorządowych między PiS a Solidarną Polską Zbigniewa Ziobry i Porozumieniem Jarosława Gowina dotyczyć ma m.in. wspólnych kandydatów w największych miastach. – Zostały złożone propozycje ze strony partii Gowina i Ziobry kierownictwu partii, w tej chwili pracujemy nad tym, będzie porozumienie na wzór tego porozumienia z 2014 roku dotyczące wyborów samorządowych i na pewno przedstawiciele tych partii będą na naszych listach kandydatami w wyborach do sejmików; będzie porozumienie co do wspólnych kandydatów w największych miastach – powiedział Brudziński. – Pójdziemy do tych wyborów jako Zjednoczona Prawica.Dopytywany o to, kiedy można spodziewać się tego porozumienia, odpowiedział: – Na początku roku, być może jeszcze w styczniu.Wiceprezes PiS, szef Komitetu Wykonawczego podkreślił, że tuż po wygranych w 2015 roku wyborach parlamentarnych PiS rozpoczęło przygotowania do wyborów samorządowych. – Stąd była decyzja o zmianach organizacyjnych w strukturze PiS, zostały powołane wojewódzkie zespoły samorządowe, które rozpoczęły prace przygotowujące partię do wyborów samorządowych –  podkreślił.– Wybory samorządowe to priorytet –  powiedział Brudziński. Zgodnie z decyzją kierownictwa partii, wojewódzkie zespoły samorządowe są odpowiedzialne za przygotowanie struktur PiS do wyborów samorządowych. Szefowie zespołów mieli za zadanie opracować raporty otwarcia, które mają składać się na opracowanie strategii kampanii w wyborach do sejmiku wojewódzkiego.Ponadto koordynatorzy okręgowi wraz z szefami obwodowych zespołów samorządowych zostali zobowiązani przez kierownictwo partii do zorganizowania spotkań z mieszkańcami na terenie każdej gminy danego okręgu sejmikowego w terminie do 30 czerwca 2018 roku. O takich spotkaniach mają być informowani wszyscy parlamentarzyści i samorządowcy z danego terenu.– Absolutny nacisk kładziemy na prace na poziomie każdej gminy, gminami chcemy zapewnić sobie sukces w wyborach do rad powiatów, a przede wszystkim w wyborach do sejmików –  podkreślił Brudziński.",,
Kaczyński: Nikt z Koalicji Europejskiej nie odciął się od słów Cimoszewicza,"– Tylko władza Prawa i Sprawiedliwości jest jedyną prawdziwą gwarancją tego, że nie będziemy płacić żadnych roszczeń związanych z II wojną światową – powiedział prezes Prawa i Sprawiedliwości Jarosław Kaczyński.","Na briefingu szef PiS odniósł się do wcześniejszej wypowiedzi kandydata Koalicji Europejskiej w wyborach do Parlamentu Europejskiego Włodzimierza Cimoszewicza, który w TVN24 powiedział m.in., że „w naszym kraju za cnotę uważa się obronę tego, żeby nie zwrócić tego, co się komuś należy tylko dlatego, że był Żydem, do tego ofiarą Holokaustu”. Był to komentarz do wypowiedzi m.in. premiera Mateusza Morawieckiego, który zapowiedział, że rząd przyjmie prawo, które zabezpieczy Polskę przed jakimikolwiek roszczeniami związanymi z II wojną światową.– Wypowiedź pana Cimoszewicza jest pełna wielkiej niechęci do Polski i Polaków. To charakterystyczne, ale zdumiewające, że nikt z Koalicji Europejskiej się od tego nie odciął. Wobec tego trzeba to traktować jako stanowisko całej Koalicji Europejskiej – skomentował Kaczyński.– My na tego rodzaju roszczenia się nie godzimy i nie mamy zamiaru niczego płacić. To Niemcy napadli na Polskę – podkreślił prezes PiS.– Tylko władza Prawa i Sprawiedliwości jest jedyną prawdziwą gwarancją tego, że nie będziemy płacić, że nie poniesiemy ogromnych szkód finansowych i, co jeszcze ważniejsze – wielkich szkód godnościowych, refutacyjnych – podkreślił Kaczyński.W ocenie szefa PiS wypłacanie odszkodowań przez Polskę oznaczałoby nic innego „jak przyznanie, że my byliśmy w istocie sojusznikiem Hitlera”. – Nigdy się na to nie zgodzimy – powiedział.",,
Pożar na terenie budowy wieżowca The Warsaw Hub ugaszony,Akcja gaśnicza na budowie wieżowca The Warsaw Hub jest praktycznie zakończona. Na miejscu pracuje teraz około 20 strażaków; w kulminacyjnym momencie było tam 130 strażaków – powiedział w sobotę rano mł. bryg. Karol Kierzkowski z KW Państwowej Straży Pożarnej w Warszawie. Za „skuteczną walkę z pożarem” podziękował strażakom premier Mateusz Morawiecki.,"Jak poinformował Kierzkowski, nadal zamknięty jest ruch na ul. Towarowej od ronda Daszyńskiego. –To kwestia godziny, dwóch, kiedy ruch będzie odblokowany – stwierdził strażak.– W związku z pożarem nikomu nic się nie stało. Budynki obok, które wydawało się, że są w dużym zagrożeniu, nie zostały uszkodzone. Palące się elementy, które spadały, nie uszkodziły ich – dodał.Na budowie wieżowca The Warsaw Hub paliły się elementy konstrukcyjne, które na najwyższych kondygnacjach osłaniały budynek od wiatru. – Stanowiły one też reklamę z tworzywa sztucznego. Były to grube 14-metrowe belki. To wszystko paliło się i spadało – powiedział Kierzkowski.",,
Watykan ocenzurował list Benedykta XVI o Franciszku,"Zdjęcie listu papieża Benedykta XVI o Franciszku, szeroko komentowanego przez media, zostało opublikowane przez Watykan bez kluczowych fragmentów; to zmieniło jego sens. W ocenzurowanej postaci dokument został odebrany jako zdecydowany głos w obronie obecnego papieża w związku z krytyką kierowaną pod jego adresem, tymczasem całość nie jest tak jednoznaczna.","Watykan przyznał, że ingerował w  przesłane mediom zdjęcie listu emerytowanego papieża Benedykta XVI o papieżu Franciszku. Na zamieszczonym zdjęciu zamazane zostały dwie istotne, kończące stronę wersy, a drugą stronę zasłonił stos książek.  Manipulacja zmieniła znaczenie zdjęcia  w sposób naruszający standardy  dziennikarskie. Zdjęcie z listem  papieża seniora do prefekta Sekretariatu ds.Komunikacji prał. Dario Vigano zostało opublikowane w poniedziałek.  List powstał z okazji prezentacji serii książek „Teologia papieża Franciszka”,ukazującej się nakładem watykańskiego wydawnictwa LibreriaEditrice Vaticana (LEV).",,
Budka o listach w Gliwicach: Zatwierdził je zarząd PO. Grabiec: Nie przypominam sobie,"– Nie przypominam sobie, by gliwickie listy kandydatów na radnych były tematem posiedzeń zarządu Platformy - powiedział rzecznik PO Jan Grabiec. Wcześniej posłowie PO mieli zmienić kandydatów na listach wyborczych bez ich wiedzy.","– Byliśmy wodzeni za nos, dopiero w momencie, w którym zostały złożone te listy, zostaliśmy o tym poinformowani – mówił w TVP Info Dominik Dragon, wieloletni radny PO. – Zostały wyrzucone osoby, które miały swoje poglądy, nie bały się ich wyrażać. W zamian zostali wpisani ludzie typu żona posła albo ludzie związani z obecnym prezydentem – dodał. Zdaniem Konrada Gorninga, innego radnego PO, którego również usunięto z listy, Platforma szykuje się do wielkiej wojny z PiSem. - Działacze społeczni ruchów miejskich okazali się niezbyt odpowiednimi żołnierzami w tej wojnie i dlatego ich usunięto i na ich miejsce wprowadzono działaczy politycznych, którzy zdaniem władz PO, będą skuteczniejsi w tej wojnie – stwierdził Gorning. W wywiadzie dla „Nowin Gliwickich” Budka powiedział, że ostateczna wersja list kandydatów została przyjęta – zgodnie z obowiązującymi przepisami wewnętrznymi – przez zarząd krajowy Platformy. – Decyzje władz krajowych wiązały się przede wszystkim z budowaną od wielu miesięcy w całej Polsce koalicją Platformy Obywatelskiej i Nowoczesnej. Na szczeblu krajowym uznaliśmy, że nie możemy wysiłku zawiązania Koalicji Obywatelskiej, która ma wygrać te i kolejne wybory, poświęcić w imię lokalnych, niezrozumiałych dla wyborców, osobistych rozgrywek części radnych. W samorządzie i w polityce, by mieć efekty, trzeba pracować zespołowo. Nie wszyscy to zrozumieli, dlatego musieliśmy dokonać zmian – mówił poseł. Rzecznik PO Jan Grabiec, pytany o tę sprawę przez PAP, powiedział, że nie przypomina sobie, aby gliwickie listy były tematem posiedzeń zarządu Platformy. – Możliwe, że jakieś rozmowy się toczyły pomiędzy kierownictwem PO a szefem regionu, ale nie mam wiedzy na ten temat – dodał. Zmiany na listach Koalicji Obywatelskiej w Gliwicach opisywały lokalne media. Jak podały „Nowiny Gliwickie”, lokalne struktury Nowoczesnej i Platformy przez ostatnie miesiące negocjowały miejsca na listach w ramach powołanej na szczeblu krajowym KO. Następnie, zgodnie z procedurami, dokumenty przekazano pełnomocnikowi wyborczemu, który miał je złożyć w Państwowej Komisji Wyborczej. – Ale poseł Borys Budka i posłanka Marta Golbik zmienili kandydatów na listach. Wstawiono nowych, a ci, którzy byli na nich przedtem, o roszadach dowiedzieli się dzień po rejestracji. Wtedy, gdy już nic nie można było zrobić. W ten sposób wyeliminowano osoby niewygodne oraz uniemożliwiono im kandydowanie z innych list – napisały „Nowiny Gliwickie”. O mandat nie będą się ubiegać się m.in. wieloletni radni Platformy Kajetan Gornig i Dominik Dragon. O tym, że nie znajdą się na listach, ci kandydaci mieli dowiedzieć się na kilka godzin przed końcem ich rejestracji. Obaj należeli do grupy, która nie raz krytykowała bezpartyjnego prezydenta Zygmunta Frankiewicza. Kilka tygodni temu Frankiewicz przyjął poparcie Platformy i Nowoczesnej w najbliższych wyborach. Po usunięciu Dragona i Gorniga, na listach pojawiła się m.in. Katarzyna Kuczyńska-Budka, współpracowniczka marszałka Wojciecha Saługi i żona posła Borysa Budki – podało lokalne wydanie „Gazety Wyborczej”. „Nowiny Gliwickie” opisywały, że z list usunięto też m.in. nazwiska społeczniczek: Katarzyny Janus, Natalii Wójcik i Ewy Lutogniewskiej.",,
Organizacja ruchu wokół bydgoskiej katedry niezgodna z prawem,"Wojewoda kujawsko-pomorski skontrolował projekt ustawy bydgoskiej rady miasta dotyczącej organizacji ruchu w centrum Bydgoszczy. Ma on jednak zastrzeżenia.  Wskazuje na szereg nieprawidłowości zwłaszcza, jeśli chodzi o dojazd do katedry.  Spór w tej sprawie trwa od września, kiedy zaczął obowiązywać zakaz ruchu samochodowego na Starym Rynku i przyległych uliczkach. Miasto analizuje wystąpienie pokontrolne wojewody, na odpowiedź ma siedem dni.","Utrudniony dojazd do katedry mieszkańcy mają od września. Z przeprowadzonej przez wojewodę kujawsko–pomorskiego kontroli wynika, że droga do katedry nie mogła zostać wyłączona z ruchu.  Projekt zmiany organizacji ruchu przygotowany przez prezydenta zawiera liczne formalne uchybienia. Wśród nich jest m.in. wadliwy sposób dokonywania wpisów do ewidencji projektów zatwierdzonych organizacji ruchu, wadliwe wskazanie terminu wprowadzenia stałej organizacji ruchu czy zatwierdzenie niekompletnego projektu organizacji ruchu. Prezydent Bydgoszczy i jego zastępcy mogą wjeżdżać bez problemu do ratusza na Starym Rynku. Jak podkreśla proboszcz katedry ks. Stanisław Kotowski, to utrudnia funkcjonowanie pracy duszpasterskiej i kurii biskupiej. Pełnomocnik kurii w tej sprawie mec. Edmund Dobecki podkreślił, że niezgodne z prawem było przypisanie drogi wokół katery do ul. Farnej, bo nie miała ona charakteru drogi publicznej. Zwłaszcza, że na terenie katedry znajdują się diecezjalne działki, co oznacza, że teraz nie można wjechać na swoją działkę.Prezydent miasta ma teraz siedem dni na ustosunkowanie się do przeprowadzonej przez wojewodę kontroli. Jeśli tego nie zrobi, przywrócona zostanie dawna organizacja ruchu przy katedrze.",,
"Bundestag dał zielone światło dla deportacji imigrantów z Bałkanów. „Uchodźcy zostaną, otrzymają ofertę integracyjną”","W Niemczech, wcześniej niż planowano, wchodzą w życie zaostrzone przepisy azylowe. Wkrótce mają rozpocząć się deportacje osób, którym nie przyznano prawa pobytu. Jednocześnie kanclerz Angela Merkel zapewnia, że imigranci z Bliskiego Wschodu, którzy mają prawo do azylu ze względu na wojnę w ich krajach, otrzymają szeroką „ofertę integracyjną”, w tym kursy języka.","Niemiecki parlament w ekspresowym tempie znowelizował przepisy azylowe. Zmiany miały obowiązywać od listopada, ale w obliczu wielkiej fali uchodźców zdecydowano przyspieszyć ich wprowadzenie. Nowe regulacje skracają postępowanie azylowe i ułatwiają procedurę odsyłania osób bez prawa pobytu w Niemczech, m.in.  obywateli Kosowa, Albanii i Czarnogóry, czyli krajów uznanych za bezpieczne.  Pierwsza duża deportacja w tym tygodniuRząd uzasadnia zmianę przepisów koniecznością odmiennego traktowania imigrantów z krajów, gdzie toczą się wojny, i imigrantów zarobkowych. – Aby móc zająć się bardziej intensywnie uchodźcami zasługującymi na opiekę, należy szybko pozbyć się osób, które nie mają prawa do azylu – argumentują politycy koalicji rządowej. Media informowały, że już w nachodzącym tygodniu może dojść do pierwszej dużej deportacji. Nowe przepisy ograniczają też świadczenia socjalne dla uchodźców. „Integracja kluczem do sukcesu uchodźców”Kanclerz Angela Merkel zapewniła w sobotę, że imigranci z Bliskiego Wschodu, którzy mają prawo do azylu w Niemczech ze względu na wojnę w ich krajach, otrzymają szeroką ofertę integracyjną, w tym kursy językowe będące kluczem do sukcesu na rynku pracy.  – Imigrantom, którzy są prześladowani, których życie było zagrożone wskutek wojny i terroru, musimy stworzyć szansę na znalezienie u nas schronienia i zapewnić im takie schronienie – powiedziała Merkel w cotygodniowym przesłaniu wideo do obywateli. Kanclerz zastrzegła równocześnie, że imigranci, którzy nie mają szans na pozostanie w Niemczech, będą musieli wyjechać z kraju. – Osobom mającym perspektywy na pozostanie w Niemczech władze zapewnią udział w kursie integracyjnym w wymiarze 600 godzin. Udział w takim kursie będzie możliwy jeszcze przed zakończeniem postępowania w sprawie przyznania azylu – podkreśliła Merkel. Jak dodała, dzieci uchodźców będą miały zapewnione miejsce w szkole lub przedszkolu. – Będziemy kładli nacisk na naukę języka – zaznaczyła szefowa niemieckiego rządu. Kursy językowe i zawodowe będą przystosowane do indywidualnych potrzeb uchodźców. – Znaczna część imigrantów ma duże szanse na sukces – podkreśliła Merkel. Niedzielny miniszczyt o hotspotachMimo silnego oporu w UE Merkel forsuje nadal pomysł ustanowienia stałego mechanizmu podziału imigrantów wśród wszystkich krajów członkowskich. Jak podał „Der Spiegel”, na szczycie UE w niedzielę Merkel będzie się domagała usprawnienia pracy hotspotów – placówek na zewnętrznych granicach UE, które mają rejestrować imigrantów. Niemiecka kanclerz stoi na stanowisku, że z tych ośrodków w Grecji i we Włoszech imigranci powinni być kierowani bezpośrednio do poszczególnych krajów Unii. W niedzielę w Brukseli odbędzie się spotkanie przywódców krajów bałkańskich i Merkel. Jak twierdzi „Der Spiegel”, miniszczyt zwołał szef Komisji Europejskiej Jean-Claude Juncker, ponieważ przewodniczący Rady Europejskiej Donald Tusk – osoba uprawniona do podejmowania takich decyzji – odmówił pomimo próśb Merkel zorganizowania takiego spotkania. Pod koniec września na terytorium Niemiec przebywało – według gazety „Bild” – ponad 190 tys. obcokrajowców zobowiązanych do opuszczenia kraju, lecz odmawiających wyjazdu. W tym roku do Niemiec ma przyjechać ponad 800 tys. imigrantów i uchodźców. Według mediów w rzeczywistości ich liczba może sięgnąć 1,5 mln. ",,
Maroko rezygnuje ze zmiany czasu na zimowy,"Władze Maroka wydały dekret w sprawie rezygnacji ze zmiany czasu w tym kraju. Postanowienie weszło w życie na dobę przed zmianą czasu na zimowy. Nad pomysłem, by zrezygnować z przestawiania zegarków dwa razy do roku zastanawia się także Unia Europejska.","Dekret marokańskich władz został podpisany bez wcześniejszych zapowiedzi, niemal w ostatniej chwili przed planowaną zmianą czasu. Decyzja oznacza, że Maroko przez cały rok będzie pozostawać w czasie letnim, w tej samej strefie czasowej co Wielka Brytania czy Portugalia.Władze argumentują, że rezygnując ze zmiany czasu kraj zyska dodatkową godzinę naturalnego światła. Decyzja wywołała falę komentarzy w mediach społecznościowych. Część Marokańczyków uważa, że rezygnacja ze zmiany czasu była potrzebna, ale niektórzy kwestionują zmianę przepisów.",,
Poznali się na planie serialu „Gra o tron”. Kit Harington i Rose Leslie wzięli ślub [WIDEO],"Kit Harington, odtwórca jednej z głównych ról w serialu „Gra o tron”, ożenił się z Rose Leslie, która w słynnej produkcji zagrała rolę Ygritte.","Ślub odbył się w szkockim hrabstwie Aberdeenshire. Ceremonia wzbudziła zainteresowanie mediów i lokalnych mieszkańców.  Po wyjściu z kościoła para młoda została obsypana konfetti. W uroczystości wzięli udział m.in. aktorzy znani z serialu „Gra o tron”: Peter Dinklage, Maisie Williams, Sophie Turner i Emilia Clarke. Wesele odbyło się w XII-wiecznym zamku Wardhill (jego właścicielem jest ojciec panny młodej).   Kit Harington i Rose Leslie poznali się na planie filmowym w 2012 roku.   „Gra o tron” to amerykański serial fantasy, będący adaptacją sagi „Pieśń lodu i ognia”, autorstwa amerykańskiego pisarza George’a R.R. Martina. Amerykańska premiera pierwszego sezonu w HBO miała miejsce 17 kwietnia 2011 r. W Polsce serial zadebiutował dzień później.",,
PKO BP: Gorsze perspektywy polskiej gospodarki w przyszłym roku,Wyniki dotyczące nowych zamówień potwierdzają pogorszenie perspektyw dla krajowej gospodarki w nadchodzącym roku – uważają ekonomiści z banku PKO BP komentujący najnowsze dane o PMI dla polskiego przetwórstwa.,"Firma Markit poinformowała, że wskaźnik PMI dla Polski w listopadzie był na poziomie 49,5 pkt wobec 50,4 pkt. w październiku i wobec prognozy 50,5 pkt Autorzy badania podkreślili, że jest to najsłabszy wynik od ponad czterech lat. Ekonomiści z PKO BP zauważyli, że spadek PMI do 49,5 pkt oznacza obniżenie poniżej neutralnego progu 50 pkt - po raz pierwszy od września 2014. Wskazano, że wśród składowych PMI spadły nowe zamówienia (w tym znacząco, chociaż słabiej niż w poprzednich miesiącach, nowe zamówienia eksportowe), a także produkcja i zatrudnienie. „Oczekiwania firm co do produkcji w kolejnych 12 miesiącach były najsłabsze od stycznia 2013 r. Ankietowane firmy uzasadniały je m.in. małą liczbą nowych zamówień. Takie wyniki potwierdzają pogorszenie perspektyw dla krajowej gospodarki w nadchodzącym roku” – uważają ekonomiści z PKO BP. Dodano, że presja na koszty firm była nadal na wysokim poziomie (na tle 20-letniej historii badań). Koszty te przedsiębiorstwa przerzucały na ceny wyrobów gotowych, a wynikające z badania tempo inflacji cen producentów było najwyższe od czterech miesięcy. Według ekonomistów z PKO BP ciekawe jest, że w piątkowych danych GUS z całej gospodarki (wstępny CPI za listopad i PKB za 3 kw.) obraz był zupełnie inny niż wynikający z PMI: solidny wzrost gospodarczy i brak inflacji po stronie konsumentów. „Sugeruje to, że podobnie jak w 2014 r. spowolnienie w przemyśle nie musi przełożyć się na inne sektory gospodarki” – podsumowano. W komunikacie Markit napisano, że główny wskaźnik PMI spadł poniżej neutralnego progu po raz pierwszy od ponad czterech lat, a liczba nowych zamówień, wielkość produkcji i zatrudnienie uległy zmniejszeniu. „Liczba nowych zamówień eksportowych spadła czwarty miesiąc z rzędu, choć w wolniejszym tempie. Nastroje w sektorze nadal się pogorszyły i były najsłabsze od początku 2013 r., co uzasadniano oczekiwanym spowolnieniem gospodarczym w kraju, jak również szerzej – w Europie” – napisano w komentarzu. Autorzy badania podają, że w listopadzie prognozy odnośnie przyszłej 12-miesięcznej produkcji pogorszyły się trzeci miesiąc z rzędu, do najsłabszego wyniku od stycznia 2013 r. „Nastroje w sektorze wytwórczym osłabły ósmy raz w 2018 r. i plasują się znacznie poniżej długoterminowego trendu rejestrowanego od 2012 r. Negatywne odczucia co do przyszłości, zarejestrowane u 14 proc. badanych firm, były uzasadniane małą liczbą nowych zamówień, słabszymi prognozami dla gospodarki Niemiec oraz spowolnieniem gospodarczym” – napisano.",,
Kandydat KE do PE pełnomocnikiem sędziów w rozprawie przed TSUE. „Przecież to jest jakaś kpina”,"Kandydat Koalicji Europejskiej do PE Michał Wawrykiewicz reprezentuje sędziów Sądu Najwyższego przed Trybunałem Sprawiedliwości Unii Europejskiej, gdzie odbywa się rozprawa w sprawie pytań prejudycjalnych. „Wawrykiewicz reprezentuje kastę przed TSUE. Przecież to jest jakaś kpina” – napisał jeden z użytkowników Twittera.","W ostatnich dniach ogłoszono, kto z list KE powalczy w Wielkopolsce o głosy wyborców podczas zbliżających się wyborów do PE. Jedynkę otrzymała była premier Ewa Kopacz, a na kolejnych miejscach znaleźli się m.in. Leszek Miller, Adam Szejnfeld i Michał Wawrykiewicz, prawnik związany z KOD i współzałożyciel inicjatywy „Wolne Sądy”.We wtorek przed Trybunałem Sprawiedliwości Unii Europejskiej w Luksemburgu odbywa się rozprawa w sprawie pytań prejudycjalnych Sądu Najwyższego, dotyczących m.in. zdolności Krajowej Rady Sądownictwa do wykonywania konstytucyjnego zadania stania na straży niezależności sądów i niezawisłości sędziów w kontekście ustrojowego modelu ukształtowania Rady oraz dotychczasowej jej działalności.Michał Wawrykiewicz jest, przed TSUE, jednym z pełnomocników sędziów Sądu Najwyższego. „Kandydat KE do PE Michał Wawrykiewicz reprezentuje Kastę przed TSUE. Przecież to jest jakaś kpina” – napisał jeden z użytkowników Twittera.",,
Symboliczne zakończenie Roku Świętego. Drzwi Święte zamurowane,"Dziewięć dni po zakończeniu Roku Miłosierdzia zamurowane zostały Drzwi Święte w Bazylice św. Piotra. Ich ponowne otwarcie nastąpi w chwili inauguracji następnego Roku Świętego, który zgodnie z kalendarzem będzie obchodzony w 2025 roku.","Zamurowanie drzwi to ostatni akcent nadzwyczajnego Roku Świętego, zainaugurowanego przez papieża otwarciem drzwi 8 grudnia 2015 roku. Franciszek zamknął wrota 20 listopada. Teraz w ceremonii ich zamurowania uczestniczyli przedstawiciele duchowieństwa z Watykanu.Drzwi Święte w Watykanie, podobnie jak w trzech innych papieskich bazylikach w Rzymie, otwierane są tylko na czas Roku Świętego. Z oficjalnych danych Stolicy Apostolskiej wynika, że przeszło przez nie ponad 21 milionów osób.",,
Kwaśniewski: bez Okrągłego Stołu mogło dojść do rozwiązań siłowych,"- Komunizm mógłby trwać jeszcze latami, gospodarka upadła by, Polacy uciekaliby na emigrację, a do głosu doszliby radykałowie, co mogło skończyć się rozwiązaniami siłowymi – taką wizję Polski bez Okrągłego stołu przedstawił w TVP Info jego uczestnik i były prezydent Aleksander Kwaśniewski.","Według Kwaśniewskiego wyników obrad Okrągłego Stołu nie trzeba bronić, one bronią się same swoimi efektami. – Po 20 latach Polska jest demokratyczna, bezpieczna, niepodległa, w Unii Europejskiej, w NATO, ma konstytucję – przekonywał były prezydent.Kwaśniewski przedstawił też wizję Polski bez Okrągłego Stołu. – Komunizm mógł trwać jeszcze dość długo, każdy rok złej sytuacji gospodarczej dawał uszczerbek na życiu ludzi, w Polsce była groźba, że nurt radykalny – zarówno w partii, jak i „Solidarności” - dojdą do głosu, groźba konfliktów na ulicach, strajków, używania różnych metod siłowych, przedłużająca się smuta w Polsce zaowocowałaby kolejną emigracją, setki tysięcy ludzi młodych ludzi nie widząc szansy dla siebie mogłoby wyjechać – wyliczał Kwaśniewski.Były prezydent przyznał, że strona rządowa miała wielkie obawy przed Okrągłym Stołem. Zaznaczył, że przy stole siedzieli przeciwnicy. – Jedni wsadzali do więzień drugich, drudzy chcieli zwalczać pierwszych – mówił Kwaśniewski. Obawom towarzyszyła – według niego – niepewność, ryzyko, przekonanie, że tworzy się coś wielkiego, ale i ciekawość. – Z ciekawością patrzyliśmy na Kuronia, Michnika, Wałęsę, Mazowieckiego – mówił  były prezydent.Przypomniał, że w tym samym czasie w Belgradzie, „półtora godziny lotu stąd odbywała się wojna”.Kwaśniewski skomentował też sprawę księży zamordowanych przed rozpoczęciem obrad. Przyznał, że tacy ludzie, którzy byli w stanie ich zabić mogli być zarówno, w partii, jak i w służbach. Były prezydent nie ukrywał, że zarówno on, jak i Leszek Miller skorzystali na przemianach ustrojowych. – Dla mojego pokolenia oznaczało to wejście do prawdziwej polityki, tej demokratycznej, opartej o weryfikowalne wybory – podkreślał były prezydent. Dodał też, że lewica w czasach gdy sprawowała władzę nie łamała zasad demokratycznych i że trzymała się zasad ustalonych w czasach Okrągłego Stołu.KWO",,
„Kawiorowa władza Donalda Tuska kosztuje krocie”,"Blisko 500 tys. zł na 4 tys. butelek szampana i 420 tys. zł za fotel relaksacyjny – takie wydatki wykazała coroczna kontrola w Radzie Europejskiej, na której czele stoi Donald Tusk. Doniesienia „Super Expressu” oburzyły polityków. – Kawiorowa władza kosztuje krocie. Donald Tusk lubi porządzić i pracować w luksusie. Zapomniał o maksymie: »Rządzić to służyć«. Myślę, że te informacje pokazują rozmach i przepych, jaki sobie zafundował – powiedział portalowi tvp.info poseł PiS Jan Mosiński.","Do rewelacji dotyczących wydatków Rady Europejskiej odniósł się Dominik Tarczyński, który obejmie mandat europosła po brexicie. – To jest po prostu symbol jego władzy. Symbol, co robił przez te lata. Pytanie, jak te pieniądze, które wydawał, pieniądze wszystkich podatników, przełożyły się na interes Polski. Nie znam odpowiedzi na to pytanie, a wielokrotnie pytałem, co Tusk zrobił dla Polski? Niech poda jeden przykład dobrego działania. Wiemy o 4 tysiącach butelek szampana i fotelu relaksacyjnym za pół miliona. To jest absolutny skandal – mówił poseł PiS. Zaskoczenia wydatkami Rady Europejskiej nie kryje nawet Dariusz Joński, który zdobył mandat posła z listy przychylnej zazwyczaj Donaldowi Tuskowi Koalicji Obywatelskiej. – 420 tys. zł to bardzo duża kwota. Ja robiłem kampanię w okręgu sieradzkim i miałem do czynienia też z ubóstwem i biedą w tych ostatnich tygodniach. Rozmawiałem z ludźmi i wiem, że na pewno takie wydatki ludzie potępiają – powiedział polityk, który w przeszłości był rzecznikiem SLD, a ostatnio jest związany z Inicjatywą Polską Barbary Nowackiej. Poseł Michał Szczerba z PO sugerował z kolei, że za nadmiernymi wydatkami nie stoi Donald Tusk, tylko brukselscy urzędnicy. – Ja nie jestem odpowiedzialny za wydatki instytucji europejskich. Te instytucje mają swoich zarządzających i mają swoje organy kontrolne. Przecież przewodniczący Rady Europejskiej czy szef Komisji Europejskiej nie są odpowiedzialni za kwestie administracyjne, tylko do tego jest służba europejska, która istnieje w przeciwieństwie do Polski, gdzie PiS tę służbę cywilną całkowicie zniszczył – stwierdził poseł PO. Czy instytucje europejskie nie powinny działać skromniej? – Nie chcę komentować wydatków instytucji europejskich, na które nie mam żadnego wpływu – powiedział Szczerba. Nie wszystkim jednak milczą na temat rozrzutności eurokratów, w tym podwładnych Donalda Tuska z Rady Europejskiej.  – To co bulwersuje nie tylko polską, ale też europejską opinię publiczną to bizantyjski styl organów europejskich. Przypomnę, że raz w miesiącu odbywa się posiedzenie Parlamentu Europejskiego w Strasburgu. Trzeba przetransportować wszystkie sekretariaty i dokumenty, co kosztuje wiele milionów euro. Tylko dlatego, że Francja sobie to wylobbowała w traktacie, raz w miesiącu wszyscy muszą jechać z Brukseli do Strasburga – mówił senator PiS Jan Maria Jackowski.",,
Pjongjang zapowiada próbę jądrową.  „Nie będziemy czekać z założonymi rękami”,"– Dowództwo zawsze bierze pod uwagę cały wachlarz opcji – powiedziała rzeczniczka Pentagonu Dana White, poproszona o komentarz do materiału telewizji NBC, gdzie wskazano, że USA przygotowują prewencyjną operację wobec Korei Płn. Z kolei wiceminister spraw zagranicznych Korei Płn. w wywiadzie dla AP zapowiedział, że Korea nie będzie czekać z założonymi rękami na  atak USA i przeprowadzi próbę jądrową, gdy tylko najwyższe kierownictwo kraju uzna to za celowe.","White podkreśliła, że Stany Zjednoczone pozostaną wierne swym zobowiązaniom sojuszniczym wobec Japonii i Korei Południowej, „tym bardziej – w obliczu potencjalnych zagrożeń”.Rzeczniczka Pentagonu zaznaczyła jednocześnie, że „byłoby sprzeczne z polityką amerykańskich władz wojskowych, gdyby planowane operacje wojskowe stawały się przedmiotem dyskusji w amerykańskich mediach”. Wykluczyła też możliwość „spekulowania na temat dostępnych scenariuszy”.Amerykańskie media spekulują, że akcja jest możliwa. Uprawdopodobniają ją ostatnie wypowiedzi prezydenta Donalda Trumpa. Gospodarz Białego Domu w czwartek oświadczył, że  „Korea Płn. stała się problemem, którym musimy się zająć”.Nadzieja w ChinachPodkreślił też, że pokłada duże nadzieje w mediacji przywódcy Chin Xi Jinpinga, z którym spotkał się przed tygodniem i z którym rozmawiał w środę przez telefon. – Spędziliśmy razem trochę czasu na Florydzie. Nie sposób nie polubić i nie szanować prezydenta Xi, który jest naprawdę wyjątkowym człowiekiem – podkreślił Trump. Trump dodał, że według jego wiedzy, przywódca Chin próbuje obecnie wywrzeć presję na władze w Pjongjangu, aby dla własnego dobra zaprzestały dalszych prób balistycznych oraz prób z bronią jądrową. – Wiem, że prezydent Xi naprawdę dokłada starań, by rozwiązać ten problem – zapewnił.Kolejne ostrzeżenieWe wtorek prezydent USA po raz kolejny ostrzegł komunistyczny reżim Korei Płn., że nierespektowanie rezolucji Rady Bezpieczeństwa ONZ może się dlań źle skończyć.„Korea Północna szuka kłopotów. Jeśli Chiny postanowią pomóc, byłoby świetnie. Jeśli nie, rozwiążemy ten problem bez nich!” – napisał Trump na Twitterze, odnosząc się do rozwijania przez Pjongjang programu zbrojeń nuklearnych i programu rakietowego.",,
Premier w Nowym Jorku na premierze filmu „Poland: The Royal Tour”,"Podczas trzech pokazów w USA ponad 2 tys. osób obejrzało film dokumentalny poświęcony Polsce, z serii „The Royal Tour”. W nowojorskiej premierze w muzeum Guggenheima udział wziął premier Mateusz Morawiecki.","Pokaz filmu w Nowym Jorku był trzecią i ostatnią premierową projekcją w USA. Wcześniej film pokazano w Amerykańskiej Akademii Filmowej w Los Angeles i w Lyric Opera w Chicago. Pod koniec kwietnia film pojawi się w amerykańskich stacjach telewizyjnych sieci PBS, a następnie w Amazon Prime.– Podczas tych trzech premier ponad 2 tys. osób obejrzało „Poland: The Royal Tour”. Mówimy o ludziach, którzy reprezentują elitę Nowego Jorku, Chicago, Los Angeles. Na projekcjach byli też oczywiście przedstawiciele Polonii w Stanach Zjednoczonych – mówił Filip Rdesiński, prezes Polskiej Fundacji Narodowej, która jest współproducentem filmu.Jak dodał, w Nowym Jorku na projekcji obecni byli kongresmeni, przedstawiciele mediów amerykańskich, producenci, ale także „bardzo wiele osób, które reprezentują różnego rodzaju środowiska opiniotwórcze”. – To bardzo ważne, szczególnie w kontekście tego filmu, przez który chcemy przełamywać różnego rodzaju mity i stereotypy dotyczące Polski – oświadczył Rdesiński.",,
"Wycisnęli z Merkel i Macrona, ile się dało. „Pokojowy szczyt” wśród wybuchów bomb [ANALIZA]","Na Zormichar spadł grad pocisków, podobnie jak na trzy sąsiednie wioski. To była turecka artyleria. Kilkanaście godzin wcześniej prezydent Turcji Recep Tayyip Erdogan gościł w Stambule przywódców Rosji, Niemiec i Francji. Rozmawiali o pokoju w Syrii.","Ostrzelane w niedzielę 28 października wsie leżą na północy Syrii, w rejonie Kobane. Zamieszkują je Kurdowie, a te tereny kontrolują walczące z tzw. Państwem Islamskim kurdyjskie Ludowe Jednostki Samoobrony (YPG). Armia turecka ostrzelała Zormichar, Czarichli, Siftek i Aszme z czołgów, haubic oraz dział artyleryjskich. Nie tylko że atak nie był niczym sprowokowany, to jeszcze nastąpił akurat w czasie, gdy Kurdowie toczą ciężkie walki z dżihadystami w prowincji Deir ez-Zour, za Eufratem. W ten sposób Erdogan potwierdził, że nie zaakceptuje pokoju w Syrii, w której w północno-wschodniej części funkcjonować będzie ciesząca się sporą autonomią administracja kurdyjska. Ostrzał tuż po zakończeniu „pokojowego szczytu” w Stambule to też wyraz bezsilności Ankary – nie uderzą na syryjskich Kurdów, bo tych wspierają Amerykanie. 10 października sekretarz stanu Mike Pompeo podkreślał, że USA dalej będą wspierać syryjskich Kurdów i dążyć do zapewnienia im miejsca przy stole rokowań pokojowych. Format stambulskiTyle że w Stambule nie było Amerykanów, a Kurdów do jakichkolwiek rokowań pod auspicjami tzw. tercetu astańskiego nie dopuszcza Turcja. W takim formacie jak nad Bosforem o Syrii jeszcze nie rozmawiano. Od początku było jasne, i nawet uczestnicy szczytu tego nie ukrywali, że żadnych konkretów nie będzie, że jest to przede wszystkim „symbol”. Zresztą trudno było oczekiwać przełomu od spotkania, na którym nie ma dwóch państw, bez udziału których nie da się za wiele ws. Syrii ustalić. Chodzi oczywiście o USA i Iran. Udział Turcji i Rosji w szczycie był zrozumiały – wszak uczestniczą w wojnie syryjskiej nie tylko politycznie, ale i militarnie. Skąd jednak Niemcy i Francja? Oczywiście Berlin i Paryż miały swoje polityczne powody, by ściskać dłonie przywódców dwóch państw, których wojska przelały już mnóstwo krwi w Syrii. Należy też jednak zadać sobie pytanie: dlaczego Putin i Erdogan zaprosili do stołu Merkel i Macrona? Decyzja o szczycie w Stambule zapadła jeszcze 17 września w Soczi, gdy Putin i Erdogan ustalali warunki rozejmu w Idlib. Po co przyjechała Merkel? Bo wojna syryjska ma związek z uchodźcami w Europie, głównie w Niemczech. Dlaczego przyjechał Macron? Francja nie przepuści żadnej okazji, by zademonstrować swoje międzynarodowe znaczenie i przynależność do nielicznej grupy mocarstw. Francuski prezydent wcześniej wymyślił, aby połączyć wysiłki dwóch formatów najbardziej liczących się w międzynarodowych negocjacjach na temat Syrii: „grupy astańskiej”, w której ton nadaje tercet Rosja-Turcja-Iran, oraz tzw. „small group”, złożonej z największych uczestników „antyterrorystycznej koalicji”: USA, Francji, Wielkiej Brytanii, Niemiec, Arabii Saudyjskiej, Egiptu i Jordanii. Tyle że w Stambule brakowało uczestników zarówno z jednej, jak i z drugiej grupy. Idlib czeka na atakCelem doraźnym szczytu było ratowanie tzw. strefy zdemilitaryzowanej w prowincji Idlib. A więc odłożenie w czasie i tak nieuchronnej ofensywy wojsk Asada na ostatni bastion rebeliantów. Przy czym dla Francji i Niemiec ważne były symboliczne kroki w sferze humanitarnej, choćby wpuszczenie do Idlib zablokowanych konwojów ONZ z pomocą. W leżącej na północnym zachodzie prowincji przebywa teraz nawet do 3 mln ludzi, w tym dziesiątki tysięcy rebeliantów. Jeszcze na początku września wydawało się, że ofensywa sił Asada i szyickich milicji wspieranych przez rosyjskie lotnictwo jest nieuchronna. Idlib to ostatnia z czterech tzw. stref deeskalacji, wymyślonych ponad rok temu przez Moskwę. Miały to być enklawy spokoju, kontrolowane przez rebeliantów aż do czasu pokojowego rozwiązania konfliktu syryjskiego. W rzeczywistości siły reżimu, Irańczycy i Rosjanie niszczyli je jedna po drugiej. Najpierw w prowincji Homs, potem była Wschodnia Ghouta, wreszcie strefa w południowo-zachodniej Syrii. Została tylko w Idlib. Jednak Erdogan postawił weto – większość rebeliantów w tej enklawie współpracuje z Turkami. W Soczi 17 września Putin i Erdogan dogadali się. Ofensywę wstrzymano, wytyczono tzw. strefę zdemilitaryzowaną oddzielającą pozycje sił rządowych od rebeliantów. Z pasa terytorium o szerokości 15-20 km, patrolowanego przez żołnierzy rosyjskich i tureckich, siły reżimowe miały wycofać ciężkie uzbrojenie, a rebelianci w ogóle się wycofać. Problem w tym, że nie wszyscy słuchają Ankary i nie brak tu radykalnych islamistów. O pretekst do ataku nie będzie więc Damaszkowi trudno. Już 15 października szef syryjskiej dyplomacji Walid el-Mualim powiedział, że spokój w Idlib jest nie do utrzymania, jeśli rebelianci nie dostosują się do nakazu utworzenia strefy zdemilitaryzowanej. Dodał, że sytuację muszą ocenić „nasi przyjaciele Rosjanie”. Jedno jest pewne, Damaszek nie zrezygnuje z odzyskania kontroli nad prowincją. Gra o konstytucję Drugim celem szczytu miała być próba uruchomienia procesu politycznej transformacji w Syrii. Problem w tym, że o ile jeszcze dwa lata temu było prawie przesądzone, że nowy krajobraz polityczny w Damaszku będzie bez Asada i niemal wszyscy, oprócz Moskwy i Teheranu, żądali jego odejścia, to teraz reżim syryjski jest nie do ruszenia. Przede wszystkim na skutek militarnych sukcesów odniesionych przy walnym wsparciu Rosji i Iranu. Nic dziwnego, że 24 października, kilka dni przed Stambułem, władze w Damaszku odmówiły zatwierdzenia oenzetowskich przedstawicieli „komisji konstytucyjnej”, która wg planu ONZ powinna wypracować nową ustawę zasadniczą Syrii.  W skład komisji powinno wejść 50 reprezentantów reżimu Asada, 50 przedstawicieli opozycji i 50 ekspertów i przedstawicieli społeczeństwa obywatelskiego, wybranych przez ONZ. Listę tych ostatnich przywiózł do Damaszku Staffan de Mistura, ale usłyszał, że syryjski rząd i Rosja ostatnio doszły do wniosku, że kandydatów na tą listę powinny zaproponować trzej gwaranci procesu astańskiego (Rosja, Iran, Turcja) wspólnie z Syrią.– Jeśli reżim syryjski i Rosja opóźnią utworzenie komisji, nie będzie żadnych postępów w sprawie nowej konstytucji syryjskiej, żadnych postępów w kierunku wolnych i uczciwych wyborów parlamentarnych i prezydenckich, ani żadnych postępów w zakresie rozwiązania politycznego – mówił już kilka dni wcześniej zastępca stałego przedstawiciela USA przy ONZ Jonathan Cohen. Nic dziwnego, że Amerykanie ostro zareagowali na odmowę Damaszku. Na ich wniosek w piątek 26 października zwołano w tej sprawie nadzwyczajne posiedzenie Rady Bezpieczeństwa ONZ. Nie można wykluczyć, że Merkel i Macron w Stambule chcieli też od Putina usłyszeć, jakie dokładnie stawia warunki Moskwa w sprawie „komisji konstytucyjnej”. Wszystko wskazuje na to, że Rosja chce w tym organie dostać pakiet kontrolny. Szukając sponsorówOczywiście polityczną kontrolę nad Syrią, poprzez Asada, chce zachować Rosja (dzieląc się wpływami z Iranem), ale wyniszczony wojną kraj potrzebuje pieniędzy na odbudowę. A tych już Putin z Rowhanim nie mają, a nawet gdyby mieli, toby przecież nie wydawali na odbudowę domów, które wcześniej sami zniszczyli. Dlatego Putin wymyślił, że głównymi sponsorami odbudowy Syrii będzie Zachód i bogate monarchie Zatoki Perskiej. O jakie pieniądze chodzi? Według najbardziej ostrożnych szacunków ONZ to 250 mld dolarów. Od dobrych paru miesięcy Rosjanie jeżdżą i szukają sponsorów. I przekonują, że w Syrii jest już na tyle spokojnie, że ktoś powinien wyłożyć pieniądze na powrót uchodźców i odbudowę infrastruktury. To dziś jeden z głównych celów Kremla: wyciągnąć od Zachodu pieniądze, za które odbuduje zniszczoną m.in. przez siebie Syrię, co utrwali władzę jego sojusznika Asada. Dyplomaci rosyjscy starają się wręcz wzbudzić poczucie winy u potencjalnych darczyńców. Jak ambasador przy ONZ Wasilij Niebienzia, który przekonywał, że Rosja, Turcja i Iran przyczyniły się do zaprowadzenia stosunkowego pokoju w Syrii, podczas gdy Zachód nic nie zrobił. – Pytam, co wy sami robicie dla syryjskiej ugody. O czym dyskutujecie w małej grupie? Nic nie wiemy o dokumentach będących rezultatem tych spotkań – mówił Niebienzia. Potencjalni darczyńcy nie mówią „nie”, ale jako warunek stawiają uruchomienie „procesu politycznej transformacji”. Moskwa nie zamierza tu jednak negocjować. Więc straszy. Straszy, że w przypadku eskalacji sytuacji w Idlib na Europę runie nowa fala uchodźców. Putin wspominał o tym już podczas rozmów z Merkel w podberlińskim Mesebergu, w sierpniu. W wigilię szczytu stambulskiego, na pewno nie przypadkiem, lotnictwo Asada zbombardowało Idlib. Zginęli cywile. To było pierwsze tak poważne zaostrzenie sytuacji militarnej od 17 września. A tydzień przed szczytem stambulskim bułgarskie MSW opublikowało dane, z których wynika, że od strony Turcji nasila się presja migracyjna. Jako ostrzeżenie należy potraktować słowa Putina na konferencji po szczycie, w których „wyraził nadzieję”, że „turecka strona w najbliższym czasie zapewni realizację wycofania opozycji ze strefy zdemilitaryzowanej”. W przypadku, „jeśli radykalne elementy będą przeszkadzać” realizacji zadania „walki z terroryzmem”, „Rosja zachowuje sobie prawo okazania poważnej pomocy decydującym działaniom rządu syryjskiego w celu likwidacji tego gniazda terrorystycznego zagrożenia”.     Wygrali Putin z Erdoganem We wspólnym oświadczeniu końcowym szczytu mowa jest o tym, że strony „wezwały” do utworzenia komisji konstytucyjnej i zebrania jej na pierwsze posiedzenie w Genewie „do końca roku”, „jeśli warunki na to pozwolą”. Warunki jasno określił w Stambule Putin, potwierdzając to, co powiedział na ten temat wcześniej reżim w Damaszku: „powinniśmy przeprowadzić pełnowartościowe konsultacje i z rządem Syrii, i z naszymi partnerami w Iranie”. Albo więc grupa mająca opracować nową konstytucję dla powojennej Syrii będzie zdominowana przez przedstawicieli Asada i Putina, albo jej w ogóle nie będzie. Putin, Erdogan, Merkel i Macron oświadczają również, że są za trwałym zawieszeniem broni w Syrii, ale jednocześnie kontynuowaniem walki przeciwko terroryzmowi. Oraz zgadzają się co do konieczności utrzymania integralności terytorialnej tego kraju. Pozornie brzmi to sensownie i pozytywnie. Tyle że Rosja, Asad i Iran na swój sposób interpretują takie pojęcia jak „terroryści” czy „integralność terytorialna”. Końcowa deklaracja, podpisana też przecież przez Merkel i Macrona, upoważnia Asada i jego sprzymierzeńców do zniszczenia ostatnich enklaw rebeliantów. Nie udało się natomiast Putinowi i Erdoganowi wymusić czegoś od liderów Francji i Niemiec ws. finansowania odbudowy Syrii.  – Nie będzie realnego, trwałego, wiarygodnego powrotu uchodźców, jeśli nie zostanie rozpoczęty proces pokojowy – oświadczył na konferencji prasowej Macron. Niemiecka kanclerz podkreśliła zaś, że syryjski konflikt nie może być zakończony wyłącznie militarnie, elementem jego rozwiązania musi być proces pokojowy pod auspicjami ONZ, obejmujący przeprowadzenie wolnych wyborów. To jednak jest niemożliwe.",,
Węgrzy głosują w sprawie przyjmowania uchodźców. Orban: skutki prawne nastąpią,"W niedzielnym referendum Węgrzy odpowiadają na pytanie: „Czy chce Pan/Pani, by Unia Europejska mogła zarządzić, również bez zgody parlamentu, obowiązkowe osiedlanie na Węgrzech osób innych niż obywatele węgierscy?”. Referendum będzie ważne, jeśli co najmniej 50 proc. wyborców odda w nim ważny głos. To pierwsze w historii UE referendum ws. uchodźców.","Według różnych sondaży, odsetek przeciwników systemu kwotowego podziału uchodźców wynosi od 72 do 95 procent.  By referendum było ważne i wiążące, frekwencja musi wynieść minimum 50 procent. Na razie zamierza wziąć w nim udział 42 procent uprawnionych do głosowania.Głosowanie będzie trwać od godz. 6 do 19. Do udziału w nim jest uprawnionych ponad 8,27 mln obywateli, przy czym osoby bez zameldowania na Węgrzech (dysponujący węgierskim obywatelstwem mieszkańcy państw ościennych) mogą głosować listownie. Narodowe Biuro Wyborcze zapowiedziało, że o godz. 22-23 w niedzielę powinien już być podliczony dość wysoki odsetek głosów. W niedzielę rano w referendum zagłosował premier Węgier Viktor Orban. Po oddaniu głosu stwierdził, że najważniejsze, by padło w nim więcej głosów na „nie”. Jeśli tak się stanie, zapowiedział konsekwencje prawne.Impuls dla rząduOrban wskazał, że wynik głosowania upełnomocni rząd do wdrożenia zmian. – Zawsze lepsze ważne niż nieważne referendum, ale skutki publiczno-prawne tak czy inaczej nastąpią, gdyż zobowiązaliśmy się, że zawartą w pytaniu regulację prawną, zgodnie z którą tylko parlament może zdecydować o tym, z kim Węgrzy chcą razem żyć, uczynimy częścią systemu prawnego. Zrobimy to niezależnie od tego, czy referendum będzie ważne, czy też nie. Warunek jest taki, by głosów na „nie” było więcej niż na „tak” - oznajmił.Do głosowania przeciwko decyzji UE namawia rząd w bardzo intensywnej kampanii, w której wiąże imigrację z zagrożeniem terrorystycznym. Za oddaniem głosu na  „nie” jest również opozycyjna skrajnie prawicowa partia Jobbik. Za bojkotem lub oddaniem nieważnego głosu opowiada się Węgierska Partia Socjalistyczna (MSZP) i kilka innych ugrupowań, a za głosowaniem twierdząco – Węgierska Partia Liberalna, która w takiej odpowiedzi widzi głos za otwartą i solidarną Europą.   Demokraci protestują  W sobotę kilka tysięcy zwolenników opozycyjnej Koalicji Demokratycznej (DK) utworzyło w sobotę wokół gmachu parlamentu w Budapeszcie żywy łańcuch, protestując przeciwko niedzielnemu referendum w sprawie obowiązkowych kwot relokacji uchodźców. – Wyrażamy w ten sposób naszą intencję ochronienia węgierskiej demokracji i przywiązanie tego narodu do Europy. W tym referendum, które zostało w lutym zainicjowane przez węgierskiego premiera (Viktora Orbana), nie chodzi o osoby ubiegające się o azyl, tylko o to, co myślimy o Europie, o naszym przywiązaniu do niej i czy chcemy mieć silniejszą Europę, więcej integracji i głębszą współpracę – oświadczył na konferencji prasowej na stopniach parlamentu szef DK, b. socjalistyczny premier Ferenc Gyurcsany.   Koalicja Demokratyczna – obok niektórych innych ugrupowań opozycyjnych, w tym Węgierskiej Partii Socjalistycznej – opowiada się za zbojkotowaniem głosowania.  Apel Orbana     Premier Węgier Viktor Orban zaapelował w sobotę do Węgrów o udział w niedzielnym referendum ws. obowiązkowych kwot relokacji uchodźców. Ostrzegł też, że UE stoi na rozstajach między odnowieniem i rozpadem.    „W Europie panuje powszechne odczucie, że brukselska elita podejmuje decyzje ponad głowami europejskich obywateli. A są to decyzje sprzeczne z interesami Europy. My chcielibyśmy, aby ta praktyka ustała. Czy wystarczy do tego samych Węgrów? Stosunek sił jest znany, na pewno nie, ale chcemy zmiany, ktoś musi zrobić pierwszy krok – napisał Orban w tekście opublikowanym w dzienniku „Magyar Idoek”.",,
Ważą po osiem ton i mogą przetrwać najechanie na minę. „Bestie” Trumpa są już w Warszawie,Samochody pancerne –  tzw. bestie – dla prezydenta Stanów Zjednoczonych Donalda Trumpa wylądowały w Warszawie – dowiedziała się nieoficjalnie Polska Agencja Prasowa.,"Auta, którymi będzie poruszał się podczas wizyty w Warszawie Donald Trump, jadą z lotniska wojskowego na Okęciu do ambasady Stanów Zjednoczonych.Prezydent Trump będzie się poruszał po Warszawie limuzyną cadillac one, nazywaną „bestią”. Konstrukcja i wyposażenie pancernej limuzyny to efekt bardzo szczegółowej specyfikacji przygotowanej przez Secret Service i jest tajne. Limuzyna waży osiem ton i zużywa 30 litrów benzyny na 100 km, do 100 km/h rozpędza się w 15 sekund. Jej wyposażenie ma pozwolić m.in. na to, że pasażer ma w niej przetrwać atak chemiczny lub biologiczny. Podwozie jest tak zabezpieczone, że przetrwa najechanie na minę. W samochodzie znajdują się zapasy krwi, którą w razie potrzeby można przetoczyć prezydentowi. Limuzyna jest wyposażona w kanistry z gazem łzawiącym, kamery noktowizyjne i broń. Opon nie da się przebić ani przestrzelić. Auto może jechać dalej nawet, jeśli eksplodują wszystkie opony. Zbiornik paliwa jest otoczony specjalną pianką i opancerzony.",,
Porozumienie miedzy Niemcami a Grecją. Niemcy będą odsyłać migrantów,"Niemcy i Grecja zawarły porozumienie w sprawie odsyłania migrantów. Rzeczniczka niemieckiego Ministerstwa Spraw Wewnętrznych Eleonore Petermann poinformowała, że umowa dotyczy migrantów z Grecji, którzy przekroczą austriacko-niemiecką granicę.","Porozumienie dotyczy odsyłania z Niemiec do Grecji w ciągu 48  godzin osób, które wcześniej ubiegały się o grecki azyl i tam zostały zarejestrowane. – Porozumieliśmy się w sprawie odsyłania migrantów – powiedziała Petermann. Rzeczniczka dodała, że obie strony muszą jeszcze wymienić listy intencyjne w tej sprawie, żeby umowa została ostatecznie zawarta. Nie podała żadnych dodatkowych szczegółów. Poinformowała jedynie, że bardzo zaawansowane są też rozmowy na szczeblu ministerialnym pomiędzy Włochami i Niemcami na temat odsyłania migrantów. Kanclerz Angela Merkel zapowiedziała, że w razie potrzeby włączy się do tych rozmów. Kilka tygodni temu podobne porozumienie rząd niemiecki podpisał z Hiszpanią.",,
Angela Merkel pogratulowała Mateuszowi Morawieckiemu objęcia stanowiska premiera,"Kanclerz Niemiec Angela Merkel pogratulowała we wtorek Mateuszowi Morawieckiemu objęcia stanowiska premiera RP. Podkreśliła, że relacje miedzy Polską a Niemcami są różnorodne i żywe, i zadeklarowała wolę wzmacniania kontaktów.","„Relacje niemiecko-polskie są dziś tak różnorodne i żywe jak nigdy przedtem. Nasze kraje są ze sobą blisko związane dzięki intensywnej współpracy gospodarczej i kulturalnej, a także (współpracy) między społeczeństwami obywatelskimi” – napisała Merkel w depeszy gratulacyjnej skierowanej do Morawieckiego. „Na nacechowanej zaufaniem i konstruktywnej współpracy niemiecko-polskiej korzystają także Unia Europejska i NATO” – zaznaczyła niemiecka kanclerz. Merkel podkreśliła, że szczególnie zależy jej na tym, by wspólnie z polskim premierem „pielęgnować i wzmacniać” istniejące więzi między obu społeczeństwami.",,
Kryzys w relacjach przełamany? Netanjahu z wizytą u Putina,"Prezydent Rosji Władimir Putin i premier Izraela Binjamin Netanjahu rozmawiali w Moskwie o sytuacji w Syrii, dwustronnych stosunkach gospodarczych i odsłonięciu w Jerozolimie pomnika poświęconego ofiarom blokady Leningradu. Według źródeł zbliżonych do Kremla, na które powołują się rosyjskie agencje – Rosja i Izrael przełamały kryzys w dwustronnych relacjach.","Ochłodzenie kontaktów związane było z zestrzeleniem w zeszłym roku nad Syrią rosyjskiego samolotu wojskowego IŁ-20. W maszynę uderzyły rakiety syryjskiej obrony przeciwlotniczej, ale Moskwa oskarżyła izraelską armię o sprowokowanie katastrofy. Agencja Ria Novosti podała, że Władimir Putin i Binjamin Netanjahu uzgodnili zachowanie dotychczasowego status quo, jeśli chodzi o niepodejmowanie wobec siebie agresywnych działań w trakcie operacji syryjskiej. Oznacza to, że Rosja nie będzie przeciwdziałać zbrojnie izraelskim atakom na pozycje wojsk Iranu stacjonujących na terytorium Syrii. Premier Izraela zaprosił także Władimira Putina do wzięcia udziału w uroczystym odsłonięciu w Jerozolimie pomnika ofiar blokady Leningradu. Prezydent Rosji przyjął zaproszenie i zapowiedział, że przyjedzie do Izraela.Jak podał rosyjski dziennik „Moskiewski Komsomolec”, to już 14. wizyta Binjamina Netanjahu w Rosji od 2015 r., czyli od wysłania rosyjskich wojsk do Syrii.",,
"Rzeź w klubie Bataclan. Bośniak, który miał dostarczyć broń, przekazany Belgom","Niemcy przekazały w poniedziałek belgijskim władzom Bośniaka zatrzymanego pod koniec czerwca i podejrzanego o związki z zamachami w Paryżu z listopada 2015 roku – podała agencja AFP, powołując się na rzecznika prokuratury w Naumburgu.","Poinformował on, że 39-letni mężczyzna, którego nazwiska nie ujawniono, został aresztowany w czerwcu i jest podejrzany o dostarczenie broni terrorystom, którzy 13 listopada 2015 roku dokonali zamachu na salę koncertową Bataclan w Paryżu. Niemieccy śledczy zainteresowali się Bośniakiem podczas postępowania przeciwko jego dwóm rodakom podejrzanym o złamanie prawa dotyczącego kontroli broni wojskowej. Zatrzymali go w nocy z 19 na 20 czerwca koło Halle funkcjonariusze sił specjalnych Federalnego Urzędu Kryminalnego (BKA). Nie znaleziono przy nim żadnej broni ani innych zabronionych przedmiotów. Belgia wystawiła za nim europejski nakaz aresztowania. 13 listopada 2015 roku trzy komanda złożone z dziewięciu terrorystów z tzw. Państwa Islamskiego (IS) zamordowały w Paryżu 130 ludzi. Mężczyźni zaatakowali kilka punktów w stolicy Francji. Na Stade de France trzech dżihadystów wysadziło się w powietrze, zabijając jedną osobę i raniąc kilkadziesiąt. W barach i restauracjach zastrzelonych zostało 39 osób, a dwie zostały ciężko ranne, gdy zamachowiec samobójca zdetonował swój ładunek.",,
Polska i 7 innych krajów UE przeciw ACTA2. Propozycja budzi dużo wątpliwości,"Osiem krajów, w tym Polska i Włochy, opowiedziało się w negocjacjach w Brukseli przeciwko propozycji kontrowersyjnych regulacji dotyczących prawa autorskiego, tzw. ACTA 2 – informują polscy dyplomaci. Ich zdaniem pokazuje to, że propozycja budzi w UE wciąż dużo wątpliwości.","W głosowaniu przeciwko regulacjom w proponowanym kształcie było osiem państw członkowskich. – Wśród nich między innymi Polska, Włochy i Holandia. Słowenia wstrzymała się od głosu – mówił jeden z unijnych dyplomatów. Z nieoficjalnych informacji wynika, że przeciwne były też Szwecja, Finlandia, Luksemburg, Malta i Słowacja. – W efekcie piątkowego głosowania jest konkretna różnica między tym, co proponuje w mandacie Rada UE, a tym, co proponuje Parlament Europejski. Trudno oceniać dziś, jaki rozwinie się scenariusz w kwestii propozycji. Nie można wykluczać jej zmiany. Sprawa budzi ogromne polityczne zainteresowanie wśród europosłów – powiedział PAP unijny dyplomata. Służby prasowe Rady UE ani prezydencji rumuńskiej nie poinformowały, jakie są szczegóły uchwalonej w efekcie kompromisowej propozycji i czym się różni ona od pierwotnej. Europoseł Ryszard Czarnecki (PiS) powiedział, że decyzja Rady UE nie kończy prac nad wprowadzeniem takich regulacji. –To jedna z nie tak wielu spraw, którymi zajmują się zarówno PE, jak i Rada UE i KE, a które wywołują tak olbrzymi oddźwięk społeczny. Codziennie dostaję maile, informacje na Twitterze czy Facebooku na ten temat – wskazał europoseł. Przyjęcie mandatu przez kraje członkowskie oznacza, że w następnym kroku mogą rozpocząć się negocjacje z Parlamentem Europejskim i Komisją nad ostatecznym kształtem nowych regulacji. Te negocjacje określane są właśnie jako trilog. Jeśli strony porozumieją się, wówczas przepisy będą mogły wejść w życie. Parlament Europejski ma już mandat do negocjacji, po tym jak we wrześniu 2018 r. poparł projekt dyrektywy o prawie autorskim. Za propozycją opowiedziało się wtedy 438 europosłów, przeciw było 226, a 39 wstrzymało się od głosu. Nowa dyrektywa ma zmienić zasady publikowania i monitorowania treści w internecie. Przepisy wzbudzają sporo kontrowersji. Przeciwnicy tych regulacji ostrzegają przed cenzurą w internecie i końcem wolności w sieci, zwolennicy wskazują natomiast, że zmiana prawa jest konieczna, by chronić twórców i dostosować przepisy do rzeczywistości. Szczególne zastrzeżenia budzą dwa artykuły projektu. Chodzi o art. 13, który wprowadza obowiązek filtrowania treści pod kątem praw autorskich, oraz art. 11, dotyczący tzw. praw pokrewnych dla wydawców prasowych. Proponowane przepisy przewidują, że giganci internetowi, np. platformy takie jak Facebook, będą musiały płacić, jeśli korzystają z pracy artystów i dziennikarzy. PE podkreśla, że wiele wprowadzonych przez niego zmian ma na celu zagwarantowanie, że artyści, zwłaszcza muzycy, wykonawcy i autorzy scenariuszy, a także wydawcy wiadomości i dziennikarze, otrzymają wynagrodzenie za swoją pracę, gdy inni korzystają z niej za pośrednictwem takich platform jak YouTube lub Facebook oraz agregatorów wiadomości, takich jak Google News. Stanowisko europarlamentu zaostrzyło proponowane przez Komisję Europejską rozwiązania w sprawie odpowiedzialności platform internetowych i agregatorów za naruszenia praw autorskich. Dotyczyć ma to również fragmentów, gdzie wyświetlana jest tylko niewielka część tekstu wydawcy wiadomości. W tekście uściślono również, że niekomercyjne encyklopedie online, takie jak Wikipedia, oraz platformy oprogramowania open source, takie jak GitHub, będą automatycznie wyłączone z wymogu przestrzegania praw autorskich. Europosłowie opowiedzieli się też za wzmocnieniem pozycji autorów i wykonawców, umożliwiając im żądanie dodatkowego wynagrodzenia od strony wykorzystującej ich prawa, jeśli początkowo uzgodnione wynagrodzenie stało się „nieproporcjonalnie” niskie w stosunku do generowanych wpływów.",,
Arabia Saudyjska: Do końca września przywrócimy pełną produkcję ropy,"Do końca września produkcja ropy naftowej w Arabii Saudyjskiej zostanie przywrócona do stanu, jaki istniał przed atakami na dwie saudyjskie rafinerie 14 września - poinformował minister energetyki Arabii Saudyjskiej książę Abdel Aziz ibn Salman.","Zdaniem ministra do końca tego miesiąca Arabia Saudyjska będzie produkować 11 mln baryłek dziennie, a do końca listopada poziom produkcji osiągnie poziom 12 mln baryłek dziennie.  Szef resortu zapewnił, że podaż surowca nie zostanie zachwiana i globalny popyt będzie w pełni zaspokajany. Podkreślił jednocześnie, że Rijad musi podjąć radykalne środki, aby zapobiec w przyszłości podobnym atakom. Oświadczył przy tym, że obecnie saudyjski rząd nie wie „kto stoi za atakami i dlaczego je przeprowadził”. Ataki na dwie rafinerie należące do saudyjskiego koncernu Aramco na wschodzie Arabii Saudyjskiej spowodowały wstrzymanie produkcji 5,7 mln baryłek ropy dziennie, czyli ok. 50 proc. całkowitej produkcji Aramco. Stanowi to 5 proc. globalnej podaży tego surowca. Obawy o gwałtowny spadek podaży saudyjskiej ropy na światowe rynki i zapowiedzi amerykańskiej odpowiedzi na atak spowodowały 16 września wzrost cen ropy o około 15 proc. Dzień później rząd w Rijadzie zapewnił, że naprawa zniszczonych instalacji idzie szybciej niż przewidywano i przetwarzanie ropy będzie przebiegało w normalnym tempie już za dwa lub trzy tygodnie. Po tych zapowiedziach ceny ropy na Wall Street nieco spadły, ale inwestorzy obawiają się nadal, że dojdzie do kolejnych zakłóceń w dostawach surowca z Bliskiego Wschodu, co źle wpłynie na globalną gospodarkę.",,
Sławomir Potapowicz: Środowiska opozycyjne są bardzo zdezintegrowane,"– Trzeba uderzyć się w piersi, środowiska opozycyjne są w tej chwili bardzo zdezintegrowane – powiedział w „Minęła 8” w TVP Info Sławomir Potapowicz (Nowoczesna). Goście programu komentowali przygotowania do przyszłorocznych wyborów samorządowych. Polityk PSL Paweł Bejda podkreślił, że jego ugrupowanie wystartuje pod własnym szyldem, jednak nie wykluczył wystawienia wspólnego z opozycją kandydata na prezydenta Warszawy.","– Trzeba powiedzieć wprost: działania PiS, zwłaszcza te, które polegają na zmianach w ustawie o samorządzie, zmuszają środowiska opozycyjne do tego, żeby się jednoczyć i szukać porozumienia. Jeśli tego nie będzie, to organizacje silne, a taką organizacją niewątpliwie jest PiS, będą miały ułatwione zadanie w zwycięstwie z organizacjami opozycyjnymi  – powiedział Sławomir Potapowicz. Polityk Nowoczesnej przyznał, że „środowiska opozycyjne są w tej chwili bardzo zdezintegrowane”, jednak  zwrócił uwagę, że „proces tworzenia koalicji jest procesem długim”. – Proszę dać nam chwilę czasu, żebyśmy mogli stworzyć szeroką koalicję demokratyczną. Ten proces już zaczęliśmy w Warszawie od ogłoszenia wspólnego kandydata na prezydenta Warszawy – powiedział. Jak dodał, rozmowy „są otwarte też na inne środowiska samorządowe, także PSL”. – To nie jest tak, że jesteśmy huraoptymistami jeśli chodzi o koalicję z Platformą Obywatelską, zmusza nas do tego sytuacja polityczna – dodał Potapowicz.",,
Królewskie marzenie Trumpa. Chce się przejechać złotym powozem z Elżbietą II,Donald Trump chce przejechać się z Elżbietą II złotym królewskim powozem po Londynie. Prezydent USA wybiera się jesienią z wizytą do Wielkiej Brytanii. Ta zachcianka wywołała panikę wśród brytyjskich służb bezpieczeństwa.,"Otwarty powóz nie ochroni bowiem wystarczająco prezydenta mocarstwa, a wstawienie tam kuloodpornych szyb nie wchodzi w grę.  Biały Dom jednak nalega,  by Donald Trump u boku królowej Elżbiety II w paradnym złotym powozie wjechał uroczyście do pałacu Buckingham. Tymczasem już wiadomo, że przeciwnicy polityki Trumpa szykują się do organizacji protestów w Londynie.    Wizyta planowana jest na drugi tydzień października. Jej szczegóły dopiero są ustalane. Jedno wiadomo, dla Donalda Trumpa paradny przejazd do królewskiej siedziby jest bardzo ważny.",,
Szyicka milicja w Iraku znajdzie się na liście organizacji terrorystycznych?,"Departament Stanu USA poinformował w piątek, że zamierza wciągnąć na listę zagranicznych organizacji terrorystycznych wspieraną przez Iran szyicką milicję w Iraku Asaib Ahl al-Haq (Liga Sprawiedliwych).","Według Departamentu Stanu milicja Asaib Ahl al-Haq działa jako „brutalny pełnomocnik Teheranu”. Sekretarz stanu USA Mike Pompeo oświadczył, że organizacja ta „wykorzystują przemoc i terror do wspierania wysiłków reżimu irańskiego w celu podważenia suwerenności Iraku”.  Pompeo dodał, że przywódcy Asaib Ahl al-Haq - Kais al-Khazali i jego brat Laith al-Khazali zostali przez USA uznani za ""globalnych terrorystów"".   Szef amerykańskiej dyplomacji wyjaśnił, że milicja jest „w znacznym stopniu finansowana i szkolona” przez Al-Kuds – elitarne siły irańskiego Korpusu Strażników Rewolucji Islamskiej i jest odpowiedzialna za ponad 6 tysięcy ataków na żołnierzy USA i sił koalicyjnych, stacjonujących w Iraku.",,
Niemiecki minister gospodarki: Nord Stream 2 i kryzys na Ukrainie to różne sprawy,"Są to dwie różne kwestie i różne obszary – oświadczył niemiecki minister gospodarki Peter Altmaier, komentując związek między rosyjską agresją na Ukrainie i gazociągiem Nord Stream 2. – Te kwestie muszą być rozdzielone – podkreślił.","Altmaier ocenił, że napięć na Ukrainie „nie da się rozwiązać za pomocą broni”. Minister wskazał, że oczekuje, iż ostatnie wydarzenia w Cieśninie Kerczeńskiej zostaną omówione podczas szczytu G20 w Buenos Aires, który odbędzie się w ten weekend.Rzecznik niemieckiego rządu Steffen Seibert powiedział w środę, że stanowisko Niemiec w sprawie budowy gazociągu Nord Stream 2 pozostaje niezmienione. Berlin uważa go za projekt komercyjny, ale wzywa do utrzymania tranzytu gazu przez Ukrainę.Projekt Nord Stream 2 przewiduje budowę dwóch nitek gazociągu o łącznej przepustowości 55 mld m³ gazu rocznie, biegnącego z Rosji do Europy przez Morze Bałtyckie. Oczekuje się, że projekt o wartości 9,5 mld euro rozpocznie działalność przed końcem 2019 r.Przeciwko budowie gazociągu protestują kraje Europy Środkowej, w tym Polska, przekonując, że jest to projekt polityczny. Podobne zdanie wielokrotnie wyrażał prezydent USA Donald Trump.",,
"Modlitwa „Ojcze nasz” do zmiany. Sugerowała, że to Bóg kusi człowieka",Włoska Konferencja Biskupia przyjęła zmiany w tekście modlitw „Ojcze nasz” i „Chwała na wysokości Bogu”. Zawarto je w nowym wydaniu Mszału Rzymskiego w języku włoskim. Przekład tej księgi musi jeszcze zostać zatwierdzony przez Stolicę Apostolską.,"W „Ojcze nasz” prośba „nie wódź nas na pokuszenie” została zastąpiona słowami „nie opuszczaj nas w pokusie” (non abbandonarci alla tentazione). Na niepoprawność dotychczasowego wyrażenia zwracał uwagę papież Franciszek, który zauważył, że sugeruje ono, iż to Bóg kusi człowieka.Niektóre konferencje episkopatu, np. we Francji i Belgii, już wprowadziły podobną zmianę w „Modlitwie Pańskiej”.Z kolei w „Chwała na wysokości Bogu” zamiast „pokój ludziom dobrej woli” mówić się będzie „pokój ludziom umiłowanym przez Pana” (pace in terra agli uomini amati dal Signore). Jest to wersja bliższa biblijnemu oryginałowi z Ewangelii według św. Marka 2,14.",,
"Trybunał w Strasburgu: Rosja pogwałciła prawa Nawalnego, trzymając go w areszcie domowym","Europejski Trybunał Praw Człowieka w Strasburgu orzekł, że Rosja pogwałciła prawa opozycyjnego polityka Aleksieja Nawalnego, umieszczając go w 2014 r. w areszcie domowym i nakładając na niego inne ograniczenia.","Nawalny został umieszczony w areszcie domowym w lutym 2014 r., w czasie, gdy przeciwko niemu i jego bratu Olegowi prowadzone było śledztwo pod zarzutem malwersacji. Według zwolenników Nawalnego, sprawa była motywowana politycznie.  Areszt domowy był kilkakrotnie wydłużany i trwał łącznie 10 miesięcy. W tym czasie Nawalny nie mógł kontaktować się z innymi osobami z wyjątkiem najbliższej rodziny i reprezentującego go prawnika, miał zakaz korzystania z komunikacji tradycyjnej, jak i elektronicznej oraz zakaz wydawania jakichkolwiek oświadczeń związanych z toczącym się postępowaniem.  Trybunał w Strasburgu napisał w orzeczeniu, że areszt domowy nie miał uzasadnienia i że nałożone na Nawalnego surowe restrykcje w kwestii komunikowania się ze światem zewnętrznym były nieproporcjonalne do zarzutów, które mu postawiono. Jak napisano, było to „oczywiste, że był traktowany w ten sposób, aby ograniczyć jego publiczną działalność”.",,
"Suski o 500 Plus: Nie ma pomysłu, by po wyborach wprowadzić kryterium dochodowe","Marek Suski, szef Gabinetu Politycznego Prezesa Rady Ministrów zapewnił, że nie ma pomysłu, by po wyborach wprowadzić kryterium dochodowe do programu 500 Plus. To reakcja na sugestie opozycji, że takie obostrzenia są w planach. – Kryterium dochodowe powinno być wprowadzone. Myślę, że od pułapu 25 tys. miesięcznie – uważa z kolei Krzysztof Mieszkowski z Nowoczesnej.","Mieszkowski skrytykował jednak słowa Stanisława Gawłowskiego, który kilka dni temu stwierdził, że pieniądze ze świadczeń na dzieci nie mogą być wydawane na „zbytki”. – Zarówno Małgorzata Kidawa-Błońska jak i Grzegorz Schetyna wielokrotnie podkreślali, że żadne socjalne, bardzo dobre transfery nie zostaną odebrane – powiedział. Do sprawy odniósł się Marek Suski, szef Gabinetu Politycznego Prezesa Rady Ministrów, kandydat PiS do Sejmu. Powiedział, że rządowa weryfikacja programu 500 Plus nie potwierdza, że środki te są marnotrawione lub wydawane niezgodnie z założeniem. – Wręcz przeciwnie. Pokazuje, że nastąpiła całkowita likwidacja biedy, ubóstwa, zeszytów, do których wpisywano zaległe rachunki w sklepach wiejskich – powiedział; zauważył, że wielu rodziców dzięki tym pieniądzom mogło posłać dzieci na dodatkowe zajęcia.",,
Fotograf donosił na M.L. Kinga,"Płatnym informatorem FBI okazał się czarnoskóry fotograf Martina Lutera Kinga, który uwiecznił kluczowe momenty w dziejach murzyńskiego ruchu walki o równouprawnienie – podała w środę amerykańska prasa.","Fotograf Ernest Withers wykonał najważniejsze zdjęcia upamiętniające historię walki czarnych Amerykanów o prawa obywatelskie. Jego autorstwa jest m.in. słynne zdjęcie na balkonie motelu Lorraine w Memphis, w chwilę po zamordowaniu tam przywódcy murzyńskiego ruchu, pastora Martina Luthera Kinga w 1968 r.FBI skrupulatnie śledziło poczynania ruchu, upatrując w nim zagrożenie i podejrzewając powiązania z lewicą, choć jego bazą były kościoły. Na zebraniach działaczy w hotelach zakładano podsłuchy i werbowano płatnych informatorów.Withers, który zmarł w 2007 r. w wieku 85 lat, poruszał się swobodnie w bliskim kręgu Kinga, ciesząc się jego zaufaniem. Nie podejrzewano go, chociaż był w młodości funkcjonariuszem policji.Jak podała lokalna gazeta w Memphis, miał ośmioro dzieci, co według niej mogło tłumaczyć, dlaczego, przyciśnięty kłopotami materialnymi, podjął współpracę z FBI.",,
"Papież o Trumpie: ocenię go po tym, jak z nim porozmawiam","– W czasie spotkania z prezydentem USA Donaldem Trumpem 24 maja zamierzam go wysłuchać i z nim rozmawiać. Nigdy nie oceniam osoby bez wysłuchania jej – powiedział papież Franciszek. Mówił, że dopiero potem oceni swego rozmówcę.","W czasie konferencji prasowej na pokładzie samolotu w drodze z Portugalii do Rzymu papieża zapytano, czy oczekuje, iż Trump „złagodzi” swe stanowisko w kwestii klimatu i migrantów.– To jest kalkulacja polityczna, jakiej ja nie mogę uczynić – zastrzegł. – Nigdy nie chciałem oceniać bez wysłuchania kogoś. To dobrze wiecie. Zawsze są drzwi, które nie są zamknięte. Trzeba szukać drzwi, które przynajmniej są choć trochę uchylone, wejść i rozmawiać o wspólnych sprawach i iść naprzód krok po kroku –  mówił Franciszek. Jego zdaniem należy „oczywiście powiedzieć, co się myśli, ale z szacunkiem, podążając razem”. – Jeden myśli tak, drugi inaczej, ale trzeba być bardzo szczerym –  dodał papież.",,
Prezes PiS: Podczas wyborów podejmiemy decyzję o charakterze ustrojowym,"– Za dwa tygodnie podejmiemy decyzję o charakterze ustrojowym, decyzję co do tego, jaki ustrój będzie panował w naszym kraju – podkreślał prezes Prawa i Sprawiedliwości Jarosław Kaczyński podczas regionalnej konwencji PiS w Zielonej Górze.","– 13 października Polacy zdecydują, w którą stronę pójdziemy. Czy w tę, która została wyznaczona przez rządy PiS, czy w tę, która była w różnych wersjach, z pewnymi korektami prowadzona począwszy od 1989 r. A symbolicznymi nazwiskami są tu: Leszek Balcerowicz czy też kolejni premierzy z SLD – mówił prezes PiS. Wskazał, że decyzja ta nie odnosi się tylko do samego wskazania ekipy rządzącej. – To oczywiście jest zawsze bardzo ważne, ale w tym wypadku, my Polacy podejmiemy bardzo niedługo, za dwa tygodnie decyzję o charakterze ustrojowym. Decyzję co do tego, jaki ustrój będzie panował w naszym kraju – powiedział prezes PiS. Zaznaczył, że nie chodzi tu o ustrój w znaczeniu konstytucyjnym, bo ten nie ulegnie zmianie, chyba że PiS uzyska konstytucyjną większość.  – To określenie odnosi się do pewnego mechanizmu społecznego, który funkcjonuje w społeczeństwie, który rozdziela różnego rodzaju dobra, począwszy od dóbr materialnych, skończywszy na dobrach kulturowych, w wreszcie na prestiżu, na tym, jak poszczególni ludzie i grupy społeczne są traktowane – wyjaśniał prezes PiS. Jarosław Kaczyński powiedział, że w Polsce po 1989 r. powstał system państwa teoretycznego, którego nie akceptował jego obóz polityczny, a ów system był niesprawiedliwy historycznie i szkodliwy dla Polski i Polaków. Zaś ludzie, którzy go krytykowali byli nazywani „oszołomami” i byli ""eliminowani ze sfery świadomości społecznej”. – Stworzył on w społeczeństwie ogromną grupę ludzi bez szans, ludzi wykluczonych, ogromne masy bezrobotnych, ogromne masy ludzi, których poziom życia nie tylko się nie poprawił wraz ze zmianą ustroju, tylko się radykalnie pogorszył – mówił szef PiS. W jego ocenie, w tamtym systemie, państwo służyło silnym i dlatego było państwem teoretycznym. Przytoczył słowa swojego brata śp. Lecha Kaczyńskiego: „Było to państwo silne wobec słabych, słabe wobec silnych”. – My stworzyliśmy naprawdę solidną politykę społeczną. Solidną w skali europejskiej. Poziom wydatków na rodzinę, czyli 4 proc. PKB, które mamy dzisiaj w Polsce, to jest dobry poziom europejski, to ogromna zmiana – wskazał.  – Ale na dłuższą metę tego rodzaju zmiany, jeśli mają być kontynuowane, umacniane, muszą być związane także z innymi, tzn. z czynną polityką w sferze gospodarczej – zaznaczył. Prezes Kaczyński wskazał także na „wielki atak na tradycję, na polskość”. Przypomniał, że PiS w tym kontekście „zmienił wszystko”. Odwołał się do porozumienia między premierami Polski Mateuszem Morawieckim i Izraela Benjaminem Netanyahu, w którym to Niemców uznano za winnych zbrodni Holokaustu. Mówił też o obchodach 80. rocznicy wybuchu II wojny światowej z udziałem prezydenta Niemiec Franka-Waltera Steinmeiera, który, jak stwierdził lider PiS – „stanął, jak sam mówił, na bosaka przed Polakami i przyznał, że Polska była ofiarą gigantycznych niemieckich zbrodni, i przeprosił”. Jarosław Kaczyński przekonywał, że Polska może zachować swoją tożsamość i być wyspą wolności. Ocenił, że cywilizacja chrześcijańska, oparta o grecką filozofię i prawo rzymskie, to najbardziej życzliwa człowiekowi cywilizacja w dziejach świata.  Mówił także o bardzo mocnym ataku na rodzinę. – To akcja pewnie w jakieś mierze zewnętrznie inspirowana w Polsce. Musimy się jej przeciwstawić w imię tradycji, w imię wartości, w imię tego co nam bliskie, ale także z powodów całkowicie racjonalnych. Z jednej strony LGBT to oderwany od faktów pogląd czysto ideologiczny, bo to właśnie ideologie tworzą takie systemy, które są całkowicie oderwane od faktów i bardzo wielu ludzi potrafią niekiedy opanować, ale z drugiej strony powodują represje o charakterze administracyjnym: wyrzucenie ze szkoły – wskazywał. – Nie możemy dopuścić, aby coś takiego pojawiło się w naszej ojczyźnie. Są tacy, którzy to proponują i są po tamtej stronie, po stronie tej ewentualnej koalicji tej szerszej, która by powstała, gdybyśmy nie wygrali wyborów w sposób bezwzględny – ostrzegł. Lider PiS podkreślił w Zielonej Górze wagę wyborów do Senatu. – Trzeba bardzo twardo o to walczyć, bo tutaj jest najtrudniej, a większość w Senacie jest nam też bardzo potrzebna – zaznaczył.  Przypomniał, że choć Prawo i Sprawiedliwość PiS ma dobre notowania w sondażach, to „sondaże wyborów nie wygrywają, wygrywa się je przy urnie, a do urny idą ludzie”. Ocenił, że jeśli frekwencja będzie wysoka, to PiS zwycięży ""z całą pewnością"". Lider lubuskiej listy PiS do Sejmu, szef regionalnych struktur PiS poseł Marek Ast, wskazywał, że po czterech latach rządów PiS Polska jest jednym z liderów wzrostu gospodarczego w Europie i na świecie. – Mamy rekordowo niskie bezrobocie. Mamy stały wzrost PKB. Mamy rekordowe dochody budżetowe, którymi państwo polskie, w przeciwieństwie do naszych poprzedników, dzieli się ze społeczeństwem. Doceniamy to szczególnie tutaj w województwie lubuskim, gdzie jeszcze do niedawna obszarów ubóstwa i wykluczenia było tak wiele – powiedział.",,
"„Opozycja jest partią zagranicy; uważa, że UE może ingerować w Polsce”","– Oficjalną doktryną opozycji liberalnej jest – niedawno mówił o tym za granicą Donald Tusk, ale w kraju wszyscy to powtarzają – że Unia Europejska nie jest w stosunku do Polski bytem zewnętrznym, że jesteśmy Unią Europejską, wobec tego ta ma prawo ingerencji – mówił w TVP Info Marek Jurek. – Opozycja w Polsce jest partią zagranicy, widzimy to gołym okiem – przekonywał.","B. marszałek Sejmu i poseł do Parlamentu Europejskiego odniósł się też do zarzutów kierowanych pod adresem partii rządzącej, że chce Polskę wyprowadzić ze Wspólnoty. Gość TVP Info temu zaprzeczył. – Jarosław Kaczyński jest jednym z konstruktorów Unii w jej obecnym kształcie. Przecież on był orędownikiem traktatu lizbońskiego. To był przedmiot naszego sporu, bo ja byłem przeciwny i uważam, że za ten traktat płacimy po dziś dzień, również materialnie – powiedział Jurek.  – Jeżeli przegrywamy  głosowania w sprawie polityki klimatycznej, nawet gdy jesteśmy w sojuszu nie tylko z innymi państwami Europy Środkowej, ale także mając Niemców po naszej stronie, to dlatego, że zdestabilizowano relacje – siłę głosu poszczególnych państw właśnie w traktacie – argumentował.",,
Białoruś już z norweską ropą,Pierwsza partia norweskiej ropy naftowej dotarła w niedzielę rano na Białoruś. W zakładach petrochemicznych Nafta w Nowopołocku jest obecnie przetwarzana – poinformowała państwowa agencja BiełTA.,"Z portu w litewskiej Kłajpedzie koleją przybył o godz. 8.10 do stacji Nowopołock skład kolejowy z 59 cystern – o łącznej pojemności około 3,5 tys. ton – wskazał w niedzielę serwis.Telewizja Biełsat wskazuje, że cała partia norweskiej ropy, czyli 86 tys. ton, którą do litewskiego portu przywiózł tankowiec Breiviken, a na Białoruś transportują Koleje Litewskie, powinna zostać dostarczona do Nafty w ciągu dwóch tygodni.Białoruska Kompania Naftowa (BNK) kupiła partię norweskiej ropy Johan Sverdrup z dostawą do portu w Kłajpedzie 22 stycznia.Dotąd Białoruś kupowała ropę od Rosji, ale z powodu sporu o cenę surowca oba kraje nie zawarły dotąd porozumienia w sprawie dostaw na 2020 rok i Moskwa 1 stycznia wstrzymała transporty.Strony wprawdzie porozumiały się, ale tylko w sprawie częściowych dostaw w styczniu zapewniających możliwość funkcjonowania dwóch białoruskich rafinerii na minimalnych mocach.",,
"Bielan o Banasiu: Mam nadzieję, że poda się do dymisji w najbliższych dniach","Europoseł PiS Adam Bielan wyraził nadzieję, że prezes NIK Marian Banaś w najbliższych dniach poda się do dymisji. Bielan był w sobotę gościem radia RMF FM.","– Mam nadzieję, że (Banaś – PAP) poda się do dymisji w najbliższych dniach. (...) Wolałbym, żeby pan Banaś zachował się honorowo – powiedział Adam Bielan. Dodał: „Liczę na to, że przez weekend pan Marian Banaś być może skonsultuje się z jakimiś zaufanymi osobami i podejmie jedyną słuszną decyzję. Nie jestem w stanie sobie wyobrazić, że będzie trwał na tym stanowisku przez całe tygodnie.”  Europoseł podkreślił, że szef NIK „ma prawo bronić swojego dobrego imienia”. – Ma prawo bronić się, jeżeli prokuratura rozpocznie postępowanie w tej sprawie, ale powinien to robić jako zwykły obywatel (...), ale jako prezes Najwyższej Izby Kontroli musi być poza wszelkimi podejrzeniami – oznajmił Bielan.  Europoseł pytany przez dziennikarza, czy prezes Jarosław Kaczyński zna raport Centralnego Biura Antykorupcyjnego ws. Mariana Banasia, odpowiedział, że nie potrafi odpowiedzieć na to pytanie.  W czwartek w siedzibie PiS z Banasiem spotkali się prezes partii Jarosław Kaczyński i wiceprezes, szef MSWiA Mariusz Kamiński. Jak poinformowała rzeczniczka PiS Anita Czerwińska, wyrazili oni oczekiwanie podania się przez szefa NIK do dymisji.  Proszony o wyjaśnienie przez dziennikarza RMF o „tryb”, w jakim odbyło się to spotkanie Bielan stwierdził: „Żadne prawo nie zabrania liderom partyjnym przekazywać swoich opinii”. „Media przez wiele dni sugerowały, że mamy »cichy układ« z Marianem Banasiem. W momencie, kiedy Jarosław Kaczyński w naszym imieniu przekazuje mu naszą jednoznaczną prośbę, opinię, wówczas powstają pytania, w jakim trybie”. We wrześniu TVN w programie „Superwizjer” podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny, i że wynajem kamienicy o powierzchni 400 mkw. i dwóch mniejszych, miał przynosić rocznie 65,7 tys. zł dochodu. Według „Superwizjera” Banaś zaniżył w oświadczeniach dochody z wynajmu kamienicy w Krakowie, mowa była także o powiązaniach ze stręczycielami.  Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Szef NIK oświadczył też wówczas, że nie zarządzał pokazanym w materiale „Superwizjera” hotelem, obecnie nie jest właścicielem nieruchomości, a materiał TVN odbiera, „jako próbę manipulacji, szkalowania i podważania dobrego imienia”. Pozwał TVN i autora materiału Bertolda Kittela, żądając przeprosin, sprostowania i wpłaty na cel społeczny.  Prezes NIK, który w środę uczestniczył w posiedzeniu sejmowej Komisji ds. Kontroli Państwowej, opiniującej wnioski o powołanie dwóch wiceprezesów Izby, oświadczył, że „ze spokojem” oczekuje zakończenia procedur podjętych przez urzędy państwowe w sprawie jego oświadczeń majątkowych.  CBA poinformowało w piątek po południu, że rano tego dnia skierowało do prokuratury zawiadomienie o możliwości popełnienia przestępstwa przez Banasia. Zawiadomienie jest wynikiem przeprowadzonej przez CBA kontroli oświadczeń majątkowych obecnego prezesa NIK. W zawiadomieniu CBA wskazuje na podejrzenie złożenia przez Banasia nieprawdziwych oświadczeń majątkowych, zatajenie faktycznego stanu majątkowego oraz uzyskiwania dochodów z nieudokumentowanych źródeł.  Tego samego dnia premier Mateusz Morawiecki powiedział, że zapoznał się z raportem CBA w sprawie prezesa NIK i doszedł do przekonania, że wnioski z niego płynące powinny skłonić Banasia do podania się do dymisji. Morawiecki wyraził przekonanie, że Banaś poda się w piątek do dymisji. – Jeśli tak się nie stanie, mamy plan »B« „– dodał premier.",,
Św. Józef przeszkadza Francuzom. Posąg zostanie zabity dechami,"Kolejny spór wokół chrześcijańskiego symbolu we Francji. Remont publicznej szkoły w miejscowości Aniche w północnej części kraju wymusił przeniesienie uczniów do budynku przejętego po szkole prywatnej. Sęk w tym, że na fasadzie budynku jest posąg św. Józefa, który razi część mieszkańców – informuje „Rzeczpospolita”.","Przez remont szkoły im. francuskiego działacza komunistycznego Marcela Cachina jej uczniowie będą musieli przez najbliższe dwa lata chodzić na lekcje do budynku dawnej szkoły św. Józefa. Obiekt ten przejęło i wyremontowało merostwo.Gazeta „La Voix du Nord” zwrócił uwagę, że na fasadzie budynku znajduje się posąg św. Józefa. W jej ocenie nie ma mowy o pozostawieniu symbolu religijnego w publicznej szkole.Ponieważ posąg świętego jest delikatny i mógłby ulec uszkodzeniu przy demontażu, merostwo postanowiło, że na dwa lata zostanie on zabity drewnianymi deskami…",,
Wiara pod cenzurą. W Bułgarii przyjęto ustawę o kulcie,"Parlament Bułgarii w pierwszym głosowaniu przyjął nowelizację
ustawy o kulcie. Ma ona zapobiegać radykalizowaniu się pewnych
nurtów religijnych. Kontrowersyjne zmiany wywołały sprzeciw
Kościoła katolickiego, jak i większościowego Kościoła
prawosławnego oraz wspólnoty muzułmańskiej.","– Jest to powrót do pozwoleń, które były wymagane w czasachkomunizmu. Łamie się w ten sposób podstawowe zasady państwaprawa, zaprzecza wolności religijnej, naruszając tym samymkonstytucję i akty międzynarodowe, które podpisała Bułgaria– mówił bp Christo Projkow, przewodniczący konferencji episkopatutego kraju. Ścisłą kontrolę nad wyznaniami sprawować ma Dyrekcjads. Kultów. Ona ma autoryzować pracę zagranicznych księżyw kraju, będzie posiadała całkowitą kontrolę nad monitorowaniemwpływów pieniężnych oraz ma wydawać pozwolenia na otrzymywaniezagranicznych dotacji.Sprzeciw wyraził również Kościół prawosławny, wspierającszczególnie katolików i protestantów. Podkreślił, że niektórewyznania wyginą, jeżeli nie będą wspierane finansowo przez swojewładze.Bułgarski ksiądz katolicki Petko Valov stwierdza natomiast,że walka z radykalnymi prądami religijnymi, co podaje się jakogłówny powód zmian, jest tylko wymówką dla ograniczenia wolnościkultu i próby rozszerzenia wpływów państwa na wyznania religijne.Kościół katolicki wyraził swoje zaniepokojenie tymi modyfikacjamijeszcze w maju, zaraz po tym jak zgłoszono projekt nowelizacji.",,
Świąteczna amnestia. Niemcy wypuścili ponad tysiac więźniów,"W Niemczech ponad tysiąc więźniów opuściło przed Bożym Narodzeniem zakłady karne. Choć konkretna argumentacja poszczególnych landowych ministerstw przy wydawaniu tak zwanych rozporządzeń ułaskawiających jest różna, to zazwyczaj łączy się ona ze świętami Bożego Narodzenia.","Dzięki specjalnym zarządzeniom landów wydanym przed Bożym Narodzeniem od listopada na wolność wyszło ponad 1200 skazańców. Dziennik „Frankfurter Allgemeine Zeitung” przeprowadził w resortach sprawiedliwości niemieckich krajów związkowych specjalną ankietę na ten temat.Dolna Saksonia (59 zwolnień), Hamburg (35), Meklemburgia-Pomorze Przednie (16), Szlezwik-Holsztyn (14), Turyngia (9) i Kraj Saary (9) mówią wprost o „akcie humanitarnym” związanym z nadchodzącymi świętami.Badenia-Wirtembergia, gdzie na wolność wyszło kilkaset osób, powołuje się na z kolei na psychologię: więźniowie, którzy spędzają święta z rodzinami mają podobno lepsze szanse na resocjalizację.W podobny sposób swoje decyzje uzasadniają też Nadrenia Północna-Westfalia (522 zwolnienia), Nadrenia-Palatynat (123) i Brema (12). Berlin i Brandenburgia – landy, które wypuściły ze swoich więzień w ramach świątecznej amnestii odpowiednio 142 i 43 osoby wskazują na względy praktyczne.Ministerstwo sprawiedliwości Brandenburgii w Poczdamie chce, żeby podlegli mu pracownicy mieli w okresie Bożego Narodzenia mniej pracy. Berlin z kolei zastrzega, że w rozporządzeniu ułaskawiającym nie chodzi o religijnie motywowane miłosierdzie. „Jest ono skierowane do wszystkich, nie tylko chrześcijan. Dodatkowo, placówki zajmujące się wspieraniem osób, które wyszły z więzienia, mają pod koniec roku zawsze więcej pracy. Przedterminowe zwolnienie ułatwia zatem wszystkim życie” – wskazano.",,
Zmarł prezydent Mielca. Miał 41 lat,– W środę po długiej i ciężkiej chorobie zmarł prezydent Mielca (Podkarpackie) Daniel Kozdęba – poinformował Krzysztof Urbański z mieleckiego magistratu. Kozdęba był prezydentem Mielca od 2014 r.,"Kozdęba urodził się w 1976 r., był absolwentem Politechniki Rzeszowskiej. Był m.in. wiceprzewodniczącym Parlamentu Studentów RP w latach 1998-2000, także członkiem honorowym sztabu wyborczego prezydenta Aleksandra Kwaśniewskiego w 2000 r. Był też wiceprzewodniczącym rady powiatowej Sojuszu Lewicy Demokratycznej w Mielcu. Dwukrotnie został radnym powiatu mieleckiego. Kozdęba był również doradcą ministra edukacji narodowej i sportu Krystyny Łybackiej. W latach 2005-07 pełnił funkcję wiceprezesa zarządu Rzeszowskiej Agencji Rozwoju Regionalnego. W latach 2010-14 był głównym specjalistą i zastępcą kierownika w Urzędzie Miejskim w Rzeszowie. W wyborach na prezydenta Mielca w 2014 r. startował z komitetu Razem dla Ziemi Mieleckiej.",,
Premia technologiczna dla przedsiębiorców. Do zgarnięcia 350 mln,"Małe, mikro- i średnie firmy wprowadzające na rynek innowacyjne usługi i produkty od 8 października będą mogły aplikować o tzw. premię technologiczną z Bank Gospodarstwa Krajowego – poinformował bank. Do rozdysponowania będzie 350 mln zł, a maksymalna premia będzie wynosić 6 mln zł.","Nabór wniosków – jak wyjaśnił bank – będzie prowadzony w sześciu rundach. Pierwsza startuje potrwa do 7 listopada. Kolejne potrwają od 8 listopada do 6 grudnia; od 7 grudnia do 24 stycznia 2019 r.; od 25 stycznia do 28 lutego; od 1 marca do 10 kwietnia; od 11 kwietnia do 26 kwietnia do godz. 16.Premia technologiczna to dofinansowanie BGK, które jest przeznaczane na spłatę części kredytu technologicznego zaciąganego w bankach komercyjnych. Mogą się o nie ubiegać firmy, które w wyniku wdrożenia innowacyjnej technologii wprowadzą na rynek nowe lub znacząco ulepszone (w stosunku do dotychczas wytwarzanych na terytorium RP) produkty, usługi lub procesy.– Sektor MŚP dostrzega korzyści wynikające z wdrażania innowacji, takie jak podnoszenie produktywności czy możliwość oferowania nowoczesnych produktów i usług. Dowodem na to jest stałe, duże zainteresowanie przedsiębiorców kredytem na innowacje technologiczne. W tej perspektywie finansowej już ponad pół tysiąca firm otrzymało promesę premii technologicznej i skorzysta z dofinansowania. Misją BGK jest wsparcie przedsiębiorców w ich rozwoju – wskazał członek zarządu BGK Przemysław Cieszyński. Od 2015 r. bank przeprowadził cztery nabory wniosków w kredycie na innowacje technologiczne, w których sektor MŚP złożył ponad 1,6 tys. wniosków o dofinansowanie w wysokości ok. 5,3 mld zł przy wartości inwestycji 11,4 mld zł. Promesę premii technologicznej zdobyło ponad 500 projektów, a wartość wsparcia BGK wyniosła ok. 1,7 mld zł.Bank podał, że do tej pory zawarto ponad 370 umów o dofinansowanie na kwotę ponad 1,33 mld zł. Z premii korzysta np. branża meblarska, przemysł spożywczy, poligrafia, budowlanka czy branża motoryzacyjna.– Uzyskanie kredytu technologicznego z BGK było momentem przełomowym dla firmy. Dzięki kredytowi zbudowaliśmy halę produkcyjną, wyposażyliśmy park maszynowy i zatrudniliśmy nowych pracowników. Dodatkowo wdrożyliśmy w zakładzie nową technologię obróbki skrawaniem – przekonuje cytowany w komunikacie Paweł Siwak, właściciel firmy Usługi Ślusarskie. Ocenił, że warunki kredytu są korzystne, a współpraca z bankiem układała się bardzo dobrze.",,
Były szef wywiadu Wenezueli zdradza tajemnice reżimu Nicolasa Maduro,"Nigdy nie przyglądałem się sytuacji kraju i korupcji władz z tak bliskiej odległości, jak to robiłem w czasie sześciu miesięcy, kiedy stałem na czele Sebinu (wenezuelskich służb wywiadowczych) – mówi generał Manuel Ricardo Cristopher Figuera. Obecnie były szef wywiadu przebywa w USA; w rozmowie z dziennikiem „Washington Post” opowiada o otoczeniu prezydenta Wenezueli Nicolasa Maduro, m.in. o nielegalnym handlu złotem czy kubańskich wpływach. Gazeta podkreśla, że nie mogła zweryfikować słów generała.","Figuera stanął na czele wenezuelskich służb wywiadowczych w październiku 2018 roku, zastępując generała Gustavo Gonzaleza Lopeza. Jednak 1 maja Maduro poinformował, że Gonzalez Lopez wraca do pełnienia służby; nie wyjaśnił jednak, dlaczego odszedł Figuera.Jak informuje „WP” w materiale opublikowanym w poniedziałek czasu lokalnego (wtorek w Polsce), ten 55-letni generał „przez lata pracował w wywiadzie wojskowym, jednak nowe stanowisko szefa Sebinu – jak powiedział – otworzyło mu oczy na stopień zepsucia rządu Maduro”.– Szybko zrozumiałem, że Maduro jest szefem przedsiębiorstwa kryminalnego, w którego działalność zamieszana jest jego własna rodzina – dodał.Zdradził np., że badał aktywność firmy asystenta 29-letniego syna prezydenta, Nicolasa Maduro Guerry, która ma monopol na zakup złota od małych kopalni na południu kraju po preferencyjnych cenach; następnie złoto odsprzedaje drożej wenezuelskiemu bankowi centralnemu.Figuera powiedział również, że odkrył proceder prania pieniędzy, w który zamieszany jest wiceprezydent, minister ds. przemysłu Tareck El-Aissami, objęty również sankcjami i oskarżony przez USA o przemyt narkotyków. Ze słów Figuery wynika ponadto, że pod osłoną rządu w Wenezueli działają nielegalne grupy, w tym kolumbijska skrajnie lewicowa partyzantka Armia Wyzwolenia Narodowego (ELN), która zapewnia władze, że będzie ich bronić, gdyby do kraju wkroczyły obce siły. Według byłego szefa wenezuelskiego wywiadu w niektórych miejscach kraju, m.in. w stanie Nueva Esparta i okolicach miast Maracay i Caracas, działają również komórki szyickiego libańskiego Hezbollahu, „najwyraźniej prowadzące nielegalną działalność w celu zdobycia funduszy na operacje na Bliskim Wschodzie”.– Zrozumiałem, że sprawy związane z handlem narkotykami i działalnością partyzantek są nie do ruszenia – dodał.Raul Castro „doradcą” prezydentaGenerał mówił także o dużych wpływach Kubańczyków w otoczeniu Maduro. W skład zespołu ochrony prezydenta miało wchodzić 15-20 Kubańczyków, a trzech z nich, nazywanych „psychologami”, było specjalnymi doradcami analizującymi przemówienia Maduro. Zdaniem Figuery wenezuelski prezydent ma również bardzo bliskie kontakty z kubańskim przywódcą Raulem Castro, który jest dla niego „jak doradca”.„WP” podaje, że Figuera, który ze stanowiska szefa wywiadu odszedł na przełomie kwietnia i maja br.. Od tego czasu ukrywał się w stolicy Kolumbii Bogocie, ale w poniedziałek dotarł do Stanów Zjednoczonych. Gazeta podkreśla, że nie mogła na własną rękę zweryfikować zarzutów wymienianych przez generała. Generał broni swojej roli w rozwijaniu chavizmu, jednak mówi, że żałuje niektórych „ekscesów”. – Mam duży dług wobec ludzi, którzy wciąż są w więzieniu – mówi, powstrzymując łzy. – Wobec ludzi, których bliscy zginęli i którzy nawet nie mogli się z nimi zobaczyć – dodał. Powiedział, że żałuje niektórych ze swoich działań popełnionych w imieniu socjalistycznego reżimu, ale nie wszystkich.Figuera zdradził również, że pod koniec kwietnia zostawił Maduro wiadomość, w której opisał sytuację kraju jako „godną pożałowania” i zasugerował rozpisanie nowych wyborów. Maduro miał następnego dnia wysłać mu SMS, w którym nazwał go „tchórzem i defetystą”. – Wtedy zrozumiałem, że muszę działać – wyjaśnił generał.30 kwietnia napisał list do Wenezuelczyków, w którym podkreślił, że nadszedł czas „odbudowy kraju”. Zaznaczył, że zawsze był lojalny wobec Maduro, jednak Wenezuela doświadcza niszczącego upadku.Po tygodniu pobytu Figuery w Bogocie administracja Trumpa zdjęła nałożone na niego sankcje.",,
Ungier nie wziął 100 tys. na kampanię prezydenta,"Definitywnie zakończyła się trzyletnia walka Marka Ungiera z katowicką prokuraturą. Sąd odwoławczy podtrzymał dzisiaj decyzję sądu śródmiejskiego, który w listopadzie ubiegłego roku umorzył proces szefa kancelarii prezydenta Aleksandra Kwaśniewskiego, oskarżonego o przyjęcie 100 tys. zł na kampanię wyborczą prezydenta w 2000 r. Decyzję taką podjęto wobec „oczywistego braku faktycznych podstaw oskarżenia”.","„W ocenie sądu okręgowego, sąd rejonowy podjął słuszną decyzję o umorzeniu postępowania na podstawie przepisu o oczywistym braku faktycznych podstaw aktu oskarżenia. Nie znaleziono dowodów na fakt popełnienia przestępstwa przez pana Marka Ungiera. Dlatego podtrzymano decyzję sądu rejonowego"" – tak sąd okręgowy uzasadniał decyzję odrzucającą zażalenie prokuratury na decyzję sądu rejonowego z listopada ub.r.Decyzja sądu okręgowego jest prawomocna i nie ma od niej odwołania. Tylko prokurator generalny może teraz wnosić o kasację wyroku przed Sądem Najwyższym. Oskarżyciel z krakowskiej prokuratury okręgowej – prok. Paweł Baca – wychodził z sali rozpraw wyraźnie wzburzony. To on przez kilka lat szukał dowodów na nielegalne finansowanie lewicy. – Jestem zbulwersowany, że sąd okręgowy powielił błędy sądu rejonowego. W ocenie prokuratury akt oskarżenia był jak najbardziej zasadny. Stad po przeanalizowaniu decyzji sądu, skierujemy do Prokuratury Generalnej swoje stanowisko z wnioskiem o złożenie kasacji do Sądu Najwyższego – zapowiedział prok. Baca. Marek Ungier, który przed werdyktem sadu mówił, że przyjęcie zażalenia prokuratora oznacza dla niego kolejnego lata udręki, nie krył zadowolenia z zamknięcia tego etapu życia. – Trudno mówić o wygranej. Tego rodzaju sprawy zmieniają życie osobiste w sposób dramatyczny. Jeżeli ktoś, kto zajmuje się polityką, po 12 latach wyjaśnia coś, co miało się zdarzyć przed laty, odpowiadając na zarzuty kierowane przez osobę z areszty wydobywczego o zastanawiającej wiarygodności, to taki wymiar sprawiedliwości nie jest dobry – mówił Marek Ungier. – Przestrzegam jednak wszystkich polityków, aby uważali, bo – jak widać – nie znamy dnia ani godziny – zaapelował były prezydencki minister. Zupełnie inaczej do postanowienia sądu odwoławczego podszedł mec. Krzysztof Bachmiński, obrońca Marka Ungiera. Dla niego podtrzymanie decyzji Sądu Rejonowego oznacza zmianę pewnego podejścia sądów. – Postanowienie Sądu Okręgowego ma znaczenie precedensowe, ponieważ otwiera drogę do szerszego korzystania z przepisu, pozwalającego szybko kończyć sprawy, które od początku nie zostały właściwie przygotowane przez prokuraturę. I to, bez przewlekłego postępowania sądowego – stwierdził mec. Bachmiński.  Oskarżenie Ungiera W czerwcu 2009 r. Marek Ungier został zatrzymany przez ABW i doprowadzony do katowickiej prokuratury okręgowej, gdzie usłyszał zarzuty rzekomego przyjęcia od Rafała R. 100 tys. zł na kampanię Aleksandra Kwaśniewskiego. Wówczas przeszukano jego mieszkanie i na poczet ewentualnej kary zabezpieczono na nim hipotekę.W akcie oskarżenia przeciwko byłemu ministrowi dowodzono, że  24 maja 2000 r,. biznesmen Rafał R. był na imprezie w Kancelarii Prezydenta. Wcześniej podjął gotówkę z konta, co miało być dowodem na wręczenie przez niego pieniędzy Ungierowi. W trakcie trzyletniego śledztwa przesłuchano 430 świadków, którzy wpłacali pieniądze na kampanię wyborczą Aleksandra Kwaśniewskiego. Majątek Ungiera kontrolowały służby skarbowe oraz CBA. Nie znaleziono żadnych nieprawidłowości. Od samego początku minister nazywał zarzuty niedorzecznymi.  Śledztwo przeciwko Ungierowi było jednym z wątków tzw. sprawy nielegalnego finansowania lewicy. W 2008 r. materiały te wyłączono ze śledztwa w sprawie korupcji i niegospodarności zarządu Krakowa. Głównymi świadkami w tej sprawie byli dwaj biznesmeni, którzy mieli korumpować urzędników. Jednym z nich był Rafał R. **********Po publikacji niniejszego materiału (23.02.2012) redakcja tvp.info otrzymała w formie sprostowania stanowisko Prokuratury Okręgowej w Krakowie za pośrednictwem rzeczniczki prasowej Bogusławy Marcinkowskiej.Przedstawiamy je poniżej: „Nie jest prawdą, iżby Marek U. w toku śledztwa prowadzonego przez Prokuraturę Okręgową w Krakowie został zatrzymany i doprowadzany przez funkcjonariuszy ABW do Prokuratury Okręgowej w Katowicach. Prokuratura Okręgowa w Katowicach nie prowadziła tego postępowania przeciwko Markowi U. Śledztwo prowadziła Prokuratura Okręgowa w Krakowie, w którym Marek U. stawił się na przesłuchanie, będąc pisemnie wezwanym, nie był zatrzymywany, ani doprowadzany. Nie jest prawdą, że Sąd Odwoławczy orzekł, iż Marek U. nie wziął 100 000 zł na kampanię prezydencką. Sąd Odwoławczy utrzymując zaskarżone przez prokuratora postanowienie w mocy w uzasadnieniu jednoznacznie przyjął, iż Marek U. otrzymał kwotę 100 000 zł na nieewidencjonowane finansowanie kampanii wyborczej jednego z kandydatów na prezydenta RP w 2000 roku, jednakże założył, iż nie można wykluczyć, że rozdysponował tą kwotą zgodnie z jej przeznaczeniem. Stąd też Sąd uznał, że nie doszło do przestępstwa polegającego na przywłaszczeniu powierzonych pieniędzy. Ponadto nie jest prawdą, iżby w akcie oskarżenia wskazano, iż w dniu 24 maja 2000 roku biznesmen Rafał R. był na imprezie w Kancelarii Prezydenta, a nadto, iż jedynym dowodem na wręczenie przez niego pieniędzy Markowi U. było wcześniejsze podjęcie przez niego gotówki z konta. Nie jest prawdą, iż w toku śledztwa przesłuchano 430 świadków. Było ich znacznie mniej, wśród nich znajdowały się nie tylko osoby wpłacające środki finansowe na kampanię prezydencką jednego z kandydatów na Prezydenta RP.”   Rzecznik Prasowy Prokuratury Okręgowej w Krakowie Bogusława Marcinkowska",,
Parada św. Patryka przeszła w Nowym Jorku,"Prószący w Nowym Jorku śnieg nie odstraszył tysięcy
ludzi od udziału w tradycyjnej Paradzie św. Patryka. Burmistrz Michael Bloomberg wykorzystał ją do kolejnego apelu o ułatwienia w przyjmowaniu do
USA imigrantów.","Sobotnią uroczystość, przypadającą tym razem w przeddzień święta św. Patryka otworzył przemarsz 750 funkcjonariuszy Gwardii Narodowej w Nowym Jorku.Pierwszy batalion 69 Brygady Piechoty bierze w niej udział od roku 1851.W ślad za nim podążali przedstawiciele irlandzko-amerykańskich organizacji,stowarzyszeń, a także szkół i wyższych uczelni. Reprezentowali wszystkiegeneracje - od seniorów po niemowlęta w wózkach.Tegoroczna, 252. parada przyciągnęła głównie Amerykanów irlandzkiegopochodzenia z Nowego Jorku, oraz ze stanów New Jersey, Connecticut iPensylwanii. Przybyło na nią jednak wielu Irlandczyków z całego świata.Kolorytu nadawały pochodowi irlandzkie i amerykańskie flagi narodowe, zielonechorągwie, barwne transparenty, a także szarfy, gustowne czapeczki,spódniczki w kratę irlandzką i stroje pochodzące niekiedy sprzed stuleci .Z kobzami, fletami, werblami i bębnami maszerowały orkiestry szkół,uniwersytetów, a także stowarzyszeń policjantów i wojskowych. Pośród maszerujących był burmistrz Nowego Jorku Michael Bloomberg, a takżepremier Irlandii Enda Kenny.Podczas poprzedzającego paradę okolicznościowego śniadania Bloombergpodkreślił, że jednym z wyzwań przed jakimi stoi kraj jest zapewnienie, abyIrlandczycy i inni imigranci mogli wciąż przybywać do Stanów Zjednoczonych.Ciężko bowiem pracują, podejmują ryzyko oraz tworzą nowe rzeczy.Dzień św. Patryka obchodzony jest na część patrona Irlandii, który zaszczepiłw piątym wieku chrześcijańską wiarę w pogańskim kraju. W Nowym Jorku paradapo raz pierwszy przemaszerowała w roku 1762, czternaście lat przedpodpisaniem w Filadelfii Deklaracji Niepodległości.",,
Więcej broni palnej niż obywateli. Amerykanie kupują miliony sztuk,"W ubiegłym roku w USA wyprodukowano ponad 7,6 mln sztuk broni palnej i ponad 8 mld jednostek amunicji – wynika z raportu National Shooting Sports Foundation (NSSF), organizacji lobbystycznej producentów, sprzedawców i użytkowników broni palnej.","W ocenie zrzeszającej ponad 8 tys. członków NSSF 2018 roku był dobry dla producentów broni palnej i amunicji w USA. Rekordowy pod tym względem był jednak rok 2016, gdy wyprodukowano ponad 11,4 mln sztuk broni palnej.Raport NSSF jest oparty na wstępnych danych od producentów, sprzedawców broni palnej oraz statystykach federalnego Biura ds. Alkoholu, Tytoniu, Broni Palnej i Materiałów Wybuchowych (ATF). Większość, 57 proc., broni palnej wyprodukowanej w USA w 2018 r., stanowiły pistolety i rewolwery.Zdaniem prezesa prezes NSSF Joe Bartozziego „dane tego działu przemysłu pokazują, że w Ameryce nadal jest duża potrzeba zakupu broni palnej do legalnych celów”.Jak wynika z ostatniego raportu ATF, obecnie Amerykanie legalnie posiadają przynajmniej 422 mln sztuk broni palnej.Według ekspertów tradycyjnie produkcja i sprzedaż broni palnej wzrastają w Stanach Zjednoczonych, kiedy przedstawiciele Partii Demokratycznej posiadają lub mają szanse zdobycia większości w Kongresie bądź kiedy przedstawiciel Partii Demokratycznej sprawuje urząd prezydenta czy też ma duże szanse na zwycięstwo w wyborach prezydenckich. Spadają natomiast, kiedy większość w obu izbach Kongresu mają tradycyjnie opowiadający się za konstytucyjnymi gwarancjami posiadania broni palnej przedstawiciele Partii Republikańskiej bądź jeśli przedstawiciel tej partii zostanie wybrany na prezydenta.",,
Grecki rząd: nadawca publiczny wznowi emisję,"– Być może już za kilka tygodni, a najpóźniej jesienią grecki publiczny nadawca radiowo-telewizyjny ERT wznowi działalność – powiedział rzecznik rządu Grecji. Nieoczekiwana decyzja rządu o wstrzymaniu pracy publicznych mediów wywołała protesty dziennikarzy i rządowych koalicjantów. Związki zawodowe wezwały do
przeprowadzenia w czwartek 24-godzinnego strajku powszechnego.","– Rząd postanowił przerwać nadawanie publicznego radia i telewizji kilka godzin po ogłoszeniu we wtorek tej decyzji – z obawy, że pracownicy tych instytucji mogliby zniszczyć należący do państwa sprzęt – powiedział rzecznik Simos Kedikoglu w rozmowie z agencją Reuters.– Publiczny nadawca ERT w „odchudzonej wersji” wznowi działalność najwcześniej za kilka tygodni, a najpóźniej wczesną jesienią tego roku – dodał.Kedikoglu zapewnił, że rząd podjął tę decyzję już sześć tygodni temu i nie ma ona związku z nieudaną prywatyzacją koncernu gazowego DEPA czy wizytą wAtenach inspektorów UE i MFW, które uratowały Grecję przed niewypłacalnością.Od wtorku wieczorem przed główną siedzibą ERT pod Atenami trwa kilkutysięczny protest przeciw zwolnieniu ok. 2600 pracowników ERT, w tym 600 dziennikarzy. W środę nad ranem grecka telewizja i radio publiczne zakończyły emisję, jednak dziennikarze prowadzący protest kontynuowali nadawanie programu na żywo w internecie.W geście solidarności dziennikarze z prywatnych mediów rtv ogłosili strajkbezterminowy, w związku z czym stacje telewizyjne nadają filmy dokumentalne i powtórki zamiast programów informacyjnych. Greckie związki zawodowe wezwały do przeprowadzenia w czwartek 24-godzinnego strajku powszechnego w proteście przeciwko wstrzymaniu przez rząd  działalności publicznego radia i telewizji.   – Chcemy ukazać naszą solidarność z pracownikami państwowej telewizji izaprotestować przeciwko tym nie dającym się zaakceptować reformom sektorapublicznego, jakich zażądali kredytodawcy – powiedział sekretarzgeneralny związku zawodowego pracowników sektora publicznego ADEDY IliasIliopulos.Również przedstawiciel kierownictwa zrzeszającego pracowników sektoraprywatnego związku zawodowego GSEE potwierdził, że przyłączy się on dostrajku.Rząd Grecji poinformował we wtorek, że w ramach oszczędności budżetowychuzgodnionych z zagranicznymi kredytodawcami czasowo zawieszone zostajenadawanie publicznego radia i telewizji. – Restrukturyzacja ERT, obejmująca m.in. masowe zwolnienia ok. 2,6 tys. pracowników, ma na celu zmniejszenie niewiarygodnego marnotrawstwa w czasie, gdy gospodarka grecka szósty rok z rzędu trwa w recesji – przekonywał premier Antonis Samaras.Decyzja została wprowadzona w życie ministerialnym dekretem, co pozwala najej wdrożenie bez zgody parlamentu. Pozostająca w opozycji KomunistycznaPartia Grecji zapowiedziała, że zgłosi w parlamencie wniosek o anulowaniedekretu.Europejska Unia Nadawców (EBU) zaprotestowała przeciw zawieszeniudziałalności greckich mediów publicznych i zażądała od rządu natychmiastowego cofnięcia decyzji.Protest zgłosiły także dwa ugrupowania z trójpartyjnej koalicji rządowej,socjalistyczny PASOK i centrolewicowa Demokratyczna Lewica (DIMAR). Twierdzą, że nie skonsultowano się z nimi w sprawie zakończenia działalności ERT, i domagają się jej wznowienia.",,
"Błaszczak: Pieniądze zainwestowane w stałą bazę amerykańską zwrócą się, i to z nawiązką","– Rozpoczęły się rozmowy, które mają charakter szczegółowy. Powołana została komisja robocza złożona zarówno z przedstawicieli Pentagonu, jak i MON. I tam rozmawiamy o szczegółach – powiedział w „Gościu Wiadomości” szef MON Mariusz Błaszczak, komentując zabiegi strony polskiej dotyczące budowy amerykańskiej bazy wojskowej w naszym kraju.","O skierowanie kolejnych jednostek wojsk amerykańskich do Polski zaapelował Andrzej Duda w trakcie spotkania z prezydentem USA Donaldem Trumpem w Waszyngtonie. Polski prezydent zapowiedział wówczas utworzenie stałej bazy wojsk amerykańskich nazwanej „Fort Trump”.W mediach pojawiła się kwota 2 miliardów dolarów, które Polacy mieliby przeznaczyć na budowę infrastruktury. – W propozycji, którą składaliśmy, jest rzeczywiście taka kwota zapisana – powiedział w TVP Info Mariusz Błaszczak, szef MON. Wyjaśnił jednak, że ze strony Stanów Zjednoczonych nie padła konkretna kwota dotycząca kosztów. – Rozmawiamy na ten temat – powiedział i dodał, że rozpoczęły się rozmowy szczegółowe. – Powołana została komisja robocza złożona zarówno z przedstawicieli Pentagonu, jak i MON. I tam rozmawiamy o szczegółach – mówił minister obrony. Podkreślił, że inwestycja jest istotna także dla naszej gospodarki. – Bo zainwestowane pieniądze w stałą bazę amerykańską z całą pewnością się zwrócą, i to z nawiązką – przekonywał. Dodał, że infrastruktura ta będzie służyła obronności naszego kraju, ale też gospodarce. Podkreślił, że w każdym kraju amerykańskie bazy nakręcają koniunkturę gospodarczą. – To naprawdę się opłaci – dodał Błaszczak. ",,
"Karykatura Piotrowicza, Rulewski w masce i okrzyki: „To jest PRL!”, czyli opozycja w akcji",Podczas senackiej debaty ws. KRS opozycja sięgnęła po nowe środki wyrazu. Senator PO Jan Rulewski wystąpił na mównicy w masce z greckiej tragedii. Senatorowie Platformy skandowali: „Wolne sądy!”.,"We wtorek po południu Senat zaczął debatę ws. KRS. Sprawozdawca senackiej komisji Rafał Ambrozik z PiS  wniósł o przyjęcie noweli bez poprawek. Podkreślił, że wybór sędziów–członków KRS przez Sejm jest bardziej demokratyczny niż przez środowiska sędziowskie, bo Sejm pochodzi z wyborów powszechnych, a wybór przez sędziów ma charakter korporacyjny. Około godziny 15 można było zauważyć, że opozycja przygotowuje się do jakiejś akcji. Senator Augustyn przeszedł po sali, rozdając kolegom tajemnicze atrybuty. Prowadząca obrady wicemarszałek Maria Koc z PiS poprosiła go o zdjęcie maski. W reakcji Rulewski prosił o podanie zapisu regulaminu, który zabrania noszenia maski. – To uwłacza godności, by senator występował z mównicy w masce. Nie wszystko jest zapisane w regulaminie, ale obowiązuje też nas dobry obyczaj – apelowała Koc.",,
Charytatywny maraton z prezydentem. „Nie powinniśmy rezygnować ze świadczenia dobra”,"Jak co roku, prezydent Andrzej Duda gości w Zakopanem, gdzie na Polanie Szymoszkowej bierze udział w 12-godzinnym maratonie narciarskim. Podczas charytatywnej imprezy zbierane są środki dla sportowców z niepełnosprawnością. – To niezwykle ważne, chwytające za serce wydarzenie – przyznał prezydent.","Andrzej Duda wskazał, że niedzielne spotkanie upamiętnia także zamordowanego prezydenta Gdańska Pawła Adamowicza. – To nasze spotkanie ma też na celu pokazać, że my ze świadczenia dobra nie zrezygnujemy, choćby nie wiem jakie przeszkody były rzucane. Zło, przemoc – nie zwyciężą radości dawania siebie innym – podkreślił.Jako pierwszy trasę slalomu pokonał sam prezydent. W zawodach biorą udział też m.in. minister zdrowia Łukasz Szumowski, minister inwestycji i rozwoju Jerzy Kwieciński, doradcy prezydenta Rafał Kos i Piotr Nowacki.Na stoku pojawią się także m.in. legendy polskiego narciarstwa alpejskiego, olimpijczycy, medaliści Mistrzostw i Pucharów Świata i Europy: Andrzej Bachleda-Curuś, Jacek Nikliński, Maciej Gąsienica-Ciaptak, Ewa Grabowska-Gaczorek czy Małgorzata Tlałka-Długosz z Fundacji HANDICAP Zakopane.Fundacja zajmuje się m.in. aktywizacją sportową osób o obniżonych możliwościach psycho-fizycznych związanych z  czasową lub stałą niepełnosprawnością fizyczną lub intelektualną oraz upowszechnianiem i rozwojem narciarstwa, sportu i rekreacji,  szczególnie wśród niepełnosprawnych oraz osób wracających do zdrowia po chorobach, kontuzjach i wypadkach.",,
"75 lat temu Japonia zaatakowała Stany Zjednoczone. Zginęło 2,4 tys. osób","Mija 75 lat od japońskiego ataku na Pearl Harbor, który dla Stanów Zjednoczonych oznaczał początek udziału w II wojnie światowej. Główne obchody rocznicy odbędą się niedaleko Honolulu, gdzie znajduje się muzeum i pomniki upamiętniające to wydarzenie.","Tuż przed godziną ósmą rano 7 grudnia 1941 roku nad bazą marynarki wojennej Pearl Harbor na przedmieściach Honolulu pojawiło się 350 japońskich myśliwców i bombowców.  Podczas trwającego dwie godziny ataku zginęło ponad 2400 Amerykanów. Bomby doszczętnie zniszczyły 20 okrętów i 300 samolotów.  Kiedy bomba, która ważyła tonę, uderzyła w USS Arizona, okręt eksplodował i poszedł na dno wraz z 1177 marynarzami. Dzień później prezydent Franklin Roosevelt złożył w Kongresie deklarację przystąpienia do wojny.W bazie Pearl Harbor już od tygodnia trwają uroczystości upamiętniające atak. W środę nastąpi ich finał, na który złożą się ceremonia zapalenia zniczy, spotkania z weteranami, koncerty orkiestr wojskowych oraz uroczysta parada. W obchodach nie biorą udziału prezydent i członkowie rządu. Uczestniczą w nich głównie rodziny ofiar ataku, przedstawiciele wojska oraz zwykli Amerykanie.   Do Pearl Harbour przyjeżdżali też regularnie weterani. Ale dawni żołnierze powoli się wykruszają. Dwa lata temu było ich sześciu, rok temu – trzech, w tym roku tylko jeden – 94-letni Buck Morris, który w 1941 roku służył na niszczycielu USS Phelps.Osobne uroczystości upamiętniające 75. rocznicę ataku na Pearl Harbor odbędą się w Waszyngtonie przy pomniku II wojny światowej. Głównym mówcą będzie senator John McCain.  Prezydent Barack Obama odwiedzi Pearl Harbor pod koniec grudnia. Dołączy wtedy do niego premier Japonii Shinzo Abe. Będzie to pierwsza wizyta japońskiego przywódcy w Pearl Harbor.",,
Związek Banków Polskich: Wartość kredytów hipotecznych może w tym roku przekroczyć 50 mld zł,"Banki mogą w tym roku udzielić ponad 200 tys. kredytów hipotecznych, których wartość przekroczy 50 mld zł, to poziom nienotowany od 10 lat – poinformował Związek Banków Polskich.","– Dotychczasowe wyniki w segmencie kredytów mieszkaniowych wskazują, że banki przekroczą w tym roku poziom 200 tys. kredytów hipotecznych o wartości przekraczającej 50 mld złotych, a więc na poziomie nienotowanym od 10 lat, od wybuchu kryzysu na międzynarodowych rynkach finansowych –  poinformował  dr Jacek Furga, prezes Centrum Prawa Bankowego i Informacji, przewodniczący Komitetu ds. Finansowania Nieruchomości Mieszkaniowych Związku Banków Polskich.  W opublikowanym przez ZBP raporcie Amron-Sarfin napisano też, że niepokojącym sygnałem na rynku nieruchomości staje się powrót cen transakcyjnych na rynku pierwotnym do poziomów sprzed kryzysu finansowego.",,
Kolejny wyrok śmierci na Białorusi – za zabójstwo niemowlęcia,"Kara śmierci przez rozstrzelanie i 25 lat więzienia to piątkowy wyrok białoruskiego sądu dla dwóch osób, które jesienią ubiegłego roku z wyjątkowym okrucieństwem zamordowały ośmiomiesięczną dziewczynkę w miejscowości Łuniniec podczas libacji alkoholowej.","Sąd obwodu brzeskiego skazał 26-letnią matkę dziecka na maksymalny możliwy wymiar kary – 25 lat więzienia (na Białorusi kara śmierci nie jest stosowana wobec kobiet). Sprawca, jej znajomy, 48-letni mężczyzna, otrzymał najwyższy wyrok – karę śmierci, którą na Białorusi wykonuje się przez strzał w głowę.Para zamordowała dziecko w czasie libacji alkoholowej pod nieobecność w domu ojca dziewczynki. Według informacji w mediach dziecku zadano liczne rany i odcięto głowę.Proces odbywał się z wyłączeniem jawności. Wyrok nie jest prawomocny.",,
Niemcy: szef FDP krytykuje rząd za brak dialogu z Rosją,"Szef niemieckiej Wolnej Partii Demokratycznej (FDP) Christian Lindner w debacie przedwyborczej w telewizji ARD skrytykował rząd Niemiec za brak dialogu z Rosją, co uniemożliwia jego zdaniem prezydentowi Władimirowi Putinowi „wyjście ze ślepej uliczki”.","Zwracając się bezpośrednio do kandydata Zielonych Cema Oezdemira, który krytykował go za zbytnią wyrozumiałość wobec prezydenta Rosji Władimira Putina, Lindner powiedział: – Rozmawiamy zbyt mało z Rosją, co oznacza, że nie stwarzamy Putinowi szansy, by wyszedł ze ślepej uliczki, gdyż uzależniamy wszystko od kwestii Krymu, chociaż każdy wie, że tego przypadku złamania prawa międzynarodowego, którego nie możemy zaakceptować, nie da się rozwiązać w bliskiej perspektywie.Lindner przypomniał, że kandydat SPD na kanclerza Martin Schulz chce wycofać amerykańską broń atomową z Niemiec, chociaż Putin „zbroi się”. – Po czyjej jesteś stronie? Czy broń atomowa zostaje, czy też się zbroimy, czy może wycofujemy ją – zapytał Oezdemira.Reagując na zaczepkę, polityk Zielonych zapewnił, że jest za likwidacją broni jądrowej. Odnosząc się do Rosji, przypomniał, że memorandum budapeszteńskie podpisane po zakończeniu zimnej wojny miało zagwarantować krajom takim jak Ukraina, które zrezygnowały z broni atomowej, bezpieczne granice. Broń atomowa – Ukraina dobrowolnie oddała swój arsenał nuklearny – podkreślił. – Tymczasem Rosja anektowała Krym, wschodnia Ukraina okupowana jest przez rosyjskich żołnierzy – stwierdził polityk Zielonych. Polityka Moskwy doprowadziła jego zdaniem do tego, że wiele krajów zabiega o broń atomową. Jak dodał, decyzja o sankcjach wobec Rosji była słuszna. – Nie możemy nagradzać Rosji za to, że przekształca własny kraj w więzienie i miesza się w wybory w demokratycznych krajach – dodał Oezdemir.Szef FDP wystąpił po raz pierwszy na początku sierpnia z prowokującą tezą, że w celu poprawy relacji z Rosją należy potraktować aneksję Krymu jako „trwałe prowizorium”. Jego zdaniem konflikt o Krym należy „zamrozić”, by stworzyć Moskwie szansę na zmianę jej imperialnej i agresywnej polityki.– Powinniśmy wysłać Moskwie sygnał, że Rosja ma miejsce w naszym domu – Europie – jeżeli znów zacznie przestrzegać domowego regulaminu – mówił szef FDP w jednym z wywiadów. „Putin nie odda Krymu”Zdaniem Lindnera oczekiwanie, że Putin wyda rozkaz anulujący aneksję Krymu, jest „nierealistyczne” i nawet rząd Ukrainy nie wierzy w taki scenariusz.Po wyborach parlamentarnych 24 września możliwe jest powstanie rządu koalicyjnego CDU/CSU i FDP. W tym przypadku Lindner miałby duże szanse na objęcie teki ministra spraw zagranicznych.W debacie telewizyjnej uczestniczyli przedstawiciele mniejszych partii – Zielonych, FDP, AfD, Lewicy i bawarskiej CSU.",,
Śledztwo w sprawie Kamińskiego zostanie umorzone,"Brak zgody Sejmu na uchylenie immunitetu Mariuszowi Kamińskiemu oznacza, że śledztwo w sprawie byłego szefa CBA zostanie umorzone – dowiedział się portal tvp.info. Zgodnie z prawem prokuratorzy nie mają innego wyjścia i muszą tak postąpić, ale będą mogli podjąć postępowanie w przyszłości, gdy tylko Kamińskiemu wygaśnie immunitet.","– Dzisiejsza decyzja Sejmu oznacza jedno: musimy umorzyć to postępowanie w wątku dotyczącym Mariusza Kamińskiego. Takie działania wymusza na nas Kodeks postępowania karnego. Śledztwo będzie prowadzone dalej wobec innych osób, którym przedstawiono już zarzuty. W sprawie Kamińskiego będzie możliwe wznowienie postępowania, gdy tylko nie będzie go chronił immunitet parlamentarny – powiedział portalowi tvp.info, jeden ze śledczych Prokuratury Okręgowej Warszawa-Praga. Przepis o którym wspomniał rozmówca tvp.info dotyczy art. 17. § 1. punkt 10, który mówi: „Nie wszczyna się postępowania, a wszczęte umarza, gdy: brak jest wymaganego zezwolenia na ściganie lub wniosku o ściganie pochodzącego od osoby uprawnionej, chyba że ustawa stanowi inaczej.” Oficjalna decyzja prokuratury zapadnie dopiero po otrzymaniu oficjalnej informacji z Sejmu.  CZYTAJ WIĘCEJ Kamiński: nikt nie może stać ponad prawem, nawet jeżeli nazywa się Kwaśniewski Śledczy z Prokuratury Okręgowej Warszawa-Praga uznali, że podczas operacji specjalnych CBA z lat 2007-2009 dochodziło do nakłaniania osób do przestępstwa.  Zdaniem śledczych we wnioskach do sądu i prokuratora generalnego o zgodę na działania operacyjne CBA zamieszczało „nierzetelne informacje”. Dwóch funkcjonariuszy CBA oraz słynny poseł PiS Tomasz Kaczmarek byli przykrywką, wiec  usłyszeli już zarzuty. Za przekroczenie uprawnień grozi do 3 lat więzienia. Prokuratura bada nieprawidłowości w działaniach CBA wobec Jolanty i Aleksandra Kwaśniewskich, Weroniki Marczuk oraz Beaty Sawickiej. Śledztwo wszczęto w sprawie ujawnienia tajemnicy państwowej i służbowej, jej bezprawnego wykorzystania oraz rozpowszechniania wiadomości ze śledztw w książce wywiadzie z Kaczmarkiem. Do tego śledztwa stopniowo włączano inne wątki działań CBA. Chodzi o możliwe przekroczenie uprawnień przez funkcjonariuszy CBA podczas prowadzenia sprawy Marczuk, b. posłanki PO Beaty Sawickiej i operacji w tzw. sprawie willi Kwaśniewskich.  CZYTAJ WIĘCEJ Mariusz Kamiński zachował immunitet. Będzie wniosek PiS o komisję śledczą ws. dochodów Kwaśniewskich",,
„Słowa Cimoszewicza przeczą polskiej racji stanu”,"Słowa Cimoszewicza o ustawie 447 są kompletnie niezrozumiałe. Stoją w sprzeczności z polską racją stanu i interesem naszego państwa. Były premier i minister spraw zagranicznych szkodzi Polsce – ocenił w rozmowie z portalem tvp.info Artur Wróblewski, amerykanista i politolog z Uczelni Łazarskiego.","Premier Mateusz Morawiecki zapowiedział, że rząd przyjmie prawo, które zabezpieczy Polskę przed jakimikolwiek roszczeniami związanymi z II wojną światową.Komentując tę deklarację Cimoszewicz powiedział w TVN24 m.in., że „w naszym kraju za cnotę uważa się obronę tego, żeby nie zwrócić tego, co się komuś należy tylko dlatego, że był Żydem, do tego ofiarą Holokaustu”.Do słów Cimoszewicza, który jest „jedynką” na warszawskiej liście KE w eurowyborach, odniósł się w rozmowie z portalem tvp.info politolog Artur Wróblewski. W jego ocenie słowa Cimoszewicza o ustawie 447 i o sprzeciwie wobec niej polskich władz są „sprzeczne z polską racją stanu”.– Tę wypowiedź postrzegam jako niezrozumiałą kwestię. Polska racja stanu wymaga obrony interesów Polski i ta racja stanu wymaga, by przeciwstawiać się wszystkim roszczeniom, szczególnie kompletnie nieuzasadnionym – zaznaczył.   – Cimoszewicz przeczy polskiej racji stanu, szkodzi jej, krytykując polskich decydentów, którzy jednoznacznie potępiają nagonkę, która ma obecnie miejsce wobec Polski – stwierdził. Dodał, że ustawa 447 może stanowić narzędzie dyplomatyczne, narzędzie szantażu.",,
Szef japońskiego MSZ ma w Rosji rozmawiać o traktacie pokojowym,"Szef MSZ Japonii Toshimitsu Motegi zgodził się na złożenie w przyszłym miesiącu wizyty w Rosji, gdzie ma rozmawiać o formalnym traktacie pokojowym między Moskwą i Tokyo po II wojnie światowej – poinformował przedstawiciel MSZ Japonii.","Motegi i szef MSZ Rosji Siergiej Ławrow uzgodnili na marginesie spotkania ministrów spraw zagranicznych grupy G20 w mieście Nagoja, że szef japońskiej dyplomacji złoży w połowie grudnia wizytę w Rosji, by omówić tę kwestię – przekazał przedstawiciel ministerstwa.  Agencja Kyodo pisze, że Motegi i Ławrow zgodzili się także w piątek na rozpoczęcie wspólnych projektów ekonomicznych na początku przyszłego roku na spornych wyspach. Ma być to krok w kierunku zawarcia traktatu pokojowego – dodaje Kyodo. Kraje nie zawarły traktatu pokojowego po II wojnie światowej z powodu sporu o kontrolowane przez Moskwę wyspy na Pacyfiku, które Rosjanie nazywają Kurylami Południowymi, a Japończycy – Terytoriami Północnymi. Japonia domaga się od Rosji zwrotu czterech wysp, które wojska sowieckie zajęły wraz z całym archipelagiem Kurylów w 1945 roku, tuż po kapitulacji Japonii w II wojnie światowej. Tokio uważa te zamieszkane przez 20 tys. osób wyspy za „integralną część terytorium Japonii”. Do kwestii traktatu pokojowego oba kraje powracały, z przerwami, od połowy XX wieku. Japoński premier Shinzo Abe we wrześniu podczas forum gospodarczego we Władywostoku zwrócił się publicznie do prezydenta Rosji Władimira Putina o podpisanie traktatu pokojowego, apelując o zaufanie do Tokio. W reakcji na ten apel Putin oświadczył, że w sprawie zawarcia traktatu pokojowego jest „masa pytań”, w tym dotyczących kwestii wojskowych i wykraczających poza relacje dwustronne.",,
Kwaśniewski wskazuje współodpowiedzialnych za wygraną PiS,"– Lewica jest współwinna tego, że mamy obecnie większość parlamentarną PiS – ocenił w sobotę b. prezydent Aleksander Kwaśniewski. Jako odpowiedzialnych za tę sytuację uznał też Donalda Tuska, Bronisława Komorowskiego, Leszka Millera i Janusza Palikota.","Kwaśniewski ocenił, że brak partii lewicowej w obecnym polskim parlamencie to efekt długiego procesu. – Doszliśmy do finału pewnego procesu, który obserwowaliśmy od lat, który polegał na nieodpowiedzialności liderów socjaldemokracji za budowanie projektu przyszłościowego – zdiagnozował. Według Kwaśniewskiego kryzys lewicy jest również pokłosiem kryzysu demokracji. Odnosząc się do przypadającej w sobotę rocznicy częściowo wolnych wyborów z 4 czerwca 1989 r., powiedział: – Walczyliśmy o tę demokrację i dzisiaj, po 27 latach, trzeba powiedzieć, że ona jest również w kryzysie, że instytucje liberalnej demokracji, które znamy, partie polityczne, debata publiczna, media, są w defensywie. „Dlaczego w Polsce jest tak, jak jest?”  Kwaśniewski wskazał również przyczyny, dla których, jego zdaniem, rośnie niezadowolenie społeczne. – Dzisiaj, gdy chcemy zapytać, dlaczego w Polsce jest tak, jak jest, dlaczego za chwilę będzie organizowana demonstracja KOD-u i dlaczego ludzie mają taki wysoki poziom niezadowolenia, trzeba powiedzieć tak: przynajmniej trzech czy czterech ludzi bardzo się przyczyniło do tego"" - oświadczył w sobotę b. prezydent podczas I Kongresu Progresywnych Organizacji Pozarządowych. – To jest na pewno Donald Tusk, którego druga kadencja w (rządzie) PO była po prostu nieudana i sukcesja, którą zaproponował również nie odpowiadała Polakom. To jest Bronisław Komorowski, który powinien wygrać wybory, ale ich nie wygrał i to jest duet Janusz Palikot – Leszek Miller, którzy powinni stworzyć koalicję lewicową odpowiednio wcześniej – mówił Kwaśniewski. Nawiązując do kryzysu wokół Trybunału Konstytucyjnego, były prezydent zaapelował o obronę polskiej konstytucji – „tym bardziej, że lewica polska uczestniczyła we współtworzeniu tej konstytucji w latach 1993-1997”. Podstawowe problemy Zdaniem byłego prezydenta, lewica w Polsce powinna zmierzyć się z podstawowymi problemami: nierównościami ekonomicznymi, dokończeniem procesów emancypacyjnych, myśleniem w kategoriach wspólnoty globalnej i zrównoważonego rozwoju, zmianami klimatycznymi oraz zmianą struktury geopolitycznej i układu sił na świecie. I Kongres Progresywnych Organizacji Pozarządowych został zorganizowany w ramach Forum Postępu m.in. przez Fundację Aleksandra Kwaśniewskiego „Amicus Europae”.",,
„Jak łatwo można manipulować w państwa telewizji”. Nieopublikowany wywiad dla TVN24,"Kuratorka oświaty w Małopolsce Barbara Nowak opublikowała w internecie nagranie z wywiadu, którego udzieliła TVN24. Tłumaczyła w nim podstawowe fakty dotyczące ankiety, którą skierowała do uczniów jednego z krakowskich liceów. Stawiane w badaniu pytania były efektem skargi uczniów; informowali oni kuratorium, że nauczyciele na zajęciach głoszą swoje poglądy polityczno-społeczne. – Zawsze reaguję, gdy mam zgłoszenie, że dziecku dzieje się krzywda – tłumaczyła Barbara Nowak. TVN24 nie wyemitowała tego wywiadu.","Od kilku dni część mediów rozpisywała się o ankiecie, którą Małopolskie Kuratorium Oświaty rozesłało do uczniów niektórych klas V LO w Krakowie pod koniec października. Zadane młodzieży pytania dotyczyły m.in. tego, czy nauczyciele podczas lekcji opowiadają o swoim życiu prywatnym, czy przeklinają bądź prezentują swoje poglądy polityczne. „Należało też wpisać nazwisko nauczyciela i przedmiot, którego nauczają” – opisywała sytuację „Gazeta Wyborcza”. Jak wyjaśniła Barbara Nowak, kuratorium zdecydowało się na kontrolę doraźną w placówce po otrzymaniu pisma od jej trzech absolwentów. Byli uczniowie liceum zarzucili w nim jednemu z nauczycieli łamanie przez niego zasady apolityczności szkoły przez „prezentowanie na zajęciach dydaktycznych swoich poglądów politycznych oraz rzekomego łamania praw dziecka i ucznia” – czytamy w komunikacie na stronie kuratorium.Barbara Nowak podkreśla w oświadczeniu, że ankieta była skonstruowana w ten sposób, że uczniowie nie musieli wcale odpowiadać na pytania, by przejść do kolejnych lub zakończyć wypełnianie ankiety – dzięki temu mogli też zapoznać się ze wszystkimi pytaniami, pozostawiając je bez odpowiedzi.W mediach ankieta wywołała burzę. „Gazeta Wyborcza” pisała o tym, że uczniowie krakowskiego liceum „nie chcieli donosić na swoich nauczycieli”, co chciało „wymusić” kuratorium.Dziennik pisał też o programie stworzonym przez uczniów, który wysyłał automatyczne odpowiedzi, „m.in. na temat kurator Barbary Nowak” czy podając fragmenty konstytucji. „I rzeczywiście, uczniowie z »piątki« przyznają, że napisali skrypt, który automatycznie odpowiadał na pytania kontrolerów. Twierdzą, że mogli w ten sposób wypełnić ok. 2 tys. ankiet, w odpowiedziach wskazując losowo wybrane fragmenty konstytucji” – czytamy na portalu tvn24.pl z dopiskiem, że kurator Nowak „będzie dążyła do wyjaśnienia sytuacji w szkole”.– Nie zamierzam dochodzić do tego, kto zrobił ten program. Dla mnie ważne jest bezpieczeństwo dzieci, to jest mój cel – wyjaśniała jednak sama kuratorka w wywiadzie udzielonym 15 listopada TVN24. Tej rozmowy jednak stacja nie wyemitowała, co skłoniło Nowak do opublikowania rozmowy przez nią zarejestrowanej.Mówiła m.in. o tym, że dla niej najważniejsze jest, by sprawdzić, czy informacje zawarte w skardze absolwentów szkoły są prawdziwe. Przyznała też, że dziwi ją wyrażana przez niektóre media „pochwała” dla takich zachowań, jak stworzenie programu, który jej zdaniem miał wprowadzać kuratorium w błąd, przesyłając niewłaściwe odpowiedzi.– Proszę sobie wyobrazić, co będzie, jeśli któryś z uczniów zauważył, jak łatwo można manipulować informacją, chociażby w państwa telewizji. Może ktoś zechce zrobić to samo i zwrócić się do państwa, żebyście zareagowali w zupełnie zmyślonej sytuacji – wskazywała kuratorka w niewyemitowanej przez TVN24 rozmowie. Jak dodała, „wystarczy popatrzeć” na materiał opublikowany przez TVN dzień wcześniej. – Wpierw była informacja o tym, że będzie materiał dotyczący omówienia ankiet w V liceum, a cały materiał był zilustrowany kadrami z mojego wykładu we Włocławku – stwierdziła Nowak, wskazując, że telewizja chciała ją zaatakować personalnie.– Co by było, gdyby faktycznie sprawy wskazane w skardze sprawdziły się, a ja bym tego nie sprawdziła? – pytała dalej małopolska kuratorka. Jak przyznała, wynik tego sprawdzania „może być różny”, ale zawsze reaguje na to, jeżeli ma zgłoszenie, że dziecku może dziać się krzywda. „Czy Rafał Trzaskowski poinformował, czym lgbt jest naprawdę? Czy wspomniał, że to propagowanie m.in. pedofilii?” – pisała. Wypowiedź Nowak uznano za homofobiczną – taką opinię wyraził także RPO Adam Bodnar. – Każdy, kto zna ten dokument (standardy WHO – red.), wie dobrze, że jest propedofilski. Osobom, które go nie znają, wystarczy kilka informacji, żeby wiedziały, że to, co mówię, jest prawdą – tłumaczyła w lutym TVN swoją opinię Nowak.",,
„Sprawa restytucji mienia ofiar Holokaustu nie wpłynie na przebieg wizyty Trumpa”,"Minister spraw zagranicznych Jacek Czaputowicz wyraził przekonanie, że sprawa restytucji mienia ofiar Holokaustu nie wpłynie na przebieg zbliżającej się wizyty prezydenta Donalda Trumpa w Polsce. Podczas wizyty w USA ocenił również, że list grupy 88 amerykańskich senatorów będzie tematem rozmów polsko-amerykańskich.","Szef polskiej dyplomacji zaznaczył, że podczas wtorkowego spotkania w Nowym Jorku sekretarz stanu USA Mike Pompeo nie podejmował tej kwestii.– Ten problem w naszych relacjach będzie pewnie musiał być poruszany, bo zdajemy sobie sprawę, że list 88 senatorów to ważny głos opinii publicznej, z którym władze USA muszą się liczyć. Nie sądzę jednak, by miało to wpływ na przebieg wizyty czy najbliższych rozmów pomiędzy prezydentami – tłumaczył minister.Na początku sierpnia grupa amerykańskich senatorów z obu partii politycznych podpisała list do sekretarza stanu Mike’a Pompeo, by wywarł nacisk na Polskę w sprawie restytucji mienia ofiar Holokaustu. Sygnatariusze listu napisali, że Polska nie wywiązała się z obietnicy złożonej ofiarom Holokaustu i innym osobom, których własność została zagarnięta.",,
Do więzienia za taniec. Iran tropi niepokorne internautki,"Trzy kolejne irańskie internautki zostały aresztowane w październiku za „przestępstwo” publikowania w sieci nagrań przedstawiających je w tańcu. Państwowe media informują, że kobiety należą do większej grupy podejrzanych o „tworzenie obscenicznych treści”.","Sahra Afsharian, Sara Shariatmadari i Niloufar Motiei są gwiazdami irańskiego internetu. Każda ma dziesiątki tysięcy obserwujących w mediach społecznościowych. Ich winą jest opublikowanie w sieci filmów, na których wykonują tzw. shuffle dance.Afsharian opublikowała nagranie w muzułmańskiej chuście na głowie, mimo to wpadła w oko śledczych. Razem z pozostałymi internautkami trafiła do więzienia Qarchak, jednego z najcięższych zakładów karnych w Iranie.Służby w tym kraju aresztują internautki za publikowanie zdjęć i nagrań, które są oceniane jak obraźliwe. Wśród kar jest publiczne przyznanie się do swoich „niemoralnych zachowań”, ale orzekane są także kary chłosty.",,
Lampedusa: 25 ciał w łodzi z imigrantami,"Ciała 25 osób znaleziono w łodzi z
imigrantami, która przypłynęła w nocy na włoską
wyspę Lampedusa – podaje włoska agencja ANSA. Na pokładzie było 268 uciekinierów z
Afryki.","Jeszcze na morzu pomocy jednostce udzieliła włoska gwardia przybrzeżna.Agencja ANSA podkreśla, powołując się na kapitanat portu, że imigranci bylistłoczeni na łodzi do granic możliwości.Zwłoki 25 mężczyzn znaleziono w ładowni. Przypuszcza się, że przyczyną ichśmierci był niedobór tlenu.",,
Premier zwołał  spotkanie szefów służb,Premier Mateusz Morawiecki przyjmuje dymisję przewodniczącego Komisji Nadzoru Finansowego Marka Chrzanowskiego; na funkcję p.o. szefa KNF wyznaczy jednego z zastępców szefa KNF; premier zwołał na wtorek spotkanie szefów służb i oczekuje pilnego wyjaśnienia sprawy – poinformowała rzeczniczka rządu Joanna Kopcińska.,"– Premier na dzisiaj zwołał spotkanie szefów służb i oczekuje pilnego wyjaśnienia sprawy zarzutów sformułowanych wobec byłego przewodniczącego KNF – powiedziała rzeczniczka rządu. – Premier stoi na stanowisku, że nie ma przyzwolenia na jakiekolwiek działania, które rzucają cień podejrzeń na działalność funkcjonariuszy publicznych. Wszystkie takie sprawy będą wyjaśniane do końca, bez względu na to, kogo dotyczą i jakie te osoby pełnią funkcję – zapewniła Kopcińska.W rozmowie z dziennikarzami rzeczniczka rządu podkreśliła, że dymisja Chrzanowskiego została przez szefa rządu przyjęta i obecnie jest to jedynie kwestia „formalności” związanych z jej przyjęciem. Pytana przez dziennikarzy, kiedy może pojawić się kandydatura nowego szefa KNF odpowiedziała, że w tej chwili jest na to za wcześnie. Dodała, że przyjęcie dymisji Chrzanowskiego jest „w toku”.",,
Katastrofa ekologiczna na Wiśle. Reakcja ambasadora Szwecji,Szef KPRM Michał Dworczyk spotkał się z ambasadorem Szwecji w Polsce Stefanem Gullgrenem. Tematem rozmowy była sytuacja związana ze zrzutem ścieków do Wisły i zagrożeniem ekologicznym – przekazał minister.,"Do awarii dwóch kolektorów odprowadzających ścieki z części lewobrzeżnej Warszawy do leżącej na prawym brzegu oczyszczalni „Czajka” doszło pod koniec sierpnia. W jej efekcie nieczystości są zrzucane do Wisły. Od poniedziałku ścieki częściowo odprowadzane są ulokowanym na moście pontonowym zastępczym rurociągiem, którego budowę zlecił premier Mateusz Morawiecki. W tym tygodniu instalacja ma osiągnąć 100-procentową sprawność. Jak powiedział Dworczyk, do jego spotkania z Gullgrenem doszło w poniedziałek na prośbę strony szwedzkiej. – Głównym tematem rozmowy była sytuacja związana ze zrzutem nieczystości do Wisły i zagrożeniem ekologicznym, które niesie ta awaria – wyjaśnił. – Ambasador Gullgren zadeklarował w imieniu szwedzkiego rządu pomoc, za którą podziękowałem, ponieważ był to akurat dzień uruchomienia, zbudowanego przez rząd, alternatywnego rurociągu – wskazał minister. W rozmowie z dyplomatą podkreślił także, że rząd PiS „przykłada dużą wagę do ochrony środowiska i ekologii”. Szef KPRM odniósł się również do wezwania Polski przez Komisję Ochrony Środowiska Morskiego Bałtyku (HELCOM) do przedstawienia informacji na temat zrzutu ścieków. Stanowisko polski zostanie przedstawione w tej sprawie w czwartek na posiedzeniu HELCOM w Tallinie.",,
"Niemiecka prasa: Unia Europejska, jeśli chodzi o stosunki z Polską, wykonuje szpagat","„Dla polskiej premier debata była stratą czasu”, „Unia Europejska, jeśli chodzi o stosunki z Polską, wykonuje szpagat”, „Nowi przywódcy w Warszawie są głęboko przekonani, że to, co robią dla kraju, jest właściwe” – komentarze niemieckich gazet nt. debaty Parlamentu Europejskiego w Strasburgu i wystąpienia premier Beaty Szydło zebrał internetowy serwis Deutsche Welle.","„Polska premier kreowała się w tym wystąpieniu na obrońcę swego kraju, określając konstytucję jako świętość. Nikogo jednak nie zdołała przekonać. Dla niej debata była stratą czasu, gdyż jej zdaniem jest w Europie pod dostatkiem problemów, którymi należałoby się zająć” – pisze „Frankfurter Allgemeine Zeitung” w artykule zatytułowanym „Polska wrażliwość”.„Szydło nie szukała zwady”Regionalny dziennik „Volksstimme” z Magdeburga jest zdania, że „Unia Europejska, jeśli chodzi o stosunki z Polską, wykonuje szpagat. Z jednej strony monitoruje budzące wątpliwość reformy narodowo-konserwatywnego rządu, z drugiej strony stara się nie rozdrażniać niepotrzebnie przywódców w Warszawie”.  W „Volksstimme” można przeczytać, że Beata Szydło podczas wizyty w PE nie szukała „zwady”. „Nowej polskiej premier nie brakuje odwagi, by bronić kontrowersyjnego kursu politycznego własnej, narodowo-konserwatywnej partii. Ale właśnie ta determinacja pani Szydło i innych wiodących przedstawicieli partii Prawo i Sprawiedliwość jest częścią problemu. Bo nowi przywódcy w Warszawie są – w każdym razie, w swej większości – głęboko przekonani, że to, co robią dla kraju, jest właściwe – pisze „Märkische Oderzeitung” z Frankfurtu.„UE ma teraz inne problemy”„Grożenie palcem narodowi ciemiężonemu przez setki lat jest raczej szkodliwe. Poza tym Unia ma teraz całkiem inne problemy. Być może jednak postępuje tak demonstracyjnie energicznie wobec tych, którzy rzekomo zagrażają demokracji nad Wisłą, ponieważ chce w ten sposób odwrócić uwagę od całkowitej nieudolności działania w kwestii uchodźców. Ta UE, która nie ma odpowiedzi na ważne pytania, musi zająć się, siłą rzeczy, tymi mniej istotnymi” – komentuje krytycznie gazeta „Nürnberger Zeitung”.",,
Zapalenie płuc zbiera śmiertelne żniwo wśród dzieci na całym świecie,"Z powodu zapalenia płuc umiera na świecie więcej dzieci niż w wyniku jakiejkolwiek innej choroby. W 2018 r. pochłonęła ona ponad 800 tys. ofiar śmiertelnych – większość w wieku poniżej dwóch lat, a prawie 153 tys. w pierwszym miesiącu życia.","„Każdego dnia blisko 2,2 tys. dzieci poniżej piątego roku życia umiera na zapalenie płuc, chorobę uleczalną, której w większości przypadków można zapobiec. W walce z nią kluczowe znaczenie ma mocne globalne zaangażowanie i zwiększenie inwestycji” – oceniła dyrektor generalna UNICEF Henrietta H. Fore.Jej zdaniem ochronne, zapobiegawcze leczenie jest w stanie uratować miliony ludzkich istnień.Nasilona kampania w sprawie epidemii wiąże się z ustalonym na 12 listopada Światowym Dniem Zapalenia Płuc. Biorą w niej udział ONZ, w tym UNICEF, a także instytucje zaangażowane w pomoc dzieciom i wspólnie wzywają do podjęcia globalnych działań.Źródła ONZ ostrzegają, że zapalenie płuc zabija więcej dzieci niż jakakolwiek inna choroba na świecie. Jedno dziecko umiera na nią co 39 sekund. Wciąż brak jednak dostatecznych funduszy na poprawę wskaźników przeżywalności.",,
"Papież: w migrantach jest Jezus – cierpiący, odrzucony, upokorzony","Papież Franciszek przypomniał wiernym, że Bóg w Biblii prosi o to, by pomagać migrantom i cudzoziemcom. W migrantach obecny jest Jezus; często cierpiący, odrzucony i upokorzony – mówił papież podczas obchodzonego w niedzielę Światowego Dnia Migranta i Uchodźcy.","Podczas spotkania z wiernymi na południowej modlitwie Anioł Pański w Watykanie Franciszek przypomniał, że w tym roku Światowy Dzień Migranta i Uchodźcy obchodzony jest pod hasłem – „Nieletni migranci, bezbronni i pozbawieni głosu”.– Ci nasi mali bracia, zwłaszcza jeśli są pozbawieni opieki, są wystawieni na wiele niebezpieczeństw. Konieczne jest podjęcie wszelkich możliwych kroków, by zagwarantować nieletnim migrantom ochronę i obronę, a także ich integrację – oświadczył papież.Następnie pozdrowił obecnych na placu Świętego Piotra przedstawicieli rożnych wspólnot etnicznych.",,
Stalag powstańców warszawskich. Obchody wyzwolenia bez polskich weteranów,"Jeden z największych obozów jenieckich w Niemczech w Sandbostel obchodzi w niedzielę 73 rocznicę wyzwolenia przez Amerykanów. Przez to miejsce przeszli internowani żołnierze z 55 krajów. Jesienią 1944 trafiło tu blisko 3 tysiące powstańców warszawskich. Niestety na niedzielne uroczystości polscy weterani nie zostali zaproszeni. - Może zapomnieli o nas. Choć to dziwne, bo przecież zostaliśmy wszyscy dokładnie zarejestrowani - mówi jeden z więźniów stalagu w rozmowie z portalem tvp.info.","Stalag XB w Sandbostel leży kilkadziesiąt kilometrów na północ od Bremy. Został założony jeszcze w latach 30. Trafiali tam początkowo ludzie uznawani za wrogów III Rzeszy. W 1939 obóz służył już jako stalag, w którym Niemcy najpierw uwięzili żołnierzy z kampanii wrześniowej. W listopadzie 1944 roku wśród żołnierzy wielu narodowości, m.in. Rosjan, Francuzów, Belgów, Jugosłowian czy Włochów, jedną z najliczniejszych grup stanowili Polacy. W tym liczącą ok. 2 700 grupę AK-owców, wziętych do niewoli po Powstaniu Warszawskim. Jednym z nich był Stefan Kaman,  18-letni powstaniec z pułku „Baszta”. - Przez dwa miesiące walczyliśmy na Mokotowie. Odbieraliśmy m.in. zrzuty aliantów. By je przejąć musieliśmy nieraz schodzić na pozycje niemieckie - wspomina Stefan Kaman, który po wojnie został prawnikiem. Po upadku powstania żołnierz AK trafił do stalagu w Sanbostel. - Mieszkaliśmy w barakach odgrodzonych od żołnierzy innych nacji, jak i od żołnierzy września ‘39 roku. W stalagu byli m.in. Jugosłowianie, Francuzi, Włosi, ale ogromną część stanowili żołnierze z ZSRR. Ci ostatni byli traktowani najgorzej - opowiada 92-letni dziś mec. Kaman. Internowani żołnierze, wysyłani na roboty w przemyśle zbrojeniowym, pracowali ponad siły. Na skutek wycieńczenia i chorób zmarło kilka tysięcy internowanych. W 1945 roku, wraz ze zbliżającym się frontem, hitlerowcy zwozili też do Sandbostel więźniów obozów koncentracyjnych. - Tych Niemcy likwidowali dzień i noc. Ich ciała przewozili wózkami na węgiel - mówi Stefan Kaman. - Po kilku miesiącach przeniesiono nas do innego obozu, oddalonego o ok. 10 km. Udało nam się wówczas przebrać jednego z więźniów obozu koncentracyjnego i przeszmuglować ze sobą. 73 lata po wyzwoleniu obozu na uroczystościach zabrakło oficjalnej delegacji polskich weteranów. - Nie dostałem zaproszenia. Może o nas zapomnieli, choć to byłoby dziwne, bo wszyscy byliśmy dokładnie spisani i zarejestrowani w Szwajcarii - zastanawia się były żołnierz AK. - Do dziś mam tzw. niemiecką markę, którą dostawał każdy jeniec . To blaszka aluminiowa, którą przełamu się w razie śmierci  właściciela. Jedną część wkładało się w zęby zmarłego, a druga szła do rejestracji. Moja ciągle jest jeszcze cała - mówi weteran Armii Krajowej.",,
Grupa b. premierów i szefów MSZ podpisała deklarację. „Stanowiska w Brukseli jak emerytura”,"Wzywamy odpowiedzialne siły i środowiska polityczne, samorządowe i obywatelskie do wystawienia jednej, szerokiej listy w wyborach do europarlamentu, której celem byłaby odbudowa mocnej pozycji Polski w UE – głosi deklaracja podpisana przez grupę b. premierów i szefów MSZ przed wyborami do PE. – Wiadomo, że stanowiska w Brukseli są intratne i stanowią emeryturę dla byłych ważnych polityków – skomentował podpisanie tej deklaracji w rozmowie z portalem tvp.info politolog dr Artur Wróblewski.","„Wybory do PE przypadają w chwili kluczowej dla losów Polski. Wzywamy odpowiedzialne siły i środowiska polityczne, samorządowe i obywatelskie do wystawienia jednej, szerokiej listy, której celem byłaby odbudowa mocnej pozycji Polski w UE. Apelujemy o powstanie koalicji europejskiej, która uniemożliwi wyprowadzenie Polski z UE. Tego wymaga polska racja stanu” – głosi apel, odczytany przez lidera PO, b. ministra spraw zagranicznych Grzegorza Schetynę.Przypomniano w nim, że po 1989 roku, Polska weszła nie tylko do UE, ale również stała się członkiem NATO. W tym czasie – jak napisano – nasz kraj miał wpływ na „kluczowe decyzje o losach regionu i kontynentu”.Obecnie – jak oceniono – pozycja polskiego rządu osłabła, a „wysiłek narodowy” podjęty po upadku komunizmu „jest marnotrawiony”.Pod deklaracją zwierającą apel o stworzenie jednej, szerokiej listy w wyborach do PE, podpis złożyli oprócz Schetyny także m.in. byli premierzy: Ewa Kopacz, Jerzy Buzek, Kazimierz Marcinkiewicz, Włodzimierz Cimoszewicz, Leszek Miller, Marek Belka i b. szef MSZ Radosław Sikorski. Podpisaną deklarację skomentował w rozmowie z portalem tvp.info dr Artur Wróblewski, politolog z Uczelni Łazarskiego. Jak ocenił, taka deklaracja w której formułuje się wezwanie, by Polska nie wychodziła z Unii Europejskiej „jest zabawna”. – Nikt w Polsce nie zapowiada wyjścia z UE. Ok. 80 proc. Polaków i obecna władza wyraża poparcia dla członkostwa w UE. Tzw. polexit to jest taki stwór, który wymyślono, by straszyć ludzi, mimo że nikt w to nie wierzy i to wymyśliła opozycja – ocenił Wróblewski.Jego zdaniem „od dawna wiadomo, że stanowiska w Brukseli są bardzo intratne”. – I są to stanowiska głównie na emeryturę dla byłych, ważnych polityków. Wydaje się, że ten powrót polityków, jak Miller i Marcinkiewicz, którzy być może myślą o kandydowaniu do PE jest pragnieniem wygodnej emerytury i dostatniej – spekuluje ekspert.",,
Premier: Polska i Niemcy muszą wspólnie pracować nad wzmocnieniem Unii,"– Zarówno Niemcy, jak i Polska, są świadome wyzwań, przed którymi stoimy; musimy wspólnie pracować nad wzmocnieniem Unii, zarówno zewnętrznie, jak i wewnętrznie – powiedział premier Mateusz Morawiecki po piątkowych polsko-niemieckich konsultacjach międzyrządowych w Warszawie.","– Zarówno Niemcy, jak i Polska, są świadome wyzwań, przed którymi stoimy i dlatego musimy wspólnie pracować nad wzmocnieniem Unii, zarówno zewnętrznie, jak i wewnętrznie – oświadczył szef polskiego rządu na wspólnej konferencji prasowej z kanclerz Niemiec Angelą Merkel.Jak dodał, w ramach refleksji nad kwestiami dot. UE szefowie rządów Polski i Niemiec w coraz większym stopniu „mają wspólne zdanie (...) w tych tematach”.Według Morawieckiego Polskę i Niemcy łączy podobne zdanie m.in. co do „zrównoważenia wydatków przyszłych w budżecie UE”.Odniósł się także do Brexitu podkreślając, że w interesie Warszawy i Berlina „leży utrzymywanie silnych więzi politycznych i gospodarczych ze Zjednoczonym Królestwem” i że po wyjściu Wielkiej Brytanii z UE powinna zostać wypracowana formuła „dobrej dalszej współpracy”.  Ścisła współpraca z USA  – Niemcy i Polska potwierdzają znaczenie ścisłej współpracy ze Stanami Zjednoczonymi, zarówno w ramach NATO, jak i w różnych obszarach geopolitycznych – powiedział premier Morawiecki.– Ciągle wspólnie staramy się wzmacniać nasze wysiłki żeby zapewnić pokój, spokój, zmniejszać napięcia migracyjne, wzmacniać więzi euroatlantyckie. Wiadomo, że tutaj różne napięcia są kreowane – powiedział szef rządu.– Bardzo nam zależy na tym, żeby ta wspólnota transatlantycka była naszym głównym obszarem, w którym dążymy do tego, żeby, poprzez siłę tej wspólnoty transatlantyckiej – NATO, UE doprowadzać do stabilizacji obszarów wokół nas i gwarantować pokój i spokój na naszych granicach – podkreślił Morawiecki.",,
"Ławrow o polskich taśmach: zwalają winę na Rosję, bo na kogoś trzeba","Moskwa zabrała głos w sprawie polskiej afery podsłuchowej. – Formułowanie sugestii, jakoby za podsłuchanymi rozmowami stały rosyjskie służby specjalne, jest zwalaniem winy na Rosję – powiedział Siergiej Ławrow w wywiadzie dla rosyjskiej telewizji państwowej. W opinii szefa rosyjskiego MSZ Radosław Sikorski jest z kolei „politycznym realistą”. Tak skomentował jego „podsłuchaną” wypowiedź o szkodliwości sojuszu Polski z USA.","– Ja zbyt głęboko nie chcę wchodzić w materię stosunków między Polską, a Stanami Zjednoczonymi. Ja nie mogę zgadywać, jak tam wszystko konkretnie się dzieje. Jeżeli mamy mówić o tym poważnie, mogę tylko powiedzieć, że jesteśmy zainteresowani, żeby Unia Europejska miała dobre stosunki oczywiście z Rosją, z USA i ze wszystkimi innymi partnerami – mówił Ławrow, odnosząc się do słów Sikorskiego o sojuszu Polski z USA.  Kto podsłuchiwał?– Ale tak, żeby wszystkie decyzje były podejmowane w sposób niezależny, uwzględniając podstawowe interesy, tak jak to się dzieje w tej chwili, w wielu dziedzinach, także w sprawach negocjacji o transatlantyckim handlu i współpracy inwestycyjnej – dodał. Szef rosyjskiej dyplomacji odniósł się też do wersji, jakoby całe podsłuchiwanie to dzieło rosyjskich służb specjalnych. – Na kogoś trzeba przecież zrzucić winę. Jeżeli są niedociągnięcia, to trzeba je oczywiście na kogoś zrzucić, żeby odwrócić od nich uwagę – podkreślił Ławrow.  Straszą służbamiWcześniej dziennik „Rossijskaja Gazieta” kpił, że w Polsce „wszechmocne służby rosyjskie” obarcza się winą za wszystkie nieszczęścia, a premier Donald Tusk strasząc rosyjskimi służbami uzyskał wotum zaufania dla rządu.CZYTAJ TAKŻE: Mafia węglowa, spisek kelnerów? Kto w tej aferze pociąga za sznurki?",,
„Jedynymi wygranymi wprowadzenia euro są Niemcy”,"Z najnowszych analiz wynika, że poważnym błędem było w ogóle wprowadzanie euro w Europie. Wiemy doskonale, że jedynymi wygranymi wprowadzenia wspólnej waluty są Niemcy, inni na tym przegrali – powiedział w programie „Gość Wiadomości” ekonomista prof. Zbigniew Krysiak (SGH) i prezes Instytutu Myśli Schumana.","Ekonomista wyraził zdziwienie, że wspólna waluta została wprowadzona, gdyż – jak wskazał – od strony teoretycznej i praktycznej było dobrze znane już w 1999 roku (gdy wprowadzono euro w transakcjach bezgotówkowych – przyp. red.) jakie będą konsekwencje.Ekspert podatkowy prof. Witold Modzelewski (UW) ocenił, że funkcjonowanie euro to „mechanizm, który nie do końca jesteśmy w stanie przewidzieć”. – To jest najważniejsze obciążenie tej całej operacji. My naprawdę nie potrafimy sformułować prognozy, która by pokazała co się stanie (w przypadku wprowadzenia euro) w tak dużym państwie jak Polska – podkreślił.– To co jest ważne dla nas dzisiaj to niepokój. Znamy opinię przedsiębiorców i konsumentów, są prowadzone badania. W czasach niestabilnych systemowo, nawet międzynarodowo, powinniśmy oszczędzać się co do działań, które zwiększają jeszcze niepewność – przekonywał.Prof. Krysiak zwrócił uwagę, że kondycja euro odzwierciedla rosnącą dominację ekonomiczną Niemiec w Europie. – Konwergencja cen we wszystkich krajach (które weszły do strefy euro) ma tendencję do cen niemieckich, natomiast płace, niestety, pozostają na tym samym poziomie – wyjaśnił.",,
Bojowy alarm na Krymie. Rosyjska armia ćwiczy „zmasowane uderzenie powietrzne”,Wzmocnione zgrupowanie wojsk na Krymie oraz siły lotnictwa i obrony powietrznej są gotowe do odparcia zmasowanego uderzenia powietrznego potencjalnego przeciwnika – powiedział minister obrony Rosji Siergiej Szojgu. W związku z ćwiczeniami prowadzonymi przez rosyjską armię w sąsiadującym z Ukrainą Południowym Okręgu Wojskowym zwiększono siły wojskowe na Krymie.,"Szojgu poinformował również, że w okręgach Południowym i Centralnym uruchomiono polowe ruchome punkty dowodzenia. Ponadto w obwodzie rostowskim oraz w Sewastopolu i Symferopolu sformowano sztaby, których zadaniem jest nadzór nad rozbudowywaniem obrony terytorialnej. – Uczestniczące w ćwiczeniach wojska przemieszczono na odległości do 3 tys. kilometrów i wprowadzono na 18 poligonów – zaznaczył minister. Alarmowe ćwiczeniaW ramach ćwiczeń żołnierze mają trenować „przeprowadzenie zmasowanego uderzenia powietrznego” oraz „dokonanie uderzenia na zgrupowania okrętów potencjalnego przeciwnika”.Ćwiczenia rozpoczęto w poniedziałek w ramach alarmowego sprawdzania gotowości bojowej. Jak oświadczył w czwartek Putin, praktyka takiego sprawdzania powinna być kontynuowana, gdyż uzyskała dobrą rekomendację i daje w efekcie wzrost bojowej sprawności sił zbrojnych.",,
Łukaszenka ze względu na „zuchwałe zachowanie” Rosjan nie odwiedzi Rosji?,Prezydent Białorusi Alaksandr Łukaszenka ze względu na „zuchwałe zachowanie” Rosjan wobec jego rodaków podczas manewrów Zapad-2017 zrezygnował z wizyty w Rosji – oświadczył sekretarz Rady Bezpieczeństwa Narodowego i Obrony Ukrainy Ołeksandr Turczynow. Mińsk nie potwierdził jednak jego doniesień.,"Wcześniej planowano, że podczas odbywających się w dwóch krajach ćwiczeń wojskowych Łukaszenka i prezydent Rosji Władimir Putin razem odwiedzą jeden z rosyjskich poligonów. Tak się jednak nie stanie – twierdzi Turczynow, cytowany we wtorek przez służby prasowe RBNiO.– Ze względu na nastroje protestacyjne na Białorusi, które związane są z manewrami Zapad-2017, oraz zuchwałe zachowanie rosyjskich wojskowych wobec obywateli Białorusi prezydent Łukaszenka odwołał swoją wizytę w Rosji i zdecydował, że będzie obserwował ćwiczenia wyłącznie na terytorium Białorusi – powiedział Turczyn, nie podając, skąd ma takie informacje na temat nastrojów i planów głowy sąsiedniego państwa. Może to sugerować zachowanie prezydentów Rosji i Białorusi podczas tegorocznych, wspólnych ćwiczeń wojskowych. W 2013 r., również podczas odbywających się na Białorusi wspólnych manewrów Zapad, prezydenci Białorusi i Rosji najpierw razem obserwowali ćwiczenia pod Grodnem, a następnie udali się na poligon w obwodzie kaliningradzkim w Rosji. W poniedziałek administracja Łukaszenki poinformowała, że w środę będzie on obserwował tegoroczne manewry na poligonie Borysowskim w obwodzie mińskim. Putin obserwował je z kolei w poniedziałek na rosyjskim poligonie Łużskim.",,
"„Sędzia Hofmański wylewa swoje żale, ponieważ chce zaistnieć”","– Sprawę z sędzią Hofmańskim można skomentować, że „konia kują, a żaba nogę podstawia”, dlatego że rzeczywiście nie było zaplanowane to spotkanie. Sędzia Hofmański wylewa swoje żale ponieważ chce zainteresować opinię publiczną i chce zaistnieć – stwierdziła w programie „Strefa starcia” redaktor naczelna Telewizji Republika Dorota Kania komentując wypowiedź sędziego Piotra Hofmańskiego jakoby odmówił spotkania z przebywającym w Hadze prezydentem Andrzejem Dudą. Dziennikarka skomentowała również archiwalną wypowiedź europosłanki Róży Thun, która kilka lat temu przekonywała, że „totalnie nienormalnym” jest krytykowanie przez obywateli i polityków demokratycznie wybranych władz państwa na arenie międzynarodowej.",,,
Trump na audiencji u Franciszka? „Byłby to zaszczyt”,"Watykański rzecznik potwierdził w czwartek, że pod koniec maja w Watykanie ma dojść do spotkania papieża Franciszka z Donaldem Trumpem. Wcześniej Biały Dom zwrócił się z prośbą o papieską audiencję dla prezydenta.","Rzecznik poinformował, że papież jest gotów przyjąć amerykańskiego prezydenta. Watykański rzecznik wyraził przekonanie, że uda się zorganizować spotkanie. Zazwyczaj są one przygotowywane z dużym wyprzedzeniem stąd włoskie i amerykańskie media spekulowały, że po raz pierwszy w historii amerykański prezydent składając wizytę we Włoszech nie spotka się z papieżem.Trump weźmie udział w szczycie G7 w Taorminie na Sycylii. Szczyt odbędzie się 26 i 27 maja. Media cytują wypowiedź rzecznika Białego Domu Seana Spicera, który stwierdził, że takie spotkanie „byłoby na pewno zaszczytem”.",,
„Zżyliśmy się z rodziną Popiełuszków”. Premier publikuje osobisty wpis i nieznane zdjęcia,"„Kiedy pierwszy raz usłyszałem o ks. Jerzym Popiełuszce, nie podejrzewałem nawet, jak bardzo wpłynie on na życie moje i mojej ojczyzny. Do dziś dziękuję za dobro, które dawał ludziom - napisał na Facebooku premier Mateusz Morawiecki, wspominając znajomość, którą nawiązał z rodziną księdza.","Ks. Jerzy Popiełuszko był kapelanem związanym z „Solidarnością” i robotnikami. Podczas mszy za ojczyznę, sprawowanych w kościele św. Stanisława Kostki na stołecznym Żoliborzu, publicznie krytykował nadużycia władzy komunistycznej. Równocześnie - zgodnie z głoszoną przez siebie zasadą „zło dobrem zwyciężaj” – przestrzegał przed nienawiścią do funkcjonariuszy systemu. 19 października 1984 r. został porwany przez oficerów Służby Bezpieczeństwa z IV Departamentu MSW. Po brutalnym pobiciu oprawcy wrzucili księdza do Wisły na tamie koło Włocławka. Został pochowany na placu przed kościołem św. Stanisława Kostki, gdzie był duszpasterzem. W pogrzebie ks. Popiełuszki uczestniczyły setki tysięcy ludzi. Do śmierci ks. Popiełuszki premier odniósł się w obszernym, osobistym wpisie na Facebooku, do którego dołączył też kilka niepokazywanych wcześniej publicznie zdjęć z rodzinnych archiwów. „Choć nigdy go osobiście nie poznałem, to zawsze był dla mnie jednym z wielkich patronów »Solidarności«. Echo jego kazań docierało również do Wrocławia, gdzie jeszcze jako młody chłopak uczestniczyłem niemal w każdej mszy za ojczyznę, które od czasu stanu wojennego były organizowane 13. dnia każdego miesiąca. Nie tylko dla mnie, ale również dla moich kolegów i przyjaciół z dolnośląskiej  »Solidarności« i »Solidarności Walczącej« słowa i postawa księdza Jerzego były wzorem patriotyzmu i dodawały otuchy w trudnych latach 80” – czytamy. Wspominając podróże do rodzinnej miejscowości ks. Popiełuszki, premier podkreślił, że mimo upływu 30 lat każda z nich do dziś tkwi w jego pamięci.  „Zżyliśmy się z rodziną Popiełuszków na tyle, że pani Marianna odwiedzała nas również we Wrocławiu i zaprzyjaźniła się z moją mamą, Jadwigą. Po odzyskaniu niepodległości odwiedzaliśmy Okopy nie tylko z żoną, ale również z naszymi dziećmi, Olą i Jeremiaszem. Pan Władysław zmarł w 2002 roku, a pani Marianna 11 lat później, ale do dziś zachowujemy kontakt osobami z rodziny ks. Jerzego” – napisał premier. „Kiedy pierwszy raz usłyszałem o ks. Popiełuszce nie podejrzewałem nawet, jak bardzo życie tego polskiego bohatera wpłynie na życie moje i mojej Ojczyzny. Do dziś dziękuję za dobro, które dawał ludziom. Dziękuję za Jego solidarność. Za Jego troskę o każdego człowieka. Za Jego miłość do Polski. Polski wolnej i sprawiedliwej” – napisał Morawiecki. Na koniec odniósł się do materiałów, które obiegły media w rocznicę śmierci ks. Popiełuszki. Jak pisze szef rządu, pokazano w nich „ludzi skandujących nazwisko Jerzego Urbana i samego Urbana, nieodmiennie w dobrym humorze”. „Urban, kanalia stanu wojennego, człowiek, który rozpoczął kampanię nienawiści przeciwko księdzu Jerzemu, i który ordynarnie kłamał, broniąc jego morderców; człowiek, który jak nikt utożsamia diabelski nihilizm znowu znajduje poklask. Poklask dla Urbana w latach 90-tych jest miarą miałkości III (RP – red.) i miarą akceptacji dla podłości w wolnej już Polsce. Wy, którzy – mam nadzieję – nieświadomie mu klaskacie, pomyślcie o zbrodniach komunistów, o naszych straconych szansach, o tragedii milionów ludzi. Wtedy może wasze ręce zastygną w bezruchu” – czytamy we wpisie premiera. Ks. Jerzy Popiełuszko został beatyfikowany 6 czerwca 2010 r. podczas mszy św. na pl. Piłsudskiego w Warszawie. Trwa jego proces kanonizacyjny.",,
Polska dostarczy Ukrainie gaz. Wszystko dzięki Balitic Pipe i gazoportowi. Memorandum podpisane,"Polska, Ukraina i USA podpisały w sobotę w Warszawie memorandum na rzecz współpracy we wzmocnieniu regionalnego bezpieczeństwa dostaw gazu. Przewiduje ono m.in. zaangażowanie w reformy ukraińskiego sektora gazowego i poprawę możliwości dywersyfikacji dostaw. – W 2021 roku będziemy w stanie dostarczyć na Ukrainę 6 mld metrów sześc. gazu rocznie – poinformował w sobotę pełnomocnik rządu do spraw strategicznej infrastruktury energetycznej Piotr Naimski.","Memorandum podpisali sekretarz energii USA Rick Perry, Sekretarz Rady Bezpieczeństwa i Obrony Narodowej Ukrainy Oleksandr Danyliuk i pełnomocnik rządu ds. strategicznej infrastruktury energetycznej Piotr Naimski.Porozumienie przewiduje m.in., że Polska i USA będą się – wraz z rządem Ukrainy - angażować w proces reform ukraińskiego sektora gazowego, wszystkie trzy strony będą dążyły do wzmocnienia połączenia gazowego między Polską a Ukrainą i budowy płynnego regionalnego rynku gazu w Europie Środkowej i Wschodniej. Wymienia się tu inwestycje mające na celu zwiększenie przepustowości istniejących lub budowę nowych połączeń międzysystemowych, usprawnienie handlu transgranicznego, umożliwienie transparentnego oraz niedyskryminacyjnego dostępu do ukraińskich magazynów gazu.Strony będą też „dążyły do uruchomienia zdolności sektora publicznego i prywatnego dla osiągnięcia regionalnych celów dywersyfikacji źródeł i kierunków dostaw gazu naturalnego, w tym poprzez wdrożenie odpowiednich instrumentów finansowych, jeżeli będzie to konieczne”. Amerykańskie LNGJak podczas uroczystości podpisania porozumienia mówił Perry, amerykańskie LNG, które na Ukrainę dotrze przez Polskę, może ją zabezpieczyć przed ograniczeniem dostaw rosyjskiego gazu. – Pomagamy Polsce zredukować zależność od rosyjskiego gazu (...) i wspieramy polskie aspiracje, by stała się ona krajem, który jest naturalnym hubem gazu ziemnego, który eksportuje LNG do swoich sąsiadów. Poprzez Polskę, to samo LNG może pomóc kolejnemu sojusznikowi (...) pomóc Ukrainie zapobiec groźbie redukcji dostaw rosyjskiego gazu. Żeby to się wydarzyło, musimy zbudować infrastrukturę regionalną, musimy zbudować nową infrastrukturę pomiędzy Polską i Ukrainą – mówił Perry.Jak zaznaczył, „tego właśnie dotyczy to porozumienie trójstronne”. 0 Chodzi o to, aby zbliżyć nasze kraje i twierdzimy, że to jest w najlepszym interesie tego regionu, Ukrainy, Polski i Stanów Zjednoczonych – ocenił Perry. Przypomniał jednak, że do zrealizowania tych zamiarów potrzebna jest rozbudowa infrastruktury. Rozwiązanie jest bardzo proste, nie potrzeba jakichś „monumentalnych” inwestycji infrastrukturalnych – podkreślał sekretarz.Gaz z Polski na UkrainęNaimski oświadczył z kolei, że dzięki rozbudowie systemu gazowego, Polska w 2021 r. będzie w stanie dostarczać na Ukrainę 6 mld m sześc. gazu rocznie, podczas gdy dzisiejsze zdolności to ok. 1,5 mld m sześc. Podkreślił jednak, że będzie to możliwe po wybudowaniu 110 km odcinka gazociągu na Ukrainie - od granicy do pierwszych magazynów gazu. – Liczymy na to w Polsce, że projekt interkonektora polsko-ukraińskiego będzie mógł być w tym terminie zrealizowany – zaznaczył. Przypomniał, że w 2021 r. możliwości gazoportu w Świnoujściu wzrosną o połowę i „to da możliwość zwiększonych dostaw LNG z USA, o ile zostaną one zakupione przez stronę ukraińską bądź jeśli strona ukraińska kupi ten gaz od PGNiG”. Trójstronna współpraca Oleksandr Danyliuk ujawnił na konferencji prasowej, że podczas trójstronnego spotkania omówiono sposób wdrożenia memorandum i uzgodniono, że powstanie grupa ekspertów i przedstawicieli firm. – Zadaniem tej grupy będzie znalezienie optymalnego, najszybszego i najtańszego sposobu realizacji tego memorandum. Nowy gazociąg to tylko jedna z opcji. Wierzymy, że są tańsze warianty. Rozwiązanie wskażą ludzie, którzy mają praktyczne doświadczenia – mówił Danyliuk.Jak dodał, uzależnienie od dostaw gazu z Rosji ma swoje implikacje ekonomiczne i polityczne zarówno dla regionu jak i Europy. By się przeciwstawić i „walczyć z tym”, potrzebna jest „dywersyfikacja, uzyskanie dostępu do LNG”. – Nie kupujemy gazu z Gazpromu od kilku lat. Kolejnym krokiem jest uzyskanie dostępu do LNG, gazu, który pochodzi głównie z USA – wskazał.Zagrożenie ze strony Nord Stream 2Danyliuk oświadczył też, że Polska, USA i Ukraina postrzegają gazociąg Nord Stream 2 jako zagrożenie dla bezpieczeństwa narodowego w regionie.Z kolei Rick Perry, pytany o ewentualne dalsze amerykańskie sankcje w związku z budową Nord Stream 2, stwierdził, że „sugerowałby odpowiedź”, iż „prawdopodobnie” zostaną nałożone. „Uważamy to za bardzo poważnie braną pod uwagę opcję”, a rozmowy na ten temat toczą się „na bardzo wysokim szczeblu w administracji USA”. – Jeśli miałbym sugerować odpowiedź, to brzmiałaby ona: prawdodpobnie tak – mówił Perry. Jak dodał, „jego szef, prezydent USA prawdopodobnie powiedziałby: przyglądajcie się uważnie, śledźcie sytuację”.",,
Konwencja Prawa i Sprawiedliwości. To „mobilizacja” przed wyborami,"Konwencja Prawa i Sprawiedliwości odbędzie się dziś w Warszawie. Według polityków PiS, ma to być „mobilizacja” przed wyborami. Do stolicy przyjadą członkowie partii z całego kraju, przemówienia wygłoszą najważniejsi politycy partii – w tym premier Mateusz Morawiecki i prezes Jarosław Kaczyński.","Sobotnia konwencja ma być podsumowaniem ostatnich lat i zapowiedzią działań na najbliższe miesiące, w których polityków czeka walka o miejsca najpierw w europarlamencie, a później w Sejmie. – Chcemy pokazać się jako partia wiarygodna – mówi Beata Mazurek, rzeczniczka PiS. – To będzie konwencja, której celem będzie zmobilizowanie nie tylko naszych członków, ale równie naszych sympatyków – dodaje.Na konwencji mogą pojawić się nowe propozycje, choć, według polityków PiS nie będą to rewolucyjne zmiany programu partii. Duży nacisk Prawo i Sprawiedliwość położy dziś na eurowybory – głosowanie już za nieco ponad trzy miesiące. PiS chce wyborców przekonać do tego, że potrzebna jest Europa z większą niezależnością państw członkowskich.",,
Prof. Zybertowicz: PO hasłem „totalnej opozycji” chce zyskać poparcie w obliczu bezradności programowej,"– Mam wrażenie, że Platforma tym hasłem „totalnej opozycji” próbuje zmobilizować, zyskać poparcie w obliczu kompletnej bezradności programowej. Wizja Polski PO albo nie istnieje w postaci kompleksowej, dojrzałej, albo jest wizją, której ta partia nie chce przed Polakami jasno postawić. To wizja odwrócenia się od naszej historii i tożsamości i włączenia się do kosmopolitycznych trendów UE kosztem rezygnacji z tego, co konstytuuje polskość. O takiej wizji po swojej stronie nie chce dyskutować – mówił w TVP1 doradca prezydenta prof. Andrzej Zybertowicz.","W „Kwadransie politycznym” na antenie TVP1 prof. Andrzej Zybertowicz, socjolog i doradca prezydenta Andrzeja Dudy, komentował sytuację w Polsce po tragedii w Gdańsku oraz odniósł się do programu Platformy Obywatelskiej.– Dojrzałość przeciwstawia się totalności. Człowiek dojrzały wie, że nie zawsze ma stuprocentową rację. W życiu musimy rozstać się ze swoimi najbardziej radykalnymi oczekiwaniami. Trzeba umieć się zdystansować, to cechy dojrzałości – mówił Zybertowicz i zaznaczył, że hasło „totalnej opozycji”, wykreowane przez lidera PO Grzegorza Schetynę przed dwoma laty, jest jedyną propozycją programową tej partii. Jak stwierdził, nie doszukuje się w wypowiedziach polityków Platformy, by zaprzeczali temu hasłu. – Mam wrażenie, że Platforma tym hasłem „totalnej opozycji” próbuje zmobilizować, zyskać poparcie w obliczu kompletnej bezradności programowej. Wizja Polski PO albo nie istnieje w postaci kompleksowej, dojrzałej, albo jest wizją, której ta partia nie chce przed Polakami jasno postawić. To wizja odwrócenia się od naszej historii i tożsamości i włączenia się do kosmopolitycznych trendów UE kosztem rezygnacji z tego, co konstytuuje polskość. O takiej wizji po swojej stronie nie chce dyskutować – ocenił doradca prezydenta.Jego zdaniem „oni tę wizję przemycają. Nie są gotowi do szczerego dyskutowania o niej”.",,
Nie żyje aktor z „Gry o tron”. Odszedł nagle w Wigilię,"Aktor Andrew Dunbar, znany m.in. z „Gry o tron” zmarł nagle w Wigilię w swoim domu w północnoirlandzkim Belfaście. Miał 30 lat.","O śmierci aktora poinformowały brytyjskie media. Nie wiadomo jeszcze, co było przyczyną zgonu. Dunbar był dublerem Alfiego Allena, który wcielał się w rolę Theona Greyjoya. Zagrał też kilka epizodów w serialu.   30-letni Dunbar zagrał też w serialu Line of Duty. Był także DJ-em.   – Płakałem i płakałem, kiedy o tym usłyszałem. Odszedł mój przyjaciel i moje serce pękło. Robił mnóstwo różnych rzeczy, mógł być zawodowym aktorem, miał do tego talent, ale tak naprawdę chciał się poświęcić swojej sztuce i roli DJ-a – powiedział aktor „Gry o tron” Andy McClay, cytowany przez „BelfastLive”.",,
"82-latek oszukany „na policjanta”. Pieniędzy nie oddał, bo wcześniej okradli go w banku","Starszy mężczyzna padł ofiarą próby oszustwa „na policjanta”. Kiedy zadzwonił do niego podający się za funkcjonariusza oszust i powiedział, że oszczędności seniora są zagrożone, 82-latek przyznał, że ma na koncie zgromadzoną sporą sumę pieniędzy. W banku chciał podjąć środki i przekazać je podszywającemu się pod policjanta mężczyźnie. Wypłata była jednak niemożliwa.","82-letni pan zgromadził na koncie ponad 400 tys. zł. W banku obsługująca go kasjerka poinformowała jednak, że tak duża suma będzie gotowa do wypłaty dopiero następnego dnia.  – Mężczyzna wrócił do domu, a po kilku godzinach zjawił się u niego niespodziewany gość – mówi cytowana przez Radio Gdańsk Elżbieta Szczygieł, szefowa prokuratury Gdańsk-Wrzeszcz.  U seniora zjawiła się pracująca w banku kobieta i przyznała się mu, że wcześniej zabrała pieniądze z jego rachunku. Chciała nawet wręczyć mu jakąś drobną kwotę i zobowiązała się do spłacania długu.  Obecnie prokuratura prowadzi śledztwo w sprawie kradzieży 90 tys. zł z konta starszego mężczyzny, do której przyznała się kobieta. Nie postawiono jej jednak dotychczas zarzutów, a z nieoficjalnych ustaleń Radia Gdańsk wynika, że kobieta przebywa w szpitalu.",,
Spektakularny triumf Polaka na szachowym superturnieju,"Arcymistrz Radosław Wojtaszek triumfował w rozegranym na wyspie Man, najsilniej obsadzonym w 2018 roku, otwartym turnieju szachowym. Polak był rozstawiony z dziesiątym numerem startowym w stawce 165 uczestników.","W pokonanym polu pozostawił m.in. dwóch byłych mistrzów świata – Viswanathana Ananda z Indii oraz Rosjanina Władimira Kramnika. W klasyfikacji kobiet najlepszą zawodniczką okazała się żona zwycięzcy Rosjanka Alina Kaszlinska.Październik był dla Wojtaszka intensywnym miesiącem. Na jego początku uczestniczył w szachowej olimpiadzie, w której był podporą rozgrywającej świetny turniej reprezentacji Polski. Następnie poprowadził czeski zespół AVE Novy Bor do srebrnego medalu podczas klubowego Pucharu Europy, a w nocy z niedzieli na poniedziałek podbił wyspę Man po ekscytującym pojedynku, po dogrywce granej tempem szachów błyskawicznych z reprezentującym Azerbejdżan, a pochodzącym z Łotwy Arkadijem Naiditschem.Mimo młodego wieku Wojtaszek jest od lat kluczowym zawodnikiem reprezentacji Polski i ma wpływ nie tylko na jej wyniki, ale też na całokształt popularności szachów w Polsce. Pokazał innym szachistom, jak należy prawidłowo pracować nad szachami i prowadzić z sukcesem swoją karierę. To wokół niego przed siedmiu laty zbudowany został specjalny program szkoleniowy dla najzdolniejszej młodzieży „Wojtaszek Comarch Team”, którego członkami byli m.in. Jan-Krzysztof Duda i Kamil Dragun – dziś kluczowi reprezentanci Polski.– Zwycięstwo na wyspie Man potwierdza tylko fakt, że Radek jest w ścisłej czołówce światowej i dalej pnie się w górę. 1 listopada będzie zajmował 16. pozycję na świecie. Wspinaczka na szczyty listy rankingowej jest jednak bardzo kosztowna. Aby Wojtaszek i 19. obecnie na listach rankingowych, najlepszy junior świata Duda mogli się rozwijać, Polska powinna zacząć organizować superturnieje oraz kluczowe imprezy międzynarodowe, np. drużynowe mistrzostwa świata. A to jest kosztowne i bez wsparcia rządowego i wielkiego polskiego biznesu mało realne – skomentował występ Wojtaszka Adam Dzwonkowski, ekspert szachowy, prezydent strefy środkowoeuropejskiej Międzynarodowej Federacji Szachowej.",,
Polski ksiądz musi opuścić Białoruś,"Polski duchowny Sobiesław Tomala powinien do końca miesiąca opuścić Białoruś. Franciszkaninowi, który jest proboszczem kościoła w Soligorsku na południu kraju, nie przedłużono dokumentu umożliwiającego dalsze sprawowanie posługi duszpasterskiej.","Ojciec Sobiesław Tomala przebywa na Białorusi od 1995 r. Nie podano powodów, dlaczego odmówiono mu prawa do dalszej pracy. Jak dowiedziało się Polskie Radio ze źródeł kościelnych, wierni zebrali już ponad 300 podpisów w obronie swojego pasterza. Petycję podpisują nie tylko katolicy, ale również prawosławni i przedstawiciele innych wyznań. Apel o pozostawienie duchownego w parafii ma trafić do rządowego pełnomocnika do spraw wyznań i administracji prezydenta Białorusi. Niezależne mińskie media zwracają uwagę, że akcja wspierania księży czasami bywa skuteczna. W 2016 r. białoruskie władze początkowo nie przedłużyły prawa pobytu trzem duchownym z Polski. Jednak dzięki zdecydowanej postawie wiernych i władz Kościoła ostatecznie zezwolono im na dalszą pracę na Białorusi.",,
„Jasność umysłu i dobry humor”. Benedykt XVI kończy 90 lat,"Dziś 90 lat kończy emerytowany papież Benedykt XVI, który od czasu swej historycznej abdykacji w 2013 r. mieszka w domu w Ogrodach Watykańskich. Od dawna nie pokazuje się publicznie, ale według zapewnień najbliższego otoczenia jest w dość dobrej formie.","Urodziny Josepha Ratzingera przypadają w dniu szczególnym, w Niedzielę Zmartwychwstania Pańskiego. „Ukryty dla świata”Zgodnie ze swą zapowiedzią sprzed ponad 4 lat emerytowany papież żyje „ukryty dla świata”. Franciszek kilka razy mówił, że bardzo zależy mu na kontakcie z jego poprzednikiem i na jego udziale w życiu Kościoła. Faktycznie Benedykt XVI uczestniczył w najbardziej doniosłych wydarzeniach, takich jak konsystorze, kanonizacja Jana Pawła II i Jana XXIII, beatyfikacja Pawła VI, inauguracja Roku Świętego. Ojciec BenedyktNajbliższy współpracownik emerytowanego niemieckiego papieża podkreślił, że nigdy nie pożałował on swej decyzji o ustąpieniu, ogłoszonej 11 lutego 2013 roku.– Jest przekonany, że uczynił właściwą rzecz, z miłości do Boga i dla dobra Kościoła – stwierdził abp Gaenswein.Z okazji jubileuszu emerytowanego papieża, ukazało się wiele dedykowanych mu książek i rozpraw naukowych. Media zwracają uwagę na to, że Benedykt XVI w czasie swego trwającego prawie 8 lat pontyfikatu był niezwykle odważny. Jak zauważają watykaniści, potrzeba było wiele odwagi, by zmierzyć się z legendą Jana Pawła II i przejąć stery Kościoła po jego 27-letnim pontyfikacie.Z odwagą również, podkreśla się, następca polskiego papieża stawił czoło największym wyzwaniom Kościoła, przede wszystkim skandalowi pedofilii, realizując konsekwentnie linię zerowej tolerancji wobec sprawców takich czynów.Emerytowany papież wyznał też, że wolałby, aby mówiono o nim „Ojciec Benedykt” Zejście z krzyżaBenedykt XVI niezwykle rzadko udziela wywiadów. Milczenie przerwał i to w spektakularny sposób w zeszłym roku, gdy ukazał się przeprowadzony z nim wywiad rzeka „Ostatnie rozmowy”.W rozmowie z niemieckim dziennikarzem Peterem Seewaldem powiedział: „Jestem wdzięczny Bogu za to, że nie ciąży na mnie odpowiedzialność, której nie mogłem już udźwignąć; że jestem wolny, że codziennie mogę kroczyć pokornie wraz z Nim własną drogą”.Jak wyznał, w pewnej mierze boi się śmierci i umierania. „Chodzi o obawę, że będzie się ciężarem dla ludzi, spowodowanym dłuższym czasem upośledzenia” – wyjaśnił. „Z drugiej strony – stwierdził – przy całej ufności, jaką żywię, że dobry Bóg mnie nie odrzuci, im bliżej jestem Jego oblicza, tym bardziej zdaję sobie sprawę, jak wiele popełniłem błędów”.Zapewnił, że abdykacja nie była „zejściem z krzyża” i dowodem chęci życia w wygodzie.Przyznając, że niekiedy brakowało mu siły głosu i nie wszystko udało mu się zrealizować, podsumował: „Nie mogę uznać się za bankruta”.",,
Rosja mogła zdobyć materiały kompromitujące księcia Andrzeja,"Brytyjski wywiad (MI6) obawia się, że Rosja mogła wejść w posiadanie kompromitujących materiałów na temat księcia Andrzeja, młodszego syna królowej Elżbiety II. Miałyby one być związane ze  znajomością księcia z Jeffreyem Epsteinem, miliarderem oskarżanym o przestępstwa seksualne – podał „The Sunday Times”.","Obawy te są związane z osobą Johna Marka Dougana, byłego zastępcy w biurze szeryfa w Palm Beach na Florydzie, który miał dostęp do śledztwa w sprawie przestępstw seksualnych miliardera i finansisty, a następnie przeprowadził się do Rosji.              Według źródeł „The Sunday Times” w MI6 istnieje niepokój związany z tym, ile Dougan wie z policyjnego śledztwa w sprawie miliardera pedofila i co z tego mógł przekazać rosyjskim władzom. Wiadomo, że Dougan miał kontakty z Pawłem Borodinem, byłym wysokiej rangi rosyjskim urzędnikiem i politykiem, określanym czasem mentorem Władimira Putina.              Dougan pracował w Palm Beach, gdy w 2005 r. do tamtejszego komisariatu policji weszła kobieta twierdząca, że Epstein zapłacił jej 14-letniej pasierbicy 300 dolarów za to, by się rozebrała do bielizny i zrobiła mu masaż erotyczny. Po wznowieniu sprawy Epsteina w lipcu tego roku, Dougan informował na Facebooku, że intensywnie rozmawiał na ten temat ze śledczymi i nadal jest w posiadaniu materiałów, których nikt inny nie widział. „Niezwykle cenne informacje”              Dougan, z którym „The Sunday Times” skontaktował się w zeszłym tygodniu, przyznał, że informacje w sprawie Epsteina mogą być „niezwykle cenne” dla wszystkich służb wywiadowczych i mógłby dawać środek nacisku na „faceta takiego jak książę Andrzej”.              Zaprzeczył, by pracował dla Rosjan, mówiąc, że „nigdy nie spotkał nikogo z władz, poza urzędnikami imigracyjnymi”.              Co dokładnie wie Dougan, jest tajemnicą. Podczas pierwotnego, trwającego trzy lata śledztwa, które zakończyło się w 2008 r. kontrowersyjną ugodą sądową, stacjonował on niedaleko posiadłości miliardera na Florydzie. To z lotniska w Palm Beach miał startować prywatny samolot Epsteina, którym sprowadzano z zagranicy nieletnie dziewczęta.              Epstein, który w sierpniu tego roku popełnił samobójstwo w areszcie, miał wielu znanych i wpływowych przyjaciół. Znał nie tylko księcia Andrzeja, ale utrzymywał też bliskie kontakty m.in. z obecnym prezydentem USA Donaldem Trumpem i byłym - Billem Clintonem.",,
Koniec inwestycji na Krymie. Nowe sankcje UE i Stanów Zjednoczonych,"Amerykanie i Unia Europejska wprowadzają kolejne sankcje wobec Krymu, zaanektowanego przez Rosję. Decyzja w sprawie zaostrzenia restrykcji została uzgodniona wcześniej przez kraje członkowskie Wspólnoty. Natomiast prezydent Barack Obama podpisał w piątek rozporządzanie wprowadzające zakaz związków ekonomicznych z Krymem.","Unijne sankcje obejmują zakaz sprzedaży technologii do wydobycia ropy i gazu, zakaz inwestowania na Krymie oraz prowadzenia działalności przez europejskie firmy turystyczne na półwyspie. Dyplomaci z UE tłumaczą, że zaostrzone sankcje wobec Krymu będą mieć konsekwencje dla rosyjskich firm, które chciałyby inwestować w rozwój półwyspu, co zapowiadał Władimir Putin. Restrykcje uderzające w przemysł turystyczny spowodują na przykład, że statki będą miały zakaz zawijania do portów.  – Te sankcje to potwierdzenie sprzeciwu wobec nielegalnej aneksji Krym. Uważamy, że było to złamanie prawa międzynarodowego przez Rosję – powiedziała rzeczniczka Komisji Europejskiej Maja Kocijancicz. Amerykanie nie kupią nieruchomości na KrymieNatomiast, jak poinformował Biały Dom, rozporządzenie podpisane przez Baracka Obamę zakazuje firmom amerykańskim i obywatelom USA dokonywania nowych inwestycji na Krymie oraz eksportowania lub importowania na Krym, lub z Krymu, jakichkolwiek towarów, usług lub technologii.Firmy i obywatele USA nie będą mogli kupować nieruchomości na Krymie, nie będą też mogli inwestować w miejscowych firmach. Posiadane w USA aktywa osób, które Departament Skarbu USA zidentyfikuje jako prowadzące działalność na Krymie, zostaną zamrożone. Rozporządzenie wprowadza też zakaz wjazdu do USA osób,których dotyczą nowe ograniczenia.Odpowiedź na „rosyjską okupację Krymu”Obama ponownie wezwał Moskwę do „zaprzestania wspierania separatystów nawschodzie Ukrainy oraz do realizacji swoich zobowiązań wynikających zporozumień osiągniętych w Mińsku”. Zapowiedział też dalszą ścisłą współpracę z „naszymi partnerami w Europie i na całym świecie” w celu prowadzenia jednolitej polityki wobec Ukrainy i posunięć Rosji wobec tego państwa.W liście skierowanym do Izby Reprezentantów i Senatu USA, Obama podkreślił,że nowe posunięcia są odpowiedzią na „rosyjską okupację Krymu, regionuUkrainy”.",,
„Projekt został zamknięty”. Putin za fiasko gazociągu South Stream wini Bułgarię i UE,"– W obecnych warunkach Rosja nie może realizować projektu
gazociągu South Stream – oświadczył w
poniedziałek w Ankarze Władimir Putin. „Winą” za wstrzymanie prac prezydent Rosji obarczył Bułgarię i Unię Europejską. Szef Gazpromu Aleksiej Miller oświadczył w obecności prasy, że projekt został zamknięty.","– Biorąc pod uwagę, że do tej pory nie otrzymaliśmy zezwolenia z Bułgarii,uważamy, że Rosja w tych warunkach nie może kontynuować realizacji tegoprojektu – powiedział cytowany przez TASS Putin, który przebywa w Ankarze (Turcja). Przyczyną „niekonstruktywne stanowisko”Komisji Europejskiej„Winą” za wstrzymanie projektu Putin obarczył też Unię Europejską. Powiedział, że skoro Unia nie chce realizacji gazociągu South Stream, tooznacza, że nie zostanie on zrealizowany. Putin wytknął Komisji Europejskiej„niekonstruktywne stanowisko” w sprawie South Streamu. Na wspólnej konferencji prasowej w Ankarze z prezydentem Turcji RecepemTayyipem Erdoganem Putin wskazał na niechęć Komisji Europejskiej dozagwarantowania zielonego światła dla projektu zaopatrzenia południa Europy wgaz via Bułgaria z pominięciem Ukrainy. – Przekierujemy strumienie naszych źródeł energii w inne regiony świata –powiedział Putin. Projekt jest zamkniętyZaznaczył, że obecnie trzeba by już rozpocząć budowę gazociągu po dnie MorzaCzarnego, a nie można jej zacząć, dopóki nie będzie zezwolenia Bułgarii. Szef koncernu Gazprom Aleksiej Milleroznajmił, że powrotu do South Stream nie będzie.– To koniec. Projekt jest zamknięty – odpowiedział Miller dziennikarzompytającym go, jaka będzie ostateczna decyzja w sprawie gazociągu. Miller poinformował też, że zamiastgazociągu do Bułgarii przez Morze Czarne do Turcji, a następniedo granicy z Grecją, zostanie ułożona magistrala o takiej samej mocyprzesyłowej, tj. 63 mld metrów sześciennych rocznie. Nowy projektowany gazociąg dotrze do EuropyPłd. nie przez Bułgarię, a przez Turcję Miller zarazem ogłosił, że jego koncern podpisał z tureckim Botas listintencyjny w sprawie budowy nowego gazociągu przez Morze Czarne w stronęTurcji. Prezes Gazpromu dodał, że z 63 mld metrów sześciennych surowca, któryma być przesyłany tą rurą, 14 mld będzie przeznaczone dla samej Turcji.Miller wyjaśnił, że jest to ta część gazu, jaką Turcja otrzymuje obecnie zRosji przez Ukrainę i Bałkany. Pozostałe około 50 mld metrów sześciennychpaliwa będzie dostarczane na granicę turecko-grecką, gdzie powstanie gazowyhub (węzeł).  Szef Gazpromu zaznaczył, że nowy gazociąg przez Morze Czarne zacznie swójbieg w tłoczni Russkaja koło Anapy, w Kraju Krasnodarskim, czyli w tym samymmiejscu, gdzie miał się zaczynać South Stream.  Cytowany przez agencję RIA-Nowosti analityk Aleksiej Griwacz zauważył, że wgruncie rzeczy chodzi o ten sam gazociąg, tyle że dotrze on do EuropyPołudniowej nie przez Bułgarię, lecz przez Turcję. Analityk zaznaczył, że wnowym projekcie zostanie wykorzystana cała infrastruktura zbudowana już naterytorium Federacji Rosyjskiej dla potrzeb South Stream. Griwacz dodał, żeTurcja od lat zabiega o to, by zostać krajem tranzytowym dla gazu płynącegodo Unii Europejskiej. Rura miała ominąć UkrainęMający liczyć 3600 km South Stream - wspólny projekt Gazpromu i włoskiejfirmy ENI - miał zapewnić dostawy gazu z Rosji do Europy Środkowej iPołudniowej z pominięciem Ukrainy. Rura miała prowadzić z południa Rosji przez Morze Czarne doBułgarii, a następnie do Serbii, na Węgry, do Austrii i Słowenii. Jedna zodnóg miała dostarczać surowiec do Grecji i na południe Włoch.  Komisja Europejska zgłaszała poważne zastrzeżenia do projektu, gdyż w jejocenie porozumienia międzyrządowe Bułgarii, Węgier, Grecji, Słowenii,Chorwacji i Austrii z Rosją są sprzeczne z tzw. trzecim pakietemenergetycznym UE.  W grudniu 2013 roku KE zaleciła renegocjacje porozumień w sprawie SouthStreamu; w opinii KE umowy te dają nadmierne prawa Gazpromowi, m.in.zarządzanie gazociągiem, wyłączny dostęp do niego czy ustalanie taryfprzesyłowych. South Stream miał być drugą - po Gazociągu Północnym (NordStream) - magistralą gazową z Rosji omijającą Ukrainę.",,
„USA powinny uniknąć szkodzenia handlowi”. Chiny krytykują amerykańskie sankcje,Chiny stanowczo sprzeciwiają się nakładaniu przez inne kraje jednostronnych sankcji na chińskie firmy – oświadczył w czwartek rzecznik chińskiego resortu handlu Gao Feng w reakcji na nowe kroki podjęte przez władze USA przeciw chińskiemu koncernowi Huawei.,"Stany Zjednoczone powinny unikać dalszego szkodzenia relacjom handlowym pomiędzy Chinami a USA – ocenił Gao Feng na cotygodniowej konferencji prasowej w Pekinie. Resort handlu USA ogłosił w środę, że wpisuje Huawei Technologies i 70 związanych z nim firm na tzw. czarną listę podmiotów, które muszą uzyskać zgodę rządu w Waszyngtonie, by kupować amerykańskie komponenty i technologię. Prezydent USA Donald Trump podpisał również w środę rozporządzenie zakazujące amerykańskim firmom używania sprzętu telekomunikacyjnego wytworzonego przez podmioty, uznane za zagrożenie dla bezpieczeństwa narodowego USA. W rozporządzeniu nie wymieniono Huawei z nazwy, ale amerykańscy urzędnicy określali w przeszłości chiński koncern jako zagrożenie dla bezpieczeństwa, sugerując jego niejawne związki z komunistycznymi władzami ChRL. Waszyngton lobbuje również na rzecz wykluczenia Huawei z budowy sieci 5G w innych krajach. Minister handlu USA Wilbur Ross powiedział, że Trump poparł decyzję w sprawie Huawei, by „zapobiec używaniu amerykańskiej technologii przez należące do obcokrajowców podmioty w sposób, który potencjalnie zagraża bezpieczeństwu narodowemu lub interesom polityki zagranicznej USA”. Huawei zaprzecza, jakoby używanie jego sprzętu wiązało się z zagrożeniem dla bezpieczeństwa danych. W odpowiedzi na rozporządzenie Trumpa koncern zadeklarował, że jest „gotowy i skłonny” do współpracy z rządem USA, by opracować „skuteczne środki w celu zapewnienia bezpieczeństwa produktów”. W oświadczeniu Huawei ocenił, że wobec braku możliwości używania jego sprzętu USA będą musiały korzystać z „gorszych, a jednocześnie droższych alternatyw, co pozostawi ten kraj w tyle w kwestii rozwoju 5G i ostatecznie zaszkodzi interesom amerykańskich firm i konsumentów”. Wcześniej inny duży chiński producent sprzętu telekomunikacyjnego, koncern ZTE, musiał praktycznie zawiesić działalność, gdy wprowadzone przez Waszyngton sankcje odcięły go od amerykańskiej technologii. Później jednak zakaz zniesiono.",,
Rosja sprzedała tereny złotonośne... koledze Władimira Putina,"Rosyjskie Ministerstwo Zasobów Naturalnych sprzedało prywatnej firmie złotonośną działkę. Przetarg wygrała spółka SL-Zołoto, którą kontrolują miliarder Sulejman Kerimow oraz Siergiej Czemiezow – przyjaciel Władimira Putina, były funkcjonariusz KGB, a dziś szef koncernu państwowego Rostech.","Suchoj Łog – tak nazywa się jedno z największych w Rosji złóż złota. Do tej pory nie jest w pełni wykorzystywane ze względu na niską zawartość szlachetnego kruszcu w rudzie. Położone jest w trudnodostępnych rejonach obwodu irkuckiego, około 850 kilometrów od Irkucka i 350 kilometrów od najbliższej stacji kolejowej – Taksimo. Zostało odkryte w 1961 roku. Eksperci złoże ocenili na 28 procent wszystkich zapasów złota w Rosji. Przygotowanie złoża do eksploatacji będzie kosztowało około 100 miliardów rubli, czyli prawie 7 miliardów złotych.",,
W hołdzie ofiarom stanu wojennego. Plenerowa wystawa w Warszawie,"Ofiary i sprawcy stanu wojennego, manifestacje uliczne i robotnicy w stoczni, sceny z procesów zomowców – to m.in. tematy zdjęć eksponowanych na 44 tablicach wystawy plenerowej, stworzonej przez Polską Wytwórnię Papierów Wartościowych w Warszawie.","Wystawa plenerowa nosi tytuł „Stan wojenny 1981-1983. Wojna z narodem polskim”. To ekspozycja na ogrodzeniu Polskiej Wytwórni Papierów Wartościowych, która jest rodzajem fotograficznego dokumentu stanu wojennego, tragicznych wydarzeń, będących następstwem działań Wojskowej Rady Ocalenia Narodowego. Ukazuje przygotowania, przebieg, ofiary i sprawców stanu wojennego. Pokazuje też znaczenie drugiej pielgrzymki papieża Jana Pawła II w 1983 r. „Upamiętnić wszystkich tych, którzy poświęcili szczęście rodzinne”Fotogramy opatrzone tekstem, w wersji polskiej i angielskiej, mają – zgodnie z założeniami organizatora wystawy – „upamiętnić wszystkich tych, którzy poświęcili szczęście rodzinne, zdrowie, a czasem także życie dla walki o wolną i niepodległą Polskę, którzy opowiedzieli się przeciwko (...) komunistycznemu reżimowi"".  Na jednym ze zdjęć przejmująca, pełna dramatycznego wyrazu twarz kobiety – matki jednego z górników poległych podczas pacyfikacji kopalni „Wujek"".   Janina Stawisińska rozpłakała się po wysłuchaniu wyroku w procesie byłych zomowców, oskarżonych o strzelanie do górników w kopalniach „Wujek"" i „Manifest Lipcowy"". Fotografia została zrobiona w Katowicach 31 maja 2007 r. „Obok takiej ofiary nie można przejść obojętnie”Na większości zdjęć stan wojenny i jego tragiczne wypadki zostały ukazane poprzez losy konkretnych osób, np. górników z KWK „Wujek"", najmłodszej ofiary stanu wojennego – niespełna 17-letniego Emila Barchańskiego czy niewiele starszego Antoniego Browarczyka.Jak zaznacza inicjator zorganizowania wystawy Piotr Wojciechowski, prezes PWPW S.A. przy okazji tej ekspozycji chodziło o mocne podkreślenie, że „w wyniku wprowadzenia stanu wojennego tragiczną śmierć poniosło ponad stu naszych rodaków w imię solidarności, wolności i niepodległości. Obok takiej ofiary nie można przejść obojętnie, zwłaszcza w 35. rocznicę tych dramatycznych i krwawych wydarzeń"". Fotografie, które znalazły się na wystawie pochodzą m.in. z archiwów Instytutu Pamięci Narodowej, Wojskowego Biura Historycznego i Komisji Krajowej NSZZ „Solidarność"", Archiwum Fotografii Ośrodka „KARTA”, Społecznego Komitetu Pamięci Górników KWK „Wujek” w Katowicach Poległych 16 grudnia 1981 r., PAP, Agencji „East News"" i „Forum"".                                                    Wydarzenia tamtych dni zostały ukazane przez losy konkretnych osób (fot.PAP/Paweł Supernak) „Jedno z najbardziej ponurych wydarzeń”Pokazywane są także fotografie – symbole, udostępnione przez rodzinę autora zdjęć – Krzysztofa Raczkowiaka, jednego z najsłynniejszych lubińskich fotografów z sierpnia 1982 r. Znajdują się na niej też zdjęcia z wcześniejszej wystawy „Ofiary stanu wojennego"" Anny Beaty Bohdziewicz i Mariusza Hermanowicza.Wystawa została przygotowana przez Polską Wytwórnię Papierów Wartościowych we współpracy z Wojskowym Biurem Historycznym, Instytutem Pamięci Narodowej i Komisją Krajową NSZZ „Solidarność"" w związku z przypadającą w grudniu tego roku 35. rocznicą „jednego z najbardziej ponurych wydarzeń w najnowszej historii Polski, jakim było wprowadzenie przez reżim komunistyczny stanu wojennego na terenie całego kraju"".Otwarcie wystawy pt. „Stan wojenny 1981-1983. Wojna z narodem polskim"", którą można oglądać przy ul. Sanguszki 1 w Warszawie poprzedziła zorganizowana w siedzibie PWPW S.A. poniedziałkowa konferencja z udziałem Tadeusza Płużańskiego i Piotra Andrzejewskiego ze Społecznego Trybunału Narodowego.                                                    (fot.PAP/Paweł Supernak)",,
Loty nie będą już tak tanie? Unia Europejska zamierza opodatkować paliwo lotnicze,"Ministrowie finansów zbierający się w Brukseli 5 grudnia b.r. poproszą Komisję Europejską o przedstawienie nowych zasad opodatkowania lotnictwa – informuje portal rynek-lotniczy.pl. „Lotnictwo jest biznesem wolności. Rządy powinny wykorzystywać jego siłę do napędzania wzrostu PKB , a nie hamować branżę poprzez narzucanie wysokich, karzących podatków” – oponują przedstawiciele sektora.","Portal powołuje się na doniesienia „Bloomberga”, który dotarł do szkicu komunikatu ministrów, jaki ma być przedstawiony po czwartkowym posiedzeniu szefów resortów finansów.   „Zdaniem gazety, dobór słów sugeruje, że w nowym ustawodawstwie zniesione mają zostać preferencyjne zasady opodatkowania paliwa lotniczego. W zamian ministrowie chcą promować czystsze formy energii, co zgodne jest z obecnymi staraniami zmierzającymi do ograniczenia emisji gazów cieplarnianych” – informuje rynek-lotniczy.pl.  Portal wyjaśnia, że pomysł opodatkowania ma związek z rozważanym na razie zobowiązaniem doprowadzenia w 2050 r. do tzw. neutralności klimatycznej w Unii Europejskiej, tymczasem „od 1990 r. ślad węglowy wytwarzany przez międzynarodowe przewozy lotnicze uległ przeszło podwojeniu, stojąc w sprzeczności z szerszym trendem unijnym, wskazującym na ograniczenie w tym samym czasie ogółu emisji gazów cieplarnianych o 22 proc.” Pomysły Brukseli budzą zaniepokojenie branży lotniczej, której przedstawiciele wskazują na niekorzystne skutki dla całej gospodarki i przypominają, że ograniczenie poziomu emisji wymaga współpracy ogólnoświatowej. Dodają, że branża lotnicza nie unika zobowiązań motywowanych odpowiedzialnością za klimat i do 2020 r. chce zatrzymać wzrost poziomu emisji a do 2050 r. ograniczyć o 50 proc. w stosunku do 2005 r. – Handel ulega spowolnieniu, a MFW niedawno zredukował swoje prognozy wzrostu PKB w 2019 r. do 3,0 proc. Jeżeli sprawdzą się najnowsze przewidywania, będzie to oznaczało najsłabszy wynik od 2009 r., czyli czasu kiedy świat dochodził do siebie po Globalnym Kryzysie Finansowym – wskazał de Juniac.  – W takich czasach rządy powinny dostrzec znaczenie łączności lotniczej, jako czynniku pozwalającego napędzać gospodarkę oraz tworzenie miejsc pracy. Zamiast tego, zbyt wiele rządów, w szczególności w Europie, postrzega lotnictwo jako kurę znoszącą złote jaja w postaci podatków i opłat. To jest złe podejście. Lotnictwo jest biznesem wolności. Rządy powinny wykorzystywać jego siłę do napędzania wzrostu PKB, a nie hamować branżę poprzez narzucanie wysokich, karzących podatków oraz systemów regulacyjnych – ocenił. Rynek-lotniczy.pl przypomina również, że Komisja Europejska dąży do zniesienia prawa veta państw członkowskich w kwestii opodatkowania źródeł energii.  Bruksela od dłuższego czasu stara się znieść zasadę jednomyślności podejmowania decyzji odnośnie podatków nakładanych nie tylko na branżę energetyczną. Jednak zmiana zasady również wymaga jednomyślności państw członkowskich, a nie wszystkie się na to zgadzają. Sprzeciwia się m.in. Polska.",,
"Tusk o sytuacji wokół TK: działania władzy niezrozumiałe, nie jestem optymistą","– Jako dość doświadczony polityk jeśli chodzi o polskie sprawy i relacje miedzy władzą i opozycją, przestrzegałbym przed łatwym optymizmem – powiedział szef Rady Europejskiej Donald Tusk, który wziął udział w Szczycie Bezpieczeństwa Nuklearnego w Waszyngtonie. – Nie sądzę, żeby  to był moment przełomowy, raczej polityczna gra – skomentował czwartkowe spotkanie liderów polskich partii.","Dziennikarze spytali Tuska o sytuację w Polsce po tym jak były premier złożył kwiaty na Grobie Nieznanego Żołnierza na cmentarzu wojskowym w Arlington. Tusk skomentował m.in. spór wokół Trybunału Konstytucyjnego, choć zastrzegał, że „nie wypada w jego roli komentować w detalach zachowań władzy i opozycji w Polsce”. – Nie jestem optymistą jeśli chodzi o rozwój zdarzeń wokół TK. Chyba postawa i komentarze ze strony lidera PiS nie są obiecujące w mojej ocenie. Nie mam żadnych wątpliwości, i nie jest to tylko moja opinia, że  krok należy do władzy i powinien to być krok w tył. Władza powinna cofnąć się przed niepotrzebnymi działaniami wobec TK – powiedział Tusk. – Zupełnie niezrozumiałe, także w Europie, są działania prokuratury wobec prezesa TK – dodał.Dialog i kompromisW czwartek w Sejmie spotkali się liderzy ośmiu partii zaproszeni przez marszałka Sejmu Marka Kuchcińskiego: PiS, PO, Kukiz'15, Nowoczesnej, PSL oraz ugrupowań pozaparlamentarnych: KORWiN, SLD i Partii Razem. Spotkanie odbyło się pod hasłem „Dialog i kompromis polityczny w Polsce”. Prezes Kaczyński ocenił po nim, że rozpoczął się dialog polityczny; szansy na porozumienie ws. TK nie wykluczają Nowoczesna, PSL, SLD i KORWiN. Chęci kompromisu ze strony PiS nie widzą natomiast PO i Partia Razem. Tusk mówił też o samym Szczycie Bezpieczeństwa Nuklearnego. – Na pewno, tego się obawiam, żaden szczyt, także ten, nie załatwi żadnego istotnego problemu definitywnie. Niestety dalej będziemy mieli do czynienia z terroryzmem, konfliktami o charakterze lokalnym, a czasami także globalnym. Nie miejmy złudzeń – powiedział dziennikarzom szef Rady.Pytany o efekty szczytu ocenił, że są oczywiste i bardzo namacalne, przede wszystkim umowa z Iranem. – To był temat najciekawszego dla mnie spotkania z prezydentem Obamą, prezydentem Chin, prezydentem Francji i premierem Cameronem wczoraj rano. Podsumowanie tego, co udało się zrobić w sprawie Iranu, na ile trzeba być ostrożnym z takimi dalszymi nadziejami na pozytywny rozwój sytuacji w regionie. Ja jestem rzecznikiem ostrożnego oceniania skutków umowy z Iranem. To niewątpliwie sukces Europy, która była w to bardzo zaangażowana, ale też osobisty sukces prezydenta Obamy, że zniknęło bezpośrednie zagrożenie, a więc Iran budujący bron atomową wymierzoną przede wszystkim w Izrael, ale nie tylko. To jest na pewno sukces tego przedsięwzięcia, taki najbardziej wyrazisty – powiedział Tusk.Zabrakło PutinaNa pytanie, czy można mówić o sukcesie tego szczytu, jeśli nie uczestniczył w nim „główny aktor”, czyli Rosja, szef Rady Europejskiej odpowiedział: – Nie sądzę, żeby w tej kwestii można było tak oceniać rolę Rosji. Nie bardzo wiedziałbym jak wytłumaczyć tę tezę, że Rosja jest głównym aktorem w rozmowach na temat terroryzmu i używania broni nuklearnej na przykład w przyszłości przez terrorystów. Aż tak daleko bym nie szedł z ocenami intencji rosyjskich. Rosja była obecna, jeśli chodzi o niższe szczeble dyplomatów. Nie wszyscy są entuzjastami polityki amerykańskiej w tej kwestii.Zdaniem szefa RE brak Rosji był widoczny, ale to jest strata raczej dla tego państwa, a nie dla wszystkich pozostałych.",,
Policjanci z USA i Niemiec rozbili narkotykowy bazar w sieci,"Policjanci z USA i Niemiec rozbili jedną z największych na świecie przestępczych platform handlowych działających w darknecie. Przestępcy specjalizowali się w sprzedaży narkotyków, a także podrobionych dokumentów.","Podczas serii obław przeprowadzonych przez amerykańskich i niemieckich śledczych w RFN i USA aresztowano trzy osoby, a wykorzystywane przez przestępców serwery skonfiskowano. Ustalono, że działająca w darknecie (ukrytej części internetu, niewidocznej dla konwencjonalnych przeglądarek) platforma handlowa o nazwie Wall Street Market była odpowiedzialna za realizację około 400 tys. transakcji, z czego 250 tys., to sprzedaż narkotyków - poinformował w piątek niemiecki Federalny Urząd Kryminalny (BKA).  Jak ujawnił prokurator z Frankfurtu Georg Ungefuk, na tym „internetowym bazarze” handlem trudniło się około 5400 osób, które miały 1,15 mln klientów. Trzej aresztowani administratorzy platformy – obywatele Niemiec w wieku 22, 29 i 31 lat – pobierali od transakcji prowadzonych w kryptowalutach prowizje w wysokości od 2 proc. do 6 proc.  W czasie zatrzymań w Niemczech policjanci skonfiskowali 550 tys. euro, serwery i twarde dyski. W tym samym czasie do aresztu trafiło też dwóch hurtowników narkotyków z Los Angeles, którzy zaopatrywali się w towar na Wall Street Market. Znaleziono przy nich około 1 mln dolarów w gotówce, broń i narkotyki.  Prokurator Ungefuk nie był w stanie ocenić w piątek zysków z prowadzenia takiej platformy, ponieważ duża część rozliczeń odbywała się w kryptowalutach Bitcoin i Monero, zapewnił jednak, że „chodzi co najmniej o milionowe sumy”.",,
Bycie antysemitą to jest dzisiaj hańba,"Nieznani sprawcy zniszczyli pomnik w Jedwabnem, który upamiętnia mord na ludności żydowskiej sprzed 70 lat. Zieloną farbą namalowali swastykę oraz napisy „Nie przepraszam za Jedwabne” i „Byli łatwopalni”. Zamiast zielonej farby sprawcy powinni użyć żółtej, koloru hańby. Bo bycie w dzisiejszych czasach antysemitą to jest hańba.",,,
FBI zatrzymało jednego z szefów Volkswagena w USA. Miał tuszować aferę,"Ciąg dalszy afery spalinowej. Funkcjonariusze amerykańskiego Federalnego Biura Śledczego zatrzymali na Florydzie wysokiej rangi menadżera Volkswagena. Śledczy uważają, że miał odegrać kluczową rolę w próbie zatuszowania skandalu. Niemiecki koncern nie komentuje sprawy.","Dziennik „New York Times” uważa, że zatrzymanie ma wynikać z zamierzenia amerykańskich władz, by jeden z szefów Volkswagena osobiście odpowiedział przed sądem. W poniedziałek w Detroit przeciwko menedżerowi został złożony akt oskarżenia.Pozew  złożony przez stany Nowy Jork i Massachusetts przeciwko VW mówi o „kluczowej roli” byłego dyrektora amerykańskiego oddziału niemieckiego koncernu. „New York Times” podaje, że w latach 2014-15 był on odpowiedzialny za wdrażanie przepisów USA w oddziale niemieckiego koncernu w Detroit.– Ze względu na trwające śledztwo nie wypowiadamy się na ten temat – oświadczył rzecznik giganta z Wolfsburga. Zapewnił jednocześnie, że koncern ściśle współpracuje z ministerstwem sprawiedliwości USA.",,
"„On mówi: byłem młody, głupi”. Radosław Sikorski z Janem Kulczykiem o Romanie Giertychu","– Giertych teraz żałuje błędów, które popełnił w relacjach [z tobą] – mówił w rozmowie z najbogatszym Polakiem Radosław Sikorski. Szef MSZ w rządzie Donalda Tuska chciał ocieplić wizerunek Giertycha, a w rozmowie z Kulczykiem usłyszał, że ten uważa go za rosyjskiego agenta, którym Rosjanie posłużyli się przy komisji śledczej ds. Orlenu. Portal tvp.info ujawnia nieznane dotąd nagranie z Amber Room.","Maj 2013 r., w Pałacyku Sobańskich, w restauracji Amber Room spotyka się minister spraw zagranicznych oraz najbogatszy Polak, Jan Kulczyk. Milioner tak samo jak w swoich rozmowach z Jackiem Rostowskim, Pawłem Grasiem, czy Janem Krzysztofem Bieleckim – lobbuje za swoimi projektami energetycznymi. Nie brakuje również wątków politycznych. Radosław Sikorski nie kryje swojego krytycznego stosunku do obecnego lidera Platformy Obywatelskiej, który wówczas był wewnętrznym konkurentem Donalda Tuska.„Platforma Obywatelska pod wodzą Grzegorza Schetyny nigdy nie wygra wyborów” – twierdzi Sikorski. W pewnym momencie szef dyplomacji próbuje załagodzić relacje między Kulczykiem, a Romanem Giertychem, który atakował go ostro w czasie prac w komisji śledczej ds. Orlenu działającej w latach 2004-2005.                                                teraz odtwarzaneRadosław Sikorski i Jan Kulczyk mówią o Romanie Giertychu STENOGRAM:Radosław Sikorski: Giertych teraz żałuje błędów, które popełnił w relacjach [z tobą].Jan Kulczyk: niepotrzebnie.Radosław Sikorski: On mówi: byłem młody, głupi, nie zdawałem sobie sprawy, skłamałem, błąd.Jan Kulczyk: Radek, oczywiście, że wykorzystywałem – mówię brutalnie – Kwacha i Millera do tego, żeby moja pozycja w Orlenie była właściwa. Normalną rzeczą, mam prawo jako akcjonariusz to robić. Rozmawiałem nie z premierem, tylko z akcjonariuszem drugim, który miał wtedy razem 24 procent, ja miałem koło 10 procent. Uważam, że to jest normalne i uczciwe. Natomiast to, co się działo, przecież ta cała afera Orlenu została wywołana po to, żeby się nie połączyło OMV, Mol i Orlen. Bo my byśmy wtedy stworzyli największy koncern europejski, gdzie OMV jest kontrolowane de facto przez Abu Dhabi, a MOL wtedy nie miał żadnych wpływów rosyjskich. Oni uciekali od nich i oni chcieli koniecznie. Cena była tego jedna, że szefem miał tego koncernu, który by powstał w Polsce, w Warszawie - miał być [Zsolt] Hernádi – szef MOLa, który był od [Zbigniewa] Wróbla dziesięć razy mądrzejszy, żeby była jasność. Ja z tym Wróblem to usiadłem, z Kwachem usiedliśmy i oni doskonale wiedzieli, Wróbel miał zostać wiceszefem, ale już nie miałby wiesz, tego wszystkiego… Chcieliśmy po prostu zrobić wtedy, że siedzielibyśmy na dwóch jak gdyby biegunach. Z jednej strony na ropie Abu Dhabi, z drugiej strony można by było tą rosyjska […] I Rosjanie o tym doskonale wiedzieli, że jak mnie ustrzelą, to nie będzie tego spiritus movens, który to wszystko (…) I Giertycha wykorzystali. Giertycha, tych wszystkich innych, wiesz… no co, faktycznie. Kaczmarek oczywiście był (…) dla mnie to są agenci rosyjscy. Kaczmarek (drugie nazwisko niezrozumiałe) ci wszyscy… Radosław Sikorski: Nieświadomie, nieświadomie.Jan Kulczyk: Ja nie wiem, no może nieświadomie. Ale proszę cię… przecież Kaczmarek podjął decyzję, że Rosjanom mają sprzedać Geopol. Oni byli tak totalnie wkur**eni, bo wtedy ja wziąłem zaproponowałem, że Orlen kupi Lotos. Przecież to była wtedy… nie ja, zaproponowałem, że Orlen, są dokumenty, to wszystko jest. I wtedy Millera ja przekonałem, że nie można sprzedać, a Kaczmarek sławetny powiedział, że on nie ma nic przeciwko Rosjanom, teraz tylko niech premier podejmie decyzję. Nie wiem czy pamiętasz? (…) I nagle rękoma Giertycha, rozumiesz, żeby mnie atakować w takiej sprawie… Wiesz to… Może dobrze, bo przynajmniej wiesz jest (…) gdzie indziej, wiesz, sytuacja inaczej by wyglądała, ale… Ja się chętnie z nim spotkać, nie ma żadnej tej…Radosław Sikorski: On zmądrzał, ludzie dojrzewają. Znaczy wiesz, ludzie, ważny jest (…) jak mawiał towarzysz Szlachcic. Niektórzy mądrzeją z wiekiem, a inni głupieją.",,
Trzaskowski zaatakował TVP i został przyłapany na kłamstwie,"– Zachęcamy wszystkich do tego, żeby wzięli udział w głosowaniu. Lista Koalicji Obywatelskiej w Warszawie jest bardzo silna, jest na niej również Michał Szczerba - mówił w filmiku kandydata KO, Rafał Trzaskowski. Pytany przez portal Onet.pl zaprzeczył, by brał udział w kampanii i zaatakował TVP. W odpowiedzi Daniel Liszkiewicz opublikował nagranie, gdzie taką agitację prezydent Warszawy prowadził.","Prezydent Warszawy Rafał Trzaskowski został zapytany przez Onet, czy bierze udział w kampanii wyborczej do parlamentu.– Nie. Ale media narodowe mają chyba inne zdanie – odpowiedział. Publicysta TVP Info Daniel Liszkiewicz zwrócił na Twitterze uwagę, że prezydent Warszawy nie powiedział prawdy, bo udział w kampanii bierze. Na dowód tego dziennikarz opublikował nagranie, na którym Trzaskowski stoi ramię w ramię z kandydatem KO Michałem Szczerbą i zachęca do głosowania. – Zachęcamy wszystkich do tego, żeby wzięli udział w głosowaniu. Lista Koalicji Obywatelskiej w Warszawie jest bardzo silna, jest na niej również Michał Szczerba – mówi na nagraniu.",,
Metro Warszawskie: Rury nad Wisłą nie pochodzą z budowy metra,"Rury nad Wisłą, których zdjęcia publikowane są w mediach, nie pochodzą z budowy metra – oświadczyła rzeczniczka prasowa spółki Metro Warszawskie Anna Bartoń. Firma żąda zaprzestania rozpowszechniania nieprawdziwych informacji na ten temat.","Poseł Paweł Lisiecki (PiS) poinformował, że docierają do niego sygnały o tym, iż nad Wisłą – w obszarze Natura 2000 – są składowane „różnego rodzaju odpady”. Dodał, że osoby, które przekazały tę informację, sugerują, iż odpady pochodzą z budowy metra. Lisiecki zaznaczył, że w okolicach mostu Świętokrzyskiego zauważył m.in. zbrojony beton i składowisko rur. – Pytanie, skąd te rury pochodzą i kto je tam umieścił – stwierdził. Z kolei na Twitterze opublikował zdjęcie odpadów. Rzeczniczka prasowa firmy Metro Warszawskie oświadczyła, że pokazane na zdjęciach rury nie pochodzą z budowy metra. Jak wyjaśniła, po kontroli stwierdzono, że na wskazanym przez posła składowisku znajdują się rury o średnicy 300 mm, których nigdy nie było na placach budowy metra, i o średnicy 400 mm. Rury tej drugiej średnicy były przebudowywane w ul. Rembielińskiej i – jak zapewniła rzecznika – wciąż znajdują się na placu budowy. Część z nich, zaznaczyła, to rury napowietrzne, które nie są stosowane do budowy metra.",,
Sellin: Niezależność ECS została złamana przez polityków PO,Niezależność ECS została złamana przez polityków PO. Problemem jest jednostronność narracji i nieuwzględnianie wszystkich wrażliwości wielkiego dziedzictwa „Solidarności”  – powiedział w poniedziałek w programie „Tłit” w wp.tv wiceminister kultury Jarosław Sellin (PiS).,"Zdaniem Sellina Europejskie Centrum Solidarności jest „uzależnione od środowiska politycznego, które reprezentuje (p.o. prezydenta Gdańska) pani Aleksandra Dulkiewicz”. – Nie ma niezależności tej instytucji. Ta niezależność została złamana przez polityków PO – ocenił Sellin. Wyjaśnił, że ECS jest finansowane z trzech źródeł – Ministerstwa Kultury i Dziedzictwa Narodowego, budżetu miasta Gdańska i budżetu marszałka województwa pomorskiego. – Problemem w ECS jest jednostronność narracji, służenie jednemu środowisku politycznemu, nieuwzględnianie wszystkich wrażliwości wielkiego dziedzictwa Solidarności i też takie nieeksponowanie dziedzictwa Solidarności w świecie – zaznaczył. Zapytany o to, czy w związku ze zbliżającą się rocznicą 30-lecia wyborów 4 czerwca 1989 r. ECS ma zamiar włączyć się w tworzenie nowego projektu politycznego zwanego „Ruchem 4 Czerwca”, Sellin odpowiedział, że spotkał się w tej sprawie z dyrektorem ECS-u. Jak wyjaśnił, szef placówki przedstawił mu swoje plany dotyczące obchodów, które są – zdaniem wiceministra kultury – „uspokajające”. – To jest raczej konferencja międzynarodowa dwudniowa, która uruchomi refleksję na temat przemian z 1989 r. Natomiast zapewnił mnie, że żadnymi planami o charakterze politycznym, które planuje miasto Gdańsk i niektórzy samorządowcy, którzy mają wysokie aspiracje polityczne – że on się w to nie angażuje. Zobaczymy, jak będzie – mówił. Sellin był pytany także o spór toczący się wokół stojącego niedaleko kościoła św. Brygidy w Gdańsku pomnika ks. prałata Henryka Jankowskiego, który został przewrócony w nocy z 20 na 21 lutego. Zdarzenie było reakcją na liczne oskarżenia kapelana Solidarności m.in. o seksualną przemoc wobec nieletnich. – Ja w tej sprawie zachęcałbym, żeby przestrzegać prawa i spokojnie poczekać na prawdę na temat tego, co się działo wokół ks. Henryka Jankowskiego i w jego życiu. Mamy różne zeznania, ale nie mamy 100-procentowych dowodów. Myślę, że nie ma osoby w tej chwili w Polsce, która mogłaby powiedzieć na 100 proc., że różne informacje na temat przeszłości Henryka Jankowskiego są prawdziwe – ocenił. Jego zdaniem, wszelkie działania zmierzające do „anarchicznego samodzielnego decydowania, czy ten pomnik powinien stać czy nie, są nieodpowiedzialne”. Monument kapłana, stojący niedaleko kościoła św. Brygidy w Gdańsku, został przewrócony w nocy z 20 na 21 lutego 2019 r. Nagranie filmowe z tego zdarzenia udostępnił na portalu społecznościowym dziennikarz Tomasz Sekielski. Sprawcy przesłali też portalowi Oko.press kilkustronicowy manifest, w którym napisali m.in., że podjęli działanie, którego celem było „symboliczne strącenie ze wspólnotowego piedestału fałszywej pamięci i czci osoby Henryka Jankowskiego”. Trzem mieszkańcom Warszawy, którzy przewrócili monument, prokuratura postawiła zarzuty znieważenia pomnika i zniszczenia mienia. Nie przyznali się do winy. Prokuratura zastosowała wobec nich dozór policyjny i poręczenia majątkowe w wysokości po 20 tys. zł. 23 lutego rano rzeźbę przedstawiającą ks. Jankowskiego postawiło na nowo na cokół kilkudziesięciu stoczniowców Stoczni Gdańskiej.  W reakcji na to p.o. prezydent Gdańska Aleksandra Dulkiewicz w oświadczeniu wydanym wraz z przewodniczącą Rady Miasta Gdańska Agnieszką Owczarczak ponowne ustawienie pomnika określiła jako niezgodne z prawem.",,
"„NYT”: zeznania Skripala obciążyły Patruszewa, zaufanego współpracownika Putina","Były rosyjski agent Siergiel Skripal dostarczył brytyjskim służbom informacji o systemie korupcyjnym w jego kraju. Prowadzą one do Nikołaja Patruszewa, byłego szefa FSB i bliskiego współpracownika Władimira Putina – podał we wtorek dziennik „New York Times”.","Skripal ujawnił te informacje w zeszłym roku w rozmowie z Markiem Urbanem z BBC, a więc jeszcze zanim wiosną br. doszło do próby jego otrucia w angielskim Salisbury. Dziennikarz zajmuje się dyplomacją i obronnością. Zbierał wtedy materiały do książki o działaniach służb wywiadowczych po zimnej wojnie.  Według Skripala informacje o korupcji na wysokich szczeblach mają newralgiczne znaczenie. Były agent GRU przywołał losy oficera marynarki, który tak jak on pracował w wojskowym wywiadzie i tak jak on został przyłapany na współpracy z zachodnimi służbami. W 2004 roku, tuż po przesłuchaniu przez rosyjskich agentów, został znaleziony martwy w szpitalu wojskowym. Prawdopodobnie został uduszony. Oficjalnie jako przyczynę zgonu podano samobójstwo. Fakt, że miał odciętych kilka palców, miał być ostrzeżeniem dla potencjalnych naśladowców. Brytyjskie służby specjalne uważają, że Skripala oszczędzono, bo podczas rosyjskiego przesłuchania nie wspomniał o sieci korupcyjnej prowadzącej do Nikołaja Patruszewa, ówczesnego szefa Federalnej Służby Bezpieczeństwa. Patruszew ustąpił w 2008 roku ze stanowiska szefa FSB, by zostać sekretarzem Rady Bezpieczeństwa Federacji Rosyjskiej – konsultacyjnego ciała przy prezydencie, które doradza mu w kluczowych decyzjach dotyczących polityki bezpieczeństwa. Pełni tę rolę do dziś. Jak pisze „New York Times”, rozmowy z byłym rosyjskim i brytyjskim agentem, przywoływane w ukazującej się we wtorek w Stanach Zjednoczonych książce „Akta Skripala: Życie i prawie śmierć rosyjskiego szpiega” („The Skripal Files: The Life nad Near Death of a Russian Spy”) nie wyjaśniają w pełni, dlaczego próbowano go zabić, ale dają najpełniejszy jak dotychczas obraz jego życia. Skripal powiedział Urbanowi, że był „pozbawiony złudzeń co do  upadku Związku Radzieckiego” i „zdegustowany” pierwszym prezydentem Rosji Borysem Jelcynem, dlatego chciał odejść ze służby. Jednak rosyjskie służby desperacko potrzebowały doświadczonych ludzi i jego rezygnacja nie została przyjęta. Zaoferowano mu wyjazd do Hiszpanii. W 1996 roku, będąc już informatorem brytyjskiego wywiadu MI6, przekazał informację o systemowej korupcji w madryckiej kwaterze rosyjskiego wywiadu – GRU. Ta informacja pomogła później hiszpańskim służbom zwerbować oficera marynarki – tego samego, który został jakiś czas potem znaleziony martwy w szpitalnym łóżku.",,
W administracji Zełenskiego jego współpracownicy z programu kabaretowego „Kwartał 95”,Prezydent Ukrainy Wołodymyr Zełenski mianował na stanowiska w swojej administracji współpracowników z programu kabaretowego „Kwartał 95”. Nominacji na jego przedstawicielkę ds. międzynarodowych nie przyjęła natomiast dotychczasowa wiceszefowa MSZ Ołena Zerkal.,"W środę Zełenski wydał dekret o powołaniu na stanowisko zastępcy szefa Służby Bezpieczeństwa Ukrainy (SBU) naczelnika głównego zarządu ds. walki z korupcją i przestępczością zorganizowaną, swego bliskiego przyjaciela Iwana Bakanowa.Jest on prezesem zarejestrowanej w 2017 r. partii Sługa Narodu, którą nowo wybrany prezydent zamierza wprowadzić do parlamentu. 45-letni Bakanow pochodzi z rodzinnego miasta Zełenskiego, Krzywego Rogu, i od 2013 r. był szefem spółki „Kwartał 95” – pisze agencja Intefax-Ukraina. Bakanow jest absolwentem kijowskiej Akademii Pracy, Stosunków Społecznych i Turystyki.Wcześniej w środę media obiegła wiadomość o rezygnacji ze stanowiska zastępczyni szefa administracji prezydenckiej ds. międzynarodowych Ołeny Zerkal. Dekret w sprawie jej nominacji pojawił się na stronie prezydenta we wtorek wieczorem i wywołał zadowolenie obserwatorów życia politycznego na Ukrainie. Komentatorzy nie wykluczają, że Zerkal mogła negatywnie zareagować na oświadczenie szefa administracji prezydenckiej Andrija Bohdana. We wtorek powiedział on, że ekipa szefa państwa nie wyklucza przeprowadzenia referendum w sprawie porozumienia pokojowego z Rosją, która od 2014 r. prowadzi agresywne działania militarne wobec Ukrainy.We wtorek w godzinach wieczornych Zełenski wydał także inne dekrety dotyczące stanowisk w jego administracji. Pierwszym zastępcą jej szefa został dotychczasowy producent „Kwartału 95” Serhij Trofimow. Kolejnym zastępcą szefa administracji jest Jurij Kostiuk, jeden ze scenarzystów „Kwartału”, który w czasie kampanii prezydenckiej Zełenskiego odpowiadał za jej oprawę medialną.Na swojego głównego doradcę Zełenski wyznaczył Serhija Szefira, który był współzałożycielem „Kwartału” i pisał dla niego scenariusze.W najbliższym otoczeniu nowego prezydenta stanowiska otrzymali także specjaliści, tacy jak prawnik i ideolog programu wyborczego Zełenskiego – Rusłan Stefanczuk. Został on przedstawicielem szefa państwa w parlamencie. Do administracji jako jeden z zastępców jej szefa wszedł także m.in. ekspert ds. walki z korupcją Rusłan Riaboszapka.Zełenski, showman i producent telewizyjny, wygrał drugą turę wyborów prezydenckich, która odbyła się na Ukrainie 21 kwietnia, zdobywając ponad 73 proc. poparcia. Na jego rywala, Petra Poroszenkę, głosowało niecałe 25 proc.",,
UE-27 ustaliła zasady mechanizmu awaryjnego dla irlandzkiej granicy,"Mechanizm awaryjny dotyczący granicy irlandzkiej ma być tymczasowy – potwierdzono na szczycie UE-27. Unia ma dołożyć wszelkich starań, aby wynegocjować i szybko zawrzeć umowę, która zastąpiłaby ów mechanizm.",,,
#Procesja. Rzecznik Episkopatu zachęca do dzielenia się zdjęciami z Bożego Ciała,Rzecznik Episkopatu ks. Paweł Rytel-Andrianik zachęcił wiernych do robienia zdjęć podczas procesji Bożego Ciała i umieszczania ich w mediach społecznościowych w ramach akcji #Procesja.,"Jak powiedział PAP ks. Rytel–Andrianik, w mediach społecznościowych organizowana jest kolejna akcja wspierana przez Biuro Prasowe Konferencji Episkopatu Polski – #Procesja.„Ten specjalny hashtag był już używany na Facebooku i Twitterze w ubiegłym roku podczas Bożego Ciała i oktawy tej uroczystości. Publikacje z hashtagiem Procesja zyskały wtedy około pięć milionów odsłon. Kościół w Polsce widzi wielką potrzebę obecności także w mediach społecznościowych, które umożliwiają mu komunikację w czasie rzeczywistym z milionami osób, a tym samym docieranie do nich z misją ewangelizacyjną. Dlatego inicjowane są takie przedsięwzięcia jak #Procesja, które umożliwiają nie tylko dawanie świadectwa wiary, ale także budowanie wspólnoty właśnie w mediach społecznościowych” – zaznaczył rzecznik KEP.",,
Senat zablokował decyzję Trumpa ws. sprzedaży broni Arabii Saudyjskiej,"Amerykański Senat zablokował w czwartek decyzję prezydenta Donalda Trumpa, który chciał sprzedać broń Arabii Saudyjskiej i inny krajom arabskim bez ubiegania się o zgodę Kongresu.","Jak wyjaśnia agencja Reutera, senatorzy głosowali nad 22 rezolucjami dotyczącymi różnych umów sprzedaży broni – dla Arabii Saudyjskiej, Zjednoczonych Emiratów Arabskich i Jordanii – o wartości w sumie 8,1 mld dolarów. Pierwsze dwie rezolucje blokujące decyzję Trumpa przyjęto przewagą głosów 53 do 45; pozostałe 20 rezolucji – przewagą 51 do 45. Dokumenty najprawdopodobniej zostaną przyjęte również przez kontrolowaną przez Demokratów Izbę Reprezentantów. Trump jednak już wcześniej zapowiadał, że rezolucje Kongresu w tej sprawie zawetuje. Agencja Reutera zaznacza, że aby przegłosować zapowiadane weto prezydenta, Senat będzie potrzebować aż 67 głosów. Prezydent zapowiedział plan sprzedaży broni Arabii Saudyjskiej pod koniec maja, ogłaszając stan zagrożenia narodowego ze względu na napięcia w relacjach z Iranem. Miało to pozwolić na dokonanie tych transakcji bez wymaganej zgody Kongresu. Rezolucje sprzeciwiające się tej decyzji prezydenta przygotowała ponadpartyjna grupa senatorów. Inicjatorami akcji był wpływowy Republikanin, uchodzący zazwyczaj za stronnika Trumpa, Lindsey Graham i Demokrata z komisji spraw zagranicznych Bob Menendez. Przed głosowaniem Graham, przemawiając do senatorów, powiedział: – Nie można korzystać ze strategicznej relacji ze Stanami Zjednoczonymi i jednocześnie nie okazywać żadnego respektu dla ludzkiej godności, dla międzynarodowych norm.  Senatorzy przed przyjęciem rezolucji podkreślali, że prezydent łamie zasadę współpracy między Białym Domem a Kongresem i należy mu się sprzeciwić nie tylko ze względu na poczynania jego administracji, ale również z myślą o przyszłych prezydentach, by uniemożliwić im sprzedaż broni za granicę bez nadzoru władzy ustawodawczej. Również w czwartek rząd Wielkiej Brytanii przegrał proces dotyczący sprzedaży broni do Arabii Saudyjskiej. Sąd uznał, że sprzedaż broni do tego kraju jest niezgodna z prawem. Zapytany o komentarz w tej sprawie przedstawiciel Departamentu Stanu USA Clarke Cooper podkreślił, że mimo „trudnej sytuacji” zarówno Stany Zjednoczone, jak i Wielka Brytania mają wieloletnie relacje z Arabią Saudyjską. – (Saudyjczycy) przeznaczają znaczne kwoty na ochronę amerykańskich interesów oraz obywateli i jesteśmy zobowiązani, by stać ramię w ramię z naszymi partnerami, zwłaszcza gdy stoją na pierwszej linii naszych interesów – powiedział agencji Reutera Cooper.",,
"Wałęsa w Kongresie: Jak USA nie chcą przewodzić, niech zostawią to Polsce","Naszemu pokoleniu udało się, ale na horyzoncie jest nowa era – ocenił były prezydent RP Lech Wałęsa, przemawiając w podkomisji Izby Reprezentantów USA. Swoje wystąpienie – tak jak 30 lat temu – zaczął od słów „my, Naród”.","Nowa epoka to „era słowa”, czas internetu, informacji i globalizacji – mówił Wałęsa w sali Komisji Spraw Zagranicznych Izby Reprezentantów. W jego ocenie to „dużo trudniejszy” czas niż okres sprzed 30 lat. – Właściwie wszystkie dziedziny, w tym rola Stanów Zjednoczonych, powinny ulec zmianie – powiedział Wałęsa do amerykańskich kongresmenów. Były prezydent był ubrany w koszulkę z polskim i angielskim napisem „Konstytucja”. – Jak Stany Zjednoczone nie chcą przewodzić, niech zostawią to Polsce, my wiemy jak to robić – żartował. Były przywódca Solidarności mówił też, że rozwój technologiczny wywiera presję na zmiany, a rozwiązania współczesnych problemów nie mogą ograniczać się do poszczególnych państw. Podkreślił, że komunizm nie może być odpowiedzią na nowe wyzwania. W rozmowie z dziennikarzami po swoim wystąpieniu Wałęsa ostrzegł, że Stany Zjednoczone nie przewodzą już politycznie i moralnie światu. Podkreślił też, że przed 30 latu wystarczyło jedynie zniszczyć tamten system, a teraz należy zbudować nowy. 15 listopada 1989 roku przed połączonymi Izbami Kongresu USA Wałęsa wygłosił słynne przemówienie, które zaczął od „my, Naród” – pierwszych słów amerykańskiej konstytucji. Podkreślił w nim rolę Solidarności w krzewieniu wolności na świecie i dziękował Amerykanom za pomoc w czasie stanu wojennego.Jego wystąpienie sprzed 30 lat spotkało się z owacjami kongresmenów, którzy uznali go za jeden z największych symboli demokratycznych przemian w Europie. Przywódca Solidarności był trzecim cudzoziemcem, który przemawiał przed połączonymi izbami Kongresu Stanów Zjednoczonych, nie pełniąc żadnych funkcji państwowych.Wałęsa przebywa z kilkudniową wizytą w Waszyngtonie w celu uczczenia 30. rocznicy rozpoczęcia transformacji ustrojowej w Polsce. W programie wizyty, podczas której towarzyszy mu Leszek Balcerowicz, były wicepremier i minister finansów w rządzie Tadeusza Mazowieckiego, są spotkania z amerykańskimi politykami i organizacjami społecznymi, wystąpienia oraz spotkania z mediami.Na środę wieczór czasu miejscowego w Komisji Spraw Zagranicznych Izby Reprezentantów USA zaplanowane jest przyjęcie z okazji 30. rocznicy przemian demokratycznych w Polsce w 1989 roku, zorganizowane przez Narodowy Fundusz na rzecz Demokracji (National Endowment for Democracy, NED).",,
„Decyzja o zatrzymaniu Marka W. związana z otruciem Skripala”,"– Decyzja o zatrzymaniu Marka W. prawdopodobnie ma związek z ostatnimi relacjami na linii UE - Rosja i otruciem Siergieja Skripala – stwierdził w rozmowie z portalem tvp.info płk Grzegorz Małecki, który w latach 2015-2016 był szefem Agencji Wywiadu.","– Takich decyzji o zatrzymaniu podejrzanego nie podejmuje się ad hoc, to miesiące żmudnych działań. W tym wypadku widzę powiązanie sprawy Marka W. z niedawnym otruciem Siergieja Skripala oraz kryzysem na linii Unia Europejska i Rosja – stwierdził w rozmowie z portalem tvp.info płk Małecki. Według byłego szefa Agencji Wywiadu, a obecnie eksperta z dziedziny bezpieczeństwa, zatrzymanie mężczyzny to być może początek szerszej akcji, która może mieć zasięg międzynarodowy.– Prawdopodobnie w najbliższym czasie dojdzie do podobnych zatrzymań na szczeblu międzynarodowym, w innych krajach europejskich – stwierdził płk Małecki.",,
Były prezydent Brazylii pozostanie w więzieniu,"Przewodniczący sądu apelacyjnego zarządził, że były prezydent Brazylii Luiz Inacio Lula da Silva pozostanie w więzieniu. Werdykt ten wydał po wcześniejszych dwóch sprzecznych decyzjach innych sędziów.","Sędzia Carlos Eduardo Thomson Flores, przewodniczący Czwartego Federalnego Trybunału Regionalnego w Porto Alegre (sądu apelacyjnego), podtrzymał decyzję sędziego Joao Pedro Gebran Neto, zgodnie z którą b. prezydent, skazany na 12 lat więzienia za korupcję, powinien pozostać za kratkami.Wcześniej w niedzielę inny sędzia tego trybunału Rogerio Favreto niespodziewanie zarządził niezwłoczne zwolnienie Luli da Silvy z więzienia. Sędzia Favrieto przychylił się w ten sposób do żądania deputowanych do parlamentu z ramienia Partii Pracujących (PT), ugrupowania, które założył Lula w 1980 r. Utrzymują oni, że zarzuty korupcyjne stawiane byłemu prezydentowi są motywowane politycznie, a on sam jest niewinny. W styczniu br. ten sam trybunał zatwierdził wyrok skazujący byłego prezydenta. Lula nie przyznał się do winy i nie wyczerpał jeszcze drogi odwoławczej.",,
77 lat temu powstały Narodowe Siły Zbrojne,"77 lat temu, 20 września 1942 r., powstały Narodowe Siły Zbrojne, konspiracyjna organizacja wojskowa obozu narodowego. Działała do 1947 r., po wojnie współtworząc antykomunistyczne podziemie. Była drugą po Armii Krajowej pod względem liczebności formacją zbrojną Polskiego Państwa Podziemnego.","W szczytowym momencie siły NSZ liczyły od 80 do 100 tys. osób. W 1944 r. w większości zostały scalone z Armią Krajową. Uczestniczyły w Akcji „Burza” i w powstaniu warszawskim, wsławiły się też w bitwach partyzanckich. Początkowo NSZ prowadziły działania wojenne tylko przeciw Niemcom. Następnie zwalczały także Gwardię Ludową, Armię Ludową i partyzantkę radziecką oraz bandy rabunkowe, by później brać udział w powstaniu antykomunistycznym, walcząc przeciw Armii Czerwonej i siłom zbrojnym Polski Ludowej. Historyk Leszek Żebrowski przypomniał, że NSZ były jedyną obok Armii Krajowej, profesjonalną organizacją wojskową, która prowadziła ofensywny wywiad na terenie III Rzeszy. Dodał, że była to formacja nieskrępowana stanowiskiem aliantów. – Narodowe Siły Zbrojne były niezależną organizacją i w związku z tym taki program sformułowały i głosiły. To był program granicy na Odrze i Nysie Łużyckiej, program wcielenia w całości Prus Wschodnich do Polski, demilitaryzacji Niemiec po wojnie, rozczłonkowania ich na strefy okupacyjne na wiele lat, żeby to państwo wróciło do jakiejś równowagi europejskiej i żeby oddało wszystkie zdobycze terytorialne również na zachodzie – mówi Żebrowski. – Traktowano ich równolegle, tylko że jedni mordowali „z kulturą”, a drudzy po chamsku, byle jak, by zabić. Widzieliśmy to tak, że jeśli dwa obozy zaczną się bić, to Polska może uzyskać niepodległość – stwierdził. Po wojnie żołnierze Narodowych Sił Zbrojnych biorący udział w antykomunistycznym podziemiu byli bezwzględnie zwalczani przez władze. Prześladowano ich, skazywano na kary więzienia lub śmierci. Komunistyczna propaganda odnosiła się do nich z pogardą, nazywając ich „bandytami”. Z tym określeniem przez kilkadziesiąt lat musieli się mierzyć oni i ich rodziny. Piotr Duczymiński z Olsztyna, syn Stanisława Duczymińskiego „Niemiry”, który był żołnierzem NSZ w latach 1943-47, wspominał, że o walce ojca dowiedział się jako nastolatek. – To był mniej więcej wiek 15 lat. Powiedział mi o wszystkim i od tego się zaczęło. Oceniłem walkę mojego ojca pozytywnie, pomimo że w tamtych czasach w szkole, na ulicy, w telewizji ojciec był bandytą. Miał lat 17, kiedy walczył, to wszystko byli młodzi ludzie wychowani w duchu religijnym i narodowym – mówi. Komunistyczne władze w latach 1946-48 zorganizowały kilkanaście procesów przeciwko członkom Narodowych Sił Zbrojnych. Większość oskarżonych skazano na śmierć, część na wieloletnie więzienie. Mimo tych działań, ostatni żołnierze NSZ pozostawali w konspiracji do połowy lat 50. Prześladowania żołnierzy trwały do lat 80. Przywracanie dobrego imienia organizacji zaczęło się po 1990 r., m. in. temu służy Narodowy Dzień Pamięci Żołnierzy Wyklętych. 15 września 2017 r. Sejm RP przyjął uchwałę w sprawie NSZ, w której napisano, że „formacja ta dobrze zasłużyła się Ojczyźnie”.",,
"Joński o programie Zjednoczonej Lewicy: nowoczesne, świeckie państwo. Zamiast katechetów - dentyści","– Nasz program to trzy filary: walka o podniesienie płacy minimalnej, polityka prorodzinna wraz z reformą emerytalną i rozdział Kościoła od państwa. Zamiast katechetów dentysta w szkołach – mówił w programie „Gość poranka” w TVP Info Dariusz Joński. Rzecznik SLD przekonywał też, że dwa komitety wyborcze o nazwie Zjednoczona Lewica to żaden problem ani dla jego formacji, ani dla jej wyborców.","W czwartek PKW zarejestrowała koalicyjny komitet wyborczy Zjednoczona Lewica, w skład którego wchodzą m.in. SdPl oraz ruch Wolność i Równość. Tego samego dnia swój wniosek o rejestrację złożyła też koalicja Zjednoczona Lewica SLD+TR+PPS+UP+Zieloni. Przedstawiciele SdPl tłumaczą, że chcą uzgodnioną wcześniej nazwę chronić przed „zawłaszczeniem przez Janusza Palikota i Leszka Millera”. Koalicyjny komitet wyborczy Zjednoczona Lewica zarejestrowany został przez trzy ugrupowania: SdPl, Polską Lewicę oraz ruch Wolność i Równość. Mają dołączyć do nich jednak kolejne organizacje. Rzecznik Sojuszu Lewicy Demokratycznej Dariusz Joński, który w piątek gościł w TVP Info stwierdził jednak, że nie czuje zagrożenia ze strony swojego „imiennika”. Choćby dlatego, ze jego partia ma – według Jońskiego – bardzo mocny, dobry program.  Trzy filary– Minimum programowe to trzy filary. Po pierwsze walka o podniesienie płacy minimalnej – co najmniej 15 zł za godzinę pracy. Dwa: reforma emerytalna – absolutnie nasz flagowy projekt. To myśmy zbierali z OPZZ cztery lata temu 500 tys. podpisów, żeby nie wydłużać wieku emerytalnego oraz polityka prorodzinna – nie ma w Polsce żadnej strategii. I trzeci filar – rozdział Kościoła od państwa. Zamiast katechetów dentysta w szkołach. 90 proc. dzieci ma dzisiaj próchnicę – wyliczał rzecznik. Jak podkreślił członek SLD, to są prawdziwe problemy, które dotykają ludzi. – 3 mld zł idzie dziś dotacji na Kościół. Czy ktoś na głowę upadł? My nie mamy naprawdę na co wydawać? – pytał wzburzony rzecznik. – 130 mln zł na Fundusz kościelny.  2 mld wydawane są na katechetów, a my nie mamy lekarzy, dentystów, likwidowane są stołówki i biblioteki w szkołach. Na to nie ma naszej zgody – podkreślił. – Chcemy nowoczesnego, świeckiego państwa i dlatego jest potrzebna lewica, lewica wiarygodna, która zatrzyma Jarosława i Antoniego i mam nadzieję, że nam się to uda  – przekonywał w programie „Gość poranka”.                                                teraz odtwarzaneDwie Zjednoczone Lewice? „Nie ma to większego znaczenia” Dwie Zjednoczone Lewice? Nie ma to większego znaczenia Joński skomentował też bezprecedensową sytuację na polskiej scenie politycznej, kiedy to dwa komitety wyborcze posługują się tą samą nazwą. – Wczoraj udało się złożyć wniosek o rejestrację i to jest bardzo dobra wiadomość dla ludzi lewicy – mówił rzecznik SLD o wniosku złożonym m.in. przez jego partię. – Jeśli pani mówi o tym, co zostało zarejestrowane, o tej drugiej, to jest to nic nie znaczący fakt – przekonywał.  Jak stwierdził, „kluczem tego porozumienia są podmioty, które wchodzą w skład”, czyli głównie SLD, Rucha Palikota, Zieloni, Unia Pracy i przedstawiciele OPZZ oraz rozpoznawalne od wielu lat nazwiska, które znajdą się na listach „jego” Zjednoczonej Lewicy. Dopytywany, czy – ze względu na marketingowy aspekt kampanii – jego partia nie strzela sobie w kolano, rejestrując komitet o nazwie, która jest już zajęta, odpowiedział: – Tak na dobrą sprawę nie ma to większego znaczenia. Tak jakby dziś ktoś poszedł do PKW i zarejestrował Zjednoczoną Prawicę, to myśli pani, ze ktoś naprawdę mógłby nie rozróżnić tych ludzi, tych szyldów? – pytał. Joński zapewnił przy tym, że jest spokojny, „bo udało się (zjednoczyć partie lewicowe – red.), a wielu ludzi mówiło, że to niemożliwe”. – To, co się stało, nie ma znaczenia. My wiemy, co zrobiliśmy. Jesteśmy poważni i chcemy zaproponować poważną formułę – konkludował.",,
Olechowski: słabe początki rządu,"W wywiadzie na łamach „Polska The Times"" Andrzej Olechowski mówi o słabym początku nowego rządu, możliwych scenariuszach w Sejmie oraz o sukcesie Polski w Unii Europejskiej.","Andrzej Olechowski nie rozumie skąd wziął się tak słaby start nowego rządu. –  Miał to przecież być najsilniejszy gabinet z dotychczasowych, po raz pierwszy w III RP kierowany przez tego samego premiera. Ten zły początek jest więc dużym zaskoczeniem – komentuje były minister.Jednocześnie współtwórca PO wierzy, że premier ma szansę na odwrócenie złej passy. –  Opinia publiczna jest skonfundowana, zagubiona, ale nie odwróciła się jeszcze od Donalda Tuska i PO – twierdzi Olechowski i przedstawia sposób na sukces: –  Premier nie musi obiecywać łez i krwi – wystarczy pot. I odnowione zaufanie .Były minister spraw zagranicznych skomentował sytuację Polski w Unii Europejskiej w związku z paktem fiskalnym. –  Być może komunikaty, jakie dochodziły w trakcie negocjacji, były nazbyt optymistyczne, ale oceniając realnie sytuację, trzeba przyznać, że udało się osiągnąć dobry wynik – twierdzi współtwórca PO.Andrzej Olechowski uważa, iż przedterminowe wybory są możliwe, choć raczej nie przyniosą nowych rozwiązań dla Polski. –  Na kogo zagłosują wyborcy rozczarowani Platformą? Lewica pogrążyła się we własnej transformacji. Najlepiej zorganizowana jest prawica, która, widząc szansę na przejęcie władzy, ponownie skonsoliduje się wokół Jarosława Kaczyńskiego – prognozuje polityk.",,
Turcja wybrała Rosję. Erdogan idzie na zwarcie z Zachodem?,"Kupując od Rosji rakietowy system obrony powietrznej S-400, Turcja antagonizuje się z USA i osłabia pozycję NATO. Prowadząc poszukiwania gazu ziemnego i ropy naftowej na wodach należących do Cypru pogarsza zaś swoje relacje z UE. Recep Tayyip Erdogan w ostatnim czasie znów konfliktuje się z Zachodem i zacieśnia współpracę z Kremlem.","Zakup rosyjskiego systemu będzie drogo kosztować Turcję, gdyż zgodnie z zapowiedziami Waszyngtonu nie będzie mogła ona wejść w posiadanie amerykańskich myśliwców F-35. Ankara nie dość, że straci możliwość posiadania tego nowoczesnego sprzętu, to skłóca się z największą potęgą militarną świata i poniesie straty wynikające z wyłączenia z programu budowy tego samolotu. Turcja wytwarza bowiem 937 części dla F-35, w tym 400 takich, których jest wyłącznym producentem.  Amerykanie będą musieli w takiej sytuacji znaleźć innego dostawę. I na pewno na długo zapamiętają postawę swojego sojusznika z NATO w tej sprawie. USA stoją na stanowisku, że system S-400 w Turcji może stanowić zagrożenie dla sił powietrznych Sojuszu Północnoatlantyckiego operujących w tym regionie. Istnieje bowiem niebezpieczeństwo, że zainstalowane w nim radary nauczą się dostrzegać myśliwce F-35. System ten jest przez Rosjan określany jako ich najbardziej zaawansowany technologicznie i ma mieć zdolność do zwalczania wszystkich rodzajów ataku powietrznego, z wyjątkiem międzykontynentalnych pocisków balistycznych. Tureckie władze jednak – ustami szefa MSZ Mevlut Cavusoglu – zapowiedziały zastosowanie sankcji odwetowych wobec Stanów Zjednoczonych. Wcześniej prezydent Erdogan przekonywał, że uniemożliwienie jego krajowi kupna F-35 to kradzież. Powiedział również, że umowa z Rosją na dostawę tego systemu „jest obecnie najważniejszym porozumieniem w historii” kraju. O tym, jak intensywnie kwitnie rosyjsko-turecka współpraca, świadczy m.in. to, że w zeszłym roku Erdogan i Putin widzieli się ze sobą osiem razy i przeprowadzili ponad 20 rozmów telefonicznych. Po spotkaniu na początku kwietnia tego roku zapowiedzieli, że ich kraje będą zacieśniać współpracę w wielu dziedzinach, w tym dotyczących obronności. Można się więc spodziewać, że na zakupie S-400 militarne interesy między nimi się nie zakończą. Do zastosowania amerykańskich restrykcji wobec USA na razie najprawdopodobniej nie dojdzie, gdyż Donald Trump poinformował, że nie bierze na razie takiego rozwiązania pod uwagę. Nie oznacza to jednak, że nie zmieni zdania. Tym bardziej, że liczni republikańscy i demokratyczni kongresmeni naciskają na niego w tej sprawie. Podkreślają przy tym, że powinien on przestrzegać prawo – chodzi o ustawę o przeciwstawianiu się przeciwnikom USA (CAATSA) z 2017 r. – nakazujące nakładanie kar na kraje, prowadzące interesy z rosyjską armią. W myśl znajdujących się w niej zapisów zakup przez Turcję systemu S-400 byłby „bezpośrednim zagrożeniem"" dla bezpieczeństwa Stanów Zjednoczonych. Pogorszeniu w ostatnim czasie uległy też relacje Turcji z Unią Europejską. W zeszłym tygodniu kraj ten poinformował, że planuje wysłać kolejny statek na wody u wybrzeży Cypru w celu poszukiwania gazu ziemnego i ropy naftowej. Pierwszy turecki statek pojawił się tam przed dwoma miesiącami. Ankara prowadzi odwierty u wschodnich wybrzeży Cypru w imieniu Republiki Tureckiej Cypru Północnego, która nie jest uznawana przez wspólnotę międzynarodową. Roszczenia do tych terenów zgłaszają jednak władze cypryjskie i zarzucają Ankarze prowadzenie nielegalnych wierceń. Cypryjskie roszczenia wspiera UE, która uchwaliła nałożenie kar na Turcję, a także USA, które oceniają, że jej działania prowadzą do wzrostu napięć w regionie. Unijne restrykcje przewidują m.in. zmniejszenie przekazywanych Turcji funduszy unijnych, a także wstrzymanie prowadzonych z nią rokowań w sprawie umowy o ruchu lotniczym. Komentując sprawę, szef tureckiej dyplomacji Mevlut Cavusoglu powiedział, że UE musi zrozumieć, że „ nie poradzi sobie z Turcją takimi metodami”. Słowa te należy potraktować jako realną groźbę. Turcja już wcześniej pokazała, że może wpływać na Europę, gdy w 2015 r. fala migrantów, w większości przechodząca przez ten kraj, a następnie przez Grecję i dalej szlakiem bałkańskim, przedzierała się do jej północnej części. UE podpisując umowę z Ankarą w sprawie uregulowania tego problemu, stała się jej zakładnikiem.  Autor jest dziennikarzem Polskiego Radia.",,
"Oto Marta i Kasia, czyli polskie Miss Euro 2016",Czujne oko fotoreporterów wypatrzyło następczynie Natalii Siwiec. Miss Euro 2016 to Marta Barczok i Katarzyna Stendera. Obydwie panie dzielnie kibicują naszym piłkarzom na meczach.,"Kibicka, która dopingowała naszych podczas spotkań z Irlandią Północną, Niemcami i Ukrainą, to Marta Barczok. Kobieta już została okrzyknięta Miss Euro 2016. Na co dzień mieszka z mężem Dawidem w Londynie. „Bawię się czytając komentarze hejterów”– Teraz widzę siebie niemal wszędzie i bawię się, czytając komentarze hejterów – mówiła w rozmowie z portalem kibicujenaszym.pl – Najlepszy był o tym, że to wszystko zostało ustawione. Przyjechałam z mężem na wakacje, by sobie zrobić ustawioną zabawę, naprawdę pękam za śmiechu. A tak na poważnie – to całkiem miła ta przygoda z Euro 2016. „Fan Inside”Marta ma jednak konkurencję w osobie Katarzyny Stendery. Na stadionie podczas meczu Polska–Irlandia trudno było nie zauważyć tej pięknej brunetki z Wrocławia. Kasia podczas kibicowania odkryła swój ciążowy brzuszek, na którym miała napisane  „Fan Inside” (fan jest w środku).",,
Partia Merkel przegrywa w Berlinie. CDU z zaledwie 18 proc.,"SPD wygrała w niedzielę wybory w Berlinie i pozostanie u władzy w tym landzie przez  pięć lat – wynika z pierwszych sondaży powyborczych. Prawicowa antyislamska Alternatywa dla Niemiec (AfD) dostała 11,5 proc. głosów.","SPD zdobyła 23 proc., a CDU zaledwie 18 proc. Tak słaby wynik partii kanclerz Niemiec Angeli Merkel nie wystarczy, by chadecy dalej rządzili w Berlinie w koalicji z socjaldemokratami – podał pierwszy program telewizji ARD.  CDU uniknęła jednak takiej kompromitacji jak dwa tygodnie temu w Meklemburgii-Pomorzu Przednim, gdzie przegrała z AfD.",,
Sondaż na dwa miesiące przed wyborami – zmartwienie dla Kukiza i ludowców,"Gdyby wybory odbyły się w najbliższym czasie, na listę wyborczą Prawa i Sprawiedliwości, Solidarnej Polski i Porozumienia zdecydowałoby się zagłosować 44 proc. Polaków – wynika z sondażu Kantar dla „Faktów” TVN i TVN24. To o dwa punkty procentowe więcej niż w badaniu tej samej pracowni z połowy lipca. Na podium znalazła się także – bez zmiany poparcia – Koalicja Obywatelska, a za nią blok Lewicy (SLD, Wiosny i Partii Razem).","Na listę KO – tworzoną przez Platformę Obywatelską, Nowoczesną, Inicjatywę Polską i Zielonych – głos oddało 27 proc. respondentów – tyle samo, co w badaniu z 15 lipca. Trzecie miejsce przypadło Lewicy, która otrzymała poparcie 11 proc. badanych.Próg wyborczy przekroczyła także Konfederacja KORWiN i Ruch Narodowy, z wynikiem 5 proc.Poza Sejmem znalazła się wspólna lista Polskiego Stronnictwa Ludowego i Kukiz’15, których liderzy w ubiegłym tygodniu podpisali porozumienie programowe. Głos na tę listę zadeklarowało 4 proc. ankietowanych. Progu nie przekroczyli także Bezpartyjni Samorządowcy, z poparciem na poziomie 1 proc. respondentów.5 proc. badanych na pytanie, kogo poparliby w nadchodzących wyborach parlamentarnych, udzieliło odpowiedzi „nie wiem/trudno powiedzieć/jeszcze nie zdecydowałem(-am”), a 3 proc. odmówiło odpowiedzi.",,
Biały Dom przystrojony na święta. Melania Trump pokazała dekoracje,"Melania Trump podzieliła się na Twitterze zdjęciami, na których zaprezentowała świąteczne dekoracje w Białym Domu. W tym roku ich motyw przewodni to „The Spirit of America”.","„Z radością dzielę się tym pięknym pokazem patriotyzmu, aby każdy mógł doświadczyć piękna świąt” – napisała na Twitterze Pierwsza Dama. To kolejne święta Bożego Narodzenia obchodzone przez Donalda Trumpa i jego żonę Melanię w Białym Domu.  Tegoroczne przygotowania do świąt odbywają się pod hasłem „The Spirit of America”.  Choinka została przywieziona do Waszyngtonu z Pensylwanii.",,
Duda bez litości dla skazanych. Na razie żadnego nie ułaskawił,"Ani jeden z 23 wniosków o ułaskawienie, które dotychczas trafiły na biurko prezydenta Andrzeja Dudy, nie został rozpatrzony pozytywnie – informuje „Rzeczpospolita”. Wszystkie prośby skazanych zostały odrzucone.","Eksperci, na których powołuje się gazeta, sądzą że prezydent Duda będzie kontynuował linię obraną przez prezydentów Kaczyńskiego i Komorowskiego, którzy oszczędnie korzystali ze swego uprawnienia do ułaskawiania skazanych. Nie za często Lech Kaczyński darował karę 201 osobom, zaś Bronisław Komorowski podobnej liczbie, a ponadto zatarł karę 159 skazanym.Najhojniej prawem łaski szafowali prezydenci Wałęsa i Kwaśniewski. Ten pierwszy darował karę 3454 skazanym (w tym m.in. gangsterowi „Słowikowi”); ten drugi – 4289 osobom (m.in. „kasjerowi lewicy” Peterowi Voglowi skazanemu za zabójstwo).",,
Panama: Dziesiątki tysięcy osób na otwarciu Światowych Dni Młodzieży z papieżem,Dziesiątki tysięcy młodych ludzi przybyło na oficjalną inaugurację Światowych Dni Młodzieży w Panamie. Wśród pielgrzymów jest kilka tysięcy Polaków.,,,
"Kamery, noktowizory, reflektory. Węgry wzmacniają ogrodzenie na południowej granicy",Na południowej granicy Węgier powstaje wyższe i silniejsze niż dotąd ogrodzenie – oświadczył doradca premiera Viktora Orbana ds. bezpieczeństwa wewnętrznego Gyoergy Bakondi.,"Bakondi powiedział, że z jednej strony na już istniejącym ogrodzeniu zainstalowano urządzenia elektroniczne: kamery termowizyjne, noktowizory, reflektory i kamery wideo, a z drugiej powstała droga, po której pojazdy mogą się szybko przemieszczać w dowolnych warunkach atmosferycznych. Ponadto minister spraw wewnętrznych Sandor Pinter obejrzał eksperymentalny odcinek nowego ogrodzenia, które jest wyższe, silniejsze i „nie można go przeciąć zwykłymi nożycami do metalu” - powiedział Bakondi. Ogrodzenie to umożliwia też oparcie się dużo większej presji migracyjnej oraz zapewnienie skutecznej ochrony granicy przy pomocy mniejszej liczby osób.Według Bakondiego Unia Europejska w minionych latach nie dała „nigdy ani grosza” na takie cele.Premier Viktor Orban w sierpniu zeszłego roku zapowiedział, że na granicy Węgier z Serbią powstanie nowe ogrodzenie obok już istniejącego systemu zabezpieczeń. Jak podkreślił, będzie ono w stanie zatrzymać nawet kilkaset osób naraz. Zmniejszona liczba imigrantówZbudowane w 2015 roku ogrodzenie wzdłuż granicy Węgier z Serbią i Chorwacją radykalnie zmniejszyło napływ migrantów z kierunku Bałkanów, ale pewna ich liczba wciąż przedostaje się na przez granicę serbsko-węgierską. Bakondi oświadczył w poniedziałek, że na granicy Węgier z Serbią utrzymuje się stała presja migracyjna. Oznajmił, że w tym roku podjęto 1142 próby nielegalnego przedostania się przez tę granicę, co jest liczbą o porównywalnym rzędzie wielkości do ubiegłego roku, chociaż trwa intensywna ochrona granicy i panują mrozy.",,
"Rachoń: Kwaśniewski zarobił milion euro w firmie, która jest w centrum skandalu w USA","– Milion euro (ponad 4 miliony złotych) zarobił prezydent Aleksander Kwaśniewski w firmie, która jest w centrum największego skandalu politycznego w USA. Jego nazwisko przywoływane jest w Kongresie w czasie przesłuchań o odwołanie Donalda Trumpa – przypomniał w programie „#Jedziemy” w TVP Info Michał Rachoń. Sprawę opisała na początku października „Gazeta Polska Codziennie”.","Donaldowi Trumpowi grozi impeachment za to, że naciskał na władze Ukrainy, aby wszczęły śledztwo, które pogrąży jego rywala Joe Bidena. Jak informowała „GPC”, okazało się, ze takie śledztwo toczyło się na Ukrainie od dawna, a do tego pojawia się w nim nazwisko Aleksandra Kwaśniewskiego.  W 2016 r. ówczesny wiceprezydent USA, Joe Biden, miał wymusić dymisję prokuratora generalnego Wiktora Szokina, kiedy zaczął prowadzić śledztwo w gazowej firmie Burisma Holdings, w której zatrudniony był jego syn, Hunter Biden. Z akt śledztwa, które opublikowała „Nowaja Gazieta”, ma wynikać, że między 18 listopada 2014 r. a 16 października 2015 r. z rachunku bankowego spółki Burisma na rachunek spółki Rosemont Seneca – reprezentującej interesy Huntera Bidena – przelano łącznie 3 404 712,82 dolarów z tytułu „wynagrodzenia za usługi konsultacyjne”. Były prezydent Polski miał wówczas zarobić w tej samej firmie milion euro. Michał Rachoń ocenił w programie „#Jedziemy”, że podczas gdy nazwisko  Kwaśniewskiego przywoływane jest w Kongresie USA w związku z przesłuchaniami  o odwołanie Trumpa, w polskich mediach temat ten nie jest nagłaśniany.",,
Co najmniej 250 dziennikarzy przebywa w więzieniach,"Co najmniej 250 dziennikarzy przetrzymywanych jest w więzieniach na świecie, najwięcej w Chinach, gdzie autorytarne władze nie tolerują niezależności mediów – informuje organizacja pozarządowa na rzecz wolności prasy Komitet Ochrony Dziennikarzy (CPJ).","Wielu więzionych dziennikarzy jest oskarżanych o to, że są „wrogami państwa” lub że opublikowali „fake newsy” – wskazuje CPJ w dorocznym raporcie. Komitet Ochrony Dziennikarzy to międzynarodowa organizacja pozarządowa z siedzibą w Nowym Jorku, która promuje wolność prasy na świecie i upomina się o prawa dziennikarzy. CPJ przywołał w swoim opracowaniu Turcję, Arabię Saudyjską, Erytreę, Wietnam i Iran jako kraje, w których wykonywanie tego zawodu jest szczególnie ryzykowne. Według organizacji obecnie w Chinach więzionych jest 48 dziennikarzy – o jednego więcej niż w 2018 r. W Turcji przetrzymywanych jest 47 dziennikarzy, a więc znacznie mniej niż w roku ubiegłym (68). Ale – jak zastrzega CPJ – tak naprawdę nie jest to poprawa, ponieważ rząd zamknął ponad sto podmiotów medialnych i wszczął postępowanie w związku z – jak to się określa – „pochwalaniem terroryzmu”, w wyniku czego dziennikarze stracili pracę lub byli zastraszani. – Kilkudziesięciu dziennikarzy w Turcji, którzy nie są obecnie więzieni, wciąż oczekuje na proces lub apelację, podczas gdy inni zostali skazani zaocznie i grozi im aresztowanie, gdy powrócą do kraju – wskazał Komitet.",,
"Grzegorz Schetyna: Jesteśmy razem, bo Polska jest jedna","– Jesteśmy razem, bo nie chcemy dzielić Polski; chcemy wspólnoty, współpracy, bo Polska jest jedna – mówił w sobotę lider PO Grzegorz Schetyna, rozpoczynając sobotni marsz Koalicji Europejskiej w Warszawie. Zadeklarował, że opozycja chce Polski dla wszystkich, nie dla „partyjnej kasty”.","Lider PO wzywał w sobotę do jedności. – Zjednoczona opozycja musi być razem, jesteśmy razem – mówił Schetyna. Dodał, że Koalicja Europejska (PO, PSL, SLD, Nowoczesna, Zieloni) jest razem, ponieważ nie chce dzielić Polski. – Chcemy wspólnoty, współpracy. Nie chcemy dzielić Polskę na bogatszych i biedniejszych, na tych, którzy mieszkają w miastach, czy we wsi, na tych, którzy są wierzący i niewierzący. Nie będziemy Polski dzielić, bo Polska jest jedna – powiedział lider PO. Zapewnił, że Koalicja Europejska zawsze będzie po stronie konstytucji, praworządności i zawsze przeciw bezprawiu. – Będziemy za tym, żeby Polska była dla wszystkich Polaków, a nie tylko dla partyjnej kasty tak, jak jest dzisiaj. Będziemy zawsze za silną Polską w UE, w silnej UE. To jest nasz cel i to uczynimy – zadeklarował Schetyna.",,
Oskarżony o zabójstwo nie dotarł do sądu. W areszcie obezwładnili go strażnicy,"Sąd Apelacyjny w Gdańsku nie rozpoczął w środę procesu 29-letniego Tomasza B. oskarżonego o zabójstwo mężczyzny w 2017 r. w Bydgoszczy. Oskarżony nie dotarł na rozprawę z aresztu, gdzie został obezwładniony przez funkcjonariuszy Służby Więziennej.","W lutym Sąd Okręgowy w Bydgoszczy skazał mężczyznę na karę 25 lat więzienia ze wskazaniem, że o warunkowe przedterminowe zwolnienie może się ubiegać nie wcześniej niż po odbyciu 20 lat kary pozbawienia wolności. Wyrok ten obejmuje też postawiony Tomaszowi B. zarzut znieważenia funkcjonariusza Służby Więziennej. Apelację od wyroku złożył obrońca oskarżonego.  Przed środową rozprawą Areszt Śledczy w Gdańsku poinformował Sąd Apelacyjny, że funkcjonariusze byli zmuszeni siłą obezwładnić Tomasza B. i zapiąć go w pasy. Sąd próbował sprawdzić, jakie były przyczyny zastosowania wobec mężczyzny takich środków przymusu. Przewodniczący składu sędziowskiego Krzysztof Ciemnoczołowski wyjaśnił, że sąd ok. 10 razy kontaktował się telefonicznie z aresztem z prośbą o pisemne wyjaśnienie, dlaczego Tomasz B. nie może być doprowadzony na rozprawę.  – Żadna odpowiedź do sądu nie wpłynęła. I choć możemy na 99 procent przypuszczać, że to sam oskarżony zainicjował sytuację, po której funkcjonariusze musieli tak radykalnie wobec niego zareagować, to nie mając jednak takiej pewności musimy sprawę odroczyć. Ubolewamy, że tak się stało. Sąd ponadto zwróci się do aresztu śledczego o aktualną opinię o oskarżonym – powiedział sędzia.  Kolejną rozprawę wyznaczono na 7 lutego.  – Nie wiem, co się stało z moim klientem. To jest takie samo zaskoczenie dla mnie, jak i dla sądu. Miałem z nim kontakt przed rozprawą – jakieś pięć minut rozmowy – tak że był przygotowany do udziału w rozprawie – powiedział obrońca oskarżonego Edmund Dobecki. Adwokat dodał, że w swojej apelacji wnioskuje m.in. o zmianę o kwalifikacji karnej czynu na udział w bójce ze skutkiem śmiertelnym. Za takie przestępstwo grozi kara do 10 lat więzienia.  Do tragedii doszło w nocy z 12 na 13 lipca 2017 r. w okolicy dworca PKP w Bydgoszczy. Według prokuratury, Tomasz B. kastetem wyposażonym w nóż zadał 24-latkowi ciosy w głowę, szyję i klatkę piersiową.  Mężczyzna ten po pracy na drugą zmianę umówił się wieczorem ze znajomymi na piwo. Wracając do domu natknął się na ulicy na Tomasza B. oraz towarzyszących mu – młodego mężczyznę i kobietę. Doszło do kłótni, w trakcie której 24-latek został zaatakowany ostrym narzędziem. Zmarł w szpitalu.  Napastnik i jego kompani uciekli. Miejski monitoring zarejestrował ich na jednym z przystanków autobusowych. Na miejsce pojechał patrol policji. Tam funkcjonariusze zatrzymali Tomasza B. i towarzyszące mu osoby. Wszyscy byli pijani.  Oskarżony był już wcześniej karany za rozboje i włamania. Podczas procesu przed sądem niższej instancji nie przyznał się do winy, nie wyraził też skruchy.",,
Netanjahu silniejszy przed przyszłorocznymi wyborami,Izraelski premier Benjamin Netanjahu ogłosił się zwycięzcą wewnątrzpartyjnych wyborów w partii Likud. Odbyły się one 26 grudnia. Ta wygrana oznacza duże wzmocnienie polityczne obecnego szefa rządu przed przyszłorocznymi wyborami parlamentarnymi.,"Według częściowych wyników, które podała państwowa telewizja, Netanjahu odniósł łatwe zwycięstwo nad swoim rywalem Gideonem Saarem. Obecny premier zdobył 70-80 proc. głosów; w wyborach wzięło udział ok. 57 tys. członków partii. Oficjalne wyniki spodziewane są w piątek. Zwycięstwo Netanjahu oznacza, że premier weźmie udział w marcu w trzecich na przestrzeni roku izraelskich wyborach parlamentarnych wzmocniony politycznie. Według ekspertów ma duże szanse na odniesienie zwycięstwa, dzięki czemu mógłby ponownie zostać premierem Izraela.  12 grudnia, po ostatecznym fiasku utworzenia rządu po wrześniowych wyborach, parlament Izraela podjął decyzję o samorozwiązaniu. Nowe wybory parlamentarne odbędą się 2 marca 2020 r. i będą to trzecie wybory do Knesetu w ciągu niespełna roku.",,
Błaszczak z doradcą Trumpa ds. bezpieczeństwa o zakupie F-35,Na marginesie odbywającego się w Londynie spotkania przywódców państw NATO minister obrony Mariusz Błaszczak rozmawiał z doradcą prezydenta USA ds. bezpieczeństwa narodowego Robertem O'Brienem. Tematem był m.in. zakup samolotów F-35.,"– Rozmawialiśmy o zwiększeniu liczebności wojsk amerykańskich w Polsce, rozmawialiśmy o rozbudowie infrastruktury służącej obronności, rozmawialiśmy również o współpracy związanej z zakupami najnowocześniejszego sprzętu dla wojska polskiego, np. o F-35. To jest niewątpliwie jedna z największych transakcji w historii Polski – powiedział Błaszczak w rozmowie z PAP i TVP Info. Jak dodał, wyposażenie sił powietrznych w samoloty F-35 zwiększy zdolności obronne polskiego lotnictwa. Minister poinformował, że rozmowy dotyczyły też stosunków polsko-amerykańskich.  – Jesteśmy oczywiście aktywni w NATO, ale mamy też bardzo dobre relacje ze Stanami Zjednoczonymi, czego dowodem dwie deklaracje podpisane przez prezydentów Andrzeja Dudę i Donalda Trumpa, najpierw w czerwcu, a później we wrześniu tego roku. Rozmawialiśmy o wypełnieniu treścią tych deklaracji – powiedział. Błaszczak we wtorek spotkał się też z brytyjskim ministrem obrony Benem Wallace'em. – Jeśli chodzi o brexit, to jest to wola Brytyjczyków. Natomiast Wielka Brytania nie opuszcza Sojuszu Północnoatlantyckiego. Z naszego punktu widzenia, jeśli chodzi o bezpieczeństwo, najważniejsze jest NATO. Bez względu na rozwój wypadków Wielka Brytania będzie w Sojuszu Północnoatlantyckim i to jest bardzo dobra wiadomość dla bezpieczeństwa całego Sojuszu i dla bezpieczeństwa Polski – wskazał. Minister podkreślił, że polskie bezpieczeństwo opiera się na NATO i polskiej aktywności w Sojuszu, ale nasz kraj ma też świetnie relacje dwustronne z USA i Wielką Brytanią. – W Polsce stacjonują wojska amerykańskie, wojska brytyjskie, wojska rumuńskie, wojska chorwackie. To jest dowód na solidarność wewnątrz Sojuszu Północnoatlatyckiego – powiedział. Przywódcy 29 państw NATO spotykają się we wtorek i w środę w Londynie oraz podlondyńskim Watford, by uczcić 70. rocznicę  powstania Sojuszu. Jednak jak na „najsilniejszy sojusz militarny w historii”, jak często określane jest NATO, obchody są raczej skromne. Podstawową przyczyną niezbyt hucznych obchodów są mocno ostatnio widoczne rozbieżności co do tego, czym jest i czym ma być NATO. Prezydent USA Donald Trump po objęciu władzy zaczął mówić o tym, że NATO jest przestarzałe, a w zeszłym roku nawet wspomniał o możliwości wystąpienia z niego USA. Choć z jednej i drugiej wypowiedzi się wycofał, nie rozwiało to obaw co do amerykańskiego zaangażowania. Zastrzeżenia co do Sojuszu mają także prezydenci Francji i Turcji, Emmanuel Macron i Recep Tayyip Erdogan. Macron mówił niedawno o ""śmierci mózgu"" NATO, a Erdogan według źródeł odmawia poparcia planu pomocy NATO dla Polski i krajów bałtyckich, jeśli Sojusz nie udzieli jej poparcia politycznego w walce z kurdyjskimi oddziałami w Syrii.",,
Polityczny przeciwnik Putina zamordowany w Kijowie,"Byłego deputowanego do rosyjskiej Dumy Państwowej, Denisa Woronienkowa zastrzelono w centrum Kijowa. Polityk pod koniec ubiegłego roku zrzekł się obywatelstwa rosyjskiego i przyjął ukraiński paszport. Według miejscowej prokuratury za zabójstwem może stać Kreml."," Zabójstwo na zlecenie Putina?Prokurator generalny Jurij Łucenko ocenił, że Woronienkow zginął na zlecenie Kremla. „Cyniczne zabójstwo jednego ze świadków, zeznających w sprawie o zdradę państwa byłego prezydenta Janukowycza. W środku dnia, w centrum Kijowa, zastrzelony został były deputowany Dumy Państwowej Rosji Denis Woronienkow, który przekazał śledczym prokuratury wojskowej niezwykle ważne zeznania w tej sprawie. Była to typowa dla Kremla egzekucja świadka” - napisał Łucenko na Facebooku.Doradca szefa MSW Ukrainy i deputowany do parlamentu w Kijowie Anton Heraszczenko uznał, że zabójstwo miało polityczny charakter.  „Jest to zabójstwo polityczne na zamówienie, zrealizowane w celu zastraszenia wszystkich rosyjskich deputowanych i urzędników, którzy będą starali się uciec z Rosji na Zachód czy na Ukrainę, by opowiedzieć prawdę o tym, jak funkcjonuje rosyjski aparat represji” - oświadczył na Facebooku.",,
Prezes PiS o artykule „Die Welt”: padają rozsądne słowa,"– Dobrze, że także poza Polską padają już rozsądne słowa, jak wielki artykuł w „Die Welt”, gdzie po pierwsze mówi się, że mamy pełne prawo do rządzenia, bo jesteśmy większością, a poza tym, że to, co robimy, wcale nie jest takie nierozsądne – powiedział w rozmowie z TVP3 Gorzów Wielkopolski Jarosław Kaczyński. Prezes PiS udał się w sobotę do Gorzowa Wlkp., aby spotkać się z lubuskimi działaczami partii.","Niemiecki dziennik „Die Welt” napisał ostatnio artykuł o Polsce. Napisano w nim, że „zamiast krytykować Warszawę, lepiej byłoby postawić na niemiecko-polski dialog, także z polską prawicą”.Jarosław Kaczyński skomentował to słowami, że „dobrze, że poza Polską padają rozsądne słowa”. – Mam nadzieję, że rozum powróci – podkreślił w TVP3 Gorzów Wlkp.Dobre relacjeDodał też, że liczy na dobre relacje z naszym zachodnim sąsiadem. – Relacje polsko-niemieckie powinny być dobre. Sądzę, że mogą być dobre, tylko że Niemcy muszą zrezygnować z tego, co ostatnio było widoczne bardzo wyraźnie, z kreowania sobie tutaj własnego partnera. Polska jest partnerem, a nie jakieś konkretne siły polityczne – wskazał. Po spotkaniu w Gorzowie Wlkp. z lubuskimi działaczami prezes PiS odpowiadał na pytania dziennikarzy. Odniósł się m.in. do przyjazdu do Polski amerykańskich żołnierzy i tego, jak wpłynie to na nasze bezpieczeństwo. – Z całą pewnością poziom tego bezpieczeństwa zostanie podniesiony i to w sposób istotny, i ze względu na pewną realną siłę. Bo to będą siły jakieś tam znaczące. Okazało się, że więcej niż początkowo nawet sądzono – powiedział. – A po drugie z tego względu, że ci, którzy by ewentualnie mogli dokonać agresji, to będą wiedzieli, że to jest już bezpośrednia agresja na Stany Zjednoczone – dodał.Co z projektami? Na pytanie dziennikarza „Gazety Lubuskiej”, jakie projekty przygotowuje jego ugrupowanie, prezes PiS zaznaczył, że planów jest wiele, ale nie wszystko można od razu zrobić.– Ale przypomnę plany już realizowane, jak na przykład: wyższa pensja minimalna, wyższa, znacznie wyższa stawka minimalna za godzinę, różnego rodzaju zabiegi zmierzające do likwidacji tej wielkiej sfery tzw. umów śmieciowych. To też są w istocie przedsięwzięcia prorodzinne, bo chodzi o to, żeby to wszystko, co rocznie wytwarzamy w kraju, trafiało w znacznie większej ilości do tych przeciętnych ludzi, także i tych, którym dzieje się trochę gorzej, bo oni są w większości. Żeby po prostu większość Polaków mogła z polskiego rozwoju korzystać – powiedział Kaczyński.Zapytany o postawę opozycji uznał, że jej działania nie przynoszą zmierzonych efektów, czego dowodem mogą być sondaże – te publikowane i niepublikowane. – To się nie opłaca opozycji, to do niczego nie prowadzi z ich punktu widzenia. Mam nadzieję, że zmienią ten modus operandi, który dzisiaj jest fatalny, ale w polityce tak bywa, że ludzie się mylą, nawet się bardzo mylą, a później dochodzą do właściwych wniosków – podkreślił.",,
Wicepremier Rosji: Porozumiemy się z Polską w sprawie ropy do 10 czerwca,"Wicepremier Rosji Dmitrij Kozak wyraził przekonanie, że Rosja porozumie się do 10 czerwca ze stroną polską w sprawie zanieczyszczonej ropy naftowej i sposobach odszkodowań. Kozak powiedział, że rozbieżności dotyczą m.in. ilości skażonej ropy.","„Są tam sporne kwestie związane z technologią przechowywania tej ropy. Mamy rozbieżności dotyczące ilości tej ropy, odnotowano, że do rurociągu trafiła pewna ilość ropy o niedostatecznej jakości, a dzisiaj przedstawia się nam kilkakrotnie więcej, dlatego że ona już była w tym okresie rozcieńczona ropą dobrej jakości, samodzielnie, bez naszej wiedzy. Trwa stosowna dyskusja”  – cytuje słowa Kozaka rosyjska agencja TASS.  Rosyjski wicepremier ocenił jako ważne to, że jest „korytarz czasowy”.  „Do 10 czerwca powinniśmy zająć się pracą, którą wytyczyliśmy ze stroną białoruską. Również do 10 czerwca – jestem przekonany – porozumiemy się z partnerami polskimi, co robić z tą ropą. Jest jej znacznie mniej, niż ta ilość, która znajduje się na terytorium Białorusi” – powiedział Nowak.  Polski PERN podał, że 9 czerwca możliwe jest wznowienie dostaw ropy naftowej poprzez pierwszą nitkę rurociągu Przyjaźń. Mówi o tym komunikat PERN opublikowany po rozmowach przedstawicieli Polski i Rosji.  „Strona rosyjska zobowiązała się, że do 1 lipca wszystkie trzy nitki rurociągu »Przyjaźń« zostaną oczyszczone, co oznacza, że do Polski nie trafi żadna dodatkowa partia zanieczyszczonej ropy” – głosi oświadczenie. Operator wskazał, że warunkiem wznowienia dostaw 9 czerwca jest uzyskanie potwierdzenia reklamacji złożonych przez rafinerie niemieckie i polskie, i że wcześniej surowiec zostanie oczyszczony z zachlorowanej ropy.  Polskie Ministerstwo Energii podało, że kolejne spotkanie odbędzie się 3 czerwca w Moskwie. Wskazało także, że „do rozwiązania pozostaje jeszcze kwestia odszkodowań za odbiór zanieczyszczonego surowca”.  Wiceminister Kozak wypowiadał się w Moskwie po spotkaniu z wicepremierem Rosji Iharem Laszenką. Strony uzgodniły warianty oczyszczenia białoruskiego systemu rurociągów z zanieczyszczonej ropy.  19 kwietnia poinformowano, że rurociągiem Przyjaźń płynie przez Białoruś w kierunku zachodnim zanieczyszczona ropa. W surowcu wykryto przekroczenie norm chlorków organicznych. Polski PERN 24 kwietnia wstrzymał odbiór z białoruskiego systemu przesyłowego, a dzień później analogiczną decyzję podjęła ukraińska Ukrtransnafta. W efekcie Rosjanie wstrzymali przesyłanie ropy płynącej Przyjaźnią do Europy Wschodniej i Niemiec.",,
TSUE odwołał rozprawę w sprawie pytań prejudycjalnych Sądu Najwyższego,Trybunał Sprawiedliwości UE odwołał zaplanowaną na 12 lutego rozprawę ws. pytań prejudycjalnych Sądu Najwyższego w sprawie nowelizacji ustawy o SN – poinformowały służby prasowe TSUE. Trybunał nie informuje o powodach tej decyzji.,"– Mogę potwierdzić, że 12 lutego br. nie odbędzie się rozprawa w sprawie C-522/18 – oświadczył Ireneusz Kolowca ze służb prasowych TSUE.Pytany o przyczyny tej decyzji nie odpowiedział. Wskazał jedynie, że „służby Trybunału nie informują o poszczególnych środkach organizacji postępowania zarządzanych w ramach toczących się spraw”.Wcześniej na swoich stronach internetowych o odwołaniu rozprawy poinformowało radio RMF FM. Według radia, TSUE zwrócił się kilka dni temu do SN o sprecyzowanie, w terminie „o ile to możliwe” do 28 stycznia, czy wciąż uważa, że odpowiedź na pytania skierowane do Trybunału w tych wnioskach jest konieczna dla wydania wyroków w sprawach, o które chodzi. W razie odpowiedzi pozytywnej TSUE poprosił zaś o wskazanie powodów, dla których zdaniem SN udzielenie odpowiedzi jest niezbędne.Radio informuje, że ma to związek z tym, iż 1 stycznia weszła w życie nowelizacja ustawy o Sądzie Najwyższym, przywracająca sędziów do orzekania.",,
Premier: Wszystkie programy społeczne i rozwojowe zostaną utrzymane,"Wszystkie programy społeczne, prorodzinne, prodemograficzne, a także rozwojowe zostaną utrzymane po wyborach parlamentarnych – powiedział po zakończeniu konwencji Prawa i Sprawiedliwości premier Mateusz Morawiecki.","W niedzielę zakończyła się trzydniowa konwencja programowa Prawa i Sprawiedliwości i Zjednoczonej Prawicy w Katowicach, której efektem miało być przygotowanie założeń programowych przed wyborami parlamentarnymi. Konwencję w TVP Info podsumował premier Mateusz Morawiecki.– Intensywność dyskusji, zakres tematyczny, ale także głębia przemyśleń, z którą mieliśmy do czynienia skłania mnie do wniosku, że była to niezwykle ważna konwencja programowa, która na pewno wyznaczy nasz program na najbliższe 3, 6 czy 9 lat – w zależności od tego, czy wyborcy potwierdzą nasz mandat i zgodzą się na kontynuację rządów PiS będziemy chcieli wdrażać te rozwiązania w bardzo wielu dziedzinach – mówił premier. Jak dodał, chodzi tu m.in. o służbę zdrowia, edukację czy rozwój infrastruktury. – Wszystkie programy społeczne, prorodzinne i prodemograficzne będą jak najbardziej utrzymane, ale także te rozwojowe, które są bardzo ważne dla poprawy warunków życia, pracy, takie jak Fundusz Dróg Samorządowych albo fundusz potocznie zwany PKS-owym. To są programy, które na pewno będziemy kontynuować – zapewnił szef rządu.",,
Czabański: Media publiczne są solą w oku opozycji,"– Zwracałem uwagę, że media publiczne, a co za tym idzie Rada Mediów Narodowych są solą w oku opozycji różnych środowisk politycznych ze względu na to, że przełamały monopol narracji – mówił w „Gościu Wiadomości”  Krzysztof Czabański,  szef RMN i kandydat PiS do Sejmu. Skomentował w ten sposób zapowiedź kandydatki na premiera Małgorzaty Kidawy-Błońskiej, że po przejęciu władzy przez Koalicję Obywatelską kierowany przez niego organ zostanie rozwiązany.","– Polacy potrzebują obiektywnych, dobrze zorganizowanych mediów, gdzie będą mogli uzyskać prawdziwą informację, gdzie będzie używany język kultury, język, który będzie Polaków łączył, a nie dzielił – mówiła Kidawa-Błońska na konferencji przed gmachem Ministerstwa Kultury i Dziedzictwa Narodowego w Warszawie. Zapowiedziała też zniesienie abonamentu,  rozwiązanie Rady Mediów Narodowych i przywrócenie uprawnień KRRiT. Prowadząca program zwróciła uwagę, że propozycja Kidawy-Błońskiej pojawiła się właśnie dziś, gdy ujawniono nagranie rozmowy, jaką Sławomir Neumann przeprowadził w 2017 roku z  działaczami PO z Tczewa. Słychać na nich, jak polityk w wulgarny sposób wypowiada się na temat sytuacji w tym mieście. Rozmowa dotyczy również ewentualnych zarzutów prokuratorskich dla związanych z PO prezydentów miast. Nagranie zostało opublikowane w piątek przez TVP Info.  Czabański powiedział, że politycy opozycji od dłuższego czasu próbują zniszczyć media publiczne. – Jak pogodzić niezależność mediów publicznych z koncepcją, żeby je nadzorował minister kultury, członek rządu – zwrócił uwagę szef RMN. – W związku z tym wiemy, jak traktować te pomysły. One zmierzają do tego, żeby narracja była niczym niezakłócona i jedna na rynku medialnym. To byłby ideał, do którego cały czas dążą  – ocenił. Szef RMN przypomniał, że przed czterema laty w tle czołówki „Wiadomości” był Pałac Kultury i Nauki, podczas gdy dziś jest Zamek Królewski. – To jest taka symboliczna zmiana, bardzo istotna. To jest zmiana przekazu, zmiana wręcz cywilizacyjna – przekonywał. Odnosząc się do nagrań z Neumannem, Czabański stwierdził, że są w nich sprawy o wiele groźniejsze niż użyte w nich wulgaryzmy. – Nie to jest istotą tych nagrań. Ich istotą jest mafijne widzenie państwa. Proszę zwrócić uwagę: są nasi – ci moi z gangu, i jest reszta – powiedział Czabański.",,
Żelazne róże pojawiły się przed katedrą w Oslo,"Ponad osiem lat po dokonanych przez skrajnie prawicowego terrorystę zamachach w Oslo i na wyspie Utoya, w sobotę w stolicy Norwegii odsłonięto pomnik ku czci 77 zabitych wtedy osób. W ceremonii udział wzięli następca tronu książę Haakon z małżonką i burmistrz Oslo.","Pomnik o nazwie „Jernrosene”, czyli „żelazne róże”, ma postać betonowego okręgu z tysiącem umieszczonych w środku metalowych róż, wykonanych przez ludzi z całego świata, w tym ocalałych z ataków oraz bliskich ofiar.              W zamyśle twórców – Tobbe Malma i Tone Morka Karlsruda – podobizny kwiatów mają przypominać o reakcji norweskiego społeczeństwa po zamachach, gdy tysiące Norwegów i Norweżek w geście szacunku dla ofiar składały róże na placu przed katedrą w Oslo. Teraz w tym miejscu stoi pomnik.              22 lipca 2011 roku Norweg Anders Behring Breivik, mający skrajnie prawicowe, antyislamskie poglądy, przeprowadził zamach bombowy na budynek rządowy w Oslo, mieszczący m.in. kancelarię premiera. Zginęło w nim osiem osób. Kilka godzin później zamachowiec pojawił się w przebraniu policjanta na obozie młodzieżowym socjaldemokratycznej Norweskiej Partii Pracy na wyspie Utoya, gdzie zastrzelił 69 osób.",,
Ktoś wysadził bankomat obok sanktuarium na Krzeptówkach,Obok znanego sanktuarium maryjnego na Krzeptówkach w nocy z czwartku na piątek wysadzono bankomat. Z uwagi na pracę policji droga w okolicy sanktuarium została zamknięta do godzin popołudniowych. Policja kieruje ruch na objazdy przez Kościelisko.,"Zamknięcie drogi w okolicach sanktuarium wiąże się z dużymi problemami dla kierowców, zwłaszcza w czasie Triduum Paschalnego, kiedy pielgrzymi odwiedzają sanktuarium Matki Bożej Fatimskiej. Ruch został poprowadzony przez Kościelisko. Także komunikacja miejska będzie do ok. godz. 14 kursowała objazdami. – Wszystko wskazuje na to, że złodziejom nie udało się ukraść pieniędzy, bo kaseta na banknoty wygląda na nienaruszoną; czekamy na specjalistów z Krakowa, którzy to potwierdzą. Specjaliści odpowiedzą również na pytanie, czy do dewastacji bankomatu użyto materiałów wybuchowych – powiedział  rzecznik zakopiańskiej policji Roman Wieczorek.",,
"Prof. Szwagrzyk: Ukraina blokuje nam czynności, które nie powinny budzić kontrowersji","– Nikt w Polsce nie potrafi zrozumieć jak to jest możliwe, że państwo, z którym utrzymujemy bardzo dobre stosunki, w imieniu którego występujemy na arenie europejskiej, gdzie każdego dnia okazujemy wsparcie w bardzo różnych dziedzinach, nagle blokuje nam czynności, które nie powinny budzić jakichkolwiek kontrowersji – mówił na antenie TVP INFO wiceprezes IPN prof. Krzysztof Szwagrzyk odnosząc się do problemów w prowadzeniu poszukiwań miejsc pochówków Polaków na Ukrainie, w tym także ofiar zbrodni wołyńskiej.","Na Ukrainie przebywała polska delegacja na czele z wicepremierem, ministrem kultury prof. Piotrem Glińskim. Jednym z punktów wizyty jest rozmowa polskiego ministra kultury, zastępcy prezesa IPN prof. Krzysztofa Szwagrzyka, a także wiceministra spraw zagranicznych Bartosza Cichockiego z ukraińskim ministrem kultury Jewhenem Nyszczukiem oraz ministrem sprawiedliwości Ukrainy Pawłem Petrenką.W tym roku IPN ma trudności w prowadzeniu poszukiwań miejsc pochówków Polaków na Ukrainie, w tym także ofiar zbrodni wołyńskiej.  – Mówimy o poszukiwaniu miejsc gdzie są pochowani obywatele polscy, zamordowani w okresie II Wojny Światowej. Nie mówimy o upamiętnieniach, które mogą w treści i formie budzić kontrowersje. Mówimy o możliwości prowadzenia prac poszukiwawczych i ekshumacyjnych – mówił prof. Krzysztof Szwagrzyk.",,
MSZ Ukrainy: Rosja planuje inwazję na lądzie. Chce zająć część naszych terytoriów,Rosja ma plan zajęcia części ukraińskiego terytorium. Plany te dotyczą części wschodnich i południowych obwodów Ukrainy – powiedział minister spraw zagranicznych Ukrainy Paweł Klimkin. Według szefa ukraińskiej dyplomacji ma o tym świadczyć – jak się wyraził – „kompleks militarnych i niemilitarnych działań Rosji”.,"Ukraiński minister spraw zagranicznych Pawło Klimkin na antenie jednej z ukraińskich stacji telewizyjnych powiedział, że Rosja ma plan zajęcia ukraińskiego terytorium od Mariupola nad Morzem Azowskim do obwodów graniczących z Naddniestrzem. – Ukraina będzie szukała sposobów pokojowego rozwiązania sytuacji na Morzu Azowskim, ale zastrzega sobie prawo do samoobrony – oświadczył z kolei w poniedziałek. Jak powiedział Klimkin, Ukraina spodziewa się dalszych aktów agresji ze strony Rosji na lądzie i morzu.Dzień po użyciu przez Rosję siły w Cieśninie Kerczeńskiej Klimkin powiedział dziennikarzom, że nie wyklucza, iż Rosja próbuje przeprowadzić scenariusz „gruziński”.– Chcę podkreślić jedną bardzo ważną tezę, zgodnie z Kartą Narodów Zjednoczonych Ukraina będzie szukać sposobów pokojowego rozwiązania sporu (…), ale, oczywiście, zastrzega sobie możliwość zastosowania prawa do samoobrony – mówił na wspólnej konferencji prasowej w Kijowie z przedstawicielem marynarki wojennej.Minister powiedział, że swoimi działaniami w Cieśninie Kerczeńskiej Rosja uzurpowała sobie suwerenne prawa Ukrainy, gwarantowane konwencją ONZ. – Działania Federacji Rosyjskiej zarówno w Cieśninie Kerczeńskiej i na Morzu Czarnym są użyciem siły na terytorium Ukrainy. To, co wydarzyło się w niedzielę, jest poza strefą 12 mil – tak więc Rosja naruszyła wszystkie podstawowe normy prawa międzynarodowego wynikające z Karty NZ – mówił wtedy Klimkin.",,
Wiceszef PO o strategii Biedronia: Jako wroga wybrał sobie Platformę,"Platforma nie ma wrogów po stronie opozycji, ale patrząc na poczynania Roberta Biedronia, on jako wroga obrał sobie PO – ocenił w wywiadzie dla „SE” wiceszef PO Borys Budka. Ja rozumiem, że Biedroń boi się walczyć z PiS-em, bo jest na wojnę z PiS-em za słaby – dodał.","W wywiadzie poruszono temat ruchu politycznego byłego prezydenta Słupska Roberta Biedronia. Jak wskazano, Biedroń mówi, że mogłaby z niego startować nawet Magdalena Adamowicz, choć ona sama na razie nie zadeklarowała chęci wejścia w politykę.Pytany, na ile poważnym zagrożeniem jest dla PO powstająca właśnie formacja Roberta Biedronia, Budka podkreślił, że „Platforma nie ma wrogów po stronie opozycji”.„Ale patrząc na poczynania Roberta Biedronia, to on jako wroga obrał sobie Platformę Obywatelską. To bardzo zły kierunek. My chcemy z Robertem Biedroniem współpracować. Ale w sobotę mieliśmy do czynienia ze zmasowanym atakiem ze strony ludzi Roberta Biedronia na środowisko Platformy Obywatelskiej w związku z naszą konwencją” – mówił Budka.W jego opinii „to było coś wręcz niebywałego”. „Ja apeluję do Roberta Biedronia, by zajął się rzeczywistymi problemami, a nie wojną z Platformą Obywatelską. Ja rozumiem, że Biedroń boi się walczyć z PiS-em, bo jest na wojnę z PiS-em za słaby. Ale powinniśmy szukać tego, co nas łączy. Platforma nie widzi w Robercie Biedroniu wroga. Podobnie jak w nikim po stronie opozycji” – podkreślał.",,
Pierwsze pozwolenia na ekshumację szczątków Polaków na Ukrainie,"Ukraina wydała stronie polskiej pierwsze pozwolenia na prace poszukiwawcze i ekshumacje szczątków Polaków, którzy są pochowani na jej terytorium – oświadczył ukraiński minister spraw zagranicznych Wadym Prystajko w opublikowanym w sobotę wywiadzie dla Radia Swoboda.","– Podjęto już pierwsze działania w tym kierunku. Są pierwsze pozwolenia na te prace. Oczekujemy, że odblokuje to trochę całą tę sytuację – powiedział.Prystajko przypomniał, że sprawa ekshumacji była omawiana podczas oficjalnej wizyty prezydenta Wołodymyra Zełenskiego w Polsce i jego rozmów z prezydentem Andrzejem Dudą.– W trakcie tej wizyty udało się rozwiązać cały szereg problemów, które między nami istnieją i zrozumieć, czy możemy iść dalej, zwłaszcza w sprawach pamięci. Nasze stanowisko jest zasadnicze. My również przypominamy o istnieniu naszych pytań wobec pamięci historycznej na terytorium Polski. I jesteśmy gotowi do postępów, ale wymagamy odpowiedniego stosunku do siebie i oczekujemy wyjścia nam naprzeciw – podkreślił. – Takie próby dokonywane były wcześniej. Dlatego że nasza bliskość i nasze wyobrażenie na temat wspólnych, istniejących zagrożeń powinny podnieść na inny szczebel rozumienie, czy nasze problemy naprawdę są na tyle nierozwiązywalne, że nie możemy usiąść i ich omówić – oświadczył Prystajko.Zełenski, który w maju został zaprzysiężony na prezydenta Ukrainy, mówił podczas wizyty w Polsce, że gotów jest odblokować prace poszukiwawcze na Ukrainie i wyraził nadzieję, iż strona polska uporządkuje ukraińskie miejsca pamięci w naszym kraju. Zełenski zaproponował też prezydentowi Andrzejowi Dudzie zbudowanie na granicy Ukrainy i Polski „wspólnego memoriału pojednania”.Pod koniec września wiceminister spraw zagranicznych Ukrainy Wasyl Bodnar oświadczył, że władze w Kijowie pozytywnie odpowiedziały na wniosek Polski o pozwolenie na wznowienie poszukiwań i ekshumacji polskich ofiar konfliktów, które są pochowane na Ukrainie.Specjaliści IPN od wielu lat w Polsce, a od ponad dwóch lat także poza granicami kraju, m.in. na Litwie i na Białorusi, poszukują tajnych miejsc pochówków ofiar zbrodni totalitarnych reżimów - nie tylko sowieckiego, ale także niemieckiego nazizmu. IPN miał się też udać w 2017 roku na Ukrainę, jednak na przeszkodzie stanął zakaz, który władze tego kraju wydały po demontażu pomnika UPA w Hruszowicach na Podkarpaciu. Na Ukrainie w bezimiennych mogiłach pochowane są polskie ofiary nacjonalistów ukraińskich, pomordowane m.in. na Wołyniu.Zbrodnia wołyńska była antypolską czystką etniczną, przeprowadzoną przez nacjonalistów ukraińskich, mającą charakter ludobójstwa. Objęła nie tylko Wołyń, ale również województwa lwowskie, tarnopolskie i stanisławowskie, a także część województw lubelskiego i poleskiego. Zbrodni dokonała w latach 1943-1945 Organizacja Nacjonalistów Ukraińskich frakcja Stepana Bandery (OUN-B) oraz jej zbrojne ramię Ukraińska Armia Powstańcza (UPA).Według szacunków polskich historyków, ukraińscy nacjonaliści zamordowali na Wołyniu i w Galicji Wschodniej około 100 tys. Polaków. Jak podaje IPN, wskutek polskich akcji odwetowych do wiosny 1945 roku zginęło prawdopodobnie 10-12 tys. Ukraińców.",,
Turcja rozważa przesunięcie przyjęcia dostawy rosyjskiego systemu rakietowego,"Turcja rozważa przesunięcie przewidzianego na lipiec przyjęcia dostawy rosyjskiego systemu obrony przeciwlotniczej S-400 – poinformowała agencja Reutera, powołując się na anonimowe źródło rządowe. Ankara nie potwierdziła oficjalnie tych informacji.","O przesunięcie przyjęcia dostawy systemu S-400 w zeszłym tygodniu do Turcji zwróciły się Stany Zjednoczone, które podobnie jak całe NATO, przeciwne są transakcji zakupu broni od Rosji. Waszyngton w zamian proponuje utworzenie grupy roboczej w sprawie udziału Turcji w programie myśliwca F-35, o co z kolei zabiegała Ankara.Agencja podkreśla, że zakup Turcji jest dla NATO problematyczny, bowiem Sojusz obawia się, iż radary zainstalowane w systemie S-400 nauczą się dostrzegać i śledzić samoloty F-35, przez co przestałyby one być niewykrywalne dla rosyjskiej broni.Zakup przez Ankarę rosyjskiego systemu obrony przeciwlotniczej od początku wzbudza kontrowersje w USA, które zagroziły wstrzymaniem programu wprowadzania na uzbrojenie Turcji amerykańskiego myśliwca piątej generacji F-35. Waszyngton chciał odwieźć tureckiego prezydenta Recepa Tayyipa Erdogana od jego planów, wyrażając zgodę na sprzedaż Turcji pocisków Patriot.",,
"Papież Franciszek: Otwierając się na potrzeby innych, dokonujemy cudów","Zbyt często chory i cierpiący stają się problemem, choć powinni być okazją do okazania troski i solidarności społeczeństwa wobec najsłabszych – mówił papież Franciszek w rozważaniu poprzedzającym modlitwę Anioł Pański na placu św. Piotra w Watykanie. Wskazał, że także my możemy dokonywać cudów, „otwierając się na potrzeby naszych braci i sióstr cierpiących i potrzebujących pomocy, odrzucając egoizm i zamknięcie serca”.","Komentując ewangeliczny opis uzdrowienia głuchoniemego, papież zauważył, że Jezus „uczynił to z dala od tłumu, jak zawsze dyskretnie, nie szukając popularności ani sukcesu, lecz chcąc jedynie wyświadczyć dobro konkretnej osobie”. Taką postawą uczy nas, że dobro świadczy się bez rozgłosu i ostentacji, w ciszy – tłumaczył.Uzdrowienie głuchoniemego „otwiera” go na innych i na świat – zauważył Franciszek i wskazał, że podkreśla ono potrzebę podwójnego uzdrowienia. Pierwszym jest to uzdrowienie z choroby i fizycznego cierpienia, aby przywrócić zdrowie ciała. Drugim – uzdrowienie od lęku, który skłania nas do zmarginalizowania chorego, cierpiącego, niepełnosprawnego.– Istnieje wiele sposobów marginalizacji, także z pseudopobożnością lub usuwaniem problemu; pozostaje się ślepymi i głuchymi w obliczu cierpień osób dotkniętych chorobami, udrękami i problemami. Zbyt często chory i cierpiący stają się problemem, choć powinni być okazją do okazania troski i solidarności społeczeństwa wobec najsłabszych – stwierdził papież.",,
Emilia Sz. w rozmowie z „SE”: Nie miałam kontaktów ze Zbigniewem Ziobrą,"Pieniądze, jakie otrzymałam, pochodziły od jednego sędziego, z którym byłam osobiście związana – mówi w rozmowie z „Super Expressem” internautka, która przekazała swoim pełnomocnikom prywatną korespondencję, m.in. z wiceministrem Łukaszem Piebiakiem, który po jej ujawnieniu podał się do dymisji. „Nie miałam kontaktów ze Zbigniewem Ziobrą, nie wiem, o czym wiedział” – przyznaje Emilia Sz.","Narracja portalu Onet.pl o „farmie trolli w Ministerstwie Sprawiedliwości” sypie się jak domek z kart. Nie pojawiły się żadne dowody na „farmę” albo na istnienie grupy „trolli” oprócz jednej internautki, Emilii Sz., która weszła w osobistą relację z jednym z gliwickich sędziów, a gdy przestało się w tej relacji układać – w 2018 r. zaproponowała mediom (do czego przyznał się dziennik „Fakt”) udostępnienie nagich zdjęć sędziego. To również on miał przekazywać jej pieniądze, kwiaty oraz korespondencję, jaką prowadził ze swoimi kolegami sędziami.W oświadczeniu przesłanym „Tygodnikowi Solidarność” pełnomocnik sędziego Cichockiego mec. Piotr Urbanek odniósł się do pojawiających się publikacji medialnych w tej sprawie. „Emilia Sz. groziła sędziemu Arkadiuszowi Cichockiemu, że ujawni prywatną ich korespondencję w środowisku sędziowskim i przestrzeni publicznej. Nękała go i jego rodzinę groźbami nawet, kiedy przebywał w szpitalu” – napisał mec. Urbanek.",,
"Były działacz PO: Neumann i Schetyna to „gang Olsena”, współczuję Kidawie","„Szkoda mi Kidawy-Błońskiej Współczuję, że musi bronić słów, które są nie do obrony” – napisał na Twitterze były prominentny działacz PO, obecnie kandydat PSL do Sejmu, Jacek Protasiewicz. Jego zdaniem „gang Olsena” – w tym Schetyna i Neumann – prowadzą PO do „nieuchronnej porażki”.","Jacek Protasiewicz, niegdyś główny na Dolnym Śląsku konkurent Grzegorza Schetyny w łonie PO, ostrzega, że wicemarszałek Sejmu, Małgorzata Kidawa-Błońska, która jest kandydatem Koalicji Obywatelskiej zostanie „obciążona nieuchronną porażką, której nie jest ani przyczyną, ani sprawczynią”.",,
„Są różne badania”. Siemoniak tłumaczy małe zaufanie sympatyków KO do Schetyny,"Niespełna 36 proc. wyborców Koalicji Obywatelskiej popiera działania podejmowane przez przewodniczącego Platformy Obywatelskiej Grzegorza Schetynę – wynika z sondażu przeprowadzonego przez Instytut Badań Spraw Publicznych. – Są różne badania. Jedne pokazują takie liczby, inne pokazują inne. Na pewno ten, który wykonuje najcięższą robotę w partii politycznej, nie zawsze jest bohaterem i pupilem opinii publicznej – powiedział portalowi tvp.info poseł PO Tomasz Siemoniak.","Autorzy badania pytali wyborców zamierzających głosować na KO, których spośród kluczowych polityków tej formacji popierają. 81,17 proc. wskazało Donalda Tuska, 80,58 proc. Małgorzatę Kidawę-Błońską, 73,4 proc. Rafała Trzaskowskiego, 62,74 proc. Ewę Kopacz, 61,28 proc. Borysa Budkę, 56,39 proc. Bartosza Arłukowicza, 51,23 proc. Tomasza Siemoniaka, 41,21 proc. Sławomira Nitrasa, 36,24 proc. Bogdana Zdrojewskiego i 35,72 proc. właśnie Schetynę. – Prezes Jarosław Kaczyński wiele razy liderował w negatywnych sondażach. Mimo to, cieszy się zaufaniem swoich koleżanek i kolegów z partii. Ja z tego żadnych wniosków nie wyciągałbym – powiedział nam Siemoniak. Polityk zwrócił uwagę, że najlepiej oceniany w badaniu Donald Tusk nie uczestniczy w bieżącej polskiej polityce, nie musi zabierać głosu w wielu sprawach, dlatego jest oceniany lepiej.  Wiceminister cyfryzacji Adam Andruszkiewicz przypuszcza, że niskie notowania szefa PO wynikają z serii przegranych tej partii. – Grzegorz Schetyna na pewno ma twarz porażki. Wielokrotnie przegrywał wybory. Źle oceniany jest też styl prowadzania przez niego polityki. Jako twardy, mało koncyliacyjny wobec partnerów z opozycji. Wiem, że opozycja ma dzisiaj duży problem. Małgorzata Kidawa-Błońska, która była lansowana ostatnio na nową liderkę PO, przegrała de facto wybory – ocenił poseł PiS. – Ja przypomnę, że prezes Jarosław Kaczyński przegrał 7 czy 8 wyborów. Dopiero później wygrał. Teraz znowu przegrał Senat – mówił senator PO Tomasz Grodzki. Czy w takim razie Schetyna też musi 8 razy przegrać, żeby potem wygrać? – Nie sądzę, żeby miał aż taki komfort, ale decyzja o tym, kto będzie prowadził Platformę Obywatelską czy Koalicję Obywatelską musi zapaść w oparciu o dobrą analizę, rzetelną, otwartą dyskusję. Nie na podstawie emocji czy podpowiedzi z zewnątrz – powiedział nam Grodzki. Zwróciliśmy uwagę, że w wielu rankingach zaufania do polityków Schetyna wypada bardzo słabo. Na przykład w sierpniowym badaniu CBOS nieufność wobec szefa PO wyraziło 50 proc. ankietowanych. Tyle samo co wobec Janusza Korwin-Mikkego. W przeprowadzonym na początku października badaniu IBRiS dla Onetu brak zaufania wobec Schetyny wyraża 56,9 proc. ankietowych. – Platforma Obywatelska ma wypracowane mechanizmy demokratyczne i poradzi sobie z tą sprawą, jak sobie radziła z innymi – stwierdził Grodzki.  – Grzegorz Schetyna nawet w kręgach Platformy Obywatelskiej nie uchodzi za jakiegoś charyzmatycznego lidera tego obozu politycznego. Jest krytykowany, próbuje się bronić, dostosowując strategie polityczne PO do swojego osobistego interesu, żeby utrzymać fotel przewodniczącego, przez co osłabia skuteczność i siłę partii opozycyjnej. Jeżeli członkowie PO chcą to akceptować, to ponoszą tego konsekwencje – powiedział portalowi tvp.info senator PiS Jan Maria Jackowski.",,
„Jeden ze środków bojkotu”. Prezydent Filipin zabrania członkom rządu podróży do USA,Wobec narastającego napięcia w stosunkach Manili z Waszyngtonem prezydent Filipin Rodrigo Duterte zabronił członkom swego rządu podróży do USA. Jest to reakcja na amerykańską groźbę ewentualnego nałożenia sankcji na członków filipińskiej administracji.,"Zakaz obejmuje również prywatne podróże członków rodzin ministrów i innych wysokich funkcjonariuszy filipińskiej administracji państwowej. Jedyny wyjątek Duterte uczynił dla swego ministra spraw zagranicznych Teodoro Locsina. Prezydent oświadczył, że wydany przez niego zakaz jest „bezterminowy, nieograniczony w czasie” i stanowi „jeden ze środków bojkotu Stanów Zjednoczonych”.  Duterte postanowił zastosować ten bojkot jako „odpowiedź na unieważnienie przez Stany Zjednoczone wydanej początkowo na 10 lat wizy wjazdowej senatora Ronalda Dela Rosy”. To zaprzyjaźniony z prezydentem szef jego policji.  Dela Rosa wykazał się wielką aktywnością w pierwszej fazie niezwykle krwawej wojny, jaką prezydent Filipin wydał narkomanii. Decyzja USA była także reakcją na uwięzienie z rozkazu Dutertego opozycyjnej senator Leili de Lima, która od prawie trzech lat przetrzymywana jest w więzieniu bez wyroku i bez sądu.  Prezydent Filipin w ciągu 24 godzin od otrzymania przed tygodniem informacji o unieważnieniu amerykańskiej wizy wjazdowej szefa swej policji ogłosił, że Filipiny wycofują się z filipińsko-amerykańskiego porozumienia w sprawie wizyt oddziałów wojskowych USA na Filipinach i wspólnych manewrów zawartego w traktacie z 1998 r.  Duterte odrzucił także wystosowane do niego przez prezydenta Donalda Trumpa zaproszenie do udziału w organizowanym 4 marca w Las Vegas spotkaniu na szczycie przywódców Stowarzyszenia Narodów Południowo-Wschodniej Azji (ASEAN). „Nie będzie w nim uczestniczył żaden przedstawiciel Filipin” – oznajmił Duterte.  Zakaz odbywania podróży do USA, jak oświadczył rzecznik prezydenta, ma dotyczyć także rodziny szefa państwa. Jednak córka szefa państwa, burmistrzyni miasta Davao Sara Duterte, o której mówi się, że będzie następczynią ojca na stanowisku prezydenta, odbyła jednak nieco wcześniej podróż do Waszyngtonu, by uczestniczyć w Programie Przywództwa Międzynarodowego finansowanym przez Departament Stanu USA.",,
Pożar kościoła w Wielkopolsce. Na miejscu 17 zastępów straży,"17 zastępów walczyło z pożarem kościoła w Gołańczy w województwie wielkopolskim. Pożar jest już opanowany – poinformował oficer prasowy KP PSP w Wągrowcu Piotr Kaczmarek. Jak dodał, ogień pojawił się najprawdopodobniej przy organach na wieży kościoła; organista wymagał pomocy pogotowia.","Ogień na wieży kościoła w Gołańczy pojawił się w środę około godz. 17.15. Jak tłumaczył Kaczmarek, „obecnie sytuacja jest już opanowana, ogień się nie rozprzestrzenia”.– Najprawdopodobniej doszło do pożaru organów, ale to dopiero będzie ustalane. Na miejscu nadal panuje duże zadymienie, strażacy pracują w aparatach ochrony dróg oddechowych, próbują ustalić, co było przyczyną – powiedział.Dodał, że obecnie akcję gaśniczą nadal prowadzi 17 zastępów strażaków PSP i OSP.",,
Putin zarządził wstrzymanie nalotów w Gucie. „Przerwa humanitarna”,"– Na polecenie prezydenta Rosji, w celu uniknięcia ofiar cywilnych we Wschodniej Gucie, od jutra – 27 lutego, od godz. 9 do godz. 14 nastąpi przerwa humanitarna – poinformował rosyjski minister obrony Siergiej Szojgu.","Rosja przyjęła własną interpretację rezolucji Organizacji Narodów Zjednoczonych, dotyczącej tzw. „przerwy humanitarnej” we Wschodniej Gucie. Dokument zakłada zawieszenie broni na okres co najmniej 30 dni, aby umożliwić wydostanie się z tego rejonu cywilów, chorych i rannych, a także dostarczenie pomocy tym, którzy tam pozostaną.  Tymczasem Moskwa zapowiedziała jedynie codzienne, pięciogodzinne przerwy w ostrzale i otwarcie w tym czasie specjalnych korytarzy humanitarnych. Minister spraw zagranicznych Rosji Siergiej Ławrow powiedział z kolei, że 30-dniowe zawieszenie broni wejdzie w życie, „kiedy wszystkie strony dojdą do porozumienia w kwestii sposobu jego wdrożenia”. Dodał, że przyjęta w sobotę przez Radę Bezpieczeństwa ONZ rezolucja wzywająca do zawieszenia broni „nie obejmuje walk wspieranych przez Rosję syryjskich sił z terrorystami”. W 2017 roku Wschodnia Guta włączona została do wyznaczonych przez Rosję, Iran i Turcję stref deeskalacji, ale nie zapewniło to bezpieczeństwa cywilom. Enklawa oblężona jest przez siły syryjskie od 2013 roku.",,
"Sellin: Agenda tworzenia tematów przeciwko nam jest w „GW”, a nie w partiach","– „Gazeta Wyborcza” jako jedyna z głównych sił opozycyjnych wobec mojego rządu jest wzmożona politycznie. Myślę, że to tam jest agenda tworzenia tematów przeciwko nam, a nie np. w partiach politycznych – powiedział w „Kwadransie politycznym” Jarosław Sellin. Wiceminister kultury i dziedzictwa narodowego odniósł się w ten sposób do doniesień „GW” na temat zeznań Geralda Birgfellnera.","Według „Gazety Wyborczej” Gerald Birgfellner zeznał w prokuraturze, że Jarosław Kaczyński nakłonił go do wręczenia 50 tys. zł dla księdza z rady fundacji, która jest właścicielem spółki Srebrna. Chodziło o budowę dwóch wieżowców w Warszawie. Jarosław Sellin był pytany o „serial gazety ws. taśm Kaczyńskiego”. – „Gazeta Wyborcza” jako jedna z głównych sił opozycyjnych wobec mojego rządu, zapowiadając, że taki serial będzie kontynuować – pokazuje, że jest wzmożona politycznie. Chce doprowadzić do jak najszybszego zakończenia naszych dobrych rządów. Myślę, że tam jest agenda tworzenia tematów przeciwko nam, a nie np. w partiach politycznych – powiedział wiceminister kultury. Sellin ocenił jako dziwne, że zeznania rzekomo złożone przed prokuraturą zaledwie cztery dni temu znajdują się w gazecie. – Myślę, że trzeba przeprowadzić śledztwo w sprawie śledztwa – stwierdził Sellin.",,
Stare przebranie SLD,"Portal tvp.info poinformował wczoraj, że na liście SLD w Siedlcach może znaleźć się miejsce dla byłego premiera Józefa Oleksego. „Gazeta Wyborcza” pisze dziś, że startować mogą również inne dawne gwiazdy SLD: Włodzimierz Czarzasty, Leszek Miller, Jerzy Jaskiernia i Marek Dyduch. Moim zdaniem, umieszczając te osoby na listach, SLD może dużo stracić. Sojusz jest jak  panna po przejściach, która zakładała do tej pory tony makijażu i chciała pokazać, że jest młoda oraz dynamiczna. Teraz sięgnęła jednak po stare przebranie.","Elektorat SLD można szacować na około 2 miliony wyborców. Właśnie tyle osób zazwyczaj głosuje na tę partię w wyborach ogólnopolskich. I tyle zagłosuje także wtedy, gdy zobaczy nazwiska starych gwiazd na listach SLD. Część społeczeństwa wciąż czuje bowiem sentyment do czasów rządu tej partii, a nawet minionej socjalistycznej epoki.Zamknięcie się w twardym elektoracie ma jednak także wady. Nie można wykluczyć, że lewica przeprowadzi skuteczną kampanię wyborczą, w wyniku której uda jej się pozyskać dawnych wyborców Platformy Obywatelskiej, niezadowolonych z jej rządów. Nazwiska starych gwiazd na listach mogą jednak zmniejszyć skuteczność tej kampanii. Starzy działacze lewicy mimo wszystko źle się kojarzą. Co więcej, Platforma  zbudowała poparcie społeczne, bazując na niechęci do lewicowych afer i układów.Polskie życie publiczne zna wiele przypadków polityków, których wizerunek  znacząco się poprawił. Niepopularny niegdyś prezydent Lech Wałęsa jest dziś darzony dużym zaufaniem społecznym. Podobnie sprawa wygląda w przypadku szefa europarlamentu Jerzego Buzka, który jako premier był kojarzony z nieudanymi reformami. W tych przypadkach działa jednak efekt uproszczenia postrzegania danej postaci. Wizerunek Wałęsy został uproszczony do roli historycznego przywódcy „Solidarności”, a Buzka – przewodniczącego Parlamentu Europejskiego. Z dawnych tuzów SLD pozytywnie kojarzony zaczyna być Leszek Miller. Coraz częściej jest przedstawiany jako osoba zasłużona dla naszej integracji z Unią Europejską. W przypadku innych dawanych tuzów przymierzanych do  list SLD, ten mechanizm raczej jednak nie zadziała. Dr Norbert Maliszewski – psycholog społeczny, specjalista w dziadzienia marketingu politycznego",,
Premier Szydło: większość skutków nawałnic została usunięta,"– Ludzie mogą zacząć myśleć o normalnym funkcjonowaniu, o odbudowie swoich gospodarstw – powiedziała w sobotę premier Beata Szydło w Chojnicach (woj. pomorskie) po spotkaniu ws. sytuacji po nawałnicach.","W wyniku nawałnic, które pod koniec ubiegłego tygodnia nawiedziły województwa pomorskie, kujawsko-pomorskie i wielkopolskie, zginęło sześć osób, a 52 zostały ranne. W całym kraju wiatr uszkodził lub zerwał dachy z prawie 4 tys. budynków, z czego 2,8 tys. to budynki mieszkalne.– Na dzień dzisiejszy możemy powiedzieć, że większość tych skutków została usunięta w ten sposób, że ludzie mogą zacząć myśleć o normalnym funkcjonowaniu, odbudowie swoich gospodarstw – powiedziała szefowa rządu po spotkaniu. – Ludzie mogą zacząć myśleć o tym, żeby teraz skoncentrować się na przywróceniu normalnego życia na tych terenach, które zostały dotknięte tymi nawałnicami – dodała.                                                teraz odtwarzanePremier Szydło: od początku nawałnic służby były w akcji, poszkodowani otrzymali pomoc „Straż pożarna była na miejscu natychmiast”Premier zwróciła ponadto uwagę, że skala nawałnic była ogromna, ale „przede wszystkim straż pożarna była na miejscu natychmiast” i strażacy zarówno z PSP, jak i ochotnicy nieśli pomoc. – Sukcesywnie do tych akcji włączali się z każdą godziną przedstawiciele kolejnych służb; były usuwane skutki nawałnic – dodała szefowa rządu.Podkreśliła, że chodziło przede wszystkim o to, aby w pierwszym etapie „przywrócić, zabezpieczyć ludzi, dobytek, aby przede wszystkim zwrócić uwagę na właśnie zagrożenie bezpieczeństwa życia”. – To absorbowało uwagę wszystkich służb, wszystkich tych, którzy pracowali przy akcji podczas tych pierwszych godzin prowadzonych akcji – powiedziała Szydło.                                                teraz odtwarzanePremier Szydło: w tej chwili najważniejsze jest to, żeby jak najszybciej oszacować szkody Środki wypłacane jak najszybciejPremier Beata Szydło zaapelowała do samorządowców z terenów poszkodowanych przez nawałnice o przeprowadzenie akcji informacyjnej i przygotowanie odpowiednich wniosków, aby jak najszybciej można było wypłacić pieniądze osobom poszkodowanym. W Chojnicach spotkała się m.in. z ministrami, by omówić sytuację po nawałnicach, które pod koniec ubiegłego tygodnia nawiedziły województwa pomorskie, kujawsko-pomorskie i wielkopolskie. Na briefingu po spotkaniu premier zaznaczyła, że rozpoczęło się już szacowanie szkód po to, aby te środki wypłacać jak najszybciej.    – I to się już dzieje, ponieważ pierwsze pieniądze wpływają do samorządów, wpływają poprzez wojewodów na zawnioskowane przez samorządy kwoty. I one są wypłacane tym, którzy zostali poszkodowani – powiedziała premier. Podziękowała również  straży pożarnej i wojsku, bo, jak powiedziała, to są „te służby, które wniosły tutaj najwięcej pracy”. – Ale trzeba też podziękować wszystkim wolontariuszom, ludziom, którzy spontanicznie nieśli pomoc – dodała Szydło. O tym, że samorządy otrzymały już ponad 42 mln zł na wsparcie dla osób poszkodowanych przez nawałnice, poinformował na briefingu Mariusz Błaszczak. – To jest wsparcie skierowane do ponad 7,3 tys. rodzin, wsparcie bezpośrednie, umożliwiające funkcjonowanie w czasie przejściowym, zanim odbudują domy – wyjaśnił. Podkreślił, że rząd błyskawicznie wydał rozporządzenie upraszczające procedury związane z szacowaniem strat i naprawą szkód.                                                teraz odtwarzaneSzef MSWiA: jestem dumny z postawy strażaków, którzy ratowali życie i zdrowie ludzi „Trzeba wyciągnąć wnioski”– Na posiedzeniu rządu w przyszłym tygodniu zostanie przedstawiona informacja ws. kolejnych rozwiązań dotyczących wsparcia dla poszkodowanych w nawałnicach – powiedziała premier. Będzie to m.in. wsparcie bezpośrednie – finansowe i pomoc fizyczna, ale również „przygotowania programów, które ułatwią tutaj, na tym terenie, funkcjonowanie ludzi”. –  Trzeba wyciągać wnioski i przygotowywać zmiany pewnych przepisów, jeżeli jest to oczywiście możliwe i konieczne, a ułatwi nie tylko prowadzenie akcji, ale też przede wszystkim ułatwi odbudowę tych zniszczonych terenów – podkreśliła premier.   Przypomniała również o pomocy oferowanej przez resort pracy oraz przez Ministerstwo Edukacji Narodowej. Jak mówiła, pomoc dotyczy m.in. wsparcia dla przedsiębiorców, zapewnienia opieki nad dziećmi oraz finansowania wyprawek szkolnych dla dzieci poszkodowanych w nawałnicach.      Do wtorku samorządowcy mogą zgłaszać gminy, które powinny być objęte rozporządzeniem upraszczającym procedury związane z remontem lub odbudową domów zniszczonych w wyniku sierpniowych nawałnic. Premier Beata Szydło zapowiedziała, że w środę zostanie wydany do niego aneks. „Marszałek nie musi do mnie apelować”Chodzi o wydane w czwartek rozporządzenie rządu ws. „gmin poszkodowanych w wyniku działania żywiołu w sierpniu 2017 r., w których stosuje się szczególne zasady odbudowy, remontów i rozbiórek obiektów budowlanych”. Upraszcza ono procedury administracyjne związane z remontem lub odbudową domów i mieszkań zniszczonych albo uszkodzonych w wyniku nawałnic. Dokument zawiera wykaz 101 gmin - 63 z województwa wielkopolskiego, 28 z województwa kujawsko-pomorskiego i 10 z województwa pomorskiego. W piątek marszałek pomorski Mieczysław Struk (PO) zaapelował do premier o poszerzenie listy gmin.– Marszałek nie musi do mnie apelować, bo my sami doskonale wiemy, że musimy to rozporządzenie poszerzyć – odpowiedziała. Wskazała, że wielu samorządowców nie zgłosiło gmin, które powinny być uwzględnione w rozporządzeniu, wówczas, gdy było ono przygotowywane. Jak dodała, „rzeczą oczywistą jest”, że będzie do niego aneks - poszerzenie o kolejne gminy. Premier podkreśliła, odwołując się do własnych doświadczeń jako byłego samorządowca, że organizowanie pomocy w dużej mierze zależy od samorządów, które są najbliżej mieszkańców i najlepiej znają ich potrzeby.   Apel do marszałka    Z kolei do marszałka pomorskiego zaapelowała, żeby zaangażował się w akcję pomocy poszkodowanym i uruchomił swoje służby. – Mamy takie wrażenie, że niektórzy marszałkowie nie za bardzo są zorientowani w tym, że oni także mają narzędzia i możliwości prowadzenia akcji wspierania ludzi. Tutaj, przy tej wyjątkowej sytuacji, jest potrzebna solidarność wszystkich – podkreśliła.  Szef MSWiA Mariusz Błaszczak przypomniał, że marszałek odpowiada za utrzymanie dróg wojewódzkich i zaapelował, by służby podległe marszałkowi pomorskiemu uprzątnęły drzewa z poboczy dróg wojewódzkich.",,
Chciał zamordować Franciszka. Nastolatek planował zamach,"Sąd w New Jersey uznał, że 17-letni obecnie Santos Colon jest winny szykowania zamachu na życie papieża Franciszka. Nastolatek został oskarżony o to, że w poszukiwał snajpera, który miał zastrzelić Ojca Świętego podczas pielgrzymki do USA we wrześniu 2015 roku.","Colon znalazł snajpera, ale miał pecha, ponieważ okazał się nim być tajny agent FBI. Nastolatek został aresztowany niecałe dwa tygodnie przed mszą w Filadelfii, podczas której miał zginąć papież. Oskarżono go także o szykowanie zamachu bombowego.Prokuratura ustaliła Colon, który posługiwał się pseudonimem Ahmad Shakoor zamierzał przeprowadzić atak w imieniu Państwa Islamskiego. Podczas procesu nie udało się jednak ustalić, czy faktycznie kontaktował się z organizacją.",,
Pięć poprawek do projektu ustawy o brexicie. Projekt wróci do Izby Gmin,"Brytyjska Izba Lordów zaaprobowała we wtorek wieczorem bez głosowania proponowany przez rząd Borisa Johnsona projekt ustawy o porozumieniu w sprawie wystąpienia z Unii Europejskiej, ale z pięcioma poprawkami, co oznacza, że w środę wróci on do Izby Gmin.","Przyjęte w poniedziałek i we wtorek wbrew stanowisku rządu poprawki są pierwszymi porażkami rządu Johnsona w parlamencie od czasu grudniowych wyborów do Izby Gmin. Dotyczą one m.in. wydawania dokumentu dla obywateli UE, dowodzącego, że mają prawo do pozostania po brexicie w Wielkiej Brytanii, zakresu uprawnień rządu w kwestii decydowania, które z orzeczeń Trybunału Sprawiedliwości UE mogą być odrzucane przez brytyjskie sądy oraz ochrony praw dzieci uchodźców.  Według oświadczenia Downing Street rząd jest „rozczarowany” takim rozwojem sytuacji, ale planuje odrzucić poprawki w głosowaniach w Izbie Gmin.  Biorąc pod uwagę, że Partia Konserwatywna ma w niej większość ponad 80 mandatów, taki scenariusz jest bardzo prawdopodobny. W głosowaniu w Izbie Gmin, które miało miejsce 9 stycznia, projekt ustawy przeszedł większością 99 głosów. Odrzucenie poprawek oznaczać będzie, że projekt ustawy będzie krążył między obydwoma izbami parlamentu, dopóki nie zostanie uzgodniona akceptowalna dla obu treść.  Ustawa, nazywana w skrócie WAB, ma dać prawnie obowiązującą moc politycznym uzgodnieniom zawartym w umowie z UE, wynegocjowanej w połowie października zeszłego roku przez rząd Johnsona. M.in. uchyla ona ustawę, na mocy której Wielka Brytania weszła przed laty do Europejskiej Wspólnoty Gospodarczej, i przywraca jej obowiązywanie do końca okresu przejściowego, daje podstawę prawną do przekazywania płatności do UE, do których Wielka Brytania się zobowiązała, wyjaśnia zapisy protokołu w sprawie granicy między Irlandią Północną a Irlandią, precyzuje też zakres, w jakim Wielka Brytania będzie podlegać jurysdykcji Trybunału Sprawiedliwości UE.  Jej wejście w życie jest niezbędne do uporządkowanego wystąpienia Wielkiej Brytanii z UE, które ma nastąpić 31 stycznia. Samo wystąpienie z UE nie zakończy jeszcze procesu brexitu, bo rozpocznie się wtedy 11-miesięczny okres przejściowy, podczas którego Wielka Brytania w praktyce stanie się niegłosującym członkiem UE. Formalnie nie będzie już w Unii, ale nadal będzie członkiem jednolitego unijnego rynku, co oznacza też swobodę przepływu osób, nadal będzie częścią unii celnej, będzie płaciła składki do unijnego budżetu i pozostanie związana unijnymi prawami. W ciągu tych 11 miesięcy powinny się rozpocząć i zakończyć negocjacje w sprawie przyszłych relacji handlowych między Wielką Brytanią a UE.",,
„Chrystusowe lata. Nie tak miało być”. Pogrzeb mężczyzny zabitego przy Sokratesa,"– Nie tak miało być, nie takim bohaterem miał zostać syn, mąż, brat i tatuś –  mówił podczas homilii ks. Mszy Św. pogrzebowej 33-letniego mężczyzny, który zginął na przejściu na ul. Sokratesa w Warszawie, Marcin Filas z Wyższego Seminarium Duchownego we Włocławku. Po mszy w tamtejszej katedrze Wniebowzięcia Najświętszej Maryi Panny, zmarły spoczął na cmentarzu komunalnym. Ofiarę wypadku na Bielanach pożegnali bliscy, przyjaciele i znajomi.","– 33 lat życia, Chrystusowe lata. Wstrząsająca tragedia, szok, niedowierzanie, zgroza. Dramat niedzielnego popołudnia na Bielanach w Warszawie relacjonują wszystkie media w kraju – mówił podczas kazania ks. Filas.   – Wypowiadają się świadkowie poruszeni do ostatniej struny, solidarni przeciw temu wszystkiemu co spowodowało tą śmierć. Później tłum ludzi protestuje w milczeniu przeciwko zabijaniu pieszych na drogach – przypominał celebrans.  Duchowny podkreślił, że po tygodniu od tragedii mogłoby się wydawać, że emocję troszeczkę odpadły, ale niewyobrażalny dla wielu ból najbliższych wciąż trwa, a wraz z bólem „dręczące pytanie: dlaczego?”. Ks. Filas zaznaczył, że zmarły chwytał dzień i żył chwilą, swoje obowiązki wykonywał zawsze sumiennie, można było na nim polegać, chętnie służył bezinteresowną pomocą czasami aż do przesady. Dodał, że był nad wyraz dobrym, pogodnym i radosnym człowiekiem, „jakby wiedział, że ma mniej czasu”. W niedzielę, 20 października na ulicy Sokratesa na Bielanach w Warszawie kierujący samochodem bmw Krystian O. jadąc według ocen policji 130 km/h uderzył w pieszego, który przechodził przez ulicę po pasach. Mężczyzna był przez ulicę w towarzystwie żony i z dzieckiem w wózku. 33-latek zmarł mimo reanimacji. Kierowca bmw był trzeźwy. W poniedziałek sąd nie uwzględnił wniosku prokuratora o tymczasowy areszt dla Krystiana O. i zastosował wobec niego dozór policji. Prokuratura skierowała zażalenie na tę decyzję. Krystian O. usłyszał zarzut spowodowania wypadku drogowego ze skutkiem śmiertelnym oraz narażenia pieszych – kobiety i jej dziecka – znajdujących się na przejściu na bezpośrednie niebezpieczeństwo utraty życia albo ciężkiego uszczerbku na zdrowiu.  Podejrzany przyznał się do zarzucanego mu czynu i odpowiadał na pytania obrońcy. Choć ominął samochód, który ustąpił pierwszeństwa pieszym, twierdził, że oślepiło go słońce. – W toku prowadzonego śledztwa przesłuchano kilkunastu świadków, w tym kilku po skierowaniu przez policję oraz prokuraturę apelu o zgłaszanie się osób, które były świadkami samego zdarzenia, czy też poruszania się samochodu marki bmw przed samym zdarzeniem – informował w piątek rzecznik prasowy Prokuratury Okręgowej w Warszawie Łukasz Łapczyński. – Cały czas zgłaszają się za pośrednictwem poczty e-mail oraz telefonicznie nowi świadkowie. Z osobami tymi na bieżąco wykonywane są czynności procesowe. Przedmiotowe czynności trwają – mówił Łapczyński.  Jak dodał, relacje innych przesłuchanych w sprawie świadków wskazują na „bardzo szybką, brawurową jazdę kierowcy pojazdu marki bmw”. – Poruszał się on z dużą prędkością, wyprzedzając inne pojazdy, które blokowały jego szybki przejazd ulicą – przekazał śledczy. Prokuratura poinformowała też, że w związku z tym, że zgłaszają się kolejne osoby, które chcą złożyć zeznania w tej sprawie, nie udziela bliższych informacji odnośnie samego przebiegu zdarzenia.  – Nie chcemy, by procesowa relacja osób, które mogą zostać jeszcze w tej sprawie przesłuchane, była zakłócona przez relacje wynikające z doniesień medialnych – wyjaśnił Łapczyński. Tragedia na Bielanach spotkała się z szeroką reakcją społeczną. Podnoszono między innymi kwestie stanu infrastruktury zachęcającej kierowców do zachowań, które prowadzą do tragedii.  Znajomi rodziny poszkodowanej w wypadku na ul. Sokratesa zorganizowali zbiórkę pieniędzy dla wdowy i jej 3-letniego synka. Celem jest kwota 100 tys. zł. Nie wiadomo, by Krystian O. przeznaczył jakiekolwiek środki dla poszkodowanych.",,
W okręgu warmińsko-mazursko-podlaskim wygrał PiS przed Koalicją Europejską,"W okręgu warmińsko-mazursko-podlaskim PiS uzyskując 47,28 proc. głosów wygrał z Koalicją Europejską, którą poparło 37,03 proc. wyborców – podał w poniedziałek Piotr Sarnacki, sekretarz okręgowej komisji wyborczej. Najwięcej głosów zdobyli Karol Karski (PiS) i Tomasz Frankowski (KE).","Wyniki zliczone na podstawie danych ze 100 proc. obwodowych komisji wyborczych podała w poniedziałek Okręgowa Komisja Wyborcza w Olsztynie.Pozostałe komitety uzyskały: Komitet Wyborczy Wiosna Roberta Biedronia – 5,73 proc; Komitet Wyborczy Wyborców Konfederacja Korwin, Liroy, Braun, Narodowcy – 4,9 proc.; Komitet Wyborczy Wyborców Kukiz'15 – 3,6 proc. i Koalicyjny Komitet Wyboczy Wyborców Lewica Razem – 1,45 proc.Frekwencja w okręgu nr 3 wyniosła 38,59 proc.Na listę Komitetu Wyborczego PiS oddano 375 001 głosów, na Koalicję Europejską – 293 677 głosów, na Wiosnę – 45 424 głosy, na Konfederację – 38 866 głosów; na Kukiz'15 – 28 512 głosów; na Lewicę Razem – 11 517 głosów. Na liście Koalicji Europejskiej największe poparcie uzyskał startujący z pierwszego miejsca były piłkarz Tomasz Frankowski – 125 845 głosów, druga na liście wiceszefowa PSL posłanka Urszula Pasławska – 63 274 głosy oraz „10” – były marszałek województwa warmińsko-mazurskiego, poseł PO Jacek Protas – 52 169 głosów.Na liście Wiosny liderka Monika Falej uzyskała 23 870 głosów, a „jedynka” na liście Konfederacji Robert Winnicki – 26 248 głosów.W 2014 r. w okręgu nr 3 obejmującym Warmią, Mazury oraz Podlasie wygrał także PiS uzyskując poparcie 36,11 proc., przed PO – 26,28 proc.W poprzednich wyborach do Parlamentu Europejskiego mandaty zdobyli Barbara Kudrycka (PO), która 5 lat temu zdobyła 61 418 głosów i Karol Karski (PiS), który uzyskał 67 997 głosów.",,
Kolejny dzień protestów. Migranci chcą opuścić Samos [WIDEO],"Afrykańscy migranci wyszli na ulice greckiej wyspy Samos położonej na Morzu Egejskim u wybrzeży Turcji. Do kolejnej manifestacji doszło w piątek, dzień po starciach z policją podczas protestu przeciwko tymczasowemu zatrzymaniu i złym warunkom życia w obozie dla migrantów na wyspie. Funkcjonariusze użyli w czwartek gazu łzawiącego przeciwko protestującym w odpowiedzi na ich atak kamieniami.","Ponad 300 migrantów wyszło z obozu Vathy na wyspie Samos, żądając pozwolenia na opuszczenie wyspy – wynika ze źródeł powołujących się na lokalną policję. Afrykańczycy podczas marszu trzymali kartonowe afisze z różnymi hasłami, m.in. „pozwól nam wyjechać”, „wolność”.  Ugrupowania walczące o prawa człowieka skrytykowały grecki rząd za sposób prowadzenia obozów dla migrantów, twierdząc, że są one bardzo zatłoczone, w złym stanie sanitarnym oraz panuje w nich przemoc.   Burmistrz wyspy Samos zdecydował w czwartek o zamknięciu okolicznej szkoły i przedszkola z powodu demonstracji na ulicach – poinformowała agencja informacyjna AP News.   Protestujący rzucali kamieniami i innymi przedmiotami w kierunku policjantów, którzy odpowiedzieli gazem łzawiącym oraz granatami ogłuszającymi.",,
Były minister transportu Ukrainy zatrzymany w Moskwie,"W Moskwie zatrzymany został Mykoła Rudkowski, minister transportu Ukrainy w latach 2006-07 w rządzie ówczesnego premiera Wiktora Janukowycza – podały agencje informacyjne. Rosja obwinia go o atak na swą ambasadę w Kijowie w 2014 r.","Rudkowski został zatrzymany w centrum Moskwy w piątek, ale informację o tym zdarzeniu podano dopiero w poniedziałek. Umieszczony został w areszcie domowym. Nie jest jasne, jaki był cel jego przyjazdu do Rosji, która ogłosiła za nim list gończy i w 2017 r. zaocznie wysunęła wobec niego zarzuty dotyczące zniszczenia mienia ambasady w Kijowie. Rudkowski w przeszłości był deputowanym do Rady Najwyższej – parlamentu Ukrainy. Należał do Socjalistycznej Partii Ukrainy. Był bohaterem kilku skandali. W 2008 r., gdy przestał już kierować resortem transportu, został zatrzymany w związku ze śledztwem w sprawie przywłaszczania środków państwowych w ministerstwie. Prywatne, lecz organizowane za państwowe pieniądze podróże ministra do Brukseli, Tokio i Paryża kosztowały ukraińskich podatników równowartość setek tysięcy złotych. Ponownie wszczęto wobec niego na Ukrainie śledztwo przed kilkoma laty i w 2014 r. Rudkowski opuścił kraj. Według mediów rosyjskich przebywał w Iraku i zajmował się projektami w sektorze gazowym, które przyciągnęły inwestorów z Rosji.",,
"Szef MSZ: Walka idzie o to, by Polska mogła samodzielnie decydować o swoim losie","– Tak długo, jak decydujemy o zakresie zmian w prawie, jesteśmy suwerenni; państwo nie traci suwerenności, gdy modyfikuje swoją politykę pod wpływem uzasadnionych argumentów innych – powiedział w poniedziałkowym wywiadzie szef MSZ Jacek Czaputowicz.","– Dziś walka idzie o to, by Polska mogła samodzielnie decydować o swoim losie. Suwerenność trzeba praktykować – ocenił w wywiadzie dla „Polska The Times” szef polskiej dyplomacji. – Jeśli państwo samodzielnie, zgodnie ze swoimi priorytetami reformuje na przykład system sądownictwa, wówczas praktykuje swoją suwerenność. Jeśli nie może tego zrobić ze względu na sprzeciw innych, wówczas ogranicza swoją suwerenność. O to właśnie toczy się gra – ocenił minister.Dopytywany, jak w takim razie nazwać sytuację, w której dokonujemy zmian w reformie wymiaru sprawiedliwości pod wpływem Komisji Europejskiej, Czaputowicz odparł, że państwo nie traci suwerenności, „gdy modyfikuje swoją politykę pod wpływem uzasadnionych argumentów innych”. – Również podporządkowanie się standardom międzynarodowym nie oznacza ograniczenia suwerenności. Gdyby np. Niemcy zrezygnowały z Nord Stream 2 pod wpływem argumentów innych państw, nie oznaczałoby to zmniejszenia suwerenności państwa – powiedział szef MSZ.Czaputowicz zauważył w rozmowie, że „zdolność decydowania o własnym losie i realizowania własnych celów Niemiec cały czas rośnie”. – Kryzys w żaden sposób jej nie ograniczył – podkreślił. Pytany o spotkanie z wiceszefem KE Fransem Timmermansem i o to, czy ten próbował narzucić mu swoją wolę, Czaputowicz ocenił, że Timmermans „został wybrany na swoje stanowisko, ponieważ jego wizja UE i roli komisji jest zgodna z wizją elit europejskich, kształtowanych przez duże państwa”. Podkreślił też, że „głos tych elit oraz głos dużych państw nadaje kierunek jego działaniom”.Na pytanie, jak zakończy się procedura wokół art. 7, Czaputowicz odpowiedział, że KE musi przeanalizować zmiany zaproponowane przez Polskę. – Na pewno dobrze, że Polska pokazała otwartość na dyskusję. W UE ważny jest proces, nie tylko treść – ocenił.– Mamy też sygnały od państw członkowskich, że nie chciałyby głosowania, wolałyby doprowadzić do kompromisu. KE powinna brać to pod uwagę. Pozytywną rolę odegrała biała księga, która uzmysłowiła państwom, że nasz system sądowniczy jest zgodny ze standardami unijnymi i mieści się w ramach spektrum systemów innych państw członkowskich – powiedział szef MSZ.",,
Iluminacja na Pałacu Prezydenckim w 100. rocznicę wybuchu powstania wielkopolskiego,Iluminacja upamiętniająca setną rocznicę wybuchu powstania wielkopolskiego rozświetliła fasadę Pałacu Prezydenckiego – poinformowano na stronie Kancelarii Prezydenta.,Iluminacja składa się z charakterystycznej flagi z białym orłem w koronie na czerwonym tle oraz okolicznościowego napisu. W zdaniu „100. rocznica wybuchu powstania wielkopolskiego” jedno z zer zastąpiła symboliczna biało-czerwona rozetka.,,
Przyjął m.in. rybę w galarecie. Skorumpowany sędzia usunięty z zawodu,"Sąd dyscyplinarny przy Sądzie Apelacyjnym w Gdańsku wydalił w czwartek z zawodu sędziego Janusza K. z Kościerzyny (Pomorskie), skazanego w kwietniu przez sąd na cztery lata więzienia za to, że w zamian za korzystne wyroki przyjął ok. 100 tys. łapówki. – Sąd dyscyplinarny orzekł wobec sędziego karę dyscyplinarną złożenia z urzędu – poinformował Roman Kowalkowski, rzecznik prasowy Sądu Apelacyjnego w Gdańsku.","Wyrok nie jest prawomocny, można się od niego odwołać do sądu dyscyplinarnego przy Sądzie Najwyższym. W kwietniu 2017 r. sąd w Koszalinie (Zachodniopomorskie) skazał Janusza K. na cztery lata bezwzględnego więzienia. Jak informował wówczas PAP sędzia Sądu Okręgowego w Koszalinie Sławomir Przykucki, Janusz K. został skazany prawomocnym wyrokiem, który został złagodzony o rok w stosunku do poprzedniej kary. Oprócz kary czterech lat więzienia orzeczono także wobec niego grzywnę w wysokości 60 tys. zł, a także zwrot około 70 tys. zł łapówek, które przyjął. Skazanemu przysługuje złożenie kasacji do Sądu Najwyższego. Zdaniem Przykuckiego, sąd odwoławczy zdecydował się złagodzić o rok poprzednią karę, ponieważ jest zdania, że przestępczy proceder sędziego trwał krócej, niż wcześniej założono. Był to kolejny wyrok na sędziego. Pierwszy zapadł w 2014 r., wtedy sąd skazał go na pięć lat więzienia. K. odwołał się od wyroku i został on uchylony. Sąd nakazał jeszcze raz rozpatrzyć sprawę. Zakończyła się ona wyrokiem skazującym na pięć lat więzienia, ale K. odwołał się także od tego wyroku. Ryba w galarecieJanusz K. konsekwentnie nie przyznawał się do popełnienia zarzuconych mu czynów. K. przyjmował łapówki m.in. za wydawanie korzystnych orzeczeń. Prokuratura zarzucała mu m.in. przyjęcie za to korzyści w wysokości 100 tys. zł. Pomagał także pisać apelacje. W zamian za jedną z nich sędzia dostał wartą 300 zł rybę w galarecie i używał, przez co najmniej pięć dni użyczonego mu samochodu osobowego.",,
"Marek Safjan: na Węgrach, Słowacji i Polsce ciąży obowiązek przyjęcia uchodźców","Na Węgrach, Słowacji i Polsce ciążą obowiązki przyjęcia uchodźców, którzy powinni być rozlokowani z Włoch i Grecji – powiedział sędzia Trybunału Sprawiedliwości UE Marek Safjan komentując wyrok trybunału oddalający skargę Węgier i Słowacji ws. obowiązkowej relokacji uchodźców.","Trybunał Sprawiedliwości UE oddalił wniesione przez Słowację i Węgry skargi o stwierdzenie nieważności decyzji Rady z września 2015 r. ustanawiającej tymczasowy mechanizm obowiązkowej relokacji osób ubiegających się o azyl.Safjan pytany na antenie Polsat News o to, co środowy wyrok oznacza dla Polski, powiedział, że „na tych krajach, w tym na Polsce, ciąży obowiązek przyjęcia uchodźców”.– Trybunał wyraźnie stwierdza, że nie może stanowić podstawy do wyłączenia odpowiedzialności za przyjęcie uchodźców fakt abstrakcyjnego bezpieczeństwa (...), ale za każdym razem, w odniesieniu do konkretnych indywidualnych przypadków, musi być oceniony stopień zagrożenia – skomentował stanowisko TS prawnik. Uchodźcy nie mogą wybierać krajuWedług prawnika „uchodźcy, którzy przebywają teraz np. w Grecji, nie mogą sami wybierać kraju (do którego trafią – red.)”. – Nie ma takiego prawa. Uchodźca, który jest przyjmowany przez (dane – red.) państwo, ma obowiązek tam pojechać. Nie ma ryzyka późniejszej relokacji, bo on ma obowiązek przebywać w tym kraju, który go przyjął, bo tylko tam może korzystać z pomocy międzynarodowej – powiedział Safjan. Postępowania wobec nie wykonujących obowiązkówOdnosząc się do scenariusza, w którym Polska nie będzie chciała respektować orzeczenia Trybunału, stwierdził, że „Państwo ma obowiązek wykonać wyrok Trybunału. Jeśli wyrok nie jest wykonywany, to są przez traktat przewidziane odpowiedzenie postępowania wobec krajów, które nie wykonują obowiązków potwierdzonych przez wyrok Trybunału”.Marek Safjan w 1997 r. został wybrany w skład Trybunału Konstytucyjnego. W styczniu 1998 r. prezydent RP Aleksander Kwaśniewski powołał go na stanowisko prezesa TK. W lutym 2009 r. został nominowany do objęcia stanowiska polskiego sędziego w Trybunale Sprawiedliwości Unii Europejskiej – jego kandydaturę do TSUE zgłosił rząd Donalda Tuska. W kwietniu 2015 otrzymał nominację na drugą sześcioletnią kadencję. 31 stycznia tego roku europosłowie PiS Ryszard Legutko i Tomasz Poręba wystosowali do prezesa TSUE Koena Lenaertsa list, zarzucając Safjanowi brak bezstronności i polityczne zaangażowanie.",,
Geografia wyborcza: duże różnice preferencji między regionami,"Prawo i Sprawiedliwość jest niekwestionowanym zwycięzcą eurowyborów w skali kraju, jednak mieszkańcy poszczególnych regionów głosowali bardzo różnie, zarówno pod względem frekwencji, jak i preferencji politycznych.","Minione eurowybory, co podkreślano jeszcze przed zamknięciem lokali, charakteryzowały się wyjątkowo wysoką frekwencją. Ostatecznie wyniosła ona w skali kraju 45,68 proc.  Rekordowo duża liczba uprawnionych poszła do urn w aglomeracji warszawskiej. Frekwencja w okręgu numer 4 obejmującym stolicę i otaczające ją powiaty wyniosła aż 60,37, czyli o 12,48 punktu procentowego wyżej niż frekwencja w drugim w tym rankingu okręgu – krakowskim (47,89 proc.). Kolejne miejsca w tym rankingu różnią się jedynie ułamkiem punktu procentowego. Frekwencję powyżej średniej ogólnokrajowej odnotowano jeszcze w okręgu gdańskim (47,24 proc.) łódzkim (46,92 proc.) i katowickim (45,86 proc.). Dopiero różnica między przedostatnim (Bydgoszcz, 41,75 proc.) a ostatnim (Olsztyn, 38,93 proc.) miejscem sięga blisko 3 pkt proc. Okręgi, w których Prawo i Sprawiedliwość wygrało z Koalicją Europejską większością względną, to kolejno: olsztyński (47,29 proc.), łódzki (46,69 proc.) i katowicki (43,25 proc.). Najmniejszy odsetek wyborców poparł Zjednoczoną Prawicę w aglomeracji warszawskiej (32,32 proc.). Z kolei Koalicja Europejska najlepszy wynik uzyskała w okręgu gdańskim (50,66 proc. – to właśnie jedyny region, w którym KE wygrywa bezwzględną większością), na drugim miejscu jest okręg numer 13 obejmujący Lubuskie i Zachodniopomorskie (47,76 proc.), a na trzecim Bydgoszcz (46,01 proc.).  Kolejne okręgi, w których sojusz pięciu opozycyjnych partii pokonał Zjednoczoną Prawicę to aglomeracja warszawska (45,17 proc.) Wrocław (43,87 proc.) i Poznań (43,25 proc.). Najniższe poparcie KE uzyskała na Podkarpaciu: zaledwie 21,56 proc. Jeżeli chodzi o Wiosnę, najlepszy wynik udało się jej uzyskać w okręgu stołecznym (10,28 proc.), Poznaniu (7,8 proc.) i okręgu lubusko-zachodniopomorskim (7,46 proc.). Najmniej poparcia partia Roberta Biedronia ma na Podkarpaciu (3,06 proc.) w Lubelskiem (3,07 proc.) i Mazowieckiem oprócz aglomeracji warszawskiej (3,91 proc.). Nawet w okręgach, w których zwyciężyła Koalicja Europejska bardzo wiele powiatów głosowało za Prawem i Sprawiedliwością, w niektórych z nich Zjednoczona Prawica osiągnęła wyniki porównywalne z tymi z najlepszych województw. W okręgu poznańskim PiS uzyskał w powiecie konińskim 62,75 proc. (KE 22,74 proc.), w tureckim 60,77 proc. (KE 25,63 proc.) a w kolskim 60,45 proc. (KE 25,89 proc.).  Na terenach zachodniej Polski, gdzie w okręgach wygrała KE, powiaty popierające PiS zajmują, m. in. obszary Kaszub, Kociewia, wschodniej i południowej Wielkopolski, Przesieki Śląskiej, większej części Dolnego Śląska i dużych obszarów części Górnego Śląska wchodzącej w skład wrocławskiego okręgu wyborczego. Również wschodnia część okręgu stołecznego poparła Zjednoczoną Prawicę. W okręgach, w których zwyciężył PiS, za KE głosowało jedynie kilka większych miast (nie wszystkie), część Górnośląskiego Okręgu Przemysłowego, niektóre powiaty podmiejskie (zgierski, pabianicki), kilka powiatów północnych Mazur i Warmii, powiat hajnowski i powiat cieszyński.",,
"Morawiecki zwalnia od podatku, Grabiec chce zwrotu 500 plus, Petru odchodzi","Ruszył nowy program 500 plus na każde dziecko  a Frans Timmermans nie został szefem Komisji Europejskiej. Rzecznik PO Jan Grabiec „obiecał” wyborcom, że będą musieli zwracać pieniądze z programu 500 plus. Z kolei Aleksandra Dulkiewicz zaprosiła na wspólne świętowanie wybuchu II wojny światowej 1 września. Rzeczywiście, jest okazja do fetowania…","Sobota. Biedroń (znów) zmienia zdanieRobert Biedroń jeszcze niedawno mówił, że Wiosna będzie startowała sama, a Grzegorz Schetyna może być w przyszłości ministrem w jego rządzie.  Po wyborach do europarlamentu zmienił zdanie nie tylko na temat swojego mandatu w Brukseli, do którego się przywiązał, ale również na temat koalicji z PO.  – (…) przede wszystkim chcemy doprowadzić do tego, żeby to był wspólny wybór, żebyśmy pokazali na opozycji, że jesteśmy wspólnotą – powiedział Biedroń. Władze Wiosny zdecydowały, że wspólny start może doprowadzić do tego, że obecna opozycja wygra wybory parlamentarne, albo nie pozwoli uzyskać PiS większości konstytucyjnej w Sejmie. Warto docenić to drugie stwierdzenie, które pokazuje, że tak naprawdę nikt nie walczy o zwycięstwo, tylko o jak największą liczbę mandatów poselskich dla opozycji. Niedziela. Płacz po PetruRobert Biedroń dopiero powiedział, że przystąpi do Koalicji Europejskiej, a już Władysław Kosiniak-Kamysz twierdzi, że albo on, albo Wiosna. – Nie ma miejsca na jednej liście wyborczej dla Wiosny i PSL (…). Takiej listy nigdy nie będzie – oświadczył w niedzielę prezes PSL. Czyżby panowie się nie lubili??? Czy ktoś może nie lubić Roberta Biedronia? A Ryszarda Petru? Tego ostatniego przestali lubić najpierw koledzy z partii, którą sam założył, a potem wyborcy. Ryszard Petru obiecał, że nie będzie już  kandydował do parlamentu i w ogóle odchodzi z polityki. Ale wstrzymajmy łzy! Zawsze może zmienić zdanie – jak Robert Biedroń… Poniedziałek. Rusza nowe 500 plusTego dnia wszedł w życie znowelizowany program „Rodzina 500 plus” w ramach którego można będzie otrzymać świadczenie także na pierwsze dziecko bez kryterium dochodowego. O wielkim zainteresowaniu programem będzie świadczyć rekordowa liczba zgłoszeń składanych przez internet w kolejne dni. – Zarejestrowaliśmy pierwsze wypłaty. Są już rodziny, które cieszą się z pieniędzy na koncie. Jako pierwsza była gmina Kowary w województwie dolnośląskim – mówiła w programie „Gość Wiadomości” minister rodziny, pracy i polityki społecznej Bożena Borys-Szopa. Wtorek. Grabiec straszyJeszcze nie wszyscy złożyli wnioski o nowe „500 plus” a Jan Grabiec, rzecznik PO, już straszy Polaków, że będą musieli je zwrócić! Wypowiedział się tak na antenie TVN24: – Będziemy mówili głośno i dobitnie Polakom prawdę, że te przelewy przecież nie są z konta partyjnego PiS, to nie są pieniądze Jarosława Kaczyńskiego czy polityków PiS, to są pieniądze wszystkich Polaków. Te pieniądze Polacy będą musieli zwrócić. I wszystko było dobrze, gdyby nie to, że informację tę przekazała później TVP. Cytowanie własnych słów przez TVP Jan Grabiec uznał, za „manipulację w goebbelsowskim stylu”. Bo przecież Jan Grabiec mówił te słowa do widzów TVN24, a nie do widzów TVP. Jak tak można???Nie do śmiechu jest jednak milionom polskich rodzin, które korzystają z programów społecznych uruchomionych przez rządy Beaty Szydło i Mateusza Morawieckiego. Ważny polityk PO mówi już nie tylko o zatrzymaniu wypłat, ale również o odbieraniu tego, co już wypłacono.Frans Timmermans nie zostanie szefem Komisji Europejskiej. Jego wybór zablokowało 11 krajów Unii w tym Polska, w czym bardzo istotną rolę odegrał premier Mateusz Morawiecki. Środa. Zerowy PIT do 26 roku życiaSejm głosował nad ustawą zwalniającą osoby do 26 roku życiu z płacenia podatku dochodowego (tzw. PIT). – Politycy powinni wyjść zza swoich spraw, zobaczyć się jak wygląda życie młodych, jak wygląda życie osób w wieku 19,20,25 lat, gdy podejmuje pracę, pomaga rodzicom, zakłada rodzinę, wynajmuje mieszkanie. Zbyt dużo państwo polskie przez ostatnie 30 lat wymagało od młodych, a zbyt mało im pomagało – chcemy to zmienić – mówił w Sejmie Mateusz Morawiecki. Według szacunków z zerowego PIT-u skorzysta ponad 2 mln osób, dla których będzie oznaczać to realną podwyżkę. – Nie wyobrażam sobie, aby PSL mogło iść samodzielnie przeciwko innym partiom opozycyjnym, przeciwko Platformie Obywatelskiej. Tak się nie może zdarzyć, to jest samobójcze dla PSL – straszył ludowców lider PO Grzegorz Schetyna. Tymczasem okno transferowe partii opozycyjnych zostało otwarte. Przed jesienną rozgrywką wyborczą „wzmacnia się”  Platforma Obywatelska. Do „wunderteamu” Grzegorza Schetyny dołączyła Kamila Gasiuk-Pihowicz, pierwsza, która uciekła z Nowoczesnej. Ciekawe, czy jej i jej mężowi nowi koledzy powierzą czuwanie nad finansami partii. Ale już jutro okaże się, że choć jedna posłanka przybyła, to klub PO jednak się kurczy… Czwartek. PSL zawiązuje koalicję samo ze sobąW ślad za Ryszardem Petru, Stefan Niesiołowski rezygnuje z kandydowania i mówi, że nie będzie się wygłupiał. Poseł PSL-UED (kto pamięta co oznacza UED???) najwyraźniej nie chce tworzyć Koalicji Polskiej z Kosiniakiem-Kamyszem. Nie tylko on. Problem w tym, że nikt nie chce tej koalicji, ale PSL się niczym nie zraża. Ludowcy postanowili dać innym dobry przykład i sami wstąpili do swojej Koalicji Polskiej. Właśnie w Sejmie powstał klub o obiecującej nazwie PSL-Koalicja Polska. Czy PSL liczy na to, że wyborcy nie połapią się, że w tej koalicji nikogo poza ludowcami nie ma? No prawie nikogo, bo chociaż odchodzi Stefan Niesiołowski, to do nowego klubu wstąpili Marek Biernacki i Jacek Tomczak z PO oraz Radosław Lubczyk, obecnie niezrzeszony, wcześniej poseł Nowoczesnej.Parlament Europejski wybrał Karola Karskiego, europosła Prawa i Sprawiedliwości, na stanowisko skarbnika. Zaś wiceprzewodniczącą (jedną z wielu) PE została Ewa Kopacz. W napięciu czekamy na jej pierwsze przemówienie, kiedy podzieli się z Europą swoją wiedzą o dinozaurach! Piątek. Kogel-mogel opozycji W Poznaniu obradowało 14 premierów z krajów Unii Europejskiej i krajów bałkańskich, w tym premier Mateusz Morawiecki, kanclerz Angela Merkel oraz premierzy Wielkiej Brytanii i Francji – Theresa May i Eduard Philippe. – Bez integracji Bałkanów Europa nie zacznie oddychać pełną piersią – powiedział podczas szczytu prezydent Andrzej Duda.Robert Biedroń znów zmienił zdanie. Teraz nie chodzi mu już o koalicję z PO, tylko o coś innego. – Dla nas oczywistym wyborem jest budowanie przede wszystkim koalicji lewicowej – powiedział lider Wiosny Robert Biedroń. Jeszcze w sobotę Biedroń chciał dołączyć do Koalicji Europejskiej, ale może wystraszył się Władysława Kosiniaka-Kamysza. Z kolei Grzegorz Schetyna w dramatycznym apelu oświadczył, że w zasadzie kocha PSL i ludowcy muszą wrócić do koalicji z PO. A jak nie wrócą to pokocha innych koalicjantów. Z kolei PSL zaczęło przeszkadzać w miłości do PO – SLD. Tyle lat wspólnych rządów z SLD i teraz obrażać się na lewicę, naprawdę drodzy ludowcy… To może złamać serce Włodzimierzowi Czarzastemu, który z kolei wydaje się, że niezmiennie czuje większą sympatię do PO niż do Wiosny… Co z tej układanki wyniknie? Kogo bardziej kocha Grzegorz Schetyna? Z kim będzie Robert Biedroń? Dowiemy się już w kolejnych odcinkach.  – Wiarygodność i praca dla ludzi to dwa pierwsze i podstawowe wymiary naszych dokonań, naszej polityki dla Polski – mówił wicepremier Piotr Gliński podczas inauguracji konwencji programowej Prawa i Sprawiedliwości oraz Zjednoczonej Prawicy w Katowicach. Konwencja pod hasłem „Myśląc: Polska 2019”, będzie trwała trzy dni i składała się z 16 sesji tematycznych podzielonych na ponad 60 paneli specjalistycznych z udziałem około 400 mówców.Sejm przyjął specustawę w sprawie budowy Muzeum Westerplatte i Wojny 1939 w Gdańsku. Ustawa jest histerycznie krytykowana przez opozycję i władze Gdańska, coraz głośniej mówi się, że konflikt może wynikać z jakiś planów budowy osiedli na i w okolicy Westerplatte. Jak jest, nie wiadomo, ale niektórzy „przyjazd gości” na Westerplatte we wrześniu 1939 r. wspominają ciepło. „Połączenie” z III Rzeszą jest jak widać dla niektórych okazją do fetowania. – Dzisiaj chcę zaprosić do wspólnego świętowania. 1 września o 4.45 spotkajmy się u stóp pomnika - powiedziała dzisiaj prezydent Gdańska Aleksandra Dulkiewicz. Przy okazji zaatakowała polski rząd, za to, że za państwowe pieniądze chce zbudować państwowe muzeum na Westerplatte. Zapewne lepsze byłoby prywatne osiedle i pokaz fajerwerków na 1 września.",,
Prezydent Trump pojedzie na obchody 75. rocznicy lądowania w Normandii,Prezydent USA Donald Trump 6 czerwca weźmie udział w obchodach 75. rocznicy lądowania wojsk alianckich w Normandii. Trump zapowiedział to podczas spotkania z weteranami II wojny światowej w Gabinecie Owalnym.,"Agencje przepominają, że pięć lat temu, w obchodach 70. rocznicy desantu aliantów w Normandii, brał udział poprzednik Trumpa - Barack Obama, a także m.in. prezydent Rosji Władimir Putin, kanclerz Niemiec Angela Merkel i brytyjska królowa Elżbieta II.Lądowanie w Normandii rozpoczęło się 6 czerwca 1944 r. i było największą operacją desantową w historii wojen. Rankiem tego dnia na kilku plażach Normandii wylądowało ok. 130 tys. żołnierzy, a pod koniec lipca 1944 r. aliantów było tam już 1,5 mln.Straty po obu stronach przekroczyły 250 tys. zabitych i zaginionych. Dziesiątki tysięcy ofiar walk spoczywają na 26 cmentarzach wojskowych, amerykańskich, brytyjskich, niemieckich, kanadyjskich i polskich.",,
Homoadopcja i zabijanie dzieci – postulaty organizatora „Solidarni z Białymstokiem”,"Homoadopcja, przyzwolenie na zabijanie nienarodzonych dzieci, seksualizacja najmłodszych (pod hasłem „stop pedofilii”), cenzura treści niezgodnych z ideologią LGBT (jako walka z „mową nienawiści”) i przyzwolenie na mowę nienawiści (jako walka z „cenzurą”) – to niektóre punkty programu Aleksa Polaka, organizatora wydarzenia „Warszawa przeciw przemocy – solidarni z Białymstokiem”.","– Dożyliśmy czasów, w których za swoje poglądy można dostać w twarz, można zostać brutalnie zmasakrowanym – powiedział Aleks Polak na antenie TVN24.",,
Amerykański niszczyciel blisko rosyjskiej bazy w Syrii,"Amerykański niszczyciel USS Donald Cook, uzbrojony w rakiety Tomahawk, znajduje się ok. 100 km od morskiej bazy Rosji w syryjskim porcie Tartus – podała niezależna rosyjska telewizja Dożd, powołując się na doniesienia mediów tureckich.","Turecki dziennik „Hurriyet” powiadomił, że do niszczyciela co najmniej cztery razy zbliżały się rosyjskie myśliwce. Wcześniej dziennik „Washington Post” podał, że Donald Cook zawinął do cypryjskiego portu Larnaka, po czym odpłynął ku wschodniej części Morza Śródziemnego. Dożd przypomina, że USA 7 kwietnia zeszłego roku użyły pocisków manewrujących Tomahawk podczas ataku na bazę syryjskich sił rządowych Szajrat w prowincji Hims. Ostrzał był odpowiedzią na atak bronią chemiczną na opanowane przez syryjskich rebeliantów miasto Chan Szajchun.  Atak chemiczny był dziełem syryjskich sił rządowych  Prezydent USA Donald Trump oświadczył, że Stany Zjednoczone odpowiedzą rozwiązaniem siłowym na niedawny atak chemiczny na szpital w syryjskiej Dumie we Wschodniej Gucie. Zdaniem Zachodu atak ten był dziełem syryjskich sił rządowych.",,
"Beata Mazurek: Pomagamy wszystkim Polakom, potrafimy rządzić i mamy na to środki","„Pomagamy wszystkim Polakom, potrafimy rządzić i mamy na to środki” – oświadczyła rzeczniczka Prawa i Sprawiedliwości Beata Mazurek, odnosząc się do krytyki ze strony opozycji dotyczącej propozycji PiS dodatku dla niepełnosprawnych.","Na niedzielnej konwencji PiS w Krakowie Jarosław Kaczyński powiedział, że „jest w Polsce ta trudna, tragiczna sprawa niepełnosprawnych”. – Mamy nowe propozycje, mamy kolejny „plus” do naszej piątki – powiedział prezes PiS. Premier Mateusz Morawiecki wyjaśnił, że w najbliższych kilku miesiącach rząd chce przekazać osobom niepełnosprawnym powyżej 18. roku życia, całkowicie niezdolnym do samodzielności, comiesięczny, stały dodatek w wysokości najprawdopodobniej 500 zł.Do tej propozycji krytycznie odnieśli się przedstawiciele opozycji. Rzecznik PSL Jakub Stefaniak ocenił, że „dzisiaj PiS trzęsie portkami i jest w stanie podpisać pakt nawet z diabłem, żeby tylko spróbować nie przegrać zbliżających się wyborów”. Rzecznik PO Jan Grabiec napisał na Twitterze, że „wobec spadających sondaży PiS Kaczyński przypomniał sobie dziś o potrzebach osób z niepełno sprawnościami”. „Jak tak dalej pójdzie, to rząd PiS po przegranych wyborach europejskich, znajdzie jeszcze w czerwcu pieniądze na podwyżki dla nauczycieli” – dodał Grabiec.„Kłamstwa, manipulacje, ignorancja to immanentne cechy PO. Deklaracja Krakowska, wypowiedź Grupińskiego i Tuska o apolityczności to kolejne tego dowody” – napisała Mazurek na Twitterze. „Pomagamy wszystkim Polakom, potrafimy rządzić i mamy na to środki. Dokonania PO to nieudolność, rozkwit złodziejstwa oraz mafii-250 mld” – oświadczyła rzeczniczka PiS.",,
Pożar lasów przy polskiej granicy. Niemcy poprosili o pomoc,"Strażacy z województwa lubuskiego pomagają gasić pożar w Niemczech. Chodzi o płonące lasy w rejonie miejscowości Ziltendorf, blisko granicy z Polską.",– Samorząd niemieckiego powiatu Oder-Spree zwrócił się o pomoc do powiatu słubickiego w ramach współpracy transgranicznej – powiedział rzecznik lubuskiej straży starszy kapitan Dariusz Szymura.  Na miejsce wysłano zastępy z Jednostki Ratowniczo-Gaśniczej ze Słubic oraz strażaków-ochotników z Rzepina i Cybinki. Łącznie w Niemczech pali się 130 hektarów lasu.  Strażacy gaszą płonące drzewa i podszycie. Także w lasach zachodniej Polski jest duże zagrożenie pożarowe. Najpoważniejsza sytuacja jest w pasie od województwa lubuskiego po województwa dolnośląskie i śląskie.,,
Idziak o Wężach: to czarny PR polskiego kina,"– Ten „czarny PR” może spowodować, że jeszcze więcej widowni odwróci się od polskiego kina – tak nagrody Węże, czyli „polskie Złote Maliny” dla najgorszych filmów skomentował Sławomir Idziak, autor zdjęć do wyróżnionej pięcioma Wężami „1920 Bitwy Warszawskiej”.","Idziak napisał do przyznającej Węże akademii list.„Szanowana Akademio, mam pomysł, aby waszą akcję uczynić jeszcze bardziejskuteczną. Proponuję wasze wężowe logo opatrzyć sloganem reklamowym: Tylkoświnie siedzą na polskim filmie w kinie” – tak w liście do pomysłodawcównagród Węże zareagował na werdykt Sławomir Idziak.Zdaniem operatora utrzymane w ostrym tonie negatywne recenzje polskich filmów mogą odstraszać publiczność od chodzenia do kin na rodzime produkcje.Broniąc „1920 Bitwy Warszawskiej”, Idziak zwrócił uwagę, że chociaż on samnie został wymieniony z nazwiska na liście nominowanych do Węży, to właśnieon zaproponował, by film Hoffmana zrealizować w 3D.„Zrobiłem to nie ze względu na próby nadążania za światowymi trendami, botechnologia 3D żadnym trendem nie jest. Jest nową technologią realizacjifilmów, innymi słowy nowym środkiem wyrazu w realizacji filmów - takim samym, jak kiedyś dźwięk i kolor – który powszechnie jest używany na świecie, i to w dodatku przez takich twórców, jak Martin Scorsese, Tim Burton, Ridley Scott czy James Cameron” – napisał operator w liście.„Ja (...) robię wszystko (...), aby polska kinematografia jak najszybciejwdrożyła tę błyskawicznie rozwijającą się na całym świecie technologię;chociażby dlatego, by w erze multipleksów widz, spośród wielu filmów 3D tamwyświetlanych, wybrał polski film, który zrealizowany jest w tej technice” – podkreślił Idziak.Poinformował jednocześnie, że przed miesiącem ekipa operatorska, którapracowała przy filmie „1920 Bitwa Warszawska”, w sumie 11 osób, zakończyła z sukcesem zdjęcia do wysokonakładowego filmu niemieckiego. „W Niemczech, kraju przodującym w technologiach filmowych, (...) reżyser i producenci doszli do wniosku po projekcji filmu +1920 Bitwa Warszawska+, że polska ekipa daje im gwarancję wysokiej technicznej i artystycznej jakości filmu” – zwrócił uwagę Idziak.Pomysłodawcy Węży apelują o poczucie humoru i dystansPomysłodawcy Węży odnieśli się do treści listu na Facebooku. Jak ocenili, „polska kinematografia ma się nieźle”, „z roku na rok coraz lepiej”, a „argumenty, żeby w żaden sposób nie krytykować, bo zgasimy ten ledwo tlący się płomyczek są już trochę nieaktualne”.Jeden z pomysłodawców Węży, krytyk Kamil Śmiałkowski tłumaczył, że kategoria film w 3D, w której nominowano i nagrodzono „1920 Bitwę Warszawską” była żartem. Apelował też o poczucie humoru i dystans ze strony artystów.Listę laureatów Węży za miniony rok ogłosiła w niedzielę licząca ponad 70osób akademia, w skład której weszli dziennikarze i krytycy filmowi, m.in.Kamil Śmiałkowski, Tomasz Raczek, Karolina Korwin-Piotrowska, Anna Serdiukow, Tomasz Kin, Paweł Felis, Bartosz Żurawiecki. Węże przyznano po raz pierwszy.Pięć antynagród przypadło twórcom i obsadzie „1920 Bitwy Warszawskiej” wreżyserii Jerzego Hoffmana. „1920 Bitwę Warszawską” „nagrodzono” m.in. wkategorii najgorszy film w 3D.  – Ta (...) kategoria to humorystycznespojrzenie członków akademii na próby nadążenia naszej kinematografii zaświatowymi trendami – skomentowali organizatorzy konkursu.Jak powiedział w środę Śmiałkowski pomysłodawcy Węży zamierzają przekazaćstatuetki laureatom w maju, na festiwalu filmowym w Gdyni.",,
Zmiana na stanowisku szefa Secret Service,"James M. Murray - zawodowy agent US Secret Service - zostanie od maja nowym szefem tej służby - poinformowała rzeczniczka Białego Domu Sarah Sanders. Zastąpi on na tym stanowisku Randolpha Allesa, który został zwolniony przez Donalda Trumpa.","– Dyrektor US Secret Service Randolph „Tex” Alles wykonał wspaniałą pracę przez ostatnie dwa lata w agencji i prezydent jest mu wdzięczny za 40 lat służby dla kraju. Dyrektor Alles odejdzie wkrótce i prezydent Trump wybrał Jamesa M. Murraya, zawodowego agenta USSS, aby objął stanowisko dyrektora od maja – powiedziała Sanders.   Godzinę wcześniej stacja CNN, powołując się na źródła w administracji prezydenta, podała, że Trump polecił pełniącemu obowiązki szefa personelu Białego Domu Mickowi Mulvaneyowi, by ten zwolnił Allesa.   US Secret Service (USSS) zajmuje się przede wszystkim ochroną prezydentów, byłych prezydentów, ich rodzin i innych najważniejszych osób w państwie, ale też przeciwdziałaniem korupcji, oszustwom finansowym i przestępczości komputerowej. Dyrektor USSS podlega bezpośrednio sekretarzowi ds. bezpieczeństwa narodowego. Szefowa tego resortu Kirstjen Nielsen w niedzielę poinformowała o swojej dymisji, co jak się przypuszcza, ma związek z presją wywieraną na nią przez Trumpa w kwestii polityki migracyjnej.",,
„Chciałbym podziękować rządowi za nieprzejednaną postawę ws. uchodźców”,"– Michał Boni dziękuje Fransowi Timmermansowi, a ja bym chciał podziękować polskiemu rządowi i premier Beacie Szydło za jej nieprzejednaną postawę jeżeli chodzi o relokacje uchodźców – powiedział w programie „Minęła 20” Wojciech Skurkiewicz (PiS), komentując wystąpienie polityka PO w Parlamencie Europejskim. – Nie jestem w stanie do końca tego słuchać, jak polski polityk włazi... już nie powiem gdzie, urzędnikowi Unii Europejskiej – wtórował mu polityk PSL Piotr Zgorzelski.","Podczas czwartkowej debaty w PE o sytuacji w Polsce wiceszef Komisji Europejskiej Frans Timmermans relacjonował stan dialogu KE z Polską. W rozmowie z dziennikarzami  podkreślił, że komisja jest bliska uruchomienia art 7. unijnego traktatu wobec Polski.  Europosłowie PO zapewniali Timmermansa, że nie jest sam i ma poparcie milionów Polaków. – Dziś rządzący zawłaszczają hasło solidarności, ale tak naprawdę niszczą polską wolność i solidarność. Wyrzucają Polskę z Europy i podważają fundamenty demokracji – przekonywał Michał Boni. „Żenujące wystąpienie”  – Wystąpienie pana Boniego i posłów PO było po prostu żenujące – ocenił Wojciech Skurkiewicz. Według niego takie wypowiedzi przyczyniają się do złego postrzegania Polski w UE. – Do mnie tego typu narracja całkowicie nie przemawia  i ją odrzucam. Jest taki zgrzyt; nie jestem w stanie do końca tego słuchać, jak polski polityk włazi, już nie powiem gdzie, urzędnikowi Unii Europejskiej, bezsensownie się podlizując – stwierdził Piotr Zgorzelski z PSL. „Zdrada Ewy Kopacz”Politycy nawiązali również do zatrzymania w sobotę sprawców napaści na Polaków w Rimini. – Życzylibyśmy sobie, aby można było – w końcu tam są nasi prokuratorzy – jak najszybciej ściągnąć ich tutaj do kraju i osądzić – powiedział Piotr Zgorzelski.   Wojciech Skurkiewicz ocenił, że w 2015 roku ówczesna premier Ewa Kopacz „zdradziła Grupę Wyszehradzką, zgadzając się na przyjęcie imigrantów”. – Jej stanowisko graniczyło ze zdradą narodu polskiego, ze zdradą stanu – powiedział. Z kolei Piotr Apel wskazał na konieczność deportowania osób, które przebywają nielegalnie w UE. ",,
"„Fakty są takie, że Amerykanie wykonują swoje zobowiązania”","–  Co do zasady większość państw europejskich, tych które należą do NATO, chce utrzymania i wzmocnienia więzi transatlantyckiej z USA – powiedział w programie „Kwadrans polityczny” TVP1 szef Biura Bezpieczeństwa Narodowego Paweł Soloch.  Jak tłumaczył, obecna administracja USA wywiązuje się ze wszystkich wcześniejszych zobowiązań sojuszniczych. Zwrócił też uwagę na polski plan wzmocnienia pozycji  marynarki wojennej i rozwoju naszej strategii morskiej.","– Wszyscy członkowie NATO czekają na szczyt w maju, na to, co powie Donald Trump i informację, jak będą zmodyfikowane priorytety USA.  Wiemy, że liczą na większe zaangażowanie finansowe ze strony sojuszników – mówił Soloch. Przypomniał, że Polska przeznacza, tak jak ustalono, na cele wojskowe dwa proc. budżetu.     Analizując wypowiedzi i dotychczasowe działania prezydenta Donalda Trumpa szef BBN stwierdził, że możemy mówić o redefinicji pewnych akcentów  amerykańskiej  polityki, ale pewne jest to, że nadal Stany walczą z terroryzmem i podtrzymują asertywną postawę wobec Rosji.   Paweł Soloch podkreślił, że najważniejsze z naszego punktu widzenia jest to, że „Amerykanie podtrzymują swoje wcześniejsze zobowiązania i m.in. dyslokują swoje jednostki w Polsce”. W Akademii Marynarki Wojennej 10 lutego zaprezentowano „Strategiczną Koncepcję Bezpieczeństwa Morskiego Rzeczypospolitej Polskiej”. Jest to dokument opracowany przez zespół ekspertów powołanych przy Biurze Bezpieczeństwa Narodowego.   Jak mówił szef BBN Polska do tej pory nie wykorzystywała w pełni swego morskiego potencjału, a co za tym idzie nie było koncepcji rozwoju marynarki wojennej.",,
Stacja usuwa reklamę z lesbijkami. Później zmienia decyzję i chce wspierać organizacje LGBT,"Jedna z amerykańskich stacji telewizyjnych pokazała reklamę z lesbijkami. Ta wywołała kontrowersje. Właściciele postanowili ją usunąć. Jednak po kilku dniach zmienili zdanie, chcą powrotu reklamy i deklarują, że będą jeszcze bardziej „reprezentować” społeczność LGBTQ.","Amerykańska stacja telewizyjna Hallmark zamieściła serię reklam dotyczących firmy Zola, która pomaga w planowaniu imprez weselnych. Na jednym z nagrań widać parę lesbijek, która bierze ślub przed ołtarzem.  Stacja – w odpowiedzi na krytykę niektórych środowisk prawicowych – postanowiła wycofać reklamę, bo „jest za bardzo kontrowersyjna”. Taka decyzja wywołała z kolei oburzenie w środowiskach lewicowych.   Przedstawiciele stacji oświadczyli, że chcą pokazać, że jej materiały służą dostarczaniu rozrywki całym rodzinom. „Marka Hallmark nigdy nie będzie dzielić. Nie chcieliśmy stworzyć kontrowersji, bardzo staraliśmy się od niej odciąć. Poczuliśmy, że jest w interesie marki, aby je wycofać i nie generować dalszych kontrowersji” – oświadczyła rzeczniczka stacji, komentując zdjęcie reklam.  Dyrektor generalny Hallmark oświadczył z kolei w niedzielę, że firma podjęła „złą decyzję” i chce przywrócić reklamy. Dodał też, że jego firma będzie próbowała „lepiej reprezentować” społeczność LGBTQ we wszystkich jej markach.",,
Grecja: skrajna prawica bez dotacji,"Grecki parlament wstrzymał finansowanie z budżetu państwa skrajnie prawicowej partii Złota Jutrzenka. Jak poinformowało prezydium parlamentu, decyzję w tej sprawie poparło 241 deputowanych, 26 było jej przeciwnych, a pięciu wstrzymało się od głosu.","Odcięcie Złotej Jutrzenki od pieniędzy z budżetu nastąpiło po oskarżeniuprzez wymiar sprawiedliwości kierownictwa partii o przekształcenie jej worganizację przestępczą.  Drogę do podjęcia takiej decyzji otworzyło znowelizowanie w październikuprzez grecki parlament ustawy o finansowaniu partii politycznych.Znowelizowana ustawa umożliwia wstrzymanie dotacji państwowych dla tychugrupowań, które zostaną oskarżone o działalność przestępczą lubterrorystyczną. Przywódca Złotej Jutrzenki Nikolaos Michaloliakos, pięciu deputowanych idziesiątki członków tej partii aresztowano 28 września pod zarzutemprzynależności do przestępczego ugrupowania. Była to reakcja na serię atakówna imigrantów oraz na zamordowanie walczącego z rasizmem rapera PawlosaFyssasa. Złota Jutrzenka, niegdyś marginalne ugrupowanie, urosła do rangi znaczącejsiły politycznej z poparciem rzędu 12-13 proc. W ubiegłorocznych wyborachzdobyła 18 miejsc w 300-osobowym parlamencie.",,
Kolejne śmiertelne ofiary zamieszek w Iraku. Policja otworzyła ogień,"Trzy osoby zginęły w niedzielę podczas antyrządowych protestów w irackiej Nasiriji – poinformowała miejscowa policja i służby medyczne. Około 100 osób zostało rannych. To drugi dzień gwałtownych zamieszek, jednych z najbardziej brutalnych od początku października.","Protestujący w niedzielę zebrali się na głównym moście w mieście. Tam doszło do starć z policją, która otworzyła do demonstrantów ogień.Protesty odbywały się też w Bagdadzie, gdzie służby bezpieczeństwa użyły gazu łzawiącego. Tam rannych zostało 20 osób. W szpitalu zmarła jedna osoba, która została ranna dzień wcześniej.Policja poinformowała, że w stolicy kraju eksplodował samochód, uszkadzając kilka innych aut, stojących w pobliżu. Demonstranci, którzy chcą pokojowo wyrażać swój bunt przeciw rządom, obawiają się, że tego typu akcje sabotażowe wzmogą agresję służb, zwłaszcza że rząd ostrzegł przed użyciem bardziej drastycznych środków przeciwko manifestantom.W sobotę w protestach zginęły trzy osoby, wszystkie zginęły od kul. Rannych zostało także ok. 100 osób.Antyrządowe niepokoje społeczne w Iraku rozpoczęły się na początku października w Bagdadzie, szybko rozprzestrzeniając się na miasta na południu kraju. W wyniku brutalnego tłumienia protestów przez siły bezpieczeństwa zabitych zostało już ok. 280 osób.",,
Premier Hiszpanii odwiedził rannych policjantów w Barcelonie,"Premier Hiszpanii Pedro Sánchez odwiedził policjantów rannych w wyniku zamieszek separatystów w Barcelonie. To pierwsza wizyta hiszpańskiego szefa rządu w Katalonii od 2017 r., kiedy to Sąd Najwyższy skazał dziewięcioro liderów ruchu niepodległościowego na więzienie za udział w zorganizowaniu nielegalnego referendum.","Jak podają hiszpańskie media, premier przez ten gest chce pokazać, że kontroluje sytuację w Katalonii i przygotowuje się do wyborów parlamentarnych, które odbędą się 10 listopada.Premierowi podczas wizyty towarzyszył minister spraw wewnętrznych Fernando Grande Marlaska. Polityków przywitały okrzyki, gwizdy i buczenia grupy demonstrantów żądających „wolności dla więźniów politycznych”. Jak poinformował na Twitterze hiszpański rząd, premier odwiedził też komendę główną policji w Katalonii. Sánchez podziękował funkcjonariuszom za zapewnianie bezpieczeństwa w Barcelonie. Zapewnił ich o wsparciu rządu.",,
Wybory 10 maja? Kidawa-Błońska się cieszy. Data jej nie pomoże,"Z nieoficjalnych informacji portalu niezalezna.pl wynika, że marszałek Sejmu Elżbieta Witek wskaże 10 maja jako datę pierwszej tury wyborów prezydenckich.  – Byłabym bardzo zadowolona. To bardzo dobra data i wydaje mi się, że z taką datą można wygrać wybory – powiedziała kandydatka PO na prezydenta Małgorzata Kidawa-Błońska. Czy kampania nie będzie za krótka? – Liczyłam się z tym, że to będzie maj. 10 maja bardzo mi odpowiada. Jeżeli wiedziałabym już dzisiaj, jaka jest ta data, to byłoby to lepsze, bo można byłoby już rozpocząć oficjalną kampanię – powiedziała nam Kidawa-Błońska. Nie wszyscy w PO podzielają ten optymizm.","Politycy związani z PO oceniają, że 10 maja sprzyja prezydentowi Andrzejowi Dudzie. Tydzień przed tą datą odbędą się bowiem liczne uroczystości z okazji Święta Narodowego Trzeciego Maja. Prezydenci są wtedy w centrum uwagi opinii publicznej. Poprzednie wybory prezydenckie również odbyły się 10 maja. 3 maja 2015 roku ówczesny prezydent Bronisław Komorowski wręczył obywatelom setki odznaczeń. Nie pomogło mu to jednak w reelekcji.   – To jest termin najwcześniejszy z możliwych, co oznacza, że prezydent Duda chciałby ograniczyć czas kampanii wyborczej. Czas dla niego bardzo trudny, bo to będzie również czas rozliczeń z 5 lat zawiedzionej prezydentury niespełnionych obietnic. Miała to być aktywna prezydentura. Stała się całkowicie pasywna – stwierdził poseł KO Michał Szczerba.  – Oczywiście prezydent wybrał taki termin, który jemu odpowiada. Ja chciałbym, żeby kampania wyborcza była realną debatą publiczną na temat stanu Polski, pozycji międzynarodowej, bezpieczeństwa. Andrzej Duda, który wyjeżdża na dwutygodniowe ferie, unikając działań związanych z sytuacją na Bliskim Wschodzie, unika komentowania – dodał Szczerba. – Opozycja coraz częściej przypomina taką złą baletnicę, a złej baletnicy przeszkadza rąbek u spódnicy. Zakładam, że w przypadku opozycji nie ma dobrego terminu na wybory. Każdy termin jest optymalny. Najważniejsza jest kampania i pozytywna ocena 5 lat prezydenta Andrzeja Dudy. Dla wielu Polaków to format prezydencki. Osoba, która dba o niepodległość, suwerenność i bezpieczeństwo Rzeczypospolitej Polskiej – mówił nam poseł PiS Jarosław Krajewski. – Przecież to, że w maju odbędą się wybory prezydenckie było wiadome już 5 lat temu, kiedy odbyły się poprzednie. Opozycja miała 5 lat, żeby się do nich przygotować. Ta cała dyskusja jest trochę dziwna. Przypomnę, że to opozycja miała problemy z wyłonieniem kandydata, a było wiadomo, kto będzie kandydatem obozu Zjednoczonej Prawicy. Opozycja może mieć pretensje tylko do siebie – stwierdził senator PiS Jan Maria Jackowski. – Kampania wyborcza rozpoczęła się tak naprawdę już w ubiegłym roku. Kandydaci zgłosili się do tego wyścigu prezydenckiego lub mówiło się o tych, którzy jeszcze nie zgłosili swojego akcesu. Czasu jest naprawdę dużo. Łącznie blisko pół roku – powiedział poseł PiS Marek Ast.  Daty wyborów prezydenckich nie chce krytykować Lewica. – Każdy termin wyborów jest dobry. O tym terminie, 10 maja, wiedzieliśmy już od kilku dni. Jesteśmy przygotowani. Od 19 stycznia Robert Biedroń zaczyna kampanię – mówił nam poseł Tomasz Trela z Lewicy.  Dlaczego europoseł Biedroń zaczyna kampanię dopiero 19 stycznia, skoro politycy Lewicy mówią, że już latem zapadła decyzja, że będzie kandydatem w wyborach prezydenckich? – Nie jest tajemnicą, że przy rozmowach o kształcie koalicji wyborczej były takie dyskusje, natomiast później zajęliśmy się formowaniem klubu parlamentarnego, integracją środowisk lewicowych – odpowiedział Trela. Do prezydenta Andrzeja Dudy, wicemarszałek Małgorzaty Kidawy-Błońskiej, europosła Roberta Biedronia, prezesa PSL Władysława Kosiniaka-Kamysza, byłego dziennikarza Szymona Hołowni dołączy jeszcze kandydat Konfederacji. Nadal nie wiadomo jednak, kto nim będzie.  – Termin przyspieszony 10 maja nie jest nam straszny. Jestem pewny, że zdążymy. Już niedługo, bo 18 stycznia zjazd elektorów, który wybierze naszego kandydata na prezydenta. W prawyborach bierze udział 9 kandydatów. Mamy system elektorski wzorowany na Stanach Zjednoczonych – mówił poseł Konfederacji Jakub Kulesza. Prawybory Konfederacji odbyły się już w większości województw. Prowadzi Krzysztof Bosak z Ruchu Narodowego, ale ostatecznie kandydatem na prezydenta może zostać jeden z przedstawicieli partii Korwin (ubiegają się o to Artur Dziambor, Konrad Berkowicz, Janusz Korwin-Mikke i Jacek Wilk) albo Grzegorz Braun.  – Elektorzy z całego kraju zjadą i będą wybierać tego najlepszego kandydata. Wybór elektorów będzie składał się z wielu tur. W każdej turze najsłabszy kandydat będzie odpadał. Jego elektorzy będą mogli zagłosować na innego kandydata. W ten sposób wyłonimy kandydata z największym poparciem – tłumaczył Kulesza.",,
Polska zbrojna,"W rękach Polaków może być od 100 tys. do 200 tys. sztuk nielegalnej broni – wynika z szacunków policji. Większość pochodzi z czasów II Wojny Światowej i znajduje się rękach różnej maści kolekcjonerów militariów. Prawdopodobnie właśnie w taki sposób uzbroił się Ryszard C., który zaatakował  biuro PiS, a także desperaci z Rybnika i Żywca, którzy strzelali do rodzin i przypadkowych ludzi.",     ,,
"„Ci kradli i tamci kradli, ale ci to się przynajmniej dzielą”","„Ci kradli i tamci kradli, ale ci to się przynajmniej dzielą” – w ten sposób rządy obecne i poprzednie skomentowała jedna z kobiet, z którą spotkał się w Węgrowie (woj. mazowieckie) Krzysztof Brejza (PO).","Platforma Obywatelska ogłosiła „rozpoczęcie kampanii, która oparta będzie na kontakcie z Polakami”. W ramach kampanii politycy spotykają się z wyborcami w wielu miastach Polski.W internecie pojawił się film ze spotkania Krzysztofa Brejzy z mieszkańcami Węgrowa. Jedna z kobiet, która brała udział w spotkaniu, w krótki sposób podsumowała rządy obecne i poprzednie. „Ci kradli i tamci kradli, ale ci to się przynajmniej dzielą” – stwierdziła. Nie wszyscy internauci podzielają poczucie humoru byłego ministra zdrowia w rządzie Donalda Tuska. „Żart” spodobał się za to sztabowi wyborczemu opozycji.",,
Kulczyk spotkał się z Grasiem ws. otrzymywanych pogróżek? Nieznane nagranie z miliarderem,"- Wysyłają mi anonimy, chodzą po różnych ludziach z wpływami typu Kwaśniewski, (…) z pogróżkami (…) dziwnym zbiegiem okoliczności w momencie, jak się dzieje coś wielkiego – mówił Jan Kulczyk rok przed swoją śmiercią do Krzysztofa Kwiatkowskiego, w nagraniu, do którego dotarł portal tvp.info. Prezes NIK doradził rozmówcy spotkanie się w tej sprawie z Pawłem Grasiem. Jak ustaliliśmy, prokuratura rzeczywiście prowadziła postępowanie „w sprawie stosowania gróźb bezprawnych wobec Jan Kulczyka w celu zmuszania go do określonego zachowania”.","Warszawa, 10 czerwca 2014 r., restauracja Amber Room w Pałacyku Sobańskich. Spotykają się najbogatszy Polak Jan Kulczyk i prezes NIK Krzysztof Kwiatkowski. Panowie rozmawiają o planach inwestycyjnych na Ukrainie. Następnego dnia w Kijowie Polenergia podpisuje list intencyjny z ukraińskim Energoatomem. „Jeśli zostanie uruchomiony duży interkonektor między Polską a Ukrainą to firma chce zarabiać na imporcie prądu do naszego kraju” – pisał o tej decyzji Puls Biznesu. W trakcie rozmowy milioner cieszy się z udanego kupna spółki Ciech, którą Kwiatkowski nazywa „papierkiem lakmusowym”, po którym wszystko „normalnieje”. – Czyli teraz już krótko mówiąc można – mówi Kulczyk. Prezes NIK przyznaje, że premier Donald Tusk o wszystkim wiedział i dał ministrowi Włodzimierzowi „zielone światło”. – Ale jednocześnie mówił: „bierzesz to na własną głowę”. – Jak to Donald – śmieje się Kwiatkowski. Dużą część rozmowy Jan Kulczyk poświęca wizji dywersyfikacji gazowej oraz zwiększenia – dzięki jego inwestycjom – niezależności Ukrainy od Rosji, co miałoby być nie na rękę władzy na Kremlu. W rozmowie z prezesem NIK Kulczyk przypomina aferę Orlenu, twierdząc, że za otrzymywanymi pogróżkami przy okazji swoich inwestycji na Ukrainie stoi to samo środowisko, powiązane z naszym największym wschodnim sąsiadem. Panowie wspólnie zastanawiają się, co w tej sytuacji zrobić, szczególnie, że jak twierdzi milioner, informacja o pogróżkach zatacza coraz szersze kręgi. Krzysztof Kwiatkowski obiecuje doradzić, którą prokuraturę wybrać do złożenia zawiadomienia. Ustalają, że w tej sprawie musi dojść do spotkania Kulczyka z rzecznikiem rządu, Pawłem Grasiem, który „ma kontakty w służbach”. Rosjanie stali za pogróżkami wobec Kulczyka?W innej nagranej przez kelnerów rozmowie (z Radosławem Sikorskim), Jan Kulczyk mówił otwarcie, że jego zdaniem za aferą Orlenu stali Rosjanie, którzy bronili w ten sposób swoich interesów. „… przecież ta cała afera Orlenu została wywołana po to, żeby się nie połączyło OMV, Mol i Orlen. Bo my byśmy wtedy stworzyli największy koncern europejski, gdzie OMV jest kontrolowane de facto przez Abu Dhabi, a MOL wtedy nie miał żadnych wpływów rosyjskich. Oni uciekali od nich i oni chcieli koniecznie. (…) To był strzał przeciwko Rosjanom” – mówił milioner w maju 2013 r. „On mówi: byłem młody, głupi”. Radosław Sikorski z Janem Kulczykiem o Romanie Giertychu W rozmowie z prezesem Kwiatkowskim milioner twierdzi, że na 99 procent wie, że teraz grozi mu to samo środowisko. Całość rozmowy oraz wybrane fragmenty. WIDEOInwestycje gazowe na Ukrainie– Pięć miliardów metrów, plus port 7,5 miliarda. To jest 12,5 miliarda w imporcie. W tej chwili potrzebujemy 9 miliardów do importowania. Czyli my możemy nadal od Rosjan brać tam trochę, a resztę pchać na Ukrainę. W tej chwili negocjujemy, chcę przejąć te kowery, 25 miliardów, to jest trzy razy, znaczy dwa razy, trzy razy nasz import a dwa razy nasza produkcja. Tam magazynować gaz na Europę – powiedział Jan Kulczyk do Krzysztofa Kwiatkowskiego. Rozmowa dotyczyła inwestycji gazowych na Ukrainie. Zapis rozmowy poniżej.                                                teraz odtwarzaneRozmowa Jana Kulczyka z Krzysztofem Kwiatkowskim o magazynowaniu gazu na Ukrainie Całość rozmowy Jana Kulczyka z Krzysztofem Kwiatkowskim teraz odtwarzaneKulczyk spotkał się z Grasiem ws. otrzymywanych pogróżek? Nieznane nagranie z miliarderem Prywatyzacja spółki CiechPanowie nie kryją zadowolenia z faktu, że z powodzeniem udało się kupić spółkę Ciech. Kwiatkowski wspomina również o tym, jak do sprawy podchodzi Donald Tusk. Jednak sprzedaż spółki Ciech nie uszła uwadze prokuraturze. Prokuratura Regionalna w Katowicach prowadzi śledztwo w tej sprawie. W toku śledztwa w 2018 roku zatrzymano czterech byłych urzędników Ministerstwa Skarbu Państwa oraz dwóch przedstawicieli spółki doradczej ING Securities S.A. Po doprowadzeniu zatrzymanych do Prokuratury Regionalnej w Katowicach prokurator ogłosił im zarzuty.                                                teraz odtwarzaneRozmowa Jana Kulczyka z Krzysztofem Kwiatkowskim o sprzedaży spółki Ciech Ocena pracy sędziówW czasie rozmowy w Amber Room pada też szczera i dosadna ocena sędziów. – Ja bym powiedział tak (…) środowisko sędziowskie mi groziło protestami, że jak śmiem w ogóle wprowadzać możliwość ocenę pracy sędziego. Ja mówię: a które środowisko nie podlega ocenie? (…) prowadzone przewlekle postępowanie czy nie prowadzone? Niestety im się w dupach poprzewracało trochę… – mówi Kwiatkowski do Kulczyka. Wybrany fragment poniżej.                                                teraz odtwarzaneRozmowa Jana Kulczyka z Krzysztofem Kwiatkowskim o ocenie pracy sędziów Stenogram z rozmowy Kulczyk-Kwiatkowski z czerwca 2014 r.  KRZYSZTOF KWIATKOWSKI: (toast) Za spotkanie!  JAN KULCZYK: Jak się cieszę, że zacząłem normalnie, ta sprzedaż tego Ciechu taki był… wszyscy odebrali to… KRZYSZTOF KWIATKOWSKI: Patrzyłem na to jak na papierek lakmusowy, jak się zachowają co poniektórzy JAN KULCZYK: Czyli teraz już krótko mówiąc – można  KRZYSZTOF KWIATKOWSKI:  Normalnieje  JAN KULCZYK: Teraz już, bo ja myślę, że i Donald i wszyscy zobaczyli, że nie będzie z tego tytułu miał jatki KRZYSZTOF KWIATKOWSKI: Rozmawiałem z Wojtkiem Karpińskim i on mówi: Jestem ciekaw reakcji, bo Donald mi dał zieloną rękę, ale mówi – no zobaczymy, jak to pójdzie (śmiech)  JAN KULCZYK: Że dał zielone światło?  KRZYSZTOF KWIATKOWSKI: Tak, dał mu zielone światło, ale jednocześnie mówił „bierzesz to na własną głowę” no. Jak to Donald.  JAN KULCZYK: Mam parę takich dużych projektów(…) JAN KULCZYK: Pięć miliardów metrów, plus port 7,5 miliarda. To jest 12,5 miliarda w imporcie. W tej chwili potrzebujemy 9 miliardów do importowania. Czyli my możemy nadal od Rosjan brać tam trochę, a resztę pchać na Ukrainę. W tej chwili negocjujemy, chcę przejąć te kowery, 25 miliardów, to jest trzy razy, znaczy dwa razy, trzy razy nasz import a dwa razy nasza produkcja. Tam magazynować gaz na Europę.  KRZYSZTOF KWIATKOWSKI:  Idealne rozwiązanie… JAN KULCZYK: Wiesz, zrobić to z Europejskim Bankiem Inwestycyjnym i EBORem. My mamy szyld europejski, Unia szczęśliwa, my zadowoleni.  KRZYSZTOF KWIATKOWSKI: Ukraina zabezpieczona.  JAN KULCZYK: Jak my to podpiszemy, to będzie strzał taki, że to… masz świadomość tego?  KRZYSZTOF KWIATKOWSKI: Absolutnie, wręcz trzęsienie ziemi, w dobrym tego słowa znaczeniu. Jak zakładasz? Jaka reakcja Rosjan? Oficjalnie tylko uśmiech.  JAN KULCZYK: No bo co (…) nie interesuje.  KRZYSZTOF KWIATKOWSKI: Oficjalnie mogą (niewyraźne). Genialnie.  JAN KULCZYK: Rosjanie się tylko boją siły. (…) JAN KULCZYK: „… czyli krótko mówiąc sprawa była robiona po to, żeby upieprzyć sprawę Orlenu, żeby to się nie połączyło. Już dzisiaj wiemy, oczywiście [Wiesław] Kaczmarek – i to z pełną świadomością ci to mówię – pełen agent naszych służb, przypuszczam, że to wszystko było prawdziwe. Absolutnie wiem, bo w tej chwili w dupie ich wszystkich mam. To zaczynam się bać, bo ja wiem jak to działa, nie? Bo powiedziałeś „co Rosjanie na to?” Sprawa się wyjaśniła, kto ma wie to wie, jak widzisz rozpłynęło się nagle, tam nic nie było, no bo po prostu nie byłem tam no… KRZYSZTOF KWIATKOWSKI: Robisz hucpę w danym momencie, nie ma nic z tego, to ciszej nad tą trumną, udając, że nie było sprawy.  JAN KULCZYK: W ogóle sprawy nie było, no w ogóle wiesz, tego, trochę czasu musiałem odbudować tą swoją reputację. To co w tej chwili robimy z Ukrainą i Katarczykami, ja słyszę, że oni tam [niewyraźne] mają. No bo... nagle wiesz, realnie, nie że my coś tam robimy. Robimy coś prawdziwego, wyjmujemy ich ze strefy wpływów, mamy gaz, dajemy im alternatywę i nie na papierze, nie tam... Zbiegiem okoliczności znowu zaczynają się pojawiać u mnie anonimy, w zupełnie innych listach.  KRZYSZTOF KWIATKOWSKI: Zakładasz, że będzie podobna sytuacja?  JAN KULCZYK: Nie wykluczam. I powiedz mi co... Wracam do tego Krzysztofa, który z tych paru lat przedtem i w Miami pokazał się (...) Zbieg okoliczności. Może myślę za głęboko, ale w tym czasie on był obok mnie. Nagle zaprzyjaźnia się z moją asystentką, bez jakichś takich tych, wiesz rodzinnie, tego... Oplata tym wszystkim. I nagle od pewnego czasu, wiesz to się nie dzieje dzisiaj. Jutro podpiszemy umowę, ale wiesz, że to praca dwóch lat, ciężka, nagrywanie tego wszystkiego, ci Katarczycy, to wszystko jest składane razem. I nagle się okazuje słuchaj, zaczynają wysyłać anonimy, chodzą do ludzi typu Kwaśniewski, 24 takie osoby, różne, o różnych wpływach no wiesz. Ja nie jestem w stanie stwierdzić gdzie to wszystko doszło. Z pogróżkami, „jesteśmy za tobą”, „cię sfotografujemy z twoją asystentką”, tam tego… Wiesz, wszystko takie i to dziwnym zbiegiem okoliczności coraz większe kręgi zatacza i to w momencie, jak się dzieje coś wielkiego. Ci sami ludzi, którzy gdzieś tam byli przy mnie w tamtej aferze. Tak sobie myślę – czy są takie zbiegi okoliczności? Co sądzisz? Czy ja powinienem podać [to] do prokuratury? Ja się boję z kolei, że to nagle wejdzie do prokuratury, gazety zaczną pisać… Może o to chodzi?  KRZYSZTOF KWIATKOWSKI: Niestety moja ocena jest taka, że jak trafia gdzieś tam, musisz zgłosić do tej prokuratury rejonowej na końcu. Absolutnie nie mam żadnej gwarancji, że to zaraz nie wyjdzie i to z narracją, na którą nie będziesz miał absolutnie żadnego wpływu. Zastanawiam się co ci doradzić. Tak naprawdę to wiesz, to się powinno klasyfikować do ochrony szerokich interesów gospodarczych, czyli nominalnie to jest kompetencja Agencji Bezpieczeństwa Wewnętrznego. Ty z tym [Dariuszem] Łuczakiem (szef ABW do listopada 2015 r. – przyp. red.) miałeś jakieś kontakty, czy nie?  JAN KULCZYK: Nie KRZYSZTOF KWIATKOWSKI: On sprawia w miarę rozsądne wrażenie (…). Ja się zastanawiam nad jedną rzeczą. Czy jednak nie porozmawiać z kimś i to szczerze mówiąc ta lista adresatów jest dość ograniczona. Ja się zastanawiałem, czy z Cichockim, czy z Sienkiewiczem. Jeden nadzorował, drugi dzisiaj nadzoruje służby. Na zasadzie – a co ty doradzasz? On wtedy może się zastanowić nad jakąś taką osłoną, zabezpieczeniem wywiadowczym w tym zakresie. Tylko pamiętaj, moja ocena tego zabezpieczenia jest, ze względu na tarcia i tak dalej… Znaczy moja ocena (przyciszona rozmowa) miałem takie przekonanie, że coś się wokół tej sprawy dzieje, powiem ci, że… JAN KULCZYK: Z Pawłem [Grasiem]porozmawiać?  KRZYSZTOF KWIATKOWSKI: Z Pawłem. Może wiesz co, rzeczywiście z Pawłem. To jest etap Pawła dzisiaj. Opis jak gdyby tych wszystkich zdarzeń… JAN KULCZYK: Nie ma przypadków.  KRZYSZTOF KWIATKOWSKI: W życiu w ogóle nie ma przypadków.  JAN KULCZYK: I teraz wiesz, jak ja sobie tak poskładam to wszystko co się dzieje, ci Katarczycy, robimy wiesz, ta rura, ten Hatman (?) wspólnie… KRZYSZTOF KWIATKOWSKI: Paweł jest chyba najlepszym pomysłem na tym etapie. Bo on ma kontakty z (niewyraźne) służb i on jest w stanie polecić ci kogoś rozsądnego, kto, z kim… JAN KULCZYK: To z Ćwiąkalskim się umówiłem, ale to nie ma sensu nadawać temu… KRZYSZTOF KWIATKOWSKI: Tu nie masz etapu analizy prawnej, bo to ci prawnie nic… JAN KULCZYK: Znaczy jest. To jest po prostu szantaż, wiesz, to są groźby… KRZYSZTOF KWIATKOWSKI: Masz to na etapie szantażu?  JAN KULCZYK: Tak, tak, bo te teksty są szantażem KRZYSZTOF KWIATKOWSKI: Szantaż nie jest anonimowy . Ktoś cię musi szantażować.  JAN KULCZYK: Chodzi o stwierdzenie kto. W 99 procentach, moimi metodami, sprawdziłem telefony, loga, to co mogłem zrobić wiesz, prywatnie.  KRZYSZTOF KWIATKOWSKI: Nie miałeś kontaktów z nikim z prokuratury, na takiej zasadzie, żebyś miał zaufanie? (przyciszona rozmowa) Powiem tak (…) zaufanie do prokuratury okręgowej czy apelacyjnej. To są rozsądni ludzie. Tylko ja już ci nie dam gwarancji, że nawet (niewyraźne) wyjaśnienia, co z tym robią. Dzisiaj w prokuraturze generalnej ja ci głowy nie dam. Czemu to posłuży… Jak na etapie powiedziałbym kierowania zawiadomienia, to ja ci mogę doradzić do której prokuratury, ale ty przedyskutuj z Pawłem, czy oni mogą operacyjnie jakiś ustaleń poczynić…JAN KULCZYK: Tak się zastanowiłem. Wtedy ta afera, gdzie była sprawa wiesz no, uważam, zresztą wszyscy to mówią, że gdyby to powstało (…) nie byłoby tych problemów, inna rzeczywistość byłaby i tam skutecznie upieprzyli. Wiesz jak to jest.  KRZYSZTOF KWIATKOWSKI: Porozmawiaj z Pawłem, a jeżeli byś już doszedł do wniosku, że jesteś już na etapie, że jednak chcesz złożyć zawiadomienie do prokuratury, to ja wtedy pomyślę… JAN KULCZYK: Ja się boję, że jak ja z kolei nie poinformuję. Wiesz jak to, szczęście od Boga, że ja tego Leszka wtedy poinformowałem, nadaliśmy sprawę i ja miałem formalnie, że ja podałem. Były tylko dwie wersje, bo się okazało, że ta druga wersja to jest wersją krótko mówiąc zeznanie agenta, który mówi o spotkaniu, na którym nie mogłem być, bo w tym czasie byłem we Wiedniu. Raczej przekreśla to wszystko. Sam go wprowadziłem w błąd, bo sam podałem tę datę niechcący, w oparciu o błędny zapis w sekretariacie.  KRZYSZTOF KWIATKOWSKI:  Porozmawiam z Pawłem na tym etapie. A jak dojdziesz do wniosku, że chcesz, żeby to poszło do prokuratury, to ja wtedy pomyślę do której. Tylko mówię – jednaj rzeczy…  JAN KULCZYK: Moje nazwisko raz uruchamia wiesz… KRZYSZTOF KWIATKOWSKI: Nie zagwarantuję ci, że to (niewyraźne)  JAN KULCZYK: Poznańska? KRZYSZTOF KWIATKOWSKI: Rozsądna. Tam ten apelacyjny jest rozsądny właśnie do takich (…) jeszcze miałem możliwości współpracować (niewyraźne) (…) JAN KULCZYK: …coś takiego jak czas trwania. Czas trwania dochodzenia, przecież to jest skandal.  KRZYSZTOF KWIATKOWSKI: Pełna zgoda JAN KULCZYK: Wiesz, jeżeli prokurator się nie wyrobi w ciągu roku, na przykład nie? (…) generalnie nie wiem, dwa lata, to sprawę się umarza i koniec. Tak powinno być.  KRZYSZTOF KWIATKOWSKI: Nowe weszły przepisy, które jeszcze przygotowywano oceny pracy sędziów. Tam jest też ocena „przewlekłość postępowania” (…) za chwilę będą realne narzędzia, żeby jednak to trochę dyscyplinować.  JAN KULCZYK:  (niewyraźne) KRZYSZTOF KWIATKOWSKI: Ja bym powiedział tak (…) środowisko sędziowskie mi groziło protestami, że jak śmiem w ogóle wprowadzać możliwość ocenę pracy sędziego. Ja mówię: a które środowisko nie podlega ocenie? (…) prowadzone przewlekle postępowanie czy nie prowadzone? Niestety im się w dupach poprzewracało trochę… JAN KULCZYK: Tak…",,
Poseł PO: Neumann powinien odejść z polityki,"Uważam, że Sławomir Neumann powinien się powstrzymać od działalności politycznej. Jeśli ktoś ma taki knajacki język, to nie będę go bronić – powiedział w TVP3 Gdańsk poseł PO, kandydat do Sejmu z list Koalicji Obywatelskiej Jerzy Borowczak.","W debacie politycznej w TVP3 Gdańsk oprócz Borowczaka taśmy Neumanna komentował kandydat PiS Kacper Płażyński. – Mamy tu do czynienia nie z szeregowym członkiem PO. Nie wystarczy powiedzieć, że powinien się wycofać z życia publicznego. To jest numer dwa w Platformie. Skoro jest tolerowany jako prawa ręka Schetyny, to wy się na te quasi-mafijne metody się godzicie – komentował polityk. TVP Info opublikowało taśmy Sławomira Neumanna, lidera pomorskich struktur PO i kandydata KO do Sejmu. Rozmowy nagrane przez lokalnego działacza Platformy z Tczewa dotyczyły miasta, lokalnych struktur partii, strategii brudnej politycznej walki wewnątrz i poza jej kręgami. Część rozmów dotyczy sposobu funkcjonowania Platformy. Neumann kilkakrotnie obraża mieszkańców Tczewa, działaczy, a nawet potencjalnych wyborców swojej partii. – Rzygam tym Tczewem – mówi. W wulgarnych słowach mówi o Komitecie Obrony Demokracji, kpi z PSL – polityków tej partii nazywa „oszustami”. Wiele uwagi polityk PO poświęca sądom; zapewnia, że politycy Platformy z zarzutami są bardziej atrakcyjni dla elektoratu. Zapewnia też, że będzie bronił swoich ludzi z partii „ku***a jak niepodległości”. Ale twierdzi też, że jeśli wyjdą poza struktury partyjne, to sytuacja się odwróci. – Jak wyjdziesz z Platformy, to masz problem – powiedział. Neumann przekonywał też w jednej z rozmów, że ewentualne kłopoty prezydentów PO z prawem nie będą problemem w kampanii, bo zarzuty prokuratorskie są – jego zdaniem – z punktu widzenia wyborców anty–PiS korzystne. – W dupie mam kto. Wymyślcie kogoś, k***a, kto będzie. Znaczy w dupie, może być Kowalski Jan. Tylko chodzi o to, że Platforma jest silna i mówi: Kowalski Jan będzie i ch** mnie obchodzi Mirek, co ty masz do niego, czy uważasz, że on jest, k***a, ekspertem czy nie. W dupie to mamy. Chodzi o zasady, o politykę, k***a, a nie o pie***lety – mówi, rozmawiając o konstruowaniu list na wybory samorządowe.",,
Będzie wsparcie programu Kolej Plus. Rząd przyjął projekt ustawy,"Rada Ministrów przyjęła projekt ustawy, której celem jest powstrzymanie degradacji infrastruktury kolejowej i która będzie wspierać program Kolej Plus – poinformowało Centrum Informacyjne Rządu.","Chodzi o ustawę o zmianie ustawy o transporcie kolejowym oraz niektórych innych ustaw. Ma ona również pozwolić na eliminowanie wykluczeń komunikacyjnych.  Jak informuje CIR tereny kolejowe, które obecnie są niewykorzystywane, zostaną przywrócone do ponownego użytku na cele transportowe. Możliwe będzie przekazywanie linii kolejowych do nieodpłatnego korzystania przez samorządy.  Ograniczona zostanie likwidacja linii kolejowych, co będzie możliwe pod warunkiem uzyskania zgody ministra infrastruktury.",,
PKW podała oficjalne wyniki. Duda minimalnie przed Komorowskim,"Andrzej Duda otrzymał w wyborach prezydenckich 34,76 proc. głosów – podała PKW na konferencji prasowej w poniedziałek późnym wieczorem. Duda wygrał z Komorowskim o włos – urzędujący prezydent otrzymał 33,77 proc. głosów. Trzeci wynik uzyskał Paweł Kukiz zdobywając 20,80 proc. głosów. Frekwencja wyniosła 48,96 proc.","Według danych PKW kandydaci uzyskali następujące poparcie: Grzegorz Braun - 0,83 proc.Andrzej Duda - 34,76 proc.Adam Jarubas - 1,6 proc.Bronisław Komorowski - 33,77 proc. Paweł Kukiz - 20,8 proc. Janusz Korwin-Mikke - 3,26 proc.Magdalena Ogórek - 2,38 proc.Janusz Palikot - 1,42 proc. Marian Kowalski - 0,52 proc.Jacek Wilk - 0,46 proc.Paweł Tanajno - 0,20 proc. Na Dudę zagłosowało 5 179 092 wyborców a na Komorowskiego – 5 031 060. Kukiz otrzymał 3 099 079 głosów. Korwin-Mikkego poparło 486 084 wyborców, na Ogórek oddano 353 883 głosy, a Jarubas otrzymał – 238 761. Palikot zebrał 211 242 głosy, Braun – 124 132, natomiast Kowalski – 77 630. Wilk przekonał  68 186 wyborców, a Tanajno  – 29 785. W sumie do urn poszło 15 023 886 obywateli. Głosów ważnych oddanych na wszystkich kandydatów było 14 898 934 (99,17 proc.), a nieważnych – 124 952 (0,83 proc.).Druga tura wyborów, w której zmierzą się Andrzej Duda i Bronisław Komorowski, odbędzie się 24 maja.Podanie wyników opóźniał brak protokołów z dwóch komisji z Londynu. Zliczanie głosów trwało tam do ostatniej chwili. Protokoły dotarły do Warszawy przed godziną 22, PKW otrzymała je około godziny 23.                                                teraz odtwarzaneDotarły już protokoły wyborcze z Londynu Duda wygrał  w 27 okręgach, Komorowski w 24  Kandydat PiS w I turze wyborów zwyciężył w 27 z 51 okręgów wyborczych. Obecny prezydent wygrał w 24 okręgach – wynika z danych okręgowych komisji wyborczych. Duda został zwycięzcą pierwszej tury wyborów prezydenckich w pięciu z sześciu okręgów woj. mazowieckiego. W okręgu obejmującym stolicę i okoliczne powiaty oraz zagranicę wygrał Komorowski. Kandydat PiS wygrał we wszystkich okręgach w województwach: małopolskim, lubelskim, podlaskim, podkarpackim, świętokrzyskim. Ponadto odniósł zwycięstwo w okręgach: w Legnicy, w Piotrkowie Trybunalskim, Sieradzu, Skierniewicach, Bielsku-Białej, Częstochowie, Koninie.   Kukiz drugi na Opolszczyźnie  Powyżej 50 proc. głosów Duda otrzymał w okręgach: nowosądeckim (54,4 proc.), łomżyńskim (52,79 proc.) rzeszowskim (51,40 proc.), tarnowskim (51,09 proc.). Z kolei urzędujący prezydent Bronisław Komorowski zwyciężył w pierwszej turze we wszystkich okręgach wyborczych w województwach: pomorskim, kujawsko-pomorskim, lubuskim, warmińsko-mazurskim i zachodniopomorskim. Ponadto wygrał też w okręgach: wrocławskim, jeleniogórskim i wałbrzyskim, łódzkim, katowickim, poznańskim, kaliskim, obejmującym Leszno i okolice, pilskim. Komorowski zdobył też najwyższe poparcie na Opolszczyźnie (jeden okręg obejmujący całe województwo), drugi wynik uzyskał pochodzący stamtąd Paweł Kukiz. Andrzej Duda zajął trzecie miejsce. Największe poparcie Komorowski uzyskał w okręgu poznańskim (47,4 proc.).",,
"„Były ucieczki z Auschwitz tak brawurowe, że Niemcy za nie nie karali. To by ich kompromitowało”","Auschwitz to wielkie cierpienie, które dotknęło człowieka: Polaka, Żyda, bardzo wielu innych. Kobiety, dzieci, mężczyzn. A jednocześnie opór nawet w takich warunkach. Ucieczki, niektóre z nich tak brawurowe, że Niemcy doszli do wniosku, że nie mogą za nie karać pozostałych więźniów, bo te ucieczki ich kompromitowały – mówił na antenie TVP Info były senator Jan Żaryn, historyk.","Gość prowadzącej program „Kobiecym okiem” Marii Stepan przypomniał  że choć w przypadku ucieczek z KL Auschwitz regułą było karanie tych więźniów, którzy mogli nie mieć z nią nic wspólnego, ale pozostali na miejscu, to w niektorych przypadkach Niemcy obawiali się, że raczej udowodnią niekompetencję strażników, którzy mieli pilnować, by „mysz się nie prześlizgnęła”, a dopuszczali do tego, że uciekali ludzie.  Niektóre z tych ucieczek były tak brawurowe, że nawet strona niemiecka doszła do wniosku, że nie może ukarać pozostałych więźniów, chociaż taka była reguła, bo te ucieczki kompromitowały tę obrzydliwą załogę niemiecką, która nie potrafiła skutecznie dopilnować, by „mysz się nie przedarła”.  Takimi ucieczkami, jak przypomniał Żaryn, były między innymi ucieczka rtm. Witolda Pileckiego czy ucieczka czterech więźniów (Kazimierza Piechowskiego, Eugeniusza Bendery, Stanisława Jastera i Józefa Lemparta). Ci ostatni, przebrani w mundury SS, wyjechali samochodem przez bramę obozu. Większość więźniów nie miała jednak tyle szczęścia. W ciągu blisko pięciu lat w oświęcimskiej „fabryce śmierci” zginęło 1 do 1,5 mln osób. Identyfikacja wszystkich ofiar nadal nie jest możliwa.  – Mordowani w Auschwitz Żydzi z imienia i nazwiska są w znacznej części nam nieznani. Są to obywatele II RP, możemy ich odnaleźć w spisach z czasów II Rzeczypospolitej. Anonimizacja wynikała z metody zabijania: z rampy kolejowej prosto do komór gazowych – tłumaczył Żaryn.",,
Zamordował swoje córki. Egzekucja skazanego w Teksasie,"W więzieniu w Huntsville, w stanie Teksas, dokonano egzekucji 62-letniego Johna Battaglii. Został skazany na śmierć za zamordowanie w maju 2001 r. swoich dwóch córek w wieku dziewięciu i sześciu lat.","Battaglia, były księgowy, dokonał tych zabójstw ze szczególnym okrucieństwem w swoim mieszkaniu w Dallas. Zastrzelił dziewczynki, przedtem upewniając się, że ich matka, jego żona, z którą był w separacji, słyszała ich krzyki i odgłosy strzałów przez telefon.Zbrodnia wstrząsnęła wówczas Ameryką i była szeroko opisywana przez prasę.Egzekucji przez wstrzyknięcie trucizny dokonano po tym jak Sąd Najwyższy USA odrzucił wniosek obrońców Battaglii o ponowne rozpatrzenie sprawy. Adwokaci twierdzili, że skazany cierpi na chorobę psychiczną i jest niezdolny do zdania sobie sprawy ze swojego czynu.Według Associated Press zabójca nie wykazał przed egzekucją skruchy, a nawet zdawał się być w dobrym nastroju. Była to już trzecia egzekucja skazanego w tym roku w USA; wszystkie odbyły się w Teksasie.",,
Handel pustymi fakturami w internecie. Już 20 oskarżonych,"20 osób zostało oskarżonych o sprzedawanie i kupowanie fikcyjnych faktur. Proceder trwał dwa lata i naraził Skarb Państwa na straty, ponieważ uszczuplał należne podatki – podała w komunikacie Prokuratura Krajowa.","W czerwcu 2018 r. prokurator Prokuratury Regionalnej we Wrocławiu skierował do Sądu Rejonowego w Częstochowie oraz do Sądu Rejonowego do Bydgoszczy akty oskarżenia przeciwko osobom oskarżonym o wystawianie oraz przyjmowanie fikcyjnych faktur oraz podejmowanie działań mających na celu uszczuplenie należnego podatku od towarów i usług. Prokuratorzy ustalili – głosi komunikat – że w okresie od początku 2015 r. do 2017 r. osoby będące użytkownikami wielu serwisów internetowych, m.in. np. o adresie www.sprzedamkoszty.com.pl, sprzedawały podmiotom prowadzącym działalność gospodarczą faktury dokumentujące fikcyjne transakcje, służące do zaniżenia odprowadzanego do Skarbu Państwa podatku od towarów i usług, a także dochodowego.  Zapłaty za wystawienie poświadczających nieprawdę faktur przekazywane były w gotówce osobie wystawiającej puste faktur bądź na rachunek bankowy amerykańskiej spółki. Część środków była wpłacana na rachunek bankowy prowadzony na rzecz giełdy bitcoinowej – informuje prokuratura.",,
Manfred Weber kandydatem EPL na szefa przyszłej Komisji Europejskiej,Delegaci Europejskiej Partii Ludowej wskazali w czwartek na kongresie w Helsinkach niemieckiego polityka Manfreda Webera jako na kandydata do objęcia stanowiska szefa przyszłej Komisji Europejskiej. W głosowaniu pokonał on byłego premiera Finlandii Alexandra Stubba.,,,
"Kidawa-Błońska: Wolałabym dowiedzieć się od Jaśkowiaka, że jest kontrkandydatem","Wicemarszałek Sejmu Małgorzata Kidawa-Błońska nie kryła zaskoczenia kandydaturą prezydenta Poznania Jacka Jaśkowiaka, który chce z nią konkurować o nominację PO do ubiegania się o prezydenturę. Jak mówiła, wolałaby się dowiedzieć o tym od niego.","– Bardzo lubię prezydenta Jaśkowiaka, to bardzo dobry samorządowiec, bardzo dobry prezydent. Wiem, że uprawia boks i jest osobą waleczną – powiedziała Kidawa-Błońska dziennikarzom na kongresie Europejskiej Partii Ludowej w Zagrzebiu.– Wolałabym się dowiedzieć o tym (kandydowaniu - red.) od niego – dodała. Jak mówiła, w piątek zarząd PO podejmie decyzje dotyczące konwencji wyborczych, jednak sam system głosowania nie będzie zmieniony.Kidawa-Błońska oceniła, że Jaśkowiak będzie „ciekawym” kontrkandydatem, i wyraziła nadzieję, że rywalizacja będzie w dobrym stylu.",,
Rzecznik rządu: Szczegóły ws. nadzoru nad spółkami Skarbu Państwa są analizowane,"– Szczegóły dotyczące nadzoru nad spółkami Skarbu Państwa, w tym decyzja kto będzie za niego odpowiedzialny, są jeszcze analizowane – oświadczył rzecznik rządu Piotr Müller. Jak dodał, kwestia ta zostanie ogłoszona w najbliższych dniach.","Wicerzecznik PiS Radosław Fogiel poinformował, że kierownictwo Zjednoczonej Prawicy ustaliło strukturę przyszłego rządu. Na spotkaniu władz Zjednoczonej Prawicy potwierdzono też rekomendację Mateusza Morawieckiego jako kandydata na premiera. Marszałek Senatu Stanisław Karczewski pytany wcześniej w TVN24, czy można powiedzieć, że w nowym rządzie „będzie ministerstwo skarbu i Jacek Sasin stanie na jego czele”, Karczewski odpowiedział: „to możemy dzisiaj powiedzieć”. Podkreślił jednak, że o wszystkich zmianach w rządzie poinformuje premier Morawiecki. Sasin pytany w radiowej Trójce, czy jest już „po słowie w sprawie ministerstwa skarbu” stwierdził, że różne rozmowy się toczą, zarówno z nim, jak i z innymi politykami, bo tak wygląda proces tworzenia rządu. Jak dodał, decyzji personalnych nie ma. – Nawet nie wiem, że takie ministerstwo ma powstać, o którym pani mówi. (...) Ta struktura rządu została rzeczywiście ustalona na spotkaniu koalicyjnym, mówił o tym rzecznik naszej partii. Zostało potwierdzone, że kandydatem na premiera tego nowego rządu jest Mateusz Morawiecki. Rozmawiano o tym, jaka ma być struktura tego rządu i w najbliższych dniach pewnie te informacje również opinii publicznej będą przekazywane, natomiast w tej chwili nie ma żadnego oficjalnego komunikatu w tej sprawie – oświadczył Sasin.",,
"Dyrektor Bagateli na urlopie. „Nie nam oceniać, czy zarzuty są słuszne”","Nie nam oceniać, czy zarzuty ws. dyrektora są słuszne. Poprosiliśmy go, aby na czas ich wyjaśnienia nie pełnił funkcji – poinformowała we wtorek zastępczyni dyrektora ds. literackich i organizacyjnych Teatru Bagatela w Krakowie Renata Derejczyk.","Krakowska prokuratura poinformowała w czwartek, że wszczęła śledztwo ws. molestowania i mobbingu, czego miał się dopuszczać dyrektor Teatru Bagatela Henryk Jacek Schoen. O nadużycia oskarżyła go grupa kobiet, m.in aktorek, które o sprawie zawiadomiły prezydenta miasta Jacka Majchrowskiego. Jak poinformowała dziennikarzy podczas wtorkowego briefingu Derejczyk, „Teatr Bagatela znalazł się w bardzo trudnej sytuacji z powodu oskarżeń, jakie dotyczą dyrektora”.– Nie nam oceniać, czy są to zarzuty słuszne, do tego są powołane odpowiednie organa. Natomiast kierując się dobrem Teatru, troską o zespół poprosiliśmy dyrektora, żeby na czas wyjaśnienia zarzutów oddalił się – nie pełnił (swojej) funkcji – powiedziała Derejczyk. Podała, że w piątek Schoen złoży wniosek o urlop – jest to urlop płatny, na którym pozostanie nawet do stycznia. Zastępca dyrektora ds. literackich i organizacyjnych zapewniła równocześnie, że nie dochodziły do niej żadne niepokojące sygnały dotyczące rzekomych nadużyć.",,
Pasikowski kręci film sensacyjny o „kurierze z Warszawy”,"„Kurier”, nowy film sensacyjny Władysława Pasikowskiego, będzie inspirowany życiem i jedną z tajnych misji Jana Nowaka-Jeziorańskiego. Tytułowego bohatera gra Philippe Tłokiński, a zdjęcia do filmu powstają między innymi w Warszawie. W produkcję zaangażowało się Muzeum Powstania Warszawskiego. Ma trafić do kin w pierwszym kwartale przyszłego roku.","Produkcja, której bohaterem jest legendarny „kurier z Warszawy”, opowiada o kilkunastu dniach poprzedzających wybuch powstania warszawskiego. Jest to wspólne przedsięwzięcie Muzeum Powstania Warszawskiego i Pasikowskiego, dofinansowane także przez Polski Instytut Sztuki Filmowej (PISF).              Fabularny film powstaje na podstawie scenariusza i w reżyserii Pasikowskiego, który wcześniej zrealizował m.in. „Jacka Stronga”, opowiadającego o losach pułkownika Ryszarda Kuklińskiego. Akcja jego nowej produkcji ma się rozgrywać w Warszawie, Londynie i w innych miejscach Europy. Niezwykły życiorys             Zdzisław Jeziorański (Jan Nowak to jeden z jego pseudonimów okupacyjnych) urodził się w 1914 r. w Berlinie. Brał udział w kampanii wrześniowej, potem zaangażował się w działalność konspiracyjną – był członkiem Związku Walki Zbrojnej i żołnierzem Armii Krajowej.              Uczestniczył m.in. w Akcji „N”, w ramach której kolportowano wśród Niemców antyhitlerowskie materiały propagandowe w języku niemieckim. Odbył pięć wypraw na trasie Warszawa – Londyn jako kurier komendanta głównego AK i jego łącznik z rządem polskim w Londynie. Walczył w powstaniu warszawskim.              Po wojnie pozostał za granicą. Od 1948 r. pracował w Radiu BBC. 3 maja 1952 r. poprowadził pierwszą audycję Radia Wolna Europa w języku polskim. Dyrektorem sekcji polskiej RWE był do 1976 r. Następnie zamieszkał w USA, gdzie był rzecznikiem spraw polskich.              Swoje przeżycia wojenne opisał w głośnej książce pt. „Kurier z Warszawy”. Na stałe wrócił do Polski w 2002 r. Aktywnie włączył się w życie kraju, zaangażował się m.in. w promowanie integracji Polski z Unią Europejską. Zmarł 20 stycznia 2005 r.",,
Forum Żydów Polskich: W Jerozolimie wypowiedzą się główni sprawcy Zagłady,"„Wszystko wskazuje na to, że w Jerozolimie będą przemawiać reprezentanci państw, które podpisały pakt Ribbentrop-Mołotow (Niemcy, Rosja), główni sprawcy Zagłady (Niemcy) i ci, którzy ochoczo wydali Żydów Niemcom na zagazowanie w Auschwitz (Francja)” – pisze redaktor Forum Żydów Polskich Paweł Jędrzejewski. Odniósł się także do faktu, że w uroczystościach, które odbędą się 23 stycznia, nie przewidziano wystąpienia Andrzeja Dudy.","Organizowane wspólnie przez izraelskie władze, Instytut Jad Waszem oraz Fundację World Holocaust Forum uroczystości w Jerozolimie mają rozpocząć się o godz. 13.30 i mają być poświęcone 75-leciu wyzwolenia byłego niemieckiego, nazistowskiego obozu koncentracyjnego Auschwitz-Birkenau. Prezydent Andrzej Duda poinformował na konferencji prasowej, że w związku z decyzją organizatorów  zdecydował, iż nie pojedzie do Jerozolimy. – Nie widzę powodu, dlaczego miałby wystąpić prezydent Rosji, prezydent Niemiec, prezydent Francji, przedstawiciele Wielkiej Brytanii i Stanów Zjednoczonych w takim miejscu, z takiej okazji, w związku z tą wielką rocznicą, a nie mógłby się wypowiedzieć prezydent Rzeczypospolitej Polskiej – wyjaśnił. Jak podkreślił Jędrzejewski z „FŻP”, organizatorzy wydarzenia odebrali prawo głosu przedstawicielowi państwa, którego rząd w czasie wojny „zaalarmował świat w sprawie masowej eksterminacji Żydów w okupowanej przez Niemców Polsce”.",,
Rysunki byłego więźnia trafiły do Muzeum Auschwitz,"41 rysunków, autorstwa byłego polskiego więźnia Auschwitz Jerzego Zielezińskiego, na których ukazał on rzeczywistość tego największego z niemieckich obozów, trafił do zbiorów Miejsca Pamięci – podało Muzeum Auschwitz.","– To cykl 41 prac wykonanych w większości zaraz po wojnie, w latach 1945-46. Odnosi się w nich bezpośrednio do obozowych przeżyć. Poszczególne rysunki pokazują kolejne etapy w życiu więźnia obozu koncentracyjnego: przybycie do obozu, kary, powroty z pracy, głód, zimno czy marsze śmierci. Widać też na nich więźniów ginących na naelektryzowanych drutach obozowego ogrodzenia czy ofiary egzekucji przez powieszenie – wyjaśniła historyk sztuki z Muzeum Auschwitz Agnieszka Sieradzka. Jak dodała, większość rysunków odnosi się do obozu Auschwitz i sygnowana jest numerem obozowym Zielezińskiego. – Całość stanowi ekspresyjny, subiektywny, niepozbawiony drastycznych szczegółów zapis obozowych epizodów, o ogromnej sile artystycznego wyrazu – podkreśliła. Jerzy Zieleziński urodził się w 1914 r. w Łowiczu. W latach 1934-39 studiował w warszawskiej Akademii Sztuk Pięknych. Ukończył ją kilka miesięcy przed wybuchem II wojny. O jego losach przed aresztowaniem i wywiezieniem do Auschwitz wiadomo niewiele.",,
Niemcy nie chcą zapomnieć o markach. Wciąż lubią nimi płacić,"Choć od wprowadzenia euro w Niemczech upłynęło niemal 17 lat, wcześniejsza niemiecka waluta wciąż pojawia się w obiegu. W niektórych sklepach wciąż można płacić markami.","Niemiecki Bank Federalny poinformował, że 12,55 mld marek niemieckich nie wróciło do banku – 5,88 mld w banknotach i 6,67 mld w monetach. Przeliczając to na sztuki – chodzi o 166 mln banknotów i 23 mld monet.Telewizja Deutsche Welle wskazała, że rocznie zwracane są banknoty i monety o wartości od 70 do 100 mln marek. Są one bez żadnych opłat przyjmowane i wymieniane na euro.– Część dawnej waluty przepadła, została zniszczona lub znalazła się w posiadaniu kolekcjonerów, głównie za granicą, gdzie marka niemiecka wciąż pełni funkcję depozytu wartościowego – tłumaczy Johannes Beermann z zarządu banku.",,
Miller o rzeczniczce SLD: Jest dla mnie nikim,"„To nieprawda, że Pani Żukowska jest dla mnie osobistym wrogiem” – napisał na Twitterze Leszek Miller. „Nikim dla mnie nie jest. Jak Zbigniew Ziobro” – dodał były premier. To odpowiedź na słowa rzeczniczki SLD, która w rozmowie z portalem tvp.info stwierdziła, że „nie jest tajemnicą, że jest osobistym wrogiem” Millera.","Leszek Miller zarzucił wcześniej Żukowskiej, że jako kandydatka do Sejmu jest obciążeniem dla Lewicy. W TVN stwierdził, że z rzeczniczką SLD „dzieje się coś złego”. Jego zarzuty dotyczyły wypowiedzi Żukowskiej, która wcześniej w TVP Info powiedziała, że jeśli rzeczywiście Donald Tusk i Ewa Kopacz wiedzieli o lukach w VAT i nie przeprowadzili działań, żeby ten proceder zatrzymać, to jest to powód do postawienia ich przed Trybunałem Stanu. Następnego dnia jednak przeprosiła za te słowa.– Nie można powiedzieć większego głupstwa i nie można wyrządzić większej szkody w tym okresie kampanii wyborczej. Nie dziwię się zatem, jak słyszę, że są żądania, aby pani Żukowska wycofała się z kandydowania, bo jest obciążeniem dla całej tej listy. Niech robi co chce, natomiast bardzo żałuję, że pani Żukowska jest na liście, a pani Jaruzelskiej nie ma – powiedział Leszek Miller w TVN.Żukowska w rozmowie z portalem tvp.info zapewniła, że nie zrezygnuje z kandydowania do parlamentu. – Pan premier Leszek Miller nie po raz pierwszy wypowiada dyskredytujące słowa pod moim adresem. Nie jest tajemnicą, że jestem jego osobistym wrogiem – oceniła rzeczniczka SLD.„To nieprawda, że Pani Żukowska jest dla mnie osobistym wrogiem. Nikim dla mnie nie jest. Jak Zbigniew Ziobro” – odpowiedział Miller na Twitterze.",,
Jaka przyszłość czeka dzieci emigrantów?,"Kilkadziesiąt tysięcy tzw. eurosierot, czyli dzieci wychowujących się bez jednego lub dwojga rodziców, żyje na Opolszczyźnie – obliczyli opolscy naukowcy. Dzieci bez dwojga rodziców może być w tej grupie nawet kilka tysięcy.","Prof. Robert Rauziński, ekonomista i demograf z Instytutu Śląskiego orazKatedry Rynku Pracy i Kapitału Ludzkiego Politechniki Opolskiej wyliczył, że na Opolszczyźnie jest prawie 37 tys. eurosierot, czyli dzieci, których jedno lub dwoje rodziców przebywa za granicą. Dokonując tych szacunków wziął po uwagę wyłącznie mieszkańców regionu przebywających za granicą dłużej niż 12 miesięcy. Według danych z ostatniego spisu powszechnego na 990 tys. mieszkańcówwojewództwa opolskiego ogółem 82 tys. osób rok lub dłużej przebywa zagranicą. –  A do tego należałoby jeszcze doliczyć tych, którzy pracują krócej, po kilka miesięcy w roku. Według szacunków emigrantów zarobkowych w sumie może być 120-130 tysięcy  – powiedział prof. Rauziński.  Dodał, że dane z poprzedniego spisu powszechnego z 2002 r. wskazywały na 33 tys. eurosierot na Opolszczyźnie. Prof. Romuald Jończy związany z Uniwersytetem Ekonomicznym we Wrocławiu,Politechniką Opolską oraz Szkołą Wyższą im. Bogdana Jańskiego, który badamigracje zarobkowe podkreśla, że zjawisko pełnego eurosieroctwa, czylisytuacji, w której dziecko wychowuje się bez obojga rodziców, jest naOpolszczyźnie relatywnie rzadkie i może dotyczyć od tysiąca do 5 tys. dzieci. W 2008 r., gdy badało tę kwestię opolskie kuratorium oświaty, pełnycheurosierot doliczono się ok. 3 tys. –  Stosunkowo więcej dzieci wychowujących się bez obojga rodziców jest w regionach, gdzie mamy do czynienia z emigracją poakcesyjną, czyli związaną z otwarciem rynków pracy po wejściu Polski do UE  – stwierdził w rozmowie z PAP prof. Jończy. –  Dotyczy ono zwłaszcza dzieci, których rodzice wyjechali na Wyspy Brytyjskie  – dodał. Zdaniem prof. Jończego w woj. opolskim znacznie więcej jest natomiast półeurosierot, czyli dzieci, których jedno z rodziców stale pracuje za granicą. –  Najczęściej jest to ojciec, który co kilka tygodni lub miesięcyprzyjeżdża do domu, nie biorąc praktycznie udziału w wychowaniu dzieci  – wyjaśnił. Według niego liczba takich dzieci może sięgać nawet od 35 do 70tys. –  Jest to o tyle dotkliwe, że w przypadku wielu rodzin taka nieobecność jednego z rodziców trwa nawet kilkanaście lat  – dodał ekonomista. Dr Tomasz Grzyb, psycholog społeczny z wrocławskiej Szkoły WyższejPsychologii Społecznej nie ma wątpliwości, że eurosieroctwo przekłada się na zachowanie i przyszłe postawy społeczne młodzieży. –  Dzieci migrantów są wprawdzie zazwyczaj zadbane, mają dobre zabawki, komórki czy sprzęty elektroniczne, ale są bardzo złaknione uwagi. A to rodzi problemy wychowawcze  – powiedział dr Grzyb. Zaznaczył, że uwagipotrzebują zwłaszcza dzieci i młodzież w wieku szkolnym i gimnazjalnym. Braku obecności rodziców, jego zdaniem, nie wynagradza opieka dziadków. –  Tym bardziej, że współcześni dziadkowie raczej rozpieszczają wnuki niż je wychowują  – podkreślił. Negatywne konsekwencje eurosieroctwa, na jakie wskazuje psycholog społeczny, to – w młodszym wieku – problemy wychowawcze, a w starszym – brak umiejętności odnalezienia się w dorosłym życiu. Wynikają one – zdaniem dr Tomasza Grzyba – z roszczeniowej postawy, bo od dzieci bez rodziców niewiele się wymaga. Dzieci słabsze psychicznie  –  Kto wie, ile eurosierot było wśród tak zwanych oburzonych,którzy wyszli niedawno na ulice wielu miast  – dodał. Prof. Robert Rauziński, powołując się też na badania prowadzone przez socjologów i demografów z Instytutu Śląskiego w Opolu w czterech wybranychgminach opolskich, w których wiele osób migruje w poszukiwaniu pracy zagranicę wskazał, że skutkiem migracji jest osłabienie więzi rodzinnych ispołecznych, zanikanie funkcji wychowawczej rodziny, a w niektórychprzypadkach wzrasta drobna przestępczość wśród eurosierot. Z ankiet przeprowadzanych w szkołach na terenie badanych gmin wynika, iżobniża się też poziom nauki wśród dzieci rodziców, którzy pracują za granicą,zwiększa się liczba opuszczanych zajęć i obniża samoocena dzieci.",,
"Putin przeminie, Stalin zostanie. Co się dzieje z Rosjanami? [OPINIA]","Dzień Zwycięstwa to dla mieszkańców byłego Związku Sowieckiego, przede wszystkim dla Rosjan, chyba najważniejsze święto. Przypomina, że byli supermocarstwem. 9 maja nie ma bez Józefa Stalina. To generalissimus zapoczątkował pół wieku, podczas którego Rosja (w sowieckiej postaci) była supermocarstwem. A że Stalin wymordował miliony, i to głównie sowieckich obywateli? Putinowska propaganda i to wytłumaczy.","Trzymetrowy granitowy postument, a na nim popiersie z ciemnego brązu. Uroczyste odsłonięcie po odegraniu hymnów ZSRS i Rosji. Lokalizacja: ul. Bolszewicka, przed siedzibą obwodową Komunistycznej Partii Federacji Rosyjskiej. 9 maja w Nowosybirsku odsłonięto pomnik Józefa Stalina. Szokujące? Na pewno nie w Rosji, a już szczególnie w tym regionie. Na obrzeżach Nowosybirska leży osiedle, właściwie przypominające bardziej wieś niż miejskie osiedle, pod nazwą Sławianka. Z czego słynie Sławianka? Otóż wszystkie 25 osiedlowych uliczek nosi nazwę… Generalissimusa Stalina. Tylko są ponumerowane. Mieszkańcom to absolutnie nie przeszkadza, sami to wymyślili. W całej Rosji jest dziś ponad 20 dużych ulic noszących imię Stalina. To tylko niektóre symbole jego powrotu do przestrzeni publicznej. Jeszcze dekadę temu ówczesny mer Moskwy Jurij Łużkow pod wpływem krytyki tuż przed 9 maja jednak kazał zdjąć ze ścian budynków wielkie banery z wizerunkiem generalissimusa. Dziś władza może bez obaw przypominać Stalina i wręcz go gloryfikować – przyzwolenie społeczne na to jest coraz większe. Zresztą owe przyzwolenie w dużym stopniu wynika ze świadomej polityki państwa. Reżim putinowski od dawna Rosję już nawet nie tylko mentalnie resowietyzuje, co wręcz restalinizuje. Odradza się kult Stalina. Stawiają mu pomniki i popiersia. Wojskowym jednostkom przywraca się historyczne nazwy z czasów wojny. Stalin i jego czasy stały się też widocznym elementem kultury masowej – od filmów (popularne seriale „Własik. Cień Stalina”, „Życie Stalina”) i książek po pamiątki, koszulki i gadżety sprzedawane masowo na bazarach.Mit StalinaPodczas gdy te małe i te większe dzieci maszerują z imitowaną bronią na udawane wojny („junarmia”, czyli putinowska odmiana Hitlerjugend), ich rodzice coraz liczniej wychwalają Stalina. Im ostrzejszy kurs polityki obecnej władzy, tym większa popularność Stalina w elektoracie Putina i tym łatwiej Rosjanom usprawiedliwiać zbrodnie. Potężnym echem odbiły się opublikowane niedawno wyniki badań socjologicznych niezależnego Centrum Lewady. Okazało się, że większość Rosjan (51 proc.) pozytywnie ocenia Józefa Stalina. Oceny negatywne? Zaledwie 16 proc. Co czwarty zadeklarował obojętność, a 7 proc. nie miało zdania. Biorąc pod uwagę skalę zbrodni stalinowskich, statystycznie niemożliwe jest, by ci pozytywnie mówiący o dyktatorze nie mieli w rodzinie zamordowanych, zagłodzonych lub osadzonych w łagrze za czasów Stalina. Na początku lat 90. XX w. rosyjskie MSW przedstawiło oficjalną statystykę, że w wyniku wszystkich działań represyjnych władzy państwowej wobec własnych obywateli jeszcze przed rozpoczęciem Wielkiej Wojny Ojczyźnianej poszkodowanych zostało minimum 50 mln ludzi, z których duża część zginęła. Według Memoriału, który od trzech dekad gromadzi archiwalne dane i wspomnienia mieszkańców Rosji, od represji stalinowskich bezpośrednio ucierpiało nie mniej niż 12,5 mln mieszkańców ZSRS. Współcześni Rosjanie tak dobrze wyrażający się o Stalinie tego nie wiedzą czy wypierają niewygodną wiedzę? Akceptacja poglądu, że dyktator jest winien zamordowania milionów ludzi, spadła z 62 proc. w 2016 r. do 44 proc. w 2018 r. Przeraża, że coraz więcej ludzi usprawiedliwia ludobójstwo stalinowskie „wielkimi celami i dokonaniami osiągniętymi w krótkim czasie”. W 2019 r. taką opinię wyraziło aż 46 proc. respondentów. Jednocześnie spada liczba uważających, że  ofiar ludzkich okresu stalinizmu niczym nie da się niczym usprawiedliwić: 60 proc. w 2018 r., 49 proc. w 2017 r., 45 proc. w 2018 r.Najwięcej ankietowanych przez Lewadę (41 proc.) darzy Stalina szacunkiem – to aż o 12 punktów procentowych więcej niż rok wcześniej. Niepokoić musi wzrost liczby zagorzałych stalinistów. Czterech na stu Rosjan odnosi się do dyktatora „z zachwytem”. To cztery razu więcej niż kilka lat temu. Rosjanie oceniają Stalina lepiej niż przywódców, którzy byli po nim: Leonida Breżniewa, Michaiła Gorbaczowa czy Borysa Jelcyna. Na pytanie „Jaką rolę Stalin odegrał w historii kraju?” 51 proc. Rosjan odrzekło, że „raczej pozytywną”, a 18 proc. „w pełni pozytywną”. A więc łącznie 69 proc.! Jeszcze szybciej, niż przybywa fanów, ubywa krytyków. W 2001 roku osób negatywnie nastawionych do Stalina było 43 proc. Teraz – zaledwie 14 proc. Rolę Stalina w życiu kraju negatywnie oceniało w 2003 r. 33 proc. Rosjan, dziś – 19 proc. O „raczej negatywnej” roli mówi 14 proc., o „nadzwyczaj negatywnej” - 5 proc.Paliwo dla wzrostu popularności sowieckiego dyktatora bierze się z dwóch źródeł. Jedno to agresywna, wojenna, izolacjonistyczna, antyzachodnia polityka zagraniczna i bezpieczeństwa Rosji. Drugie to działalność samych władz i odpowiednio serwowana treść w politykach historycznej, edukacyjnej i medialnej. Politykę zagraniczną ZSRS w okresie poprzedzającym II wojnę światową i podczas tej wojny ocenia się bezkrytycznie. A to oznacza, że dziś wysokie noty dostaje też lider, który rządził wtedy państwem. Wyniki badań pokazują, w jakiej kondycji moralnej jest dziś większość rosyjskiego społeczeństwa. Oceny Stalina należy widzieć w szerszym kontekście postępującej radykalizacji społeczeństwa, aprobaty dla rządów silnej ręki, gotowości do wojny. Listopad 2018, sondaż Lewady: 75 proc. Rosjan uważa, że ich kraj jest mocarstwem, 58 proc. uważa, że Rosjanom potrzeba silnej ręki. Z ostatnich badań wynika, że Rosjanie idealizują okres stalinowski, widząc w Stalinie sprawnego menedżera, a w ówczesnym ZSRS państwo wolne od korupcji. „Efektywny menedżer”? Jakoś nie chce się pamiętać, że wielka industrializacja była w dużej mierze dziełem darmowej niewolniczej pracy więźniów gułagów. A loty w Kosmos to zasługa naukowców uwięzionych w „złotej klatce” tzw. miast zamkniętych. Kat i ofiara47 proc. rosyjskiej młodzieży w wieku 18-24 lata nigdy nie słyszało o stalinowskich represjach – wynika z jesiennego sondażu Wszechrosyjskiego Centrum Badań Opinii Społecznej. Wynik to tym bardziej szokujący, że u ponad jednej trzeciej z nich w rodzinach były osoby represjonowane za czasów Stalina. Z kolei z badania  Centrum Lewady z 2017 r. wynika, że tylko 39 proc. Rosjan, mających wiedzę o represjach, uważa je za przestępstwo. Co czwarty uznał je za „polityczną konieczność”. Rośnie też liczba Rosjan, którzy przyznają, że nic nie wiedzą na temat represji stalinowskich – w 2012 r. taką opinię wyrażało tylko 6 proc. ankietowanych, w maju 2017 roku liczba ta wzrosła do 13 proc.Pozytywny wizerunek Stalina udało się zbudować przede wszystkim na niewiedzy. Nie uczy się o Wielkim Terrorze (nie wspominając o zbrodniach ludobójstwa na różnych narodach Związku Sowieckiego), za to podkreśla znaczenie zwycięstwa w Wielkiej Wojnie Ojczyźnianej czy masowej industrializacji. Nagłaśnianie prawdy o zbrodniach Stalina odbierane jest jako atak na współczesną Rosję i jej obecne władze. Jeszcze większe poparcie Rosjan niż sama postać Stalina mają stalinowskie idee i wartości. Nie ma się czemu dziwić. Rosja nie przeszła oczyszczenia na wzór choćby denazyfikacji Niemiec. Nie było lustracji, nie było dekomunizacji. Jeśli w latach pierestrojki i rządów Jelcyna Moskwa nawet przyznała się do jakichś zbrodni i błędów, to za czasów Putina, a szczególnie w ostatnich latach, systematycznie się z tego wycofuje.",,
Chińczycy stawiają na własną motoryzację,Chińczycy bronią swojego przemysłu motoryzacyjnego. Oficjalnie zabroniono właśnie zakupu do celów służbowych samochodów produkowanych przez firmy z kapitałem zagranicznym. Zarządzenie ma być bodźcem do rozwoju rodzimej motoryzacji.,"W końcu lutego na portalu internetowym chińskiego resortu komunikacji został umieszczony „wykaz wybranych modeli samochodów służbowych na 2012 rok”. Jest tam 412 modeli, produkowanych przez 25 firm, przy czym wszystkie marki są rodzime, a firmy kontrolowane przez kapitał państwowy. Pierwszy raz nie pozwolono na zakup samochodów produkowanych przez spółki, w których jest jakikolwiek udział kapitału zagranicznego. W rozporządzeniu określono, że pojemność silnika nie może przekraczać 1800 cm sześc., a cena nie może być wyższa niż 180 tys. juanów, co stanowi obniżenie górnej granicy zakupu o 70 tys. juanów w porównaniu z rokiem 2011. Urzędnicy twierdzą, że podstawą ustanowienia nowych zasad była ekonomia iekologia. Przedstawiciel znanego chińskiego producenta samochodów BYD, Hang Xuan, powiedział, że zwykle cena samochodów osobowych chińskiej marki jest 20 proc. niższa od porównywalnych modeli wyprodukowanych w zakładach z kapitałem mieszanym. Co roku Chińczycy przeznaczają 100 mld juanów (około 50 mld zł) na zakup ikonserwację samochodów służbowych. W 2010 w Chinach zarejestrowanych było ponad 180 mln samochodów, z czegosamochody służbowe stanowiły około 10 proc. Ok. 90 proc. samochodówsłużbowych stanowiły pojazdy zagranicznych marek. Obecny zwrot w politycerządu odnośnie aut służbowych to, zdaniem analityków, wyraźny sygnałzaniepokojenia opóźnieniami w rozwoju chińskich producentów samochodów.Powszechnie uważa się, że auta zagranicznych marek są lepiej wykonane,bardziej luksusowe i ich posiadanie daje właścicielowi większy prestiż, co w Chinach jest bardzo ważne. Intencją rządu jest wzmocnienie pozycji rodzimego przemysłu motoryzacyjnego i odrobienie zaległości w stosunku do najlepszych producentów światowych. Celowi temu służył opracowany w 2009 roku plan rozwoju i restrukturyzacji przemysłu samochodowego. Określono w nim, że 50 proc. samochodów służbowych powinno być kupowane od rodzimych producentów.Plan ten jednak nigdy nie został zrealizowany. W Chinach zezwolono na posiadanie samochodów prywatnych po 2000 roku. Wlatach 60. i 70. typowym modelem reprezentacyjnej limuzyny służbowej była„Czerwona Flaga”, budowana na bazie technologii sprowadzonej w 1960 roku zZSRR. Był to samochód, który dał początek chińskiemu przemysłowisamochodowemu. W latach 80. wprowadzono kontyngent importowy i notableprzesiedli się do limuzyn sprowadzanych z Europy i z Japonii.",,
Müller o łuku triumfalnym: Rząd wesprze tę inicjatywę,"– Rząd będzie prowadził działania, by wesprzeć tę inicjatywę,  aby w przyszłym roku taki łuk powstał – powiedział w programie „O co chodzi” rzecznik rządu Piotr Müller. W ten sposób skomentował słowa premiera Mateusza Morawieckiego o potrzebie upamiętnienia  Bitwy Warszawskiej.","Premier Mateusz Morawiecki powiedział, że Polacy walczący w Bitwie Warszawskiej w 1920 r. ocalili ojczyznę i cały kontynent. Jego zdaniem wszyscy mamy wobec nich wielki dług wdzięczności.  Pytany  o łuk triumfalny rzecznik rządu Piotr Müller zapewnił, że rząd będzie prowadził takie działania, by wesprzeć tę inicjatywę, aby w przyszłym roku taki łuk powstał. – To jedno z najważniejszych zwycięstw w historii Polski, ale też w historii świata. Uratowało Europę zachodnią przed bolszewizmem. Trzeba o tym głośno i mówić, i dać widoczne w sferze publicznej znaki, które o tym przypominają – mówił rzecznik rządu.  Dodał, że nie rozumie obaw wiceprezydenta Warszawa Pawła Rabieja. – Ale cieszę się, że wiceprezydent Michał Olszewski po namowach m.in. wicepremiera Piotra Glińskiego rozważa taką inicjatywę – mówił.",,
Trump z Putinem jak Reagan z Gorbaczowem. Rzecznik elekta zaprzecza,Amerykański prezydent elekt wybiera się do Europy – informuje w niedzielę brytyjski „Sunday Times”. Donald Trump w Reykjaviku zamierza spotkać się z prezydentem Rosji Władimirem Putinem – uściśla tygodnik. Drugą informację zdementował sekretarz prasowy Trumpa.,"Spotkanie przywódców miałoby być zorganizowane w stolicy Islandii na wzór spotkania prezydentów USA i ZSRR – Ronalda Reagana i Michaiła Gorbaczowa, w 1986 roku.  Inauguracja prezydentury planowana jest na 20 stycznia. Rozmowy miałyby odbyć się w pierwszych tygodniach urzędowania nowego prezydenta.",,
Fotyga: Europosłowie PiS nie zaniechają działań ws. jakości produktów sprzedawanych w UE,Nie zaniechamy działań w kwestii poprawy legislacji dotyczącej zakazu sprzedaży w Unii Europejskiej produktów podwójnej jakości – zadeklarowała w Wejherowie w woj. pomorskim eurodeputowana Prawa i Sprawiedliwości Anna Fotyga. Zgodnie z przepisami popartymi przez Parlament Europejski produkty sprzedawane pod tą samą marką i w takim samym opakowaniu powinny mieć jednakowy skład.,"W połowie kwietnia Parlament Europejski w Strasburgu poparł przepisy zakazujące sprzedaży produktów podwójnej jakości. Przepisy powstały, bo wiele krajów Europy Środkowej i Wschodniej wskazuje, że na ich terenie sprzedawana jest żywność gorszej jakości niż w zachodniej Europie. Zgodnie z przyjętymi przepisami firmy będą musiały albo ujednolicić skład produktów sprzedawanych w UE, albo zmienić nazwę produktów. Europosłowie PiS opowiedzieli się za nowymi przepisami w sprawie podwójnej jakości żywności. Część europosłów Platformy Obywatelskiej poparła je, część zagłosowała przeciw. Anna Fotyga przyznała, że przegłosowane rozwiązanie nie ma jeszcze idealnego kształtu. – Dokonaliśmy znaczącego postępu. Z całą pewnością nie zaniechamy jednak działań w tej dziedzinie. Będziemy się starali nadal poprawiać legislację i wymuszać tego typu działania – zadeklarowała. Wyjaśniła, że z inicjatywą wprowadzenia przepisów zakazujących sprzedaży produktów podwójnej jakości nie wyszła właściwa komisja PE, do której należy m.in. europosłanka PO Róża Thun, lecz „grupa posłów ponad podziałami politycznymi, ponad granicami krajów” (do której należała m.in. Fotyga). Eurodeputowana PiS mówiła też o projekcie budżetu UE. – Pierwszy projekt budżetu zgłoszony 2 maja przez Komisję Europejską nie zawiera kopert narodowych. Więc, jeśli ktoś mówi, że pozyska dla Polski więcej o 100 mld zł, to do końca nie wiadomo od jakiej kwoty – powiedziała. W ostatnich dniach przewodniczący PO Grzegorz Schetyna podkreślał, że stawką majowych wyborów do PE jest 100 mld zł dla Polski na kolejną dekadę, o co będzie zabiegać Koalicja Europejska. Fotyga dodała, że na razie jest to „budżet ogólny”, odnoszący się do poszczególnych polityk i zadań UE. – Ten budżet jest realnie mniejszy od obecnego, ponieważ przewiduje sytuację po dokonanym brexicie. Ale jeżeli weźmiemy pod uwagę taką sytuację, to jest niewiele mniejszy, bo nie uwzględnia tylko inflacji – oceniła. – Będziemy walczyli. O poprawę sytuacji w poszczególnych politykach, przede wszystkim w polityce spójności i wspólnej polityce rolnej na lata 2021-27, zabiega minister inwestycji i rozwoju Jerzy Kwieciński, który jest bardzo doświadczonym negocjatorem. Tworzymy też sojusze pośród państw członkowskich, więc jestem optymistką – zaznaczyła Fotyga.",,
„Władza sprawowana dobrze pomaga. Sprawowana źle staje się uciskiem”,"Papież Franciszek zwrócił uwagę, że częstą wadą ludzi sprawujących władzę, zarówno cywilną, jak i kościelną, jest wymaganie od innych tego, czego sami nie robią. – Źle sprawowana władza może stać się uciskiem, budzi nieufność i wrogość – podkreślił podczas modlitwy Anioł Pański.","W trakcie spotkania z Ojciec Święty nawiązał do mowy Jezusa przeciwko uczonym w piśmie i faryzeuszom, którzy „sami nie czynią” tego, co mówią. – Częstą wadą sprawujących władzę, zarówno cywilną, jak i kościelną, jest wymaganie od innych rzeczy, także słusznych, których oni sami osobiście nie wcielają w praktykę – oświadczył Franciszek. Taką postawę nazwał „prowadzeniem podwójnego życia”.Papież przywołał słowa Jezusa: „Wiążą ciężary wielkie i nie do uniesienia i kładą je ludziom na ramiona, lecz sami palcem ruszyć ich nie chcą”. – Taka postawa to zły przykład sprawowania władzy, która powinna czerpać siłę z dawania dobrego przykładu, by pomóc innym spełniać to, co jest sprawiedliwe i obowiązkowe wspierając ich w próbach, jakie napotykają na drodze dobra – podkreślił.Pułapki władzy– Władza to pomoc, ale jeśli jest źle sprawowana, staje się opresyjna, nie pozwala ludziom się rozwijać i tworzy klimat nieufności oraz wrogości, a także prowadzi do korupcji – zaznaczył. Franciszek przypomniał przy tym, że Jezus skrytykował zachowania uczonych w piśmie i faryzeuszy, którzy „lubią zaszczytne miejsca na ucztach i pierwsze krzesła w synagogach”.– To jest pokusa, która odpowiada ludzkiej pysze i nie zawsze łatwo ją przezwyciężyć – przyznał i podkreślił: „My, uczniowie Jezusa nie powinniśmy szukać zaszczytów, władzy czy wyższości, bo pośród nas musi panować braterstwo”.",,
„Też powinniśmy być solidarni. Nie chcemy wychodzić z Unii”. Karczewski o kwotach uchodźców,"PiS krytykuje plan Junckera polegający na przymusowej relokacji uchodźców. Stanisław Karczewski, wicemarszałek Senatu i szef sztabu wyborczego tej partii, zapewnia jednak, że jego ugrupowanie nie będzie stawiało sprawy na ostrzu noża. – Jesteśmy w Unii, ani Prawo i Sprawiedliwość, ani Jarosław Kaczyński, ani Beata Szydło nie chcemy wychodzić z Unii Europejskiej – zapewnił w programie „Polityka przy kawie”.","Karczewski zaznaczył, że w tej sprawie najważniejszy jest głos obywateli. – Wiemy, jakie jest nastawienie, jakie obawy i jakie lęki. Społeczeństwo nie jest wcale podzielone w tej sprawie. Generalnie jest na „nie” – bardzo sceptyczne i z dużymi obawami – przekonywał.Nie będzie wetaMimo to PiS nie będzie wetował planu umieszczenia w Polsce migrantów zgodnie z kwotą ustaloną podczas posiedzenia Parlamentu Europejskiego, które odbędzie się w przyszłą środę. – Też powinniśmy być solidarni – przyznał.Wicemarszałek Senatu podkreślił, że jego ugrupowanie nie będzie podchodziło do decyzji Wspólnoty bezkrytycznie. Wskazał też, kto ponosi odpowiedzialność za gwałtowny wzrost napływu uchodźców. – Należy rozpatrzyć ten problem od samego początku, zastanowić się, skąd się ta fala imigracyjna wzięła. Wzięła się stąd, że Niemcy mają bardzo duże zasiłki. I tam ta fala podąża – wyjaśnił.Większość to emigracja zarobkowa– Stanowisko prezesa Jarosława Kaczyńskiego i nasze jest takie, że trzeba pomóc, wesprzeć te obozy (dla uchodźców poza granicami Polski – przyp. red.) pomocą humanitarną – tłumaczył. W sytuacji pomocy humanitarnej zawsze będziemy na „tak”. Natomiast większość z tych migrujących po Europie osób to jest emigracja zarobkowa. To są młodzi ludzie, zdrowo wyglądający mężczyźni – zwrócił uwagę. Senator Karczewski przypomniał, że Polska ma doświadczenie w przyjmowaniu uchodźców. Wyciągnęła pomocną dłoń choćby do Czeczenów, którzy musieli uciekać z kraju ogarniętego wojną po rosyjskiej agresji. Tamta grupa różniła się od migrantów, którzy teraz nielegalnie przekraczają granicę Unii Europejskiej.„Mężczyźni zostali i walczyli”– Tam prawie nie było mężczyzn. Mężczyźni zostali i walczyli. Tu przyjeżdżały przede wszystkim kobiety i dzieci. I sobie z tym jakoś poradziliśmy – zaznaczył. Porównał również obecną sytuację ze staraniami Polaków mieszkających w Kazachstanie, od lat starających się o powrót do ojczyzny przodków.– Postawmy na szali nasze dwa i pół tysiąca ludzi, Polaków w Kazachstanie, którzy złożyli deklarację chęci przyjazdu do Polski. Jeśli to przyjmowanie Polaków będzie trwało tak jak trwa w tej chwili, to zajmie to 16 lat, bo mówimy, że nie ma pieniędzy, nie ma możliwości – dziwi się wicemarszałek Senatu.Nie mamy pieniędzyWedług Karczewskiego krytyczna postawa Polski w sprawie nie przełoży się na zmianę opinii o naszym kraju jako miejscu otwartym dla naprawdę potrzebujących. – Polski naród zawsze był solidarny i otwarty na przybyszy z całego świata. Natomiast takiej fali imigracyjnej nie jesteśmy w stanie przyjąć. Nie stać nas na to, nie mamy pieniędzy i nie mamy możliwości. Są jeszcze kwestie kulturowe, światopoglądowe – podkreślił. Zapytany o możliwość próby wprowadzania w naszym kraju szariatu ocenił, że to prawdopodobne „jeżeli byłyby to duże ilości muzułmanów”. Obecny napływ uchodźców porównał do fali. – Jeżeli to będzie fala tsunami, to sobie nie poradzimy – ocenił.Ambasador składał kwiatki pod „tęczą”Szef szef sztabu wyborczego PiS-u powtórzył za Jarosławem Kaczyńskim, że w niektórych miejscach w Szwecji, zamieszkałych przez wyznawców Islamu de fecto obowiązują ich prawa. Komentując protest szwedzkiego ambasadora w tej sprawie skwitował, że ambasador jest mało wiarygodny skoro „składał kwiatki pod >>tęczą<Karczewski skrytykował również rząd za przeciągające się śledztwo w tzw. aferze podsłuchowej. Przypomniał, że były premier Donald Tusk obiecał, iż zakończy się ono do września, ale zeszłego roku, tymczasem dopiero teraz akt oskarżenia trafia do sądu. Sprawę uważa natomiast za wyjątkowo bulwersującą. – To co usłyszeliśmy na taśmach o języku polityków, sposobie traktowania Polaków było przytłaczające – obruszył się.Otwarci na dyskusjęW „Polityce przy kawie” wicemarszałek Senatu wyjaśnił również, że jego partia ma przygotowane projekty wielu ustaw, między innymi o podatku od transakcji bankowych. Podkreślił, że PiS jest gotowy do dyskusji o nich i jeżeli politycy tej partii usłyszą przekonujące argumenty, są otwarci na zmiany.Karczewski zapewnił także, że PiS chce doprowadzić do obniżenia wieku emerytalnego, ale ma wątpliwości w sprawie stażu pracy. – Nie podoba nam się – powiedział wprost. Stwierdził, że projekt w tej sprawie na dniach ma złożyć prezydent Andrzej Duda.",,
"Tusk o migracji. „Wpuszczanie wszystkich to nie polityka, to bezsilność”, „Relokacja to błąd”","Kandydatem na prezydenta powinien być ktoś, kto będzie budował poparcie ponad połowy Polaków, ja mam swoje bardzo wyraziste poglądy, ale one nie są poglądami większościowymi w Polsce – mówi Donald Tusk w wywiadzie dla belgijskiego dziennika „Le Soir” opublikowanym w sobotę przez „Gazetę Wyborczą”.","Szef Rady Europejskiej, były premier Donald Tusk pytany o kryzys migracyjny w 2015 r. powiedział, że z historii politycznej wynika, iż podstawową odpowiedzialnością przywódców wobec obywateli jest zapewnienie im poczucia bezpieczeństwa. „Nic i nikt z tego przywódców nie zwolnił. A kiedy przywódcy sprawiają wrażenie, że nie są w stanie tej odpowiedzialności wziąć na siebie albo ich ona nie interesuje, to szybko kończy się kryzysem zaufania” – uważa Tusk.W jego ocenie był czas, kiedy Niemcy przeżywali samozadowolenie „z własnego moralnego uniesienia”, gdy postrzegali siebie jako najbardziej otwartych ludzi w Europie w kontekście przyjmowania uchodźców. „Problem nie polegał na tym, czy rację miał Orban czy Merkel. Podstawą naszych działań były obydwa punkty widzenia: humanitarny i bezpieczeństwa” – powiedział Tusk.„Argumenty Orbana i określenia używane przez Jarosława Kaczyńskiego, gdy mówił o pasożytach i zarazkach roznoszonych przez migrantów, są nie do przyjęcia” – powiedział. Jak dodał, politykę migracyjną można prowadzić tylko wtedy, gdy kontroluje się swoje granice. „Wpuszczanie wszystkich to nie polityka, to bezsilność” – stwierdził.„Z drugiej strony widzimy, co się dzieje, gdy pozwoli się przywódcom, co widzieliśmy w Warszawie czy Budapeszcie, na brutalne wykorzystywanie sytuacji do swoich celów politycznych: ludzie nabierają przekonania, że jeśli chcą bezpieczeństwa, to powinni zapomnieć o demokracji liberalnej” powiedział Tusk. Dla niego, jeśli nawet linia premiera Węgier Viktora Orbana w sprawie bezpieczeństwa granic przeważyła, to przegrał on znacznie większą walkę.„Pomysł relokacji był błędny”Szef Rady Europejskiej nie widzi żadnej osi, która dzieliłaby Europę. Pytany czy nie są nią sprawa migracji, czy relokacja uchodźców odpowiedział, że relokacja „wywołała ogromne emocje dlatego, że pomysł po prostu był od początku błędny”. Według Tuska przez kilka miesięcy posługiwano się nim, by odsunąć od siebie problem granicy zewnętrznej, a jeśli chcemy chronić istotę polityki europejskiej, do której zalicza demokrację, trzeba porzucić „naiwne podejście totalnego humanitaryzmu”.Na uwagę, że żaden europejski rząd nie miał takiego podejścia przyznał, że tak było, ale „niektóre rządy, zwłaszcza we Włoszech i w Grecji” „dały sobie narzucić narrację organizacji pozarządowych, które zmusiły je do przymykania oczu na twarde zasady kontroli granicznych”.„Zawsze chciałem, aby na szczytach europejskich unikać używania karykaturalnych porównań. Ten, kto uważa, że uchodźcom należy pomagać, nie powinien być uznawany za współwinnego terroryzmu. Ale też ten, kto chce chronić granicę, nie powinien być natychmiast okrzyknięty ksenofobem lub faszystą” – zapewnił.Tusk pytany, czy Europa potrafi „na spokojnie” dyskutować o swojej tożsamości odparł, że tożsamość to delikatna kwestia, ponieważ natychmiast staje się obiektem manipulacji. „Europejska tożsamość”„Ta europejska nigdy nie zastąpi tożsamości narodowej, bo jest w pewnym sensie emocjonalnie niedoskonała. Pomysł, że można to zadekretować, jest naiwny. Każdy Europejczyk będzie miał inną tożsamość, a europejska jeszcze przez długi czas będzie pojęciem bardzo abstrakcyjnym, nieco sztucznym” – powiedział.„Jestem Europejczykiem, ale także obywatelem Gdańska, Kaszubem, jedna z babć była Niemką... Ale na pytanie: »Kim jesteś?«, odpowiadam bez wahania: »Jestem Polakiem«!” – stwierdził. Podkreślił, że „tożsamość narodowa pozostaje pierwszą i najważniejszą, głęboko zakorzenioną w uczuciach i historycznej świadomości”.Dodał, że tożsamość europejska – dodał „buduje się od setek lat na tradycjach greckich, rzymskich, żydowskich i chrześcijańskich”. „I nie mówię tu o wierze: można być chrześcijaninem, nie będąc wierzącym” – stwierdził.„Czy to może być powodem, byśmy zwrócili się przeciwko innym? Nie. Czy powinniśmy naszą tożsamość chronić i jej bronić? Tak. Jedna trzecia mieszkańców Brukseli to muzułmanie. Czy to nie w porządku? Nie. Czy to wyzwanie? Tak” – powiedział szef Rady Europejskiej. „Jak możemy chronić europejską tożsamość kulturową i polityczną, nie wpadając w pułapkę nacjonalizmu, rasizmu czy wojen religijnych? Nie wiem” – przyznał Tusk i stwierdził, że należy tego unikać za wszelką cenę”. Wybory prezydenckie w Polsce W wywiadzie poruszono także wątek wyborów prezydenckich. We wtorek Tusk ogłosił, że nie będzie kandydował w przyszłorocznych wyborach prezydenckich.Według Tuska pilniejszym pytaniem od tego, jaką postawę powinien przyjąć nowy prezydent, jest kwestia jaki powinien być kandydat, żeby wygrać. „Kryzys wywołany rządami PiS jest tak wielki, że należy wszystko zrobić, by nie pozwolić tej partii niszczyć przez kolejne cztery lata ładu ustrojowego i praworządności” – powiedział Tusk w wywiadzie.Uważa on, że kandydatem „powinien więc być ktoś, kto w sposób wiarygodny, autentyczny, z przekonaniem będzie budował poparcie ponad połowy Polaków”. „Ja mam swoje bardzo wyraziste poglądy. Ale one nie są poglądami większościowymi w Polsce” – podkreślił b. polski premier.Pytany, czy chodzi o sprawy światopoglądowe odparł, że o wiele spraw, a zaczynając od nieodpowiedzialnej polityki finansowej. „Pomijam 500 plus, nikt już tego nie odbierze. Ale jak wiadomo, rząd PiS na tym nie poprzestał. I widać wyraźnie, że – na sposób południowoamerykański – on połączył to, co jest przyjemne, łatwe i atrakcyjne w lewicowej i prawicowej polityce. Wiadomo, że to się musi skończyć dramatem” – powiedział belgijskim dziennikarzom.„Lecz dzisiaj mój pogląd nie jest dominujący” – stwierdził. Podkreślił jednocześnie, że jest przekonany do swoich racji i będzie ich bronił i o nie walczył, a także w Polsce. Uważa, „że trzeba zrobić wszystko – oczywiście w ramach czystej gry – żeby wygrać wybory prezydenckie, a za trzy lata parlamentarne”.Pytany jaki więc miałby być kandydat w wyborach prezydenckich odparł, że „kluczowe jest to, by to był ktoś, kto jest przekonany do takich wartości jak konstytucja, ład demokratyczny i praworządność”.„Kto równocześnie znajdzie autentyczny język, aby trafić do tej grupy wyborców – nie wiem, jak ona jest liczna – która z różnych powodów nie zagłosuje na mnie” – dodał.„Zawsze wolałem być na boisku aniżeli na trybunach. Ale teraz nie chodzi o to, żeby mieć satysfakcję, że się wzięło udział w walce. W tych okolicznościach trzeba spokojnie planować kilka najbliższych lat, aby zmaksymalizować szanse wygranej” – powiedział Tusk.",,
Wielka Brytania: konserwatyści wygrywają wybory i będą mieć samodzielną większość,"Partia Konserwatywna premiera Borisa Johnsona zdecydowanie wygrała czwartkowe przedterminowe wybory parlamentarne w Wielkiej Brytanii, wynika z badań exit polls i pierwszych ogłoszonych już wyników z okręgów. Według prognoz konserwatyści będą mieć przewagę 86 mandatów.","Prognozy oparte o badania exit polls są dla konserwatystów lepsze niż przewidywały wszystkie przedwyborcze sondaże. Wynika z nich, że w nowej Izbie Gmin będą oni mieć 368 mandatów - to o 51 więcej niż uzyskali w poprzednich wyborach, w czerwcu 2017 r., a zarazem najlepszy wynik od czasu ostatniego zwycięstwa Margaret Thatcher w 1987 r.Opozycyjna Partia Pracy - jeśli te prognozy się potwierdzą - zanotowała natomiast najgorszy wynik od 1935 r. Według exit polls, laburzyści będą mieli 191 mandatów, czyli aż o 71 mniej niż zdobyli w poprzednich wyborach.Trzecim co do wielkości ugrupowaniem pozostanie Szkocka Partia Narodowa (SNP), która jak wynika z exit polls, wygrała w 55 z 59 szkockich okręgów, co oznaczałoby, że zwiększy swój stan posiadania o 20 mandatów. Ale te prognozy należy traktować z największą ostrożnością - w wielu szkockich okręgach różnica głosów jest bardzo mała i te prognozy mogą się zmienić. Z wyników nie mogą być zadowoleni Liberalni Demokraci, którym exit polls dawały 13 mandatów. Na dodatek prawdopodobnie ich liderka Jo Swinson nie dostała się do nowego parlamentu. Ani jednego mandatu – co akurat nie jest niespodzianką - nie zdobyła eurosceptyczna Partia Brexitu.Prognozy z exit polls znajdują potwierdzenie w wynikach z okręgów, które już zostały ogłoszone. Nawet w tych okręgach, które były uważane za bastiony laburzystów i które ostatecznie obronili, nastąpiło spore, kilku-, a czasem kilkunastoprocentowe przesunięcie poparcia z Partii Pracy na rzecz konserwatystów albo Partii Brexitu.Zapowiedzią kompletnej zmiany politycznej mapy Wielkiej Brytanii jest przejęcie przez konserwatystów robotniczego, byłego górniczego okręgu Blyth Valley w północno-wschodniej Anglii, w którym laburzyści wygrywali niezmiennie od jego utworzenia w 1950 r. Prognozy wskazują, że takich bastionów na robotniczych terenach północnej i środkowej Anglii Partia Pracy może w ciągu nocy z czwartku na piątek utracić jeszcze kilkadziesiąt. Katastrofalne prognozy dla Partii Pracy powodują, że wielu jej polityków publicznie zaczęło domagać się odejścia lidera Jeremy'ego Corbyna. Wskazują, że w sytuacji, gdy w tradycyjnie laburzystowskich okręgach wyborcy opowiedzieli się w referendum za wyjściem z UE, neutralne stanowisko partii było błędem.Prognozy wskazują natomiast, że strategia Borisa Johnsona, by zawalczyć o tych wyborców – którzy dotychczas głosowali na Partię Pracy, ale popierają brexit – okazała się trafiona.Na razie żaden z liderów głównych ogólnokrajowych partii – Johnson, Corbyn ani Swinson - nie skomentowali prognoz.Zwycięstwo konserwatystów oznacza, że wyjście Wielkiej Brytanii z UE w ustalonym terminie, czyli 31 stycznia przyszłego roku jest przesądzone. Przed wyborami konserwatyści zapowiadali, że jeszcze przed świętami Bożego Narodzenia pod obrady parlamentu wróci ustawa o porozumieniu z UE w sprawie warunków wyjścia.W dłuższej perspektywie wyniki zapowiadają, że ponownie będą stawiane pytania o przyszłość Zjednoczonego Królestwa. Znaczący wzrost mandatów dla SNP da tej partii argument na rzecz drugiego referendum w sprawie niepodległości Szkocji.",,
Rosyjski koncern: Sankcje USA opóźnią produkcję samolotów pasażerskich,"Seryjna produkcja rosyjskiego samolotu pasażerskiego MC-21 opóźni się o co najmniej rok, ponieważ z powodu sankcji USA dostawca odmówił przysłania tworzyw kompozytowych do skrzydeł samolotu – poinformował rosyjski koncern Rostiech (Rostec).","Szef tego państwowego koncernu zbrojeniowego Siergiej Czemiezow wypowiadał się na ten temat w Zjednoczonych Emiratach Arabskich.– W związku z tym, że Amerykanie przerwali dostawę materiałów kompozytowych, przechodzimy na własne materiały. Mamy już niezbędne badania i partnerów rosyjskich, w tym Rosatom – powiedział Czemiezow. Szef Rostiechu wyjaśnił, że obecny termin rozpoczęcia seryjnej produkcji samolotu to koniec 2020 roku. Wcześniej planowano, że dostawy maszyn rozpoczną się na początku 2020 roku.O tym, że dostawcy zagraniczni w obawie przed sankcjami odmówili rosyjskiej firmie Aerokompozit sprzedaży materiałów kompozytowych, informował w styczniu tego roku dziennik „Kommiersant”. Aerokompozit wchodzi w skład Zjednoczonej Korporacji Przemysłu Lotniczego (OAK) i od jesieni 2018 roku za współpracę z tą firmą grożą sankcje. Materiały dotąd sprowadzane były z USA i Japonii, a ich producentami były amerykańska Hexcel i japońska Toray Industries.MC-21 to samolot pasażerski średniego zasięgu, który ma konkurować z najpopularniejszymi maszynami pasażerskimi: airbusami 320/321 i boeingami 737. Według danych dziennika „Wiedomosti” liczba zamówień na MC-21 sięga 175, w tym 50 maszyn zamówił rosyjski przewoźnik Aerofłot.",,
Terlikowski: edukatorom od moich dzieci wara. Legierski: mogę im tylko współczuć,"– Jeśli edukatorzy seksualni chcą wychowywać dzieci, niech sobie sprawią je i wychowują. Od moich dzieci wara – powiedział w TVP Info w programie „Minęła Dwudziesta” katolicki publicysta Tomasz Terlikowski. – Przeciwnicy edukacji seksualnej żyją w alternatywnej rzeczywistości, nie dostrzegając świata wokół – ripostował Krystian Legierski, działacz na rzecz LGBT. Spór w studiu dotyczył m.in. edukacji seksualnej w szkole.",,,
Rozbito siatkę przemytników imigrantów. Brali 3 tys. euro za paszport,"W Hiszpanii zlikwidowano szajkę, która przemycała nielegalnych imigrantów z Bliskiego Wschodu do Europy. Zatrzymano 8 osób, w tym dwóch Syryjczyków będących przywódcami grupy.","Dochodzenie było prowadzone we współpracy z Europolem, a także policją z Grecji i Belgii. Organizacją przestępczą kierowali bracia. Jeden mieszkał na przemian w Madrycie i Brukseli, skąd kontrolował przemyt imigrantów. Drugi – w Atenach, gdzie zajmował się fałszowaniem wiz i paszportów. Za każdy dokument nielegalni przybysze – najczęściej obywatele Syrii, Iraku i Afganistanu – płacili 3 tysiące euro. Po wjeździe na teren strefy Schengen imigranci byli zwykle kierowani do krajów Europy Północnej.   Na ślad szajki hiszpańska policja wpadła przed dwoma laty, kiedy zatrzymała mężczyznę przewożącego z Aten do Madrytu sfałszowane paszporty. Zeznał on, że przestępcy działają od 10 lat. Dzisiejszą akcję przeprowadzono równocześnie w Madrycie, Atenach i Brukseli. Podczas rewizji znaleziono ponad 100 tysięcy euro, dokumenty i sprzęt elektroniczny, który zostanie przeanalizowany przez specjalistów.   Policja nie potrafi ocenić, ilu mieszkańców Bliskiego Wschodu przybyło do Europy za pośrednictwem rozpracowanej organizacji przestępczej.",,
"„Nie było wcześniej komisarza, który atakował swój kraj. Pani Bieńkowska to czyni”","– Pani komisarz Bieńkowska publiczne atakuje swoją ojczyznę. Co więcej, gdy dochodzi do ważnych głosowań, pani Bieńkowska milczy i nie protestuje, gdy są podejmowane decyzje – w taki sposób Ryszard Czarnecki odniósł się słów Beaty Szydło, które padły w wywiadzie dla dziennika „Polska The Times”. Premier twierdziła, odnosząc się do postawy Donalda Tuska i Elżbiety Bieńkowskiej, że „oni poczuli się bardziej Europejczykami niż wszyscy inni Europejczycy”.","– Nie było wcześniej komisarza, który atakował swój kraj. Pani Bieńkowska to czyni. Komisarze powinni zabiegać również o własne interesy – dodaje europoseł PiS. – Jak Antonio Tajani był komisarzem, tak się dziwnie zdarzyło, że bardzo duże wsparcie otrzymywał przemysł włoski. To nie przypadek, bo Włoch walczył o włoskie – dodał. Wiceprzewodniczący Parlamentu Europejskiego skomentował również ostatnią zmianę decyzji Donalda Tuska jeśli chodzi o przymusową relokację uchodźców. Przewodniczący Rady Europejskiej stwierdził, że należy zmienić schemat działania, który obowiązywał do tej pory.– Pan premier Tusk zmienił stanowisko po tym, jak już upłynął formalny termin, kiedy skończyła się to przymusowe osiedlanie. Relokacja to eufemizm. Po paru tygodniach przewodniczący Tusk oświadczył, że ma takie samo zdanie jak polski rząd, ale wcześniej był za tym, żeby karać kraje członkowskie, które były przeciw przyjmowaniu imigrantów – mówił na antenie TVP Czarnecki.",,
"Półtawska: Aborcja to nie sprawa kobiety, nikt nie ma prawa do zabijania","– Aborcja to nie jest sprawa kobiety; nikt nie ma prawa do zabijania drugiego człowieka, czy jest to człowiek chory, czy ślepy, czy stary, czy zdrowy – powiedziała dziennikarzom przyjaciółka papieża Jana Pawła II Wanda Półtawska podczas spotkania autorskiego.","Półtawska wzięła w Warszawie udział w konferencji promującej jej najnowszą książkę „Genealogia divina. Boże pochodzenie człowieka”.Pytana przez dziennikarzy o problem aborcji zaznaczyła, że „żadna kobieta nie chce zabijać dzieci”. Jej zdaniem kobiety podejmują „dramatyczną decyzję” o aborcji, ponieważ nie znajdują wsparcia u ojca dziecka. Dlatego – zdaniem dr Półtawskiej – „aborcja to nie jest sprawa kobiety”.– Nie ma sensu karać kobietę za aborcję i dyskutować o aborcji jako o sprawie kobiety. To jest sprawa mężczyzny, który zrobił to dziecko, bo dziecko powstaje impulsem komórki męskiej – i czyn jest mężczyzny. A skutki chcemy zwalać na kobiety – to jest niesprawiedliwe. Trzeba zatrzymać chłopaków – nie wolno ci dotknąć dziewczyny, bo ona wcale nie chce zajść w ciążę i zabijać dziecka. Ona chce, żeby ją chłopak adorował, a on ją wykorzystuje i zostawia, a na dodatek ogłasza, że aborcja jest sprawą kobiety – podkreśliła Półtawska. Zdaniem Półtawskiej „nie tylko dzisiaj dzieci zabijane są z powodu tego, że są chore”. – Było tak w historii ludzkości, że kalekie dzieci były zrzucane ze skały, jest tak, że stare osoby są zabijane – rzekomo na ich żądanie. Zawsze było tak, że ludzie uważali, że mają prawo kogoś zabijać, dlatego, że świat jest zateizowany. Trzeba przyjąć, że jest Stworzyciel, który stworzył dziecko, którego nie wolno dotknąć, bo to jest nowy człowiek – nikt nie ma prawa do zabijania, czy jest to człowiek chory, czy ślepy, czy stary, czy zdrowy – oceniła.Podczas spotkania z czytelnikami Półtawska wyjaśniła, że nowa książka to zbiór jej wykładów na temat kobiety i mężczyzny, małżeństwa i rodziny, wygłoszonych dla słuchaczy bielskiego oddziału Instytutu Teologii Rodziny. Jak powiedziała, chciała przełożyć na prosty język filozofię personalizmu Karola Wojtyły.– Ludzie, jeżeli nie rozumiecie, kim jesteście, nie możecie być szczęśliwi. Przecież widzę, co się dzieje – połowa młodzieży dorasta w rozbitych rodzinach, są setki samotnych matek, tysiące dzieci zabitych. Wszystko dlatego, że ludzie nie wiedzą, kim są – powiedziała Półtawska. Jej zdaniem odpowiedzią na ten kryzys jest właśnie nauczanie Jana Pawła II o „Bożym pochodzeniu człowieka”. – Człowiek nie jest materią. Człowiek ma ciało, ale nie jest ciałem. Jest duchem ucieleśnionym – mówiła. Dodała, że najważniejszym celem każdego człowieka powinno być dążenie do świętości.– Nic o was nie wiem, nie znam was, ale jedno wiem na pewno – wszyscy, jak tu siedzicie, na pewno umrzecie. Dlatego ważne jest, żeby każdy z was się nauczył świadomego dążenia do świętości – podkreśliła. Wanda Półtawska zachęcała słuchaczy do studiowania nauczania Jana Pawła II na temat małżeństwa i rodziny, godności kobiety, a także świętości ludzkiego życia od poczęcia do naturalnej śmierci.Półtawska to doktor nauk medycznych, specjalistka w dziedzinie psychiatrii, profesor Papieskiej Akademii Teologicznej. W czasie II wojny światowej była harcerką, łączniczką, uczestniczyła w tajnym nauczaniu. Została aresztowana przez Gestapo w 1941 r. i wywieziona do obozu w Ravensbrueck. Więźniarki wykorzystywano tam jako króliki doświadczalne w okrutnych eksperymentach – wycinano fragmenty kości, wszczepiano choroby zakaźne. Taką operację przeszła także 21-letnia Wanda. W 1951 r. ukończyła medycynę na Uniwersytecie Jagiellońskim, a następnie uzyskała dwa stopnie specjalizacji i doktorat z psychiatrii. W latach 1952-69 była adiunktem w Klinice Psychiatrycznej Akademii Medycznej w Krakowie, a w latach 1955-97 wykładowcą medycyny pastoralnej na Papieskiej Akademii Teologicznej w Krakowie.W latach 1964-72 była pracownikiem Poradni Wychowawczo-Leczniczej przy Katedrze Psychologii UJ. W 1967 r. zorganizowała Instytut Teologii Rodziny przy Papieskiej Akademii Teologicznej w Krakowie i kierowała nim przez 33 lata, piastując stanowisko profesora. W 1981-84 była wykładowcą w Instytucie Studiów nad Małżeństwem i Rodziną im. Jana Pawła II przy Papieskim Uniwersytecie Laterańskim w Rzymie. Uczestniczyła w pracach Komisji Badania Zbrodni Hitlerowskich w Polsce. W maju 2014 r. była autorką akcji Deklaracja wiary lekarzy katolickich i studentów medycyny w przedmiocie płciowości i płodności ludzkiej. Od 1983 r. jest członkinią Papieskiej Rady ds. Rodziny, od 1994 - Papieskiej Akademii Życia. Jest konsultantką Papieskiej Rady ds. Pracowników Służby Zdrowia, członkinią Unii Pisarzy Medyków, Katolickiego Stowarzyszenia Dziennikarzy, Zespołu Wspierania Radia Maryja w Służbie Bogu, Kościołowi, Ojczyźnie i Narodowi Polskiemu.Półtawska przyjaźniła się z Karolem Wojtyłą, potem Janem Pawłem II przez ponad pół wieku. Papież pisał o niej: „mój ekspert osobisty od »Humanae vitae«”. Po doświadczeniu Ravensbrueck Półtawska szczególną wagę przywiązywała do ochrony dzieci, także nienarodzonych. W latach 50. aborcje były wykonywane powszechnie, stosowane jako najprostszy środek antykoncepcyjny. Półtawska w 1969 r. zrezygnowała z pracy w Klinice Medycznej w Krakowie i poświęciła się całkowicie poradnictwu rodzinnemu.",,
Janusz Waluś coraz bliżej powrotu z więzienia w RPA do Polski?,Południowoafrykański resort spraw wewnętrznych przygotował dokumenty umożliwiające deportację Polaka skazanego na dożywicie za zabójstwo czarnoskórego przywódcy komunistów – poinformowała „Rzeczpospolita”.,"Informację te przekazał w poniedziałek obrońca Janusza Walusia. Przed tamtejszym Najwyższym Sądem Apelacyjnym odbyła się kolejna rozprawa w sprawie warunkowego zwolnienia z więzienia Polaka, który w 1993 r. zastrzelił czarnoskórego przywódcę komunistów Chrisa Haniego.Dla jednych morderca, dla innych bohaterJanusz Waluś wyemigrował z Polski przed stanem wojennym. Prowadził w RPA wytwórnię wyrobów szklanych. Zdecydował się zastrzelić Haniego, by zatrzymać przemiany w kraju. Chciał wywołać wojnę domową, a skończyło się na zamieszkach, w których zginęło 70 osób. Broń dostarczył Polakowi polityk Clive Derby-Lewis. Obu skazano na karę śmierci, a wyrok zmieniono na dożywocie.Sprawa nadal budzi w RPA emocje. Dla wielu ludzi Waluś jest  mordercą przywódcy, który dziś mógłby wyciągnąć kraj z tarapatów. Dla części ludności białej, zwłaszcza tej konserwatywnej, jest bohaterem, który uratował ich kraj przed komunizmem i losem podobnym do tego, jaki pod rządami Roberta Mugabe spotkał sąsiednie Zimbabwe.Brak skruchy blokadą w powrocie W czerwcu 2015 ambasada RP przekazała do Ministerstwa Sprawiedliwości prośbę Walusia o umożliwienie mu odbycia reszty tej kary w Polsce. Mógł opuścić więzienie w Pretorii już przed rokiem. Decyzję o zwolnieniu podjął wówczas sąd w Tshwane, jednak Ministerstwo Sprawiedliwości złożyło apelację od tego wyroku. Rozprawa apelacyjna odbyła się w poniedziałek. W jej trakcie przywoływano, że Waluś nie okazuje skruchy. Sąd ostatecznie wstrzymał się z decyzją.Aby ułatwić proces przedterminowego zwolnienia i powrotu do Polski, na początku 2017 roku Janusz Waluś, po 30 latach, zrzekł się obywatelstwa południowoafrykańskiego. Transparenty z jego wizerunkiem coraz częściej można zobaczyć na stadionach. Na początek czerwca planowana jest w Warszawie demonstracja w obronie Polaka.",,
Papież zaprosił migrantów na spektakl w cyrku,"2,1 tys. migrantów, uchodźców, ubogich, bezdomnych i więźniów z Rzymu spędziło czwartkowy wieczór w cyrku na zaproszenie papieża Franciszka. Inicjatywę pod nazwą „Cyrk solidarności” zorganizował urząd papieskiego jałmużnika, arcybiskupa Konrada Krajewskiego.","Rzymski cyrk Medrano oddał do dyspozycji wszystkie miejsca w swym namiocie na tę inicjatywę dobroczynną.Przy okazji tej wyprawy urządzono też przy namiocie cyrkowym punkt medyczny, w którym lekarze i pielęgniarze wolontariusze udzielali doraźnej pomocy.Po spektaklu jego widzowie otrzymali prowiant na kolację.Przypomina się, że artyści cyrkowi często występują na papieskich audiencjach generalnych, a Franciszek mówi o nich z wielką sympatią i podziwem, podkreślając, że tworzą oni piękno.",,
Donald Trump zapowiada zaostrzenie przepisów imigracyjnych,"Donald Trump zapowiedział wydanie rozporządzenia, które może doprowadzić do dużej liczby aresztowań przybyszów z Ameryki Środkowej. Prezydent USA zapowiedział uszczelnienie systemu przyjmowania uchodźców i ostrzegł przed niekontrolowanym napływem nielegalnych imigrantów.","Podczas wystąpienia w Białym Domu Donald Trump zapowiedział, że niedługo podpisze rozporządzenie zaostrzające reguły postępowania wobec migrantów, w tym uchodźców. Nielegalni imigranci zatrzymani na południowej granicy nie będą już wypuszczani na wolność, tylko trafią do ośrodków odosobnienia i tam będą oczekiwać na postępowanie przez sądem imigracyjnym.  – Nie będziemy wpuszczać ich do naszego kraju. Tworzymy rozległe miasteczka namiotowe. Pomaga nam w tym wojsko i robi to bardzo dobrze – tłumaczył amerykański prezydent. Donald Trump zapowiedział również, że osoby, które chcą wystąpić o azyl w Stanach Zjednoczonych, będą mogły to zrobić wyłącznie na przejściach granicznych. Osoby, które przekroczą granicę nielegalnie, stracą prawo do ubiegania się o status uchodźcy.",,
"Rosja odpadła z mundialu. Zawód, złość i telefon od Putina","Po niezwykle emocjonującym spotkaniu i 120 minutach zażartej walki, Rosjanie przegrali w rzutach karnych z Chorwacją i na ćwierćfinale zakończyli udział w mistrzostw świata. Stanisław Czerczesow, selekcjoner zespołu, nie ukrywał rozczarowania takim rozwojem wydarzeń.","Ten mecz miał wszystko: gole, dramatyczne zwroty akcji i najbardziej emocjonujące z możliwych zakończeń, czyli konkurs rzutów karnych. Jeszcze w 115. minucie cała Rosja była w euforii. Po precyzyjnym dośrodkowaniu z rzutu wolnego, piłkę do bramki skierował Mario Fernandes. Na tablicy wyników 2:2, straty odrobione, „wszystko się jeszcze może zdarzyć”. No i zdarzyło się. Dwie nietrafione „jedenastki”, przy tylko jednym pudle Chorwatów, sprawiły, że to piłkarze z Bałkanów zagrają – po dwudziestu latach przerwy – w półfinale MŚ. Fiodor Smołow, jeden z tych, którzy nie trafili, jeszcze długo po końcowym gwizdku nie mógł się pozbierać…",,
"„Putin dyrygentem, Merkel – petentką”. Niemiecki dziennik o relacjach Moskwy i Berlina","„Europa pilnie potrzebuje równorzędnego przeciwnika dla Putina” – pisze komentator niemieckiego dziennika „Bild”, komentując sobotnie spotkanie kanclerz Angeli Merkel i prezydenta Rosji Władimira Putina. Przywódcy rozmawiali kilka godzin, a po rozmowach wspólnie poparli ukończenie gazociągu Nord Stream 2 i zabiegi na rzecz rozejmu w Libii. „Dawniej byli równoprawnymi rywalami, obecnie mamy do czynienia z dyrygentem i petentką” – ocenia Julian Roepcke, publicysta „Bilda”.","W jego ocenie Merkel nie dysponuje żadnymi atutami, które mogłaby przeciwstawić Putinowi. Wskazuje na zmianę, jaka zaszła w postawie kanclerz Niemiec w ciągu ostatnich kilku lat. Przywołuje w tym miejscu kilkunastogodzinne, nocne negocjacje Putina i Merkel z lutego 2015 roku, gdy kanclerz „walczyła” o zatrzymanie rosyjskiej ofensywy we wschodniej Ukrainie. „Dzięki dyplomatycznej zręczności i groźbie twardych sankcji udało się doprowadzić do przełomu” – dodaje Roepcke.  „Pięć lat później wszystko jest inaczej. Putin wyznacza kierunek, wszystko jedno, czy chodzi o Ukrainę, Syrię, Libię czy Iran. Merkel wszystkiemu grzecznie przytakuje, akceptuje każdą cyniczną prowokację” – czytamy w „Bildzie”.  Komentator dziennika konkluduje, że dziś Europa „pilnie potrzebuje równorzędnego przeciwnika dla Putina, ponieważ Merkel od dawna nie spełnia tej roli”. Autor tekstu Malte Lehming wskazuje tu właśnie na zapowiedź dokończenia budowy Nord Stream 2 – mimo amerykańskich sankcji – pozostawienie Krymu pod kontrolą Moskwy czy działania Putina w Syrii i na Bliskim Wschodzie. Lehming zaznacza, że w rozmowach przeważały „wspólne sprawy”, a z agendy świadomie wykluczono tematy kontrowersyjne, takie jak zamordowanie w Berlinie imigranta z Gruzji.  Komentator „Tagesspiegela” zastrzega jednak, że – w jego ocenie – kooperacja z Rosją nie oznacza, że Putin stał się partnerem Niemiec, a konflikt interesów ze Stanami Zjednoczonymi – że Donald Trump z zasady stał się przeciwnikiem.   „Świat idealny nawet w realnym świecie nie powinien całkiem zniknąć z pola widzenia” – dodaje Lehming.",,
Podejrzany e-mail z potwierdzeniem zapłaty? Możesz paść ofiarą kradzieży danych,"Policjanci z Biura do Walki z Cyberprzestępczością KGP ostrzegają przed fałszywymi wiadomościami e-mail, w których przestępcy nakłaniają do pobrania złośliwego oprogramowania. Funkcjonariusze podkreślają, że to kolejna odsłona znanego już wcześniej zagrożenia.","W komunikacie na stronie internetowej policji zwrócono uwagę, że fałszywe wiadomości są wysyłane z serwerów umiejscowionych poza granicami kraju, umożliwiając przesłanie e-maila z dowolnego adresu pozornie wyglądającego jak autentyczny, a będącego jednak jedynie usługą „spoofingową”.E-maile są zatytułowane jest m.in. „Powiadomienie o zapłacie” lub „Prośba o potwierdzenie otrzymania płatności”. Nieświadoma osoba może uznać wiadomość za autentyczną, ale w rzeczywistości zawiera ona załącznik ze złośliwym oprogramowaniem, który może przechwycić dane wrażliwe, np. login i hasło używane do logowania w serwisie bankowości elektronicznej. Policjanci zalecają zachowanie szczególnej ostrożności podczas korzystania z poczty. Apelują, aby nie otwierać załączników do wiadomości mailowej nadesłanej od dotychczas nieznanej osoby, spoza listy kontaktów, a w przypadku otrzymania wiadomości racjonalnie podejść do treści wiadomości, sprawdzając, czy wiadomość ma związek z naszymi rzeczywistymi działaniami np. dokonanie zakupu, sprzedaż produktu.",,
Dżihadystka chce wrócić do USA. Trump mówi „no”,"Hoda Muthana, która uciekła z USA, żeby dołączyć Państwa Islamskiego, chce wrócić do Stanów Zjednoczonych. „Poinstruowałem sekretarza stanu Mike'a Pompeo, i on zgodził się w całej rozciągłości, aby nie zezwolić jej na powrót do kraju” – napisał na Twitterze prezydent Donald Trump.","24-letnia Hoda Muthana jest córką emigrantów z Jemenu, dorastała w Alabamie. W listopadzie 2014 r. wyjechała do Syrii, żeby dołączyć do samozwańczego kalifatu, który był wówczas u szczytu potęgi. Zajmowała się propagandą w internecie i na Twitterze wzywała do przeprowadzania ataków na Amerykanów.Trzykrotnie wychodziła za mąż. Ma 18-miesięcznego syna, z którym przebywa w obozie dla uchodźców w północnej Syrii. Ojciec dziecka nie żyje.W odręcznej notatce dostarczonej do CNN Muthana pisała: „Kiedy wyjechałam do Syrii, byłam naiwną, wściekłą i arogancką młodą kobietą”. Obecnie chce powrócić do USA i stanąć przed wymiarem sprawiedliwości.",,
Nowe dokumenty o działaniach SB wokół trzeciej pielgrzymki Jana Pawła II do Polski,Instytut Pamięci Narodowej opublikował ok. 40 nowych dokumentów dotyczących działań Służby Bezpieczeństwa podczas wizyty Jana Pawła II w 1987 r. Archiwum IPN udostępniło materiały w związku z 39. rocznicą wyboru kardynała Karola Wojtyły na papieża.,"Wśród nich są wytyczne SB w zakresie fotografowania i filmowania pobytu papieża, mapy, grafiki i zdjęcia. Dokumenty prezentują m. in. działania Służby Bezpieczeństwa o kryptonimie „Zorza II”. Jak wyjaśniają historycy z archiwum IPN, celem nagrań filmów nie było udokumentowanie przebiegu pielgrzymki, ale uchwycenie zachowań zebranych ludzi. Zwłaszcza zarejestrowanie osób wykrzykujących hasła niebezpieczne dla władz PRL - podkreślają badacze.  Materiały dostępne są na stronie www.trzeciapielgrzymka.ipn.gov.pl. W tym tygodniu mija 30 lat od pielgrzymki papieża Jana Pawła II do Polski, która była ostatnią w okresie PRL.",,
"Tusk milczy ws. „polskich obozów śmierci”. „Uznał, że nie opłaca mu się mówić”","Ostatni wpis Donalda Tuska na Twitterze brzmi: Listening to Dolores…„I’ll miss you when you’re gone, that is what I do”. To wspomnienie zmarłej 15 stycznia piosenkarki Dolores O’Riordan. Tweet ukazał się dzień później. Od izraelskiej afery związanej z ustawą o Instytucie Pamięci Narodowej mija już czwarty dzień i w sprawie tak ważnej dla Polski nie padło nawet jedno słowo przewodniczącego RE. – Donald Tusk swoją wypowiedzią mógłby pomóc Polsce, ale wtedy naraziłby się na krytykę w Unii – ocenia politolog prof. Norbert Maliszewski.","Dotychczas przewodniczący Rady Europejskiej był konsekwentny. Komentował sprawy polskie szybko i bez oporów. W grudniu wyrażał solidarność z byłymi  szefami  Służby Kontrwywiadu Wojskowego, generałami Januszem Noskiem i Piotrem Pytlem, którym prokuratura postawiła zarzuty przekroczenia uprawnień. Pisał wówczas: „Jestem dumny, że jako premier mogłem współpracować z generałami Pytlem i Noskiem. Byli i są wzorem odpowiedzialności, patriotyzmu i honoru”. W listopadzie postawił na nogi Europę i ostrzegł wszystkich przed polskim rządem. Posądził go przy tym o kolaborację z Kremlem: „ Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media - strategia PiS czy plan Kremla? Zbyt podobne, by spać spokojnie.”Nie ominął okazji, by w swoisty sposób skomentować samobójczą śmierć Piotra Szczęsnego pod Pałacem Kultury. Choć sześć lat wcześniej, gdy do samobójstwa doszło pod kancelarią premiera, zaznaczał, by nie wykorzystywać tragedii w celach politycznych.Tusk krytykował Szydło w Auschwitz Przewodniczący RE odzywał się w sprawach kluczowych, ale znajdował też czas, by się pochylić nad zdecydowanie mniejszymi problemami.  W tym wypadku zainteresował się urazem Roberta Lewandowskiego i napisał tweeta:  „Nie martwcie się kontuzją Roberta. Są alternatywy...” Wreszcie sam problem Auschwitz też nie był mu obcy.  W czerwcu zeszłego roku ówczesna premier Beata Szydło na terenie obozu powiedziała m. in.: - Auschwitz to w dzisiejszych niespokojnych czasach wielka lekcja tego, że trzeba czynić wszystko, aby uchronić bezpieczeństwo i życie swoich obywateli.    Tego samego dnia Donald Tusk zareagował na Twitterze:  „Takie słowa w takim miejscu nigdy nie powinny paść z ust polskiego premiera”.Wtórował mu Grzegorz Schetyna:  „W Auschwitz, miejscu symbolu Holocaustu należy pochylić głowę i milczeć. Słowa PBS i wpisywanie tej tragedii do bieżącej polityki, haniebne.”  Zadbał o własny interesW sobotę w tym samym miejscu ambasador Izraela powiedziała, że jej państwo jest oburzone ustawą uchwaloną przez polski Sejm, pozwalającą karać m.in. za użycie kłamliwego określenia „polskie obozy śmierci”. Przewodniczący Rady Europejskiej w tym momencie nabrał wody w usta. Jego partyjny kolega i doradca Paweł Graś  w odpowiedzi na pytania redaktora naczelnego portalu tvp.info Samuela Pereiry, dlaczego Donald Tusk milczy – po paru impertynenckich tweetach też zamilkł. Z czego wynika nagła małomówność Donalda Tuska? Zdaniem politologa, prof. Norberta Maliszewskiego z Uniwersytetu Kardynała Stefana Wyszyńskiego, powód jest prosty. – Donald Tusk dba o własny interes polityczny. Dotychczas wypowiadając się na polskie tematy, działał poza swoimi kompetencjami. Gdyby  to zrobił teraz, byłoby tak samo. Jednak tym razem jego wypowiedź  mogłaby naprawdę pomóc Polsce. Mógłby zająć stanowisko zdroworozsądkowe, wyjaśnić, na czym polega problem. Może trafiłoby to do dużej części przywódców krajów UE – mówi prof. Maliszewski.  - To byłoby ważne, bo w Polsce popełniamy błąd uznając, że wszyscy myślą tak jak my – wyjaśnia. – Uznajemy, że jesteśmy w tej sprawie moralnymi zwycięzcami i to nam wystarczy. Natomiast  liberalna Europa nie rozumie naszego punktu widzenia; uważają, że to świadczy tylko o naszych kompleksach i  często biorą stronę Izraela – twierdzi Norbert Maliszewski.Przyznaje jednocześnie, że Tusk najpewniej tym razem uznał, że taka wypowiedź  mu się nie opłaca. Według niego były premier nie chce wchodzić w ten trudny spór, bo obawia się, że zostanie skrytykowany przez przywódców Unii.  A w Polsce wprawdzie zyskałby, krytykując pojęcie „polskich obozów”, ale pewnie zostałby źle przyjęty za krytykę samej ustawy o IPN, co najpewniej też by zrobił. - Tusk wpływał na spór polityczny w Polsce, budował i wspierał opozycję, bo wiedział, że choćby głosowanie ws. art. 7 będzie rzutowało również na niego i wielu ludzi w Polsce tego mu nie wybaczy. Wtedy prysną jakiekolwiek rozmowy o powrocie do kraju i kandydowaniu na prezydenta – dodaje politolog. ",,
Ziobro o ustaleniach portalu tvp.info ws. Brejzy: PO przyzwyczaiła nas do podwójnych standardów,"– Jeśli to prawda, to jest to w najwyższym stopniu etycznie naganne, a być może też i prawnie. Przyjmuję to ze smutkiem, ale się nie dziwię. PO przyzwyczaiła nas do podwójnych standardów, do hipokryzji, do zakłamania – powiedział na antenie TVP Info minister sprawiedliwości Zbigniew Ziobro, odnosząc się do ustaleń portalu tvp.info, dotyczących „wydziału nienawiści” Krzysztofa Brejzy w inowrocławskim ratuszu.","–  Nie sadzę, że jeśli okaże się, że to jest prawdą, aby pan Grzegorz Schetyna podjął takie decyzje, jakie powinien każdy przyzwoity polityk podjąć. Gdy są nieprawidłowości, trzeba zawsze działać stanowczo – stwierdził w programie „Gość Wiadomości” Zbigniew Ziobro, przypominając, że chodzi o prominentnego polityka Platformy Obywatelskiej, szefa sztabu wyborczego tej partii.  Minister sprawiedliwości przypomniał, że sam „natychmiast odwołał” sędziów, co do których „pojawiło się podejrzenie, że mogli zachować się nieetycznie, niegodnie” i wszczął odpowiednie procedury. – Tak właśnie wzorcowo należy reagować – podkreślił.  – Zupełnie inne standardy reprezentuje Platforma Obywatelska. Przypomnę, że bardzo prominentni politycy PO są pod zarzutami kryminalnymi: choćby przestępstw korupcyjnych, prania brudnych pieniędzy, np. pan Gawłowski, sekretarz tej partii – przypomniał Ziobro.",,
"„Playboy”, „CKM” i „Cosmopolitan” przestaną wychodzić. Zwolnią 70 proc. pracowników","Magazyny „CKM”, „Playboy”, „Cosmopolitan” i kilka innych zostaną zamknięte z końcem tego roku. Pracę straci ok. 70 proc. osób zatrudnionych w wydającej je firmie Marquard Media Polska – podaje portal Wirtualnemedia.pl.","Według informacji portalu wydawnictwo poinformowało pracowników o planach zamknięcia wszystkich wydawanych w nim tytułów prasowych. Chodzi o magazyny „CKM”, „Cosmopolitan”, „Esquire”, „Harper’s Bazaar”, „Joy” i „Playboy”. Ich grudniowe numery będą więc ostatnimi na polskim rynku. Pracę w firmie straci w związku z tym ok. 70 proc. pracowników. Jak podają informatorzy pisma, posunięcie takie było niezbędne, by Marquard Media Polska dalej generowało zyski. W minionym roku firma zanotowała spadek przychodów o 24 proc. – Marquard Media Polska jest ostatnim podmiotem z całej grupy, w którym segment prasy pochłania tak duże zasoby, mimo że w przeszłości przeprowadziliśmy szereg działań restrukturyzacyjnych, mających na celu jego uzdrowienie. Niewielka skala działalności, bardzo konkurencyjny rynek, duża zależność od tytułów wydawanych na licencji i niedoskonały model biznesowy w tym obszarze zmusiły nas do zerwania z tą tradycyjną częścią biznesu – powiedział o tej decyzji Bijan Khezri, współwłaściciel Marquard Media Group. Jednocześnie firma ma zrezygnować również z rozwijania witryn internetowych magazynów, z wyjątkiem ckm.pl. W zeszłym roku w firmie pracowały na etacie przeciętnie 82 osoby, w tym 58 kobiet. W skali roku ubyło 16 pracowników.",,
Sondaże przewidują rekord frekwencji w wyborach samorządowych,"73 proc. badanych zadeklarowało, że weźmie udział w wyborach samorządowych jesienią 2018 r. – wynika z sondażu CBOS. Tylko 9 proc. ankietowanych „na pewno” nie pójdzie do urn. Gdyby ta frekwencja się potwierdziła, byłby to rekord.","W czerwcowym badaniu Centrum Badania Opinii Społecznej 73 proc. respondentów zapowiedziało udział w głosowaniu podczas wyborów samorządowych, z czego 56 proc. jest tego pewnych. 15 proc. nie zamierza wziąć udziału w głosowaniu, w tym „na pewno” 9 proc. Pozostali ankietowani – 12 proc. – nie zdecydowali jeszcze, czy pójdą do wyborów. W porównaniu z poprzednim sondażem, przeprowadzonym miesiąc wcześniej, odsetek osób deklarujących pójście na wybory spadł o 2 punkty procentowe. O tyle samo wzrosła grupa ankietowanych, która nie zamierza wziąć udziału w głosowaniu. Liczba osób niezdecydowanych nie zmieniła się w stosunku do sondażu majowego.Mimo to, o ile rzeczywista frekwencja będzie odpowiadała wynikom sondażu, będziemy mieli do czynienia z zaskakująco wysoką frekwencją. W 2014 r. w wyborach do samorządów głosowało 47 proc. Polaków, zaś cztery lata wcześniej jedynie 35 proc. Centrum Badania Opinii Społecznej pytało ankietowanych również o preferencje wyborcze. Największe poparcie w wyborach do sejmików wojewódzkich uzyskałaby Zjednoczona Prawica. Na kandydatów Prawa i Sprawiedliwości, Solidarnej Polski i Porozumienia chce głosować 32 proc. osób deklarujących udział w wyborach samorządowych. To o 3 punkty procentowe więcej niż w maju. Nie zmieniło się poparcie dla koalicji PO i Nowoczesnej, wynosi ono 16 proc. 8 proc. chce głosować na komitet Kukiz'15. Trzyprocentowy wzrost poparcia odnotowało Polskie Stronnictwo Ludowe. Na partię Władysława Kosiniaka-Kamysza chce głosować 7 proc. badanych.Traci Sojusz Lewicy Demokratycznej, który według sondażu może liczyć na 4 proc. głosów, o 2 punkty mniej niż w maju. O 1 punkt (do 2 proc.) wzrosło poparcie dla partii Wolność Janusza Korwin-Mikkego. Na Partię Razem - tak jak w ubiegłym miesiącu - głos oddałby 1 proc. ankietowanych.7 proc. badanych, czyli o 2 punkty procentowe więcej niż poprzednio, zadeklarowało oddanie głosu w wyborach do sejmików na inny niż wymienione komitet wyborczy. W porównaniu do zeszłego miesiąca znacznie zmniejszył się odsetek osób, które nie określiły swoich preferencji wyborczych: w czerwcu wyniósł 26 proc., podczas gdy w maju 32 proc.CBOS przeprowadził sondaż metodą wywiadów bezpośrednich wspomaganych komputerowo w drugim tygodniu czerwca 2018 r. na liczącej 989 osób reprezentatywnej próbie losowej dorosłych mieszkańców Polski.",,
"„Upadek i kompromitacja” „pochodna błędu Komorowskiego”, „ludzie powiedzieli, co sądzą o nim i koalicji”. Politycy o referendum","Według pierwszych, cząstkowych wyników referendum, frekwencja wyniosła niecałe 8 proc. Tymczasem by wynik był wiążący, głos musiałoby oddać ponad 50 proc. uprawnionych. Politycy jednogłośnie wskazują, ojcem tej porażki jest były prezydent Bronisław Komorowski.","– To jest skala upadku i kompromitacji – tak słabą frekwencję skomentował przewodniczący SLD Leszek Miller. Uznał, że Polacy odmówili udziału w referendum, ponieważ dostrzegli, że została zastosowana „próba manipulacji”. – To przejaw dojrzałości naszego społeczeństwa – powiedział Miller. Polityk stwierdził, że odpowiedzialność za ten stan rzeczy ponosi prezydent Bronisław Komorowski oraz jego obóz polityczny. – Na oczach milionów Polaków wyrzucono do kosza sto milionów złotych – dodał. – Niech to nieudane referendum będzie nauczką dla wszystkich polityków, aby nie uciekali się do podobnych rozwiązań w przyszłości – mówił Miller. Arogancki prezydent– Jest to podsumowanie pięcioletnich rządów Bronisława Komorowskiego. Niską frekwencją ludzie powiedzieli, co sądzą o jego prezydenturze i o koalicji rządzącej – skomentował Mariusz Błaszczak, szef klubu PiS. Polityk uznał, że prezydent mógł po przegranej w drugiej turze wycofać się z referendum lub poszerzyć liczbę pytań, jednak w „sposób właściwy dla siebie, arogancki, powiedział, że nie zrobi tego”. – Politycy PO próbują zrzucić winę z siebie, a to oni są winni – dodał Błaszczak.                                                teraz odtwarzaneSzef klubu PiS uznał, że Komorowski w sprawie referendum zachował się arogancko Dialog z obywatelami– Pierwsze referendum jest pochodną błędu Bronisława Komorowskiego – powiedział Janusz Piechociński, przewodniczący PSL. Koalicjant nie zostawił suchej nitki na decyzji byłego prezydenta. – Mimo trzykrotnych moich spotkań w tej sprawie z panem prezydentem, ten się nie wycofał – podkreślił. Polityk uznał, że błąd prezydenta Komorowskiego powielił nowy prezydent, ponieważ chciał „wspomóc przesłaniem tego drugiego referendum akcję wyborczą PiS”. – Politycy nie zrozumieli, jak bardzo ważny jest dialog z obywatelami – podsumował.                                                teraz odtwarzanePiechociński krytykuje Komorowskiego ws. referendum Niedopracowane pytaniaMarcin Święcicki z PO uznał, że do niskiego wyniku referendum przyczynił się termin, w którym odbywało się głosowanie. – Frekwencja zaraz po wakacjach i przed wyborami była rzeczywiście niewielka – powiedział Święcicki. Poseł dodał, że za mało przygotowań i debat zostało przeprowadzonych przed referendum. – Wydaje mi się, że ludzie byli mało zorientowani, nie rozumieli wagi tych zagadnień – dodał. Polityk zwrócił również uwagę, na sposób w jaki pytania zostały zadane i przywołał przykład Wielkiej Brytanii, która skrupulatnie opracowywała pytania dotyczące wystąpienia z Unii Europejskiej. – Mamy zbyt mało elastyczny system, żeby dopracować dobrze pytania, żeby ludzie rozumieli, o co chodzi – dodał.                                                teraz odtwarzaneMarcin Święcicki uznał, że na niską frekwencję wpłynął źle dobrany termin Element w kampanii Komorowskiego Kandydatka PiS na premiera Beata Szydło powiedziała, że zwracała się do byłego prezydenta Komorowskiego o dopisanie pytań do referendum, jednak ten miał „wykpić” go i odrzucił wniosek. – To był pierwszy sygnał tego, w jaki sposób Platforma Obywatelska podchodzi do problemów Polaków – powiedziała Szydło. Kandydatka na premiera jest przekonana, że gdyby do referendum zostałyby dopisane zaproponowane pytania wówczas „frekwencja byłaby na pewno dużo wyższa”. – To referendum nie zostało zwołane z myślą o obywatelach i ich prawie zabrania głosu w ważnych dla nich sprawie. Zostało zwołane tylko i wyłącznie ze względu na to, że politycy PO uznali, że to jest dobry element w kampanii wyborczej Bronisława Komorowskiego – powiedziała Szydło.                                                teraz odtwarzaneBeata Szydło: Referendum elementem kampanii Komorowskiego",,
Rosjanie skierowali do Donbasu swoją najnowocześniejszą broń,W zajętym przez prorosyjskich separatystów Donbasie znajduje się najnowsza rosyjska broń radioelektroniczna. Tak wynika z opublikowanego niedawno raportu Organizacji Bezpieczeństwa i Współpracy w Europie oraz z niezależnego dziennikarskiego śledztwa.,"Chodzi o mobilny system zagłuszania radioelektronicznego „Tirada 2”. Prace nad nową bronią Rosjanie zakończyli w 2018 roku; w tym roku ma ona trafić do użytkowania przez rosyjską armię. „Tirada-2” może zakłócać pracę m.in. satelitów telekomunikacyjnych. W połowie marca zdjęcia tej nowoczesnej rosyjskiej broni elektronicznej znalazły się w raporcie OBWE z okupowanego przez bojówkarzy Donbasu. System zagłuszania satelitarnego, przewożony nawojskowej ciężarówce, sfotografowano w miejscowości Jużna Łomuwatka.",,
Regularne połączenie lotnicze do Sri Lanki okazją do dwustronnych rozmów o gospodarce,"Polskie Linie Lotnicze inaugurują regularne połączenia do Sri Lanki. Pierwszy samolot wystartuje z warszawskiego lotniska Chopina w niedzielę po godzinie 14.00. W związku z tym stolicy Sri Lanki, Kolombo, odbędzie się dwustronne forum gospodarcze.","Lot z Warszawy do Sri Lanki potrwa ponad dziewięć godzin. Dystans, który dzieli ten kraj od Polski, to prawie 7300 kilometrów. Powrót potrwa ponad 10 godzin. Trasę tę będą obsługiwać samoloty Boeing 787 – Dreamliner. Na ich pokład może wejść od 250 do 300 pasażerów w zależności od wersji. W siatce połączeń zaplanowano trzy rejsy tygodniowo. Przedstawiciele PLL LOT podkreślają, że nowy kierunek będzie atrakcją przede wszystkim dla turystów, którzy podczas polskiej zimy szukają ciepła i słońca. W listopadzie i grudniu temperatura na wyspie Cejlon nie spada poniżej 25 stopni.  Istotny jest też wymiar gospodarczy. W inauguracyjnym rejsie wezmą udział przedstawiciele polskich władz, a w stolicy Sri Lanki, Kolombo odbędzie się forum gospodarcze, w którym obecni będą także przedstawiciele lankijskiego rządu. W czasie forum zaprezentują się polskie firmy, które wezmą udział w misji gospodarczej. Przedsiębiorcy liczą na nawiązanie bezpośrednich relacji biznesowych z Lankijczykami. Sri Lanka, to siódme połączenie azjatyckie polskiego przewoźnika. Polskie Linie Lotnicze LOT latają także między innymi do Singapuru, Tokio i Seulu. W styczniu przyszłego roku przewoźnik zainauguruje regularne połączenia na lotnisko Daxing w Pekinie. To jeden z najmłodszych, największych i najnowocześniejszych portów lotniczych na świecie.",,
Ponad 96 mln zł z budżetu państwa na odbudowę po klęskach żywiołowych,Samorządy z Małopolski dostaną ponad 96 mln zł na usuwanie skutków klęsk żywiołowych. To jest obowiązek państwa wsparcia samorządowców w usuwaniu szkód wyrządzonych wskutek różnego rodzaju katastrof – mówił w sobotę w Krakowie szef MSWiA Joachim Brudziński.,"Wicepremier Beata Szydło i minister Joachim Brudziński w Małopolskim Urzędzie Wojewódzkim wręczyli przedstawicielom gmin i powiatów promesy będące gwarancją przekazania funduszy na odbudowę zniszczonej infrastruktury – remonty dróg i odbudowę mostów oraz promesy na zadania związane ze stabilizacją osuwisk oraz przeciwdziałaniem ich skutkom.Beata Szydło dziękowała ministrowi za to, że program odbudowy zniszczeń po klęskach żywiołowych jest realizowany na taką skalę. „Rząd wywiązuje się z tych zobowiązań, które powinni byli wypełnić nasi poprzednicy” – podkreśliła wicepremier nawiązując do tego, że niektóre z zadań dotyczą zniszczeń jeszcze z 2009 r.Promesy na odbudowę infrastruktury zostały wręczone w sobotę 36 gminom i 6 powiatom z Małopolski. Największym ze 148 zadań realizowanych dzięki tym środkom będzie odbudowa mostu na rzece Stradomka w miejscowości Kamyk w gm. Łapanów, na co przeznaczono 7 mln zł.Promesy na zadania związane ze stabilizacją osuwisk oraz przeciwdziałaniem ich skutkom o wartości 17 mln zł otrzymało w sobotę 19 samorządów: dziesięć gmin, osiem powiatów i samorząd województwa małopolskiego. Największą spośród 26 inwestycji będzie realizowana przez Bochnię za 4,8 mln zł stabilizacja i zabezpieczenie osuwiska wraz z odbudową drogi.",,
To rosyjscy dywersanci wysadzili linie energetyczne? Patowa sytuacja na Krymie,"Krym nadal pozostaje bez prądu, po tym jak uprzedniej nocy nieznani sprawcy wysadzili w powietrze linie przesyłowe w ukraińskim obwodzie chersońskim, skąd mieszkańcy anektowanego przez Rosję półwyspu czerpią większość energii elektrycznej. Pojawiły się podejrzenia, że sabotaż jest dziełem rosyjskich służb specjalnych.","Sprawa odpowiedzialności za akcję dywersyjną jest niejasna. Media obiegły zdjęcia wysadzonych słupów energetycznych z flagą Tatarów krymskich. Specjalna wysłanniczka TVP Maria Stepan ma jednak wątpliwości, czy to oni są sprawcami zamieszania.Media demaskują– Rosyjskie media od razu skierowały podejrzenia w kierunku aktywistów tatarskich i Prawego Sektora. Kiedy firma, która dostarcza ten prąd, powiedziała, że jeden z tych słupów jest w stanie w ciągu doby wyremontować, to okazało się, że dostępu do tych słupów bronią Tatarzy i Prawy Sektor, ale to niczego nie przesądza, bo równie dobrze mogła to być rosyjska prowokacja. Ale tego się nie dowiemy – oceniła.Na półwyspie wprowadzono stan wyjątkowy, ludzie mają dzień wolny od pracy. Są również ograniczenia w dostawach wody. – Jedyna dobra wiadomość jest taka, że na Krymie stacjonuje rosyjska Flota Czarnomorska, która ma potężne agregaty i która jest w stanie utrzymywać newralgiczne miejsca takie jak szpitale około miesiąca – relacjonowała Stepan.„Nie można handlować z okupantem”Na Krymie jest trudno. Reporterka TVP oceniła, że sytuacja jest patowa i żadna ze stron konfliktu nie ma pomysłu na rozwiązanie. Sami Tatarzy stali się jedną ze stron, od września blokują dostawy żywności na półwysep, argumentując, że nie można „handlować z okupantem”, jak to czyni Kijów.Stepan oceniła, że teraz każda ze stron będzie się szantażowała. Ukraina będzie groziła odcinaniem Krymowi prądu, zaś Rosja będzie straszyła Ukrainę wstrzymaniem dostaw węgla.",,
Grupa Wyszehradzka za rozszerzeniem UE o kraje Bałkanów Zachodnich,"Kraje Grupy Wyszehradzkiej popierają rozszerzenie Unii Europejskiej o kraje Bałkanów Zachodnich. W Budapeszcie odbyło się spotkanie szefów MSZ tzw. państw V4 i sześciu krajów bałkańskich: Albanii, Bośni i Hercegowiny, Czarnogóry, Macedonii, Kosowa i Serbii.","Po spotkaniu minister spraw zagranicznych Witold Waszczykowski powiedział, że należy wspierać wszelkie inicjatywy integracyjne Unii i prowadzić politykę otwartych drzwi.  Ivan Korczok, wiceszef słowackiej dyplomacji, uważa, że państwa V4 odgrywają wiodącą rolę w kwestii rozszerzenia Unii Europejskiej. Ten temat nie może znaleźć się na peryferiach zainteresowania Unii Europejskiej. Państwa Grupy Wyszehradzkiej gwarantują, że kraje Zachodnich Bałkanów zawsze będą częścią Europy – podkreślił Ivan Korczok.",,
Senat USA uznał turecką rzeź Ormian za ludobójstwo,"Senat Stanów Zjednoczonych przyjął jednomyślnie rezolucję, uznającą za ludobójstwo rzeź Turków na Ormianach w Imperium Osmańskim w czasie I wojny światowej, w latach 1915-17. W październiku rezolucję uchwaliła Izba Reprezentantów.","Rzeź Ormian jest drugim po Holokauście najlepiej udokumentowanym ludobójstwem, dokonanym na grupie etnicznej w czasach nowożytnych. Według tureckich obliczeń zginęło wówczas 972 tys. osób, natomiast Ormianie liczbę ofiar szacują na 1,5 mln osób.Turcja podkreśla, że do masakr na Ormianach doszło w czasie konfliktu i nie miały one podłoża etnicznego bądź religijnego. Ankara protestuje przeciwko określeniu „ludobójstwo” i kwestionuje szacowaną na ponad 1 mln liczbę ofiar. Przyznanie się Turcji do tego ludobójstwa jest jednym z warunków przyjęcia jej do Unii Europejskiej.Do tej pory ludobójstwo Ormian uznało 30 krajów na całym świecie, w tym Polska. Fakt ten uznały także Parlament Europejski, Rada Europy i papież Jan Paweł II. Na uchwałę Senatu niemal natychmiast zareagowały tureckie władze. – Postawa członków Kongresu USA szkodzi stosunkom turecko-amerykańskim (...) Uchwała przyjęta w Senacie zagraża przyszłości naszych stosunków dwustronnych – oświadczył Fahrettin Altun, dyrektor komunikacji w biurze prezydenckim.Głosowanie nad rezolucją w Senacie kilka dni temu zostało zablokowane przez senatora Kevina Cramera, Republikanina reprezentującego stan Dakota Północna. Jego zdaniem przyjęcie rezolucji mogłoby wywołać oburzenie Turcji, z którą Waszyngton ma już napięte stosunki z powodu zakupu przez Ankarę rosyjskiego systemu rakietowego S-400.30 października Izba Reprezentantów ogromną większością głosów uznała za ludobójstwo rzeź Turcji na Ormianach. Za rezolucją głosowało 405 parlamentarzystów, przeciw było 11.W reakcji ambasador USA w Turcji David Satterfield został wezwany do MSZ w Ankarze, a turecki minister spraw zagranicznych Mevlut Cavusoglu oświadczył, że wynik tego głosowania „nie ma żadnego znaczenia”.",,
Ptasia grypa na Lubelszczyźnie. „Hodowlę lisów nakarmiono padłymi indykami”,"W województwie lubelskim do ośmiu wzrosła liczba ognisk ptasiej grypy. W kolejne miejsce wirus dotarł dlatego, że hodowlę lisów nakarmiono padłymi indykami ze strefy zapowietrzonej – pisze „Dziennik Wschodni”.","Na terenie lubelskiej gminy Uścimów zostało potwierdzone kolejne ognisko choroby. Wirus wykryto w hodowli indyków w miejscowości Drozdówka, która znajduje się w strefie zapowietrzonej wyznaczonej już 1 stycznia (rozporządzeniem wojewody lubelskiego) po wykryciu wirusa grypy ptaków H5N8 w gospodarstwie hodującym indyki w miejscowości Stary Uścimów.   Strefa zapowietrzona to obszar w promieniu trzech kilometrów od ogniska choroby. Strefa ta na terenie gminy Uścimów obejmuje sześć miejscowości – Stary Uścimów, Nowy Uścimów, Drozdówka, Głębokie, Maśluchy, Orzechów Kolonia.  Wojewoda lubelski podczas spotkania z dziennikarzami powiedział, że w jednym z pierwszych przypadków mogło dojść do zarażenia wtórnego. – W pierwszym przypadku jest to prawdopodobnie zarażenie wtórne związane z hodowlą lisów – powiedział Lech Sprawka.  „Okazało się bowiem, że padłe indyki z gminy Uścimów trafiły na lisią fermę w Wólce Orłowskiej” – wskazuje „Dziennik Wschodni”.   Wojewoda wydał rozporządzenia o wyznaczeniu stref zapowietrzonych i zagrożonych (w promieniu 10 km od ogniska). Na wyznaczonych terenach obowiązują różne ograniczenia m.in. dotyczące transportu drobiu, a także nakazy m.in. trzymania drobiu w zamkniętych obiektach w sposób uniemożliwiający kontakt z innymi ptakami oraz wyłożenia mat dezynfekcyjnych na drogach.",,
„Puls Biznesu”: ze spółki Ruch przetrwa tylko marka,"Spółka Ruch nie przetrwa – pisze „Puls Biznesu”. Według gazety jeżeli będzie zgoda na redukcję wierzytelności, przetrwa marka, działalność detaliczną przejmie Orlen, a logistykę – Poczta Polska.",,,
Niemcy: luterański kościół stanie się meczetem,W Hamburgu budynek kościoła chrześcijańskiego zostanie zamieniony na meczet. W środę nastąpi uroczyste otwarcie muzułmańskiej świątyni w byłym kościele luterańskim Kapernaumkirche (kościół Kafarnaum). To pierwszy taki przypadek w tym kraju.,"Na wieży kościelnej zamiast krzyża umieszczono złoty arabski napis „Allah”. Wewnętrzne zarządzenie niemieckiego kościoła ewangelickiego zezwala na ewentualną sprzedaż kościołów jedynie chrześcijanom i w wyjątkowych przepadkach żydowskim wspólnotom religijnym. Tym razem odstąpiono od tej zasady. Władze kościoła ewangelickiego zgodę na zamianę świątyni chrześcijańskiej na dom modlitwy muzułmanów uzasadniły nadzwyczajnymi okolicznościami. W uroczystym otwarciu meczetu udział wezmą m.in. ambasador Kuwejtu Najeeb Al-Bader, władze Hamburga, przedstawiciele władz gmin muzułmańskich oraz przedstawiciele Kościoła Ewangelicko-Luterańskiego Północnych Niemiec.",,
Premier: Oczyszczenie z pedofilii może wyjść Kościołowi tylko na dobre,"Chcemy, aby komisja ds. badania przypadków pedofilii miała formułę otwartą i posiadała realne prerogatywy sięgnięcia do materiałów operacyjnych, zastrzeżonych i śledczych – powiedział premier Mateusz Morawiecki w rozmowie z portalem „Polska Times”. Podkreślił, że chodzi również o archiwa kościelne, dlatego w składzie komisji powinni się znaleźć także przedstawiciele opozycji.","Premier ocenił, że „Kościół potrzebuje oczyszczenia z komunistycznej przeszłości”. Wyraził też opinię, że „30, 20 czy 10 lat temu” Kościołowi „przydałaby się lustracja”. „Chodzi o ujawnienie tajnych współpracowników – księży prowadzonych przez oficerów Służb Bezpieczeństwa” – powiedział. „Może dzięki temu uniknęlibyśmy wielu patologii. Nawet w filmie braci Sekielskich przynajmniej trzech oskarżonych o pedofilię kapłanów było współpracownikami SB” – wskazał premier. Zauważył również, że było ich „trzech z siedmiu”. Ocenił, że to „symptomatyczne”.Jak dodał, „oczyszczenie z zarzutów pedofilii i lustracja mogą wyjść Kościołowi tylko na dobre”.Premier wyraził również opinię, że „załatwienie tych spraw szybciej byłoby z korzyścią i dla samego Kościoła, i dla jego wiernych, i dla całej Polski”.",,
Śmierć uchodźców na morzu. UE „staje się współwinna pogłębiającemu się dramatowi”,"Organizacje pozarządowe zajmujące się pomocą migrantom na Morzu Śródziemnym oskarżyły w piątek Unię Europejską o to, że odwraca głowę od tragedii tysięcy ludzi, którzy utonęli w tym roku starając się dotrzeć do europejskich wybrzeży.","Po niedawnej tragedii u wybrzeży Libii liczba osób, które utonęły w ten sposób od początku roku, wzrosła do 4 220. To znacznie więcej niż w poprzednich latach, 2014 i 2015, odkąd prowadzone są tego rodzaju statystyki – oświadczyła Międzynarodowa Organizacja do spraw Migracji (IOM). W tym roku zginęło już w czasie morskiej przeprawy o 725 migrantów więcej, niż w tym samym okresie 2015 roku – podkreśla IOM. – Wobec nowego skandalicznego rekordu Unia Europejska nie może już dłużej zachowywać się tak, jakby nic się nie wydarzyło, i sama staje się współwinna pogłębiającemu się dramatowi – oświadczył Tommaso Fabbri, kierujący we Włoszech misją Lekarzy bez Granic (MSF).Wynajęty przez tę organizację statek „Bourbon Argos” uratował w piątek 867 osób, w tym 119 kobiet i ośmioro dzieci, wśród których było czworo niemowląt.",,
„Sojusz po stronie ludzi pracy”,"– Lewica jest wszędzie tam, gdzie ludzie żyją w kłopotach; w pełni solidaryzujemy się z postulatami protestujących związkowców – mówił podczas sobotniego posiedzenia Rady Krajowej SLD lider tej partii Leszek Miller. Rządzącej PO zarzucił, że nie ma nic do zaoferowania ludziom pracy.","– Socjaldemokraci muszą być wszędzie tam, gdzie ludzie żyją w kłopotach - tam, gdzie mieszka desperacja, a mieszka ona nie tylko w wielu polskich domach, ale mieszka także niedaleko stąd, w miasteczku namiotowym, które zostało rozbite przez przedstawicieli związków zawodowych, przez związkowców, którzy przywieźli do Warszawy swoje żale, krzywdy i swoje niezadowolenie – przekonywał Miller na rozpoczętym w południe w Sejmie posiedzeniu Rady Krajowej.  – Liczne przedstawicielstwa głównych central związkowych wychodzą dziś na ulicę przeciw polityce, która zaniedbuje ich interesy – podkreślił szef Sojuszu. – Wychodzą w poczuciu rozgoryczenia, bo nie dość, że ludzie pracy muszą płacić za kryzys spowodowany przez finansowych manipulatorów i spekulantów, to jeszcze są przedmiotem kpin i szyderstw – ocenił.Szef Sojuszu przekonywał, że jego formacja „w pełni rozumie frustracje, obawy i lęki, które ujawniają się w polskich domach”, a w sobotę są wyrażane także na ulicach Warszawy. Dodał, że solidaryzuje się też z postulatami związkowców. – Już dawno zgłosiliśmy do laski marszałkowskiej propozycje zwiększenia płacy minimalnej do 50 proc. przeciętnego wynagrodzenia, także przywrócenia trzeciej stawki podatkowej zniesionej przez rząd premiera Jarosława Kaczyńskiego – przypomniał Miller.Zwrócił uwagę, że Sojusz wraz z OPZZ sprzeciwiał się w zeszłym rokupodniesieniu wieku emerytalnego do 67. roku życia, proponując innerozwiązanie – uzależnienia przejścia na emeryturę od stażu pracy: 40 lat dla mężczyzn i 35 lat dla kobiet. Zdaniem Millera rządząca obecnie Polską prawica „nie ma człowiekowi pracy nic do zaproponowania”. – Jej obietnice są puste, a słowa obłudne. W fałszywej trosce o warunki pracy towarzyszy wprowadzenie rocznych okresów rozliczeń – przepisu, który otwiera pole do wyzysku pracowników. Rząd nie robi nic, mimo także naszych postulatów, aby ograniczać zakres umów śmieciowych, za to robi wszystko, żeby stać na straży wielkiego kapitału – ocenił b. premier.Według niego rząd powinien wprowadzić podatek od transakcji kapitałowych.– Niech pan nie stoi na straży londyńskiego city – apelował do ministra finansów Jacka Rostowskiego. Według Millera polskie państwo nie może być też „biernym obserwatorem powierzającym losy Polaków niewidzialnej ręce rynku”. – Ta ręka jest nie tylko niewidzialna – ona najczęściej jest po prostu ślepa – ślepa na ludzką krzywdę i nieprawości prowadzące do wykluczenia społecznego i ekonomicznego – mówił lider SLD.W ocenie Millera, wbrew temu, co premier Donald Tusk ogłosił na niedawnymForum Ekonomicznym w Krynicy, kryzys ekonomiczny nie zakończył się– Kryzys trzeba pokonać tak, jak to czynił SLD, rządząc dwukrotnie w czasie polskiej transformacji (...) Wygląda na to, że będziemy musieli tego dokonać trzeci raz. Jesteśmy do tego gotowi – zapewnił Miller.  Rada Krajowa Sojuszu przyjęła uchwałę o zwołaniu na 14 grudnia Konwencji Krajowej partii. Jak mówił Miller po zakończeniu obrad, zjazd zainauguruje przygotowania do przyszłorocznej kampanii wyborczej do Parlamentu Europejskiego; przyjmie też stanowisko, w którym wyrazi poparcie dla kandydatury obecnego szefa europarlamentu, niemieckiego socjaldemokratyMartina Schulza na przewodniczącego Komisji Europejskiej w kadencji obejmującej lata 2014-2019.",,
PO wchłania Nowoczesną. Powstanie wspólny klub parlamentarny,Postanowiliśmy utworzyć wspólny klub parlamentarny PO i Nowoczesnej – powiedział w sobotę podczas wspólnych obrad rad krajowych obu ugrupowań szef Platformy Grzegorz Schetyna.,"– Z radą Krajową Nowoczesnej postanowiliśmy utworzyć wspólny klub parlamentarny i zacieśnić współpracę naszych struktur – powiedział Schetyna w sobotę podczas warszawskiego posiedzenia.– Zbieramy wszystkich ludzi dobrej woli. Będzie nas więcej, a nie mniej. Z tej drogi nie ma odwrotu, tylko w jedności jest siła – zaznaczył. Powiedział, że swój akces do koalicji i wspólnej pracy zgłosili też samorządowcy.Jak podaje PAP, klub ma pozostać przy dotychczasowej nazwie: KP Platforma Obywatelska-Koalicja Obywatelska. Szefem klubu nadal będzie Sławomir Neumann (PO), a jedną z jego zastępczyń – liderka Nowoczesnej Katarzyna Lubnauer.Grzegorz Schetyna podczas swojego wystąpienia odniósł się do wyników wyborów do PE, które uzyskała Koalicja Europejska.– Nie są takie jak byśmy chcieli, to jest jasne, jedni mówią, że prawie 40 procent to jednak dużo, inni załamują ręce i biadolą, że to zbyt mało (...). Trzeba patrzeć na przód, to jest ten czas i o wiele ważniejsze od tych liczb jest to jak my się dzisiaj zachowamy, czy będziemy razem, czy damy się rozbić, czy opuścimy głowy czy podniesiemy je wysoko, czy się poddamy czy zmobilizujemy, czy stać nas na to, żeby znowu zakasać rękawy i wziąć się ostro do pracy, czy będziemy narzekać i zagadamy się na śmierć (...) to dla nas chwila próby – powiedział Schetyna. – To jest czas, kiedy poznaje się ludzi, to jest czas, kiedy trzeba pokazać charakter, dopóki stoimy ramię przy ramieniu, dopóki nie rozejdziemy się każdy w swoją stronę, dopóki to o co walczymy nie przestaje być dla nas ważne, nie da się nas pokonać – dodał lider PO.Schetyna mówił, że opozycja nie zmienia zdania. – Nadal żądamy, żeby prawo było jednakowe dla wszystkich, chcemy praworządności i uczciwości – podkreślił lider PO.– Jeszcze w czerwcu wyruszamy w Polskę, będziemy docierać do gmin i powiatów – zapowiedział.– Odwiedzimy je, ja i inni liderzy koalicji, każdy okręg wybroczy w Polsce. Będziemy słuchać Polaków. Pojedziemy przede wszystkim w te miejsca, gdzie ludzie nam nie zaufali. Z szacunkiem wysłuchamy ich zdania i będziemy przekonywać. Nie ma w Polsce człowieka z którym nie warto porozmawiać – dodał. Dodał, że to „my musimy te wybory wygrać, bo nikt za nas tego nie zrobi”.– My zjednoczona opozycja, my ludzie dobrej woli, my koalicja obywatelska, europejska i samorządowa – zapewnił.Schetyna zapowiedział, że już niedługo powstanie program koalicji. – W wyniku naszych czerwcowych, lipcowych spotkań w całej Polsce powstanie program koalicji, przedstawimy go w sierpniu. Zamieścimy w nim to, co usłyszymy od Polek i Polaków. Zrobimy to, czego oni pragną. Tak jak ludzie oczekują napiszemy kompleksowy program naprawy państwa, a jest co naprawiać – oświadczył Schetyna.– Organizuje nowy sztab i profesjonalne zaplecze. W nowym sztabie znajdą się wybitni fachowcy, ludzie i energetyczni i profesjonalni. Będzie tam m.in Krzysztof Brejza, Adam Szłapka zapraszam także Jacka Karnowskiego. Będziemy tam wszyscy – powiedział Schetyna.Jak dodał, „analizujemy dane, które są dostępne i zlecamy następne badania, tworzymy nowe zespoły i efektywną strukturę”. – Potrzebujemy zmiany pokoleniowej. To będą wybory, w których wystawimy szeroką reprezentację młodych ludzi. Niezbędna nam jest ich energia. Najwyższy czas, żeby wzięli odpowiedzialność za swoją własną przyszłość – podkreślił lider PO.",,
Spór handlowy: Delegacja USA przybędzie do Chin w połowie lutego,Amerykańska delegacja negocjująca ze stroną chińską o sposobach zakończenia sporu handlowego przybędzie do Chin w połowie lutego na kolejną rundę negocjacji – zapowiedział Prezydent USA Donald Trump do chińskiego wicepremiera Liu He. Informację podała w piątek agencja Xinhua.,,,
"Papież: Watykan gotów mediować ws. Wenezueli, jeśli poproszą o to obie strony","Papież Franciszek powiedział we wtorek dziennikarzom, że Watykan gotów jest mediować w sprawie rozwiązania kryzysu w Wenezueli, jeśli poproszą o to obie strony i wyczerpane zostaną inne kroki.","Podczas konferencji prasowej na pokładzie samolotu w drodze z Abu Zabi do Rzymu papież wyjaśnił, że nie czytał jeszcze listu, jaki wysłał do niego prezydent Wenezueli Nicolas Maduro z prośbą o pomoc w mediacji. – Zobaczymy, co można zrobić – dodał Franciszek. Podkreślił zarazem, że mediacja Stolicy Apostolskiej to „ostatnie stadium rzeczy, jakie można zrobić”. –  Najpierw są inne – zaznaczył i stwierdził, że „koniecznym warunkiem” musi być prośba obu stron.",,
Zakaz narzekania – tabliczka z takim napisem na drzwiach Franciszka,"„Narzekanie zabronione”. Tabliczka tej treści pojawiła się kilka dni temu na drzwiach apartamentu papieża Franciszka w Domu św. Marty w Watykanie, który od konklawe w marcu 2013 r. jest jego rezydencją.","Na tabliczce jest także informacja, że kto złamie ten zakaz, jest „ofiarą syndromu cierpiętnictwa, któremu towarzyszy spadek humoru oraz zdolności rozwiązywania problemów”. Uprzedza się, że naruszenie zakazu w obecności dzieci spowoduje zaostrzenie sankcji. Tekst kończy uwaga, że aby „pokazać się z jak najlepszej strony, należy skoncentrować się na własnych możliwościach, a nie na własnych ograniczeniach: przestań narzekać i zrób coś, aby poprawić swe życie”",,
Rocznica pierwszego transportu do Auschwitz. Komitet społeczny walczy z zakłamaniem,"Powstanie społeczny komitet obchodów 80. rocznicy pierwszego transportu więźniów do Auschwitz. „Nasz Dziennik” przypomniał, że znajdowali się w nim Polacy. Obchody są planowane na 14 czerwca 2020 r. Zebranie organizacyjne komitetu odbędzie się w Tarnowie 7 grudnia.","Stowarzyszenie Kontynuatorów Pamięci o Zagładzie Narodu Polskiego „Prawo do Prawdy” apeluje do muzeum Auschwitz i władz polskich o godne upamiętnienie rocznicy. Zgłosiło postulaty dotyczące formuły obchodów, m.in. by muzeum było w tym dniu wyłączone ze zwiedzania i by był to dzień poświęcony Narodowemu Dniu Pamięci Ofiar i pierwszemu transportowi więźniów do obozu, żeby była odprawiona msza pod Blokiem Śmierci.O realizację tych postulatów ma zadbać społeczny komitet skupiający wiele organizacji i stowarzyszeń. Barbara Wojnarowska-Gautier ze stowarzyszenia, była więźniarka KL Auschwitz, podkreśliła w rozmowie z gazetą, że trwa walka o prawdę.– Chodzi o zamanifestowanie tej prawdy, że Polacy byli pierwszymi więźniami Auschwitz – podkreśliła. Wskazała, że byli więźniowie i ich rodziny chcieliby, żeby obraz z tej uroczystości poszedł w świat. – Jest takie zakłamanie na ten temat, to określenie „polskie obozy śmierci”, to obwinianie nas o różne zbrodnie, których nie popełniliśmy – zaznaczyła.Dziennik poinformował, że Kancelaria Prezydenta i resort kultury obiecały, iż niebawem przygotują odpowiedź na pytania stowarzyszenia. Muzeum Auschwitz odpowiedziało, że może się zająć sprawą dopiero za kilka miesięcy.",,
Papież spotkał się z rozwodnikami wiernymi przysiędze małżeńskiej,"30 stycznia Ojciec Święty zaprosił na poranną Eucharystię w Domu Świętej Marty 10 przedstawicieli Wspólnoty Matki Bożej Przymierza: grupy żonatych mężczyzn i kobiet w separacji lub rozwiedzionych cywilnie, którzy postanowili dochować wierności przysiędze
małżeńskiej - donosi 14 lutego na swej stronie internetowej „La
famille chretienne”.","We wrześniu zeszłego rokuroku grupa ta przesłała do papieża swoje refleksje na temat adhortacji „Amoris laetitia”. W liście,w którym na wstępie wyrażono uznanie dla piękna dokumentu OjcaŚwiętego zadano szereg pytań i wyrażono zastrzeżenia związane z brakiem w tym tekście wsparcia dla osób żyjących w separacji,które chcą pozostać wierne złożonej przed Bogiem przysiędze.Przy okazji tego spotkania, delegacja pod przewodnictwem abpa Pierre d'Ornellas została przyjęta przez kard. Kevina Farrella, prefekt Dykasterii ds. Świeckich, Rodziny i Życia oraz abp. Luisa Ladaria Ferrera, prefekta Kongregacji Nauki Wiary oraz kard. Roberta Sarah, prefekta Kongregacji ds. Kultu Bożego i Dyscypliny Sakramentów. –Każdy z nich zapewnił nas o woli Kościoła, by zawsze wspierać osoby żyjące w separacji, by były wierne przyrzeczeniu złożonemu w sakramencie małżeństwa. Podkreślali również znaczenie świadectwa – donosi „La famille chretienne”.",,
Blokada na granicy. Ukraińców zirytowały długie kolejki,Kilkadziesiąt osób zablokowało we wtorek wieczorem ukraińsko-polskie przejście graniczne Rawa Ruska-Hrebenne. Protest był spowodowany zbyt długim oczekiwaniem na przekroczenie granicy.,"Według policji obwodu lwowskiego w proteście uczestniczyło 30-40 osób, które w ramach protestu chodziły po pasach dla pieszych. W ocenie Fiskalnej Służby Ukrainy uczestników akcji było około 80. Demonstranci przepuszczali autobusy jadące do Polski.– Protest ten nie powoduje utrudnień w przekraczaniu granicy po polskiej stronie przejścia – zapewnia rzecznik prasowy komendanta Nadubużańskiego Oddziału Straży Granicznej Dariusz Sienicki. Za długie kolejki– Ludzie mówią, że nie podoba im się praca służb granicznych, bo za długo stoją w kolejce, dlatego wyszli z pojazdów i zablokowali drogę – wyjaśnił cytowany przez lwowski portal Zaxid.net aktywista Ihor Zinkewycz.W pierwszej połowie stycznia przejścia graniczne między Ukrainą i Polską blokowane były przez mieszkańców ukraińskich terenów przygranicznych, niezadowolonych z zaostrzenia regulacji celnych w ich kraju.",,
Błaszczak: Plan Modernizacji Technicznej opiewa na 524 mld zł,"Minister obrony Mariusz Błaszczak podpisał Plan Modernizacji Technicznej Sił Zbrojnych RP na lata 2021-35. Zakłada on wydatki w wysokości 524 mld zł; w 2025 r. nakłady na modernizację mają wynieść 24 mld zł, zaś w 2050 – 50 mld zł.","„Minister podczas uroczystości w Wesołej, na terenie 1 Brygady Pancernej, podkreślił, że bezpieczeństwo nie ma ceny. Według Błaszczaka „absolutną koniecznością jest zapewnienie wystarczającego budżetu i stworzenie skutecznych mechanizmów, które pozwolą przeprowadzić modernizację techniczną Wojska Polskiego na miarę XXI w.”.Przekonywał, że przez ostatnie cztery lata rząd w sprawie modernizacji wojska zrobił bardzo dużo. Wymienił tu m.in. zakup systemu PATRIOT, wyrzutni HIMARS, śmigłowców z zakładów w Mielcu u oraz Świdniku.– Mam pełną świadomość, że proces modernizacji musi być sprawniejszy, skuteczniejszy i przede wszystkim wydajny, dlatego moją kluczową decyzją było wydłużenie procesu planistycznego z 10 do 15 lat – powiedział szef MON. – Podpisałem Program Modernizacji Technicznej Sił Zbrojnych na lata 2021-35, program rozwoju sił zbrojnych, plan inwestycji budowlanych i plan zakupu środków materiałowych. Teraz nadszedł czas na zaakceptowanie ostatniego, najważniejszego dokumentu - Planu Modernizacji Technicznej na lata 2021-35 z uwzględnieniem 2020 r. – powiedział szef MON.Podkreślił, że nowy plan „przewiduje wydatki na modernizację na miarę oczekiwań żołnierzy Wojska Polskiego”. Jak mówił, „to aż – uwaga – 524 mld zł, czyli ok. 133 mld dolarów, przeznaczonych na nowe uzbrojenie i wyposażenie dla tych, którzy strzegą naszego bezpieczeństwa”. – Żaden rząd w historii wolnej Polski nie był w stanie zapewnić tak dużych pieniędzy na modernizacje sił zbrojnych – zauważył szef MON.Przypomniał, że rząd przewiduje sukcesywne zwiększanie wydatków na wojsko. – Już 2025 r. na modernizację wydamy ponad 24 mld zł, a w ostatnim roku obowiązywania planu, czyli w 2035, będzie to aż 50 mld zł – poinformował Błaszczak. Jak dodał, kluczowym programem, realizowanym przez MON jest program Harpia, który zakłada zakup samolotów F35. Minister podkreślał, że Polska pozyska również m.in. nowoczesne śmigłowce uderzeniowe dla wojsk lądowych. – Będziemy także kontynuować program Homar dotyczący zakupu wyrzutni rakietowych zdolnych razić cele oddalone do 300 km – wskazał.– Budujemy wojska obrony cyberprzestrzeni – mówił Błaszczak, tłumacząc, że powstanie pakiet narzędzi i oprogramowania, które będą wykorzystywać najnowocześniejsze polskie technologie kryptograficzne oraz pozwolą na skuteczną obronę polskiej cyberprzestrzeni. – Wykorzystamy rozwiązania polskiej nauki oraz przemysłu, w tym Polskiej Grupy Zbrojeniowej i spółki Exate – dodał.Jak powiedział Błaszczak, w planie znalazł się m.in. program „Miecznik”, w ramach którego marynarka wojenna ma pozyskać dwa okręty obrony wybrzeża w oparciu o polski przemysł stoczniowy. Jak podkreślił szef MON, każdy z rodzajów Sił Zbrojnych otrzyma nowy sprzęt, który znacząco wpłynie na poprawę skuteczności.",,
Macron gratuluje odwagi Wenezuelczykom. „Co za zabawny typ”,Prezydent Francji Emmanuel Macron pogratulował „odwagi setkom tysięcy Wenezuelczyków maszerujących ku wolności”. Jednocześnie nie uznał przewodniczącego parlamentu Juana Guaido za tymczasowego prezydenta tego kraju. Od listopada setki tysięcy Francuzów protestują na ulicach tego kraju przeciw polityce prezydenta Macrona.,"„Po nieuznanym wyborze Nicolasa Maduro w maju 2018 r. Europa popiera przywrócenie demokracji. Podziwiam odwagę setek tysięcy Wenezuelczyków, którzy maszerują ku wolności” – napisał prezydent Francji na Twitterze po hiszpańsku i po francusku.W środę Guaido, przewodniczący kontrolowanego przez opozycję parlamentu, ogłosił się tymczasowym prezydentem Wenezueli, a niedługo później fakt ten uznały Stany Zjednoczone i w ślad za nimi kilkanaście innych państw zachodniej półkuli. W odpowiedzi Maduro zerwał stosunki dyplomatyczne z USA.W maju 2018 r. Maduro wygrał wybory prezydenckie, zapewniając sobie drugą kadencję, ale wybory nie spełniały standardów demokratycznych (władze nie dopuściły do startu większości kandydatów opozycji) i nie zostały uznane przez wiele państw, w tym Francję – zarówno indywidualnie, jak i kolektywnie w ramach UE.Wpis Macrona natychmiast skrytykował Jean-Luc Melenchon, lider skrajnie lewicowej partii Francja Nieujarzmiona „Macron razem z (prezydentem Brazylii Jairem) Bolsonaro i (prezydentem USA Donaldem) Trumpem popiera kwestionowanie wyniku wyborów prezydenckich... i zachęca tych, którzy demonstrują na rzecz odsunięcia wybranego prezydenta. Ale w Wenezueli. Co za zabawny typ!” – napisał na Twitterze Melenchon, robiąc aluzję do protestów ruchu „żółtych kamizelek” we Francji, podczas których domagano się ustąpienia Macrona.",,
„Polacy zostali poddani rutynowej kontroli”,"Polscy parlamentarzyści, wracający z Autonomii Palestyńskiej, zostali poddani na lotnisku w Tel Awiwie rutynowej kontroli. Miała ona na celu zapewnienie bezpieczeństwa wszystkim pasażerom - twierdzi ambasada Izraela w Warszawie.","Posłowie PiS Jolanta Szczypińska i Piotr Cybulski oraz Henryk Milcarz (Lewica) 26 marca wracali z Autonomii Palestyńskiej. Na lotnisku w Tel Awiwie zostali zatrzymani i poddani jak twierdzą „bardzo upokarzającym szykanom”. – Wyłuskano nas z kolejki po odbiór wcześniej zarezerwowanych biletów,wyproszono w inne miejsce, trwało to bardzo długo, po kilka razy sprawdzanopaszporty, prześwietlono bagaże, poddano osobistemu przeszukaniu, próbowanouzyskać od nas informacje, z kim spotykaliśmy się w Ramallah, co robiliśmy - relacjonowała Szczypińska. Posłowie ostatecznie noc spędzili w tamtejszym hotelu. Do Polski odlecieli następnego dnia wcześnie rano - dzięki pomocy polskiego konsulatu, który zarezerwował bilety powrotne. Rzecznik Ambasady Izraela w Warszawie Michał Sobelman zaznaczył, że pytania, które zadano członkom polskiej delegacji, były standardowe i odpowiadają na nie wszyscy pasażerowie, opuszczający Izrael, po uprzednim pobycie na terenach Autonomii Palestyńskiej. – Ta rutynowa, a nie wyjątkowa, kontrola została przeprowadzona celem zapewnienia pasażerom maksymalnego bezpieczeństwa, jak przyjęte jest to w wielu państwach - dodał. Nadmienił również, że wizyta członków Sejmu nie została wcześniejskoordynowana z Ambasadą Izraela w Warszawie, choć planowano wylot z lotniska Ben Gurion w Tel Awiwie, a sama ambasada dowiedziała się incydencie z prasy. – Pani poseł wolała zwrócić się do mediów, a nie do odpowiednich organów. Ambasada Izraela w Warszawie zaproponowała swoją pomoc w rozwiązaniu problemu, jednak pani poseł Szczypińska odmówiła otrzymania jej od władz Izraela - tłumaczył. Szczypińska powiedziała w sobotę, że oczekuje od polskiego rządu i MSZ reakcji na złe potraktowanie ich grupy na lotnisku w Tel Awiwie. Jej zdaniem złe potraktowanie polskich posłów było związane z ich wizytą w Autonomii. – Był to odwet za naszą wizytę w Autonomii Palestyńskiej, ponieważ za dużo widzieliśmy. Widzieliśmy gehennę narodu palestyńskiego, obozy, mury, zasieki. Będziemy o tym świadczyć -powiedziała posłanka.",,
Kandydatura Trzaskowskiego końcem „zjednoczonej opozycji”?,"Do niedawna „zjednoczona opozycja” zapowiadała budowę bloku, który miałby wystawić wspólnych kandydatów w wyborach samorządowych. Czwartkowa deklaracja Grzegorza Schetyny, dotycząca kandydatury Rafała Trzaskowskiego na prezydenta Warszawy, wprowadziła zamęt. –  Nie robi się takich rzeczy w trakcie negocjacji – stwierdziła Katarzyna Lubnauer.","– Chciałbym, żeby Rafał Trzaskowski był kandydatem PO i całej zjednoczonej opozycji w wyborach na prezydenta m.st. Warszawy - powiedział w czwartek przewodniczący Platformy Grzegorz Schetyna. Jednocześnie zapewnił, że chce, by opozycja wystawiała wspólnych kandydatów w wyborach samorządowych, szczególnie w wyborach na prezydentów największych miast.- Chcemy, żeby nasi kandydaci byli przedstawicielami mieszkańców, żeby mieli program, który wynika z rozmów, z debat, oczekiwań tych wszystkich, którzy mają dość rządów PiS i którzy wiedzą, jak zatrzymać PiS przed marszem na samorząd – dodał Schetyna. Szefowa klubu Nowoczesnej Katarzyna Lubnauer powiedziała, że kandydatura Trzaskowskiego nie jest ustalona z nikim ze „zjednoczonej opozycji”. Wcześniej jej ugrupowanie zapowiedziało, że kandydatem Nowoczesnej na to stanowisko będzie członek komisji weryfikacyjnej ds. reprywatyzacji Paweł Rabiej.– PSL postąpił roztropnie, wybierając własną drogę, bo widać, że jeszcze dobrze się nie połączyli, a już się pokłócili – powiedział Zgorzelski. Ludowcy z własnym kandydatem – Warszawy nie wolno oddać ani PiS, ani PO; trzeba ją oddać warszawiakom – powiedział Piotr Zgorzelski (PSL). Jak poinformował, ludowcy kończą przygotowanie programu dla stolicy, a swojego kandydata na stanowisko prezydenta Warszawy wybiorą spośród trzech osób.",,
Kidawa-Błońska mówi o szacunku dla konstytucji. „PO łamie ją od dłuższego czasu”,"Małgorzata Kidawa-Błońska zabrała głos na temat reformy sądownictwa. Stwierdziła, że w Polsce obowiązuje polska konstytucja, więc nie możemy przyjmować rozwiązań  z Niemiec. Sugerował to w rozmowie z wiceprzewodniczącą KE Verą Jourovą prokurator generalny Zbigniew Ziobro. – Opozycja już od dłuższego czasu kwestionuje to, że w Polsce mamy Trybunał Konstytucyjny. Łamie konstytucję mówiąc, że nie mamy Krajowej Rady Sądownictwa, tylko jakiś neo-KRS – powiedział portalowi tvp.info poseł PiS Tomasz Rzymkowski.","Na briefingu Kidawa-Błońska odniosła się do propozycji kompromisu podanej przez ministra sprawiedliwości Zbigniewa Ziobrę. Zaproponował wiceszefowej Komisji Europejskiej, aby w Polsce sędziowie byli wybierani tak jak w Niemczech. Tam wyboru dokonuje Bundestag i przedstawiciele ministrów sprawiedliwości poszczególnych landów. – W Polsce obowiązuje nasza konstytucja i rozwiązania, które są przyjęte w Niemczech, nie są zgodne z polską konstytucją. Jeżeli w Polsce tworzymy prawo, musimy je robić tak, żeby było zgodne z polską konstytucją i z prawem Unii Europejskiej. To taki wykręt ministra Ziobry, bo jego propozycje ani nie rozwiążą problemu zniszczenia trójpodziału władzy w Polsce, ani tak naprawdę nie są zgodne z konstytucją. Trzeba zacząć od szacunku dla konstytucji – mówiła Kidawa-Błońska na spotkaniu w Zgierzu.  Zdaniem Rzymkowskiego szacunku do konstytucji nie ma sama opozycja, która wybiórczo podchodzi do jej poszczególnych artykułów. – Nie ma niezależnego Trybunału, i ten Trybunał, ta instytucja zwana Trybunałem, wyda każde orzeczenie, na które będzie miała ochotę ta władza –  mówił kilka dni temu w TVN24 nowy szef PO Borys Budka. Kiedy Trybunał Konstytucyjny podjął decyzję o wstrzymaniu uchwały Sądu Najwyższego w sprawie sporu kompetencyjnego między Sejmem i Sądem Najwyższym, Budka stwierdził, że TK nie ma możliwości prawnych do takiej decyzji.  Tymczasem art. 189 konstytucji mówi natomiast jednoznacznie: „Trybunał Konstytucyjny rozstrzyga spory kompetencyjne pomiędzy centralnymi konstytucyjnymi organami państwa”. Z kolei art. 190. 1 brzmi: „Orzeczenia Trybunału Konstytucyjnego mają moc powszechnie obowiązującą i są ostateczne”. Opozycji nie podoba się też ustawa dyscyplinująca sędziów, która zakazuje im działalności publicznej. Art. 178.3 konstytucji brzmi: „Sędzia nie może prowadzić działalności publicznej nie dającej się pogodzić z zasadami niezależności sądów i niezawisłości sędziów”.  Opozycja i sympatyzujące z nią środowiska sędziowskie podważają nominację ponad 500 sędziów, którzy zostali powołani z udziałem nowej Krajowej Rady Sądownictwa. Tymczasem z art. 179 konstytucji wynika, że „Sędziowie są powoływani przez Prezydenta Rzeczypospolitej, na wniosek Krajowej Rady Sądownictwa, na czas nieoznaczony”.  Czy krytyka reformy wymiaru sprawiedliwości pomoże kandydatce PO odnieść sukces w wyborach prezydenckich? B– Ciągłe zajmowanie się tematem sędziów może doprowadzić do tego, że Małgorzata Kidawa-Błońska osiągnie w wyborach prezydenckich gorszy wynik niż Koalicja Obywatelska w jesiennych wyborach parlamentarnych, jeśli będzie tak bezwiednie powtarzać przekazy dnia Platformy Obywatelskiej – odpowiedział poseł Rzymkowski.",,
Benedykt XVI: Pedofilia narodziła się wraz z upadkiem moralnym 1968 r.,"Emerytowany papież Benedykt XVI wyraził opinię, że pedofilia w Kościele narodziła się wraz z „upadkiem” moralnym 1968 r. Media opublikowały esej, w którym papież Ratzinger analizuje nadużycia w Kościele i dziękuje Franciszkowi za podjęte starania.","Zdaniem prawie 92-letniego poprzedniego papieża, który ustąpił z urzędu w 2013 r., powodem tego, że problem pedofilii osiągnął tak duże proporcje, jest „nieobecność Boga” w życiu społecznym w rezultacie zmian w moralności.W obszernym tekście napisanym po lutowym szczycie w Watykanie na temat ochrony nieletnich, zwołanym przez Franciszka, Benedykt XVI ocenił, że „upadek” obyczajów w wyniku rewolucji seksualnej 1968 r., naznaczony przez „bezprecedensowy radykalizm”, a także proces osłabienia „chrześcijańskiej koncepcji moralności” leżą u podstaw kryzysu nadużyć w Kościele.„W ciągu dwudziestolecia między 1960 a 1980 r. poprzednie standardy normatywne dotyczące seksualności całkowicie upadły i narodziła się nowa normatywność, która była przedmiotem wypracowanych prób rozłamu” – napisał Benedykt XVI. Jego zdaniem miało to wpływ również na „formację księży i ich życie”.Zaznaczył, że pamięta skutki rewolucji seksualnej na początku lat 70. w Niemczech i sceny z tamtych czasów na ulicach miast.„Katolicka teologia moralna doznała upadku, który uczynił Kościół bezbronnym wobec zmian w społeczeństwie” – dodał emerytowany papież. „Pamiętam, że przyjechałem do Ratyzbony w Wielki Piątek w 1970 r. i widziałem wielkie plakaty z dwiema obejmującymi się, całkowicie nagimi osobami” – dodał. Podkreślił jednocześnie, że wolność seksualna, jaka zapanowała, nie miała żadnych norm.„Upadek mentalny był także związany ze skłonnością do przemocy. Dlatego w niektórych samolotach nie puszczano więcej filmów ze scenami seksu, ponieważ mogło dojść do wybuchu przemocy między małą wspólnotą pasażerów” – napisał emerytowany papież. Dalej zaznaczył, że „częścią fizjonomii rewolucji 1968 r. było to, że pedofilia została zdiagnozowana jako dozwolona i stosowna”.W jego opinii „bardzo wysoka liczba przypadków redukcji do stanu świeckiego była konsekwencją tych wydarzeń”.„Katolicka teologia moralna doznała upadku, który uczynił Kościół bezbronnym wobec zmian w społeczeństwie” – dodał emerytowany papież.Papież emeryt opisał sytuację, jaka panowała w niektórych seminariach począwszy od lat 60., gdzie „utworzyły się kluby homoseksualne, działające mniej lub bardziej otwarcie, które w znaczący sposób zmieniły klimat w nich”. Zwrócił uwagę na brak odpowiedniego przygotowania do kapłaństwa.Zdaniem Benedykta XVI pedofilia w Kościele stała się „ostrym” problemem od drugiej połowy lat 80. Odnosząc się do kwestii postępowań prowadzonych przez Kongregację Nauki Wiary, której Jan Paweł II powierzył kompetencje zajmowania się przypadkami czynów pedofilii i procesami kanonicznymi, przyznał, że „ciężar” tej pracy „przewyższył możliwości” kongregacji. Wynikiem tego były „opóźnienia, których należało uniknąć” – dodał były prefekt tej kongregacji za pontyfikatu polskiego papieża.W ostatniej części rozważań Ratzinger zastanawia się, co należy zrobić w obliczu obecnego kryzysu. „Może powinniśmy stworzyć inny Kościół, by stawił czoło tym kwestiom? Taki eksperyment już był i nie powiódł się” – napisał.„My, chrześcijanie i księża, wolimy nie mówić o Bogu, bo to nie wydaje się praktyczne” – podkreślił Benedykt XVI. Poza tym – ocenił – na Zachodzie „Bóg stał się faktem prywatnym mniejszości”.Zaapelował o odnowę wiary. Zauważył, że wobec faktu, iż obecnie „Kościół jest powszechnie uważany tylko za rodzaj aparatu politycznego”, konieczne jest „sprzeciwianie się kłamstwom i półprawdom diabła przez całą prawdę”.",,
"Prezydent: Prosta Spółka Akcyjna to coś, czego w polskim systemie jeszcze nie było","– Prosta Spółka Akcyjna została stworzona dla młodych przedsiębiorców, start-upów; to jest coś, czego jeszcze do tej pory w polskim systemie nie było – powiedział w piątek prezydent Andrzej Duda.","– To nie częsta sytuacja w polskim systemie prawnym i w polskim prawie gospodarczym i handlowym, że utworzona zostaje nowa instytucja. Nie pamiętam (...), kiedy ostatni raz wprowadzaliśmy do polskiego systemu prawnego nową spółkę, ale to chyba były jeszcze lata 90–te. (...) To nie jest częsta sytuacja, powiedziałbym bardzo rzadka sytuacja, pewnie zdarza się raz na kilkanaście lat, że powstaje nowy twór i bardzo się cieszę i bardzo dziękuję – powiedział prezydent, który w piątek podpisał ustawę wprowadzającą Prostą Spółkę Akcyjną. To ostatnia z pakietu „100 zmian dla firm”, przygotowanego przez Ministerstwo Przedsiębiorczości i Technologii. Nowe przepisy mają ułatwić pozyskiwanie kapitału przez start-upy. Jak dodał prezydent, „tak naprawdę dla młodych przedsiębiorców zostaje stworzona ta nowa forma Prostej Spółki Akcyjnej – coś, czego jeszcze do tej pory w polskim systemie nie było”.",,
"Papież o „niegodziwej mamonie”, zwanej także „diabelskim łajnem”","Franciszek powiedział w niedzielę w Watykanie, że „bogactwo może skłonić do wznoszenia murów, tworzenia podziałów i dyskryminacji”. Dodał, że Jezus zachęcał swoich uczniów do „zmiany kursu”.","W swoich rozważaniach przed modlitwą Anioł Pański nawiązał do przypowieści z Ewangelii według św. Łukasza o nieuczciwym rządcy. Zauważył, że „niegodziwa mamona”, o której mowa jest w tym fragmencie, nazywana jest też „diabelskim łajnem”.– Bogactwo może skłonić do wznoszenia murów, tworzenia podziałów i dyskryminacji. Jezus, przeciwnie, zachęca swoich uczniów do zmiany kursu – mówił Franciszek. Wyjaśniał, że to „zachęta do tego, by umieć zamieniać dobra i bogactwa w relacje, ponieważ ludzie są ważniejsi niż rzeczy i liczą się bardziej niż posiadane bogactwo”.– W życiu bowiem przynosi owoce nie ten, kto ma wiele bogactw, ale ten, kto tworzy i utrzymuje wiele więzi, wiele relacji, wiele przyjaźni poprzez różne bogactwa, to znaczy różne dary, którymi obdarzył go Bóg – wskazał.Papież pozdrowił przybyłych na plac Świętego Piotra uczestników niedzielnego półmaratonu „Via Pacis”, którzy przebiegli trasę z okolic Watykanu obok synagogi i cerkwi do rzymskiego meczetu pod hasłem pokoju, integracji i solidarności. Bieg z udziałem kilku tysięcy reprezentantów różnych wyznań i religii zorganizowały władze Wiecznego Miasta i Papieska Rada Kultury. Pozdrowienia skierował też do obecnych na modlitwie przedstawicieli Polskiej Misji Katolickiej w Niemczech.Ojciec Święty zapowiedział, że w niedzielę 29 września w Światowy Dzień Migranta i Uchodźcy odprawi mszę świętą na Placu Św. Piotra. – Zapraszam was na tę uroczystość, by wyrazić także poprzez modlitwę naszą bliskość z migrantami i uchodźcami z całego świata – dodał.Światowy Dzień Migranta i Uchodźcy obchodzony będzie w Kościele po raz 105.",,
Dworczyk: Posłowie w PE „alergicznie reagują” na polityków o chrześcijańskich wartościach,"Beata Szydło jest bardzo kompetentnym i doświadczonym politykiem, który dobrze realizowałaby swoją misję jako szef komisji ds. zatrudnienia PE, doszło jednak do złamania ustaleń i w ramach pewnej wojny ideologicznej nie została wybrana na to stanowisko – powiedział szef KPRM Michał Dworczyk.","Była premier, europosłanka PiS Beata Szydło w tajnym głosowaniu po raz drugi nie została wybrana w Strasburgu na stanowisko szefowej komisji zatrudnienia i spraw społecznych Parlamentu Europejskiego. Za jej kandydaturą opowiedziało się 19 europosłów, przeciw było 34, od głosu wstrzymało się dwóch eurodeputowanych.Dworczyk zapytany w TVN24 jaki był powód ponownego wystawienia kandydatury Szydło na to stanowisko, odpowiedział, że w ocenie jego formacji politycznej „pani premier jest bardzo kompetentnym i doświadczonym politykiem, która dobrze realizowałaby swoją misję na tym stanowisku”.Wojna ideologiczna w PE– Niestety doszło do złamania umów i ustaleń, które wcześniej były uczynione i w ramach pewnej – trzeba dzisiaj już to nazwać – wojny ideologicznej pani Szydło nie została wybrana na to stanowisko – dodał.Pytany, na czym polega ta wojna ideologiczna, Dworczyk powiedział, że w obecnym Parlamencie Europejskim jest duża grupa posłów, która „alergicznie reaguje na polityków, których programy zbudowane są w oparciu fundament wartości chrześcijańskich”. – Pani Szydło do takich polityków się zalicza i ci lewicowi bądź lewaccy politycy, europarlamentarzyści, pomimo ustaleń z szefami ich partii, z szefami ich rządów, nie chcą oddać swojego głosu na polityka, który reprezentuje właśnie taki konserwatywny, chrześcijański nurt – stwierdził Dworczyk.Dodał, że dla niego niepokojący jest fakt, iż w ramach UE łamane są dotychczas obowiązujące ustalenia i zasady. Unia Europejska w kryzysie– Jeżeli była pewna zasada parytetu, z której do tej pory się wywiązywano, mimo że europarlamentarzyści reprezentowali różne poglądy, czasem bardzo skrajne, dzisiaj zaczyna być ta zasada łamana i to nie wróży niczego dobrego. To kolejny dowód na to, że Unia jest w kryzysie – powiedział szef KPRM.W pierwszym głosowaniu, które odbyło się w ubiegłą środę, za kandydaturą Szydło – kandydatki grupy Europejskich Konserwatystów i Reformatorów – było 21 posłów, przeciw wystąpiło 27, a dwóch wstrzymało się od głosu. Szydło była jedyną kandydatką. Na wniosek socjalistów głosowanie było tajne.",,
Pomnik Wdzięczności Żołnierzom Armii Radzieckiej zniknie z parku Skaryszewskiego. Rosja protestuje,W warszawskim parku Skaryszewskim rozpoczął się demontaż pomnika Wdzięczności Żołnierzom Armii. Monument zostanie następnie przekazany Instytutowi Pamięci Narodowej. Rzeczniczka MSZ Rosji Maria Zacharowa nazwała sytuację „przepisywaniem historii na nowo”.,"We wtorek wygrodzono teren i przekazano go firmie, która miała zająć się demontażem pomnika. W środę ruszyły prace rozbiórkowe.– Jeżeli nie będzie żadnych nieprzewidzianych wypadków, to demontaż potrwa do czwartku – powiedział Mariusz Burkacki, rzecznik Zarządu Zieleni m.st. Warszawy. Decyzja o rozbiórce wynika z ustawy o zakazie propagowania komunizmu lub innego ustroju totalitarnego przez nazwy budowli, obiektów i urządzeń użyteczności publicznej. Nałożyła ona na właścicieli terenów, na których znajdują się takie pomniki, obowiązek ich usunięcia. Pomnik zostanie przeniesiony do Muzeum Zimnej Wojny w Podborsku. Ma tam powstać m.in. wystawa edukacyjna przygotowana przez Instytut, której misją będzie „pokazanie pełnego obrazu działalności propagandowej władz Polski Ludowej w sferze upamiętnień, czyli m.in. pomników, kopców, obelisków, kolumn, rzeźb, posągów, popiersi, kamieni pamiątkowych, płyt i tablic pamiątkowych, napisów i znaków, a także pomnikowych sprzętów wojskowych”. Dodała, że „zapominanie o konkretnych losach” jest „niedopuszczalne”. – Mamy odmienne poglądy na przeszłość, mamy poglądy zbieżne i mamy trudne kwestie wspólnej historii z Polską. Ale są też losy konkretnych ludzi, którzy walczyli nie o politykę, lecz ramię w ramię z żołnierzami polskimi o – w szczególności – wyzwolenie Polski. O ich pamięci, losach ich i ich rodzin niestety nikt teraz w Warszawie nie wspomina i nie myśli – powiedziała przedstawicielka MSZ Rosji. Pomnik ustawiony w osi głównej parku upamiętnia żołnierzy sowieckich poległych we wrześniu 1944 r. podczas walk o Pragę. Wzniesiono go w miejscu grobu 26 żołnierzy, którzy zginęli 13 września 1944 r.  Na pomniku umieszczono napis: „Wieczna chwała bohaterom Armii Czerwonej, poległym w walkach o wyzwolenie stolicy Polski Warszawy”. Monument został odsłonięty we wrześniu 1946 r.Podczas przebudowy ronda w 1968 r. ciała żołnierzy zostały ekshumowane i przeniesione na Cmentarz Mauzoleum Żołnierzy Radzieckich przy ul. Żwirki i Wigury, a sam pomnik przesunięto w głąb głównej alei przecinającej park Skaryszewski.",,
"„Mam nadzieję, że połowa komisarzy wyląduje w więzieniach”","– W tej chwili idziemy do Parlamentu Europejskiego, o Polskę będziemy się martwić za rok – komentował czwarty wynik w sondażu exit poll Janusz Korwin-Mikke. – Mam nadzieję, że pierwszego stycznia połowa komisarzy wyląduje w więzieniach. (...) Na razie złodziej złodziejowi rękę myje – dodał w rozmowie z Piotrem Kraśką szef Nowej Prawicy.","– Liczyłem na trochę wyższy wynik, ale co jest  istotniejsze, konkurencja ma niższy – mówił szef Nowej Prawicy w komentarzu do wyników sondażu exit poll. –  Jesteśmy w tej chwili czwartą siłą w Polsce, ale najważniejsze jest to, że prawica skazana na niebyt przy okrągłym stole, dzisiaj się przebiła – mówił Janusz Korwin-Mikke, którego partia wprowadzi do PE czterech deputowanych. Polityk, znany z tego, że nie jest euroentuzjastą, zapewnił jednak, że w PE „będzie o nas słychać”. „Złodziej złodziejowi rękę myje”– Pierwszego stycznia zostanie powołana prokuratura europejska i mam nadzieję, że uda nam się w końcu złożyć kilka donosów – zapowiedział Janusz Korwin-Mikke. Pytany przez Piotra Kraśkę o to, dlaczego czekał ze zgłoszeniem „fałszerstw” aż do wyborów europarlamentarnych, polityk odpowiedział:  – Na razie złodziej złodziejowi rękę myje, może jednak w Europie trafię na uczciwych ludzi.CZYTAJ TAKŻE  Sondaż dla TVP: eurowybory wygrywa PO przed PiS   teraz odtwarzaneJ. Korwin-Mikke: mam nadzieję, że uda nam się w PE złożyć kilka donosów „Przez 4 tys. lat nie było obowiązku emerytalnego i ludzie na starość nie umierali” Janusz Korwin-Mikke odniósł się także do swoich obietnic wyborczych, m.in. obniżenia wieku emerytalnego, czy prywatyzacji służby zdrowia w Polsce. – Jeżeli poseł głosował za tym, żeby zrabować kobietom siedem lat życia, a mężczyznom dwa, to jest to bandyta a nie złodziej, bo złodziej kradnie i się wstydzi, a bandyta jest z tego dumny – przekonywał lider Nowej Prawicy.  – Każdemu posłowi, który głosował za podniesieniem wieku emerytalnego, podniesiemy wiek emerytalny do 99 lat – obiecywał polityk. Na pytanie o to, jak większość Polaków miałaby się utrzymywać na starość po zniesieniu obowiązkowych składek, szef Nowej Prawicy odpowiedział poirytowany: – Przez cztery tysiące lat naszej cywilizacji nie było obowiązku emerytalnego i ludzie na starość nie umierali.                                                teraz odtwarzane„Przez 4 tys. lat nie było obowiązku emerytalnego i ludzie na starość nie umierali” „W demokracji rządzi większość, a głupich jest więcej niż mądrych” Pytany, czy według niego „na całym świecie mieszkają sami idioci?” Korwin-Mikke stanowczo odpowiedział. – Tak, bo idiotów jest więcej!  – Mamy demokrację. W demokracji rządzi większość, a głupich jest więcej niż mądrych – tłumaczył polityk. – Dlatego ta banda złodziei, która obsiadła te wszystkie ministerstwa itp. wmawia ludziom, że nie mogłaby żyć bez tego (państwowa służba zdrowia, podatki etc. – red.). CZYTAJ TAKŻE  Młodzi pokochali prawicę. 28,5 proc. głosów dla Korwin-Mikkego   teraz odtwarzane„W demokracji rządzi większość , a głupich jest więcej niż mądrych”",,
Dyplomaci tracą słuch. Kolejny „atak akustyczny” na Kubie?,Kanadyjczycy badają dziwne przypadki utraty słuchu u swoich wysłanników na Kubie. Z podobnymi dolegliwościami borykał się także personel dyplomatyczny amerykańskiej ambasady.,"Kanadyjskie Ministerstwo Spraw Zagranicznych bada co najmniej jeden przypadek zagadkowego ubytku słuchu u swojego dyplomaty stacjonującego na Kubie. Informacja o śledztwie pojawiła się dzień po tym, jak Stany Zjednoczone oświadczyły, że podobne objawy stwierdzono u ich dyplomatów w Hawanie.Sugeruje się, że wysłannicy mogli być wystawieni na działanie tajemniczych urządzeń wysyłających fale dźwiękowe, które powodują utratę słuchu.Hawana zaprzecza zarzutom. – Kuba nigdy nie pozwoliła ani nie pozwoli, aby jej terytorium było wykorzystywane do jakiegokolwiek rodzaju działań przeciwko akredytowanym dyplomatom lub ich rodzinom – powiedział minister spraw zagranicznych Kuby. Kanadyjski resort dyplomacji współpracuje z rządem amerykańskim. – Zdajemy sobie sprawę z niezwykłych objawów występujących u personelu dyplomatycznego. Rząd współpracuje z władzami USA i Kuby, aby ustalić przyczynę – informuje ministerstwo. Rozmawiający anonimowo z agencją Associated Press amerykańscy urzędnicy twierdzą, że urządzenia zostały rozmieszczone zarówno wewnątrz, jak i na zewnątrz domów dyplomatów.Śledczy rozważają także możliwość, że za incydentami stoi kraj trzeci.",,
Rosyjska lekkoatletyka wciąż zmaga się z dopingiem. Wstrzymano przywrócenie jej praw,Na osiem miesięcy przed igrzyskami olimpijskimi w Tokio władze Międzynarodowego Stowarzyszenia Federacji Lekkoatletycznych (World Athletics) wstrzymały proces przywracania praw rosyjskiej federacji lekkoatletycznej. Jest ona zawieszona w prawach od listopada 2015 roku z powodu wielkiej afery dopingowej.,"Decyzja ma związek z zawieszeniem dzień wcześniej przez Athletics Integrity Unit (AIU), organ odpowiedzialny za walkę z dopingiem w lekkoatletyce, siedmiu osób, w tym prezesa rosyjskiej federacji Dmitrija Szliachtina, podejrzanych o utrudnianie śledztwa w sprawie skoczka wzwyż Daniła Łysenki. AIU podejrzewa, że Szliachtin, czterech innych działaczy rosyjskiej federacji, w tym dyrektor zarządzający Aleksander Parkin, Łysenko, a także jego trener Jewgienij Zagorułko, mieli udział w przedstawieniu fałszywych dokumentów. Miało się to stać po tym, jak wicemistrz świata z 2017 roku i halowy mistrz globu z 2018 roku nie poinformował o miejscu swojego pobytu. Uniemożliwiło to przeprowadzenie testu antydopingowego, tzw. out-of-competition, czyli między zawodami. Całej siódemce postawiono m.in. zarzut utrudniania dochodzenia. O sprawie Łysenki zrobiło się głośno tuż przed ubiegłorocznymi mistrzostwami Europy. Będący w świetnej dyspozycji Rosjanin, który wygrał m.in. dwa mityngi Diamentowej Ligi, nie został dopuszczony do startu w Berlinie. Od 2015 roku rosyjski związek jest zawieszony w prawach członka World Athletics (wcześniej IAAF), a lekkoatleci z tego kraju startują w największych imprezach pod flagą neutralną, po uzyskaniu wcześniejszej zgody AIU i światowej federacji.",,
Już dziś w archikatedrze oliwskiej koncert kolęd organizowany przez TVP,W bazylice archikatedralnej w Gdańsku-Oliwie trwają próby do wieczornego koncertu kolęd i pastorałek z udziałem największych polskich gwiazd. Widowisko będzie można obejrzeć na żywo dziś o 19.00 w oliwskiej świątyni lub w wigilijny wieczór w TVP1.,"Koncert rozpocznie się w archikatedrze oliwskiej we wtorek o godz. 19. Wszystkie wejściówki umożliwiające wstęp na wydarzenie zostały już rozdane, ale przed kościołem ma stanąć telebim, który umożliwi chętnym śledzenie koncertu na żywo. ",,
Flagi Union Jack trafiają do brukselskiego schowka,"Wielka Brytania o godz. 23 czasu londyńskiego, czyli o północy czasu środkowoeuropejskiego, opuści Unię Europejską, której członkiem była od 45 lat. To konsekwencja referendum z czerwca 2016 roku, w którym za takim rozwiązaniem opowiedziało się 52 proc. Brytyjczyków. Jednocześnie w relacjach Londynu z Brukselą rozpocznie się okres przejściowy, który potrwa do końca roku.","Historia brexitu – który jeszcze nie był tak określany – zaczęła się jeszcze kilka lat przed wspomnianym referendum. Konserwatywny premier David Cameron, zmagający się z rosnącą presją ze strony części eurosceptycznych posłów z własnej partii, obiecał, że jeśli w 2015 r. wygra ponownie wybory, przeprowadzi referendum w sprawie dalszego członkostwa w UE. Cameron liczył, że zwycięstwo zwolenników pozostania – które wydawało się przesądzone – zamknie ten temat na wiele lat.   Stało się jednak coś zupełnie przeciwnego – wynik referendum rozpoczął wieloletnią drogę do wyjścia Zjednoczonego Królestwa z unijnych struktur.   – Demokracja przemówiła. Tak zdecydowaliśmy w głosowaniu i ten głos trzeba uszanować – przyznaje teraz jeden z mieszkańców Londynu. Jak mówią Brytyjczycy, teraz podzielony kraj potrzebuje jedności i musi wrócić do Wspólnoty.   – Mamy wiele wspólnego z naszymi brytyjskimi przyjaciółmi. Myślę, że to będzie dobre partnerstwo – już nieco inne, ale dobre – skomentowała brexit w rozmowie z TVP Info przewodnicząca Komisji Europejskiej Ursula von der Leyen.  Brytyjskie flagi w schowku – na wypadek spotkań Bruksela w ostatni dzień członkostwa Wielkiej Brytanii w Unii Europejskiej nie zaoferowała jednak nadzwyczajnego pożegnania krajowi, który przez ostatnie pół wieku był częścią Wspólnoty. Z unijnych instytucji po cichu znikną flagi Union Jack.  Zdjęto je m.in. z budynku Rady, gdzie spotykają się ministrowie i gdzie odbywają się unijne szczyty. Trafiły do schowka, gdzie trzymane są flagi krajów na wypadek spotkań i szczytów z państwami trzecimi. Jedna z flag Zjednoczonego Królestwa z Parlamentu Europejskiego trafi do Domu Historii Europejskiej jako muzealny eksponat.  Delegaci z Wysp odcięci od unijnych informacjiBardziej namacalnym efektem wyjścia Wielkiej Brytanii będzie odcięcie Brytyjczyków od informacji. Jak podał dziennik „Financial Times”, powołując się na wtorkowy wewnętrzny mail Rady UE, pracownikom tej liczącej 3 tys. osób instytucji polecono, by nie dzielili się już informacjami czy dokumentami z delegatami lub przedstawicielami Wielkiej Brytanii. Jeśli takiej umowy nie będzie, od początku 2021 r. w handlu zaczną obowiązywać cła i regulacje pozataryfowe. Mimo deklaracji o chęci współpracy i przyjaźni, wypowiedzi przedstawicieli obu stron sugerują, że będą to bardzo trudne rokowania. Nowy status Polaków na Wyspach W czasie „okresu przejściowego” Polacy mieszkający na Wyspach muszą złożyć wniosek o nadanie nowego statusu pobytowego. Jak w większości przyznają – nie mają w związku z tym żadnych obaw. Także władze Polski i Wielkiej Brytanii zapewniają, że po brexicie nic się nie zmieni.  – Wszyscy obywatele UE w Wielkiej Brytanii i Brytyjczycy we Wspólnocie zachowają swoje prawa, które mieli do tej pory – mówi Jonatthan Knott, ambasador Wielkiej Brytanii w Polsce.  – Mam dobre wieści dla obywateli UE, tych, którzy dziś mieszkają w Zjednoczonym Królestwie (…). Mogą tam pozostać do końca życia na niezmienionych warunkach – zaznaczyła w rozmowie z TVP Info Ursula von der Leyen. Komunikat w tej sprawie wydało także Ministerstwo Spraw Zagranicznych.",,
Europarlament zabierze głos ws. wyboru przyszłego szefa KE,"Szef Rady Europejskiej Donald Tusk zapowiedział rozpoczęcie konsultacji z Parlamentem Europejskim ws. wyboru przyszłego szefa Komisji Europejskiej. Po zakończeniu szczytu Unii Europejskiej w Brukseli zapewnił również, że zamierza kontynuować konsultacje z przywódcami Wspólnoty ws. obsadzania także innych najwyższych stanowisk.","– Traktat unijny mówi jasno, że Rada Europejska powinna zaproponować, a Parlament Europejski wybrać szefa KE. Dlatego przyszły szef KE musi mieć poparcie obu instytucji – podkreślił na konferencji prasowej. Przypomniał, że kandydat musi uzyskać większość kwalifikowaną w Radzie i większość w PE.Tusk zapowiedział, że konsultacje z krajami członkowskimi będą dotyczyły obsadzenia stanowiska szefa KE, jak również szefa Rady Europejskiej, szefa unijnej dyplomacji i szefa Europejskiego Banku Centralnego.Dodał, że ma nadzieję, że dzięki temu uda się znaleźć odpowiednie osoby na te stanowiska w czerwcu. Ujawnił też, że podczas wtorkowego nieformalnego szczytu przywódcy nie dyskutowali o konkretnych nazwiskach.Podczas spotkania z dziennikarzami prezydent Francji Emmanuel Macron powiedział, że chciałby, aby na kluczowych unijnych stanowiskach znalazły się dwie kobiety i dwóch mężczyzn i by zachowana była równowaga geograficzna. Nie zdradził jednak swoich preferencji, jeśli chodzi o nazwiska.",,
Rosja rozpoczyna egzekucję długu z Ukrainy. Miedwiediew zapowiada zgłoszenie pozwu,Premier Federacji Rosyjskiej Dmitrij Miedwiediew nakazał przygotowanie pozwu przeciwko Ukrainie. Sprawa ma związek z nieoddaniem przez Kijów długu w wysokości 3 miliardów dolarów.,"Termin spłaty długu minął 20 grudnia. Szef rosyjskiego rządu ocenił, że trzeba przeprowadzić egzekucję, ponieważ konsultacje według schematu Rosja – Ukraina – Unia Europejska nie przyniosły rezultatu.Nie uwzględniano interesów Rosji– Zostało przeprowadzonych kilka rund wielostronnych negocjacji. Żadnych rezultatów nie dały: Ukraina i Unia nie są gotowe do podpisania obowiązującego prawnie porozumienia, które uwzględniałoby interesy Rosji – przekonywał Miedwiediew, który dodał, że pozew ma obejmować także spłatę 507 mln dolarów wobec Rosji przez dwie ukraińskie spółki oraz odsetki.Rosja kupiła ukraińskie obligacje pod koniec 2013 roku. Moskwa sugerowała, że może zrestrukturyzować dług i pozwolić Kijowowi płacić po miliardzie dolarów w latach 2016-18. Uzależniono to jednak od gwarancji udzielonych przez instytucje finansowe ze Stanów Zjednoczonych bądź Unii Europejskiej. Bez gwarancjiAmerykanie takich gwarancji nie udzielili, natomiast rada dyrektorów Międzynarodowego Funduszu Walutowego zatwierdziła reformę, która pozwala na dalsze kredytowanie dłużników nawet w przypadku upadłości z powodu „niespłaconego długu suwerennego”. Dzięki temu Kijów może liczyć na dalsze wsparcie MFW, nawet jeżeli nie ureguluje długu wobec Moskwy.W piątek Ukraina wprowadziła moratorium na spłatę rosyjskiego zadłużenia. Prezydent Petro Poroszenko stwierdził, że pożyczka była „łapówką” przyznaną obalonemu prezydentowi Wiktorowi Janukowyczowi.",,
Papież Franciszek: Jesteśmy na granicy legalności broni nuklearnej,"Papież Franciszek powiedział, że przy obecnych arsenałach broni nuklearnej na świecie i jej sile niszczącej należy zastanowić się nad jej legalnością. – Jesteśmy na granicy jej legalności – mówił podczas konferencji prasowej w samolocie.","W czasie rozmowy z wysłannikami mediów na pokładzie samolotu lecącego ze stolicy Bangladeszu, Dhaki, do Rzymu papież mówił, że zadaje sobie pytanie, czy siła niszczenia broni nuklearnej jest na tyle wielka, że należy poddać pod dyskusję jej legalność. „Tak” – odpowiedział na pytanie o to, czy ostatnio doszło do zmiany podejścia Kościoła do broni atomowej od czasów pontyfikatu Jana Pawła II, który mówił, że odstraszanie nuklearne jest „moralnie do przyjęcia”.Od słów Jana Pawła II minęły 34 lataFranciszek oświadczył, że od czasu, gdy mowa była o tym za pontyfikatu polskiego papieża minęły 34 lata. – Jeśli chodzi o broń nuklearną, to w ciągu 34 lat świat poszedł dalej i jesteśmy na granicy – stwierdził papież. – Jesteśmy na granicy legalności posiadania, użycia broni nuklearnej, bo dzisiaj przy tym tak wyrafinowanym arsenale nuklearnym istnieje ryzyko zniszczenia ludzkości lub przynajmniej jej części – mówił Franciszek dziennikarzom.Następnie zauważył: „Zadaje sobie pytanie nie z punktu widzenia nauczania, ale jako papież: czy dzisiaj legalne jest utrzymywanie arsenałów nuklearnych takich jakie są? Czy dzisiaj po to, aby uratować środowisko naturalne, ludzkość nie jest konieczne zrobienie kroku wstecz?”. – Pomyślmy o Hiroszimie i Nagasaki, to wydarzyło się 70 lat temu. I pomyślmy o tym, co się dzieje, gdy w przypadku energii atomowej nie udaje się utrzymać wszystkiego pod kontrolą – stwierdził Franciszek.",,
"„Niemcom zależy na tym, żeby Polska wróciła do Trójkąta Weimarskiego”","– To jest pokazanie przez Niemcy, że im zależy na tym, żeby Polska wróciła do Trójkąta Weimarskiego, bo Polska przestała w nim działać – powiedział w „Kwadransie politycznym” Sławomir Neumann. Szef klubu parlamentarnego PO skomentował wizytę kanclerz Angeli Merkel w Polsce.","Krajowe Biuro Wyborcze odniosło się do słów Rafała Trzaskowskiego, który powiedział, że prowadzi już kampanię wyborczą. „Podejmowanie przez podmioty lub osoby, które zamierzają uczestniczyć w zbliżających się, lecz jeszcze niezarządzonych wyborach, takich działań, które noszą cechy kampanii wyborczej, jest niezgodne z przepisami prawa wyborczego. Podmioty te powinny zatem przed zarządzaniem wyborów powstrzymać się od takich działań” napisano w oświadczeniu.Sławomir Neumann z PO przekonywał w TVP 1, że Rafał Trzaskowski nie obchodzi prawa spotykając się z wyborcami. – Krajowe Biuro Wyborcze, które Joachim Brudziński w jakiś sposób opanował w związku z nową ustawą, dzisiaj daje interpretacje, które są absurdalnymi. Bo przypomnę, że niejaki Andrzej Duda, który był kandydatem na prezydenta, rozpoczął kampanię wiele miesięcy wcześniej, nim ogłoszono wybory prezydenckie i nikomu to nie przeszkadzało – powiedział. Dodał, że na razie Rafał Trzaskowski jest kandydatem na kandydata, ponieważ nie został zarejestrowany w komisji wyborczej.",,
"Prezydent po wyborze marszałka Senatu: Wierzę, że znajdzie się zrozumienie","– Wierzę w to, że w sprawach, które są dla Polski ważne, znajdzie się zrozumienie dla kwestii, które trzeba przeprowadzić – powiedział prezydent Andrzej Duda po wyborze nowego marszałka Senatu.","Tomasz Grodzki zgłoszony przez klub PO-KO został wybrany na marszałka Senatu X kadencji.  Prezydent Andrzej Duda pytany o ten wybór powiedział, że pogratulował marszałkowi Senatu i zapewnił, że drzwi Pałacu Prezydenckiego zawsze są dla niego otwarte. – Gdyby chciał w jakiejkolwiek sprawie ze mną rozmawiać – bardzo serdecznie zapraszam – mówił prezydent.  Andrzej Duda  pytany, czy spodziewa się, że Senat może blokować rząd, powiedział, że dzisiaj w Sejmie i w Senacie czuć było atmosferę, która tchnie optymizmem. – Może to jest, ktoś powie, naiwne, ale wierzę w to, że w sprawach, które są dla Polski ważne, znajdzie się zrozumienie dla kwestii, które trzeba przeprowadzić – powiedział prezydent.",,
Dymisja po aferze na PGE Narodowym. Prezes odchodzi,Prezes spółki zarządzającej PGE Narodowym Alicja Omięcka została zdymisjonowana i odchodzi po aferze związanej z fatalnym stanem murawy – twierdzi money.pl.,"Omięcka pełniła funkcję prezesa zarządu spółki PL.2012+, czyli operatora stadionu PGE Narodowy, od 2018 r.  Według nieoficjalnych informacji portalu za jej dymisją stać ma dyrektor generalny Ministerstwa Sportu Krzysztof Przygoda. „Sama inicjatywa wyszła z kancelarii premiera, a odpowiada za nią szef KPRM Michał Dworczyk” – czytamy.  Omięcka w latach 2016–18 pełniła funkcję dyrektora generalnego w Ministerstwie Sportu i Turystyki.  Podczas ostatniego meczu Polska-Słowenia na Narodowym stan murawy był fatalny, boisko przypominało raczej kretowisko. – To cud, że na tej murawie nikomu nic się nie stało - komentował po meczu selekcjoner kadry Jerzy Brzęczek.",,
„Click To Pray”. Papież Franciszek uruchomił modlitewną aplikację,"Po modlitwie Anioł Pański papież Franciszek uruchomił internetową
platformę „Click To Pray”. – Zachęcam szczególnie was młodzi do pobrania aplikacji, aby kontynuować wraz ze mną odmawianie różańca w intencji pokoju, zwłaszcza podczas Światowych Dni Młodzieży w Panamie – mówił papież.","W tym tygodniu zostanie opublikowane Orędzie na Światowy DzieńŚrodków Społecznego Przekazu, które w tym roku zawiera refleksjęna temat społeczności sieciowej i społeczności ludzkiej. – Internet i media społecznościowe są bogactwem naszych czasów; stanowimożliwość utrzymywania kontaktu z innymi, aby dzielić wartościi plany oraz by wyrazić chęć tworzenia wspólnoty. Sieć może namrównież dopomóc, by modlić się razem – mówił ojciec święty.– Dlatego chciałbym przedstawić wam platformę oficjalną ŚwiatowejSieci Modlitewnej Papieża: Click To Pray. Tutaj wstawiam intencje i prośby o modlitwęza misję Kościoła. Zachęcam szczególnie was młodzi do pobrania aplikacji, aby kontynuować wraz ze mną odmawianie różańcaw intencji pokoju, zwłaszcza podczas Światowych Dni Młodzieżyw Panamie – mówił podczas modlitwy Anioł Pański na placu św. Piotra w Rzymie.",,
Spotkanie prezydentów z zamachem w tle. Putin składa kondolencje ofiarom,"Prezydent Białorusi Aleksandr Łukaszenka wybrał się z roboczą wizytą do Rosji, do Petersburga. Rozmowy miały dotyczyć współpracy obu krajów. W trakcie spotkania pojawiła się niestety informacja o wybuchu w petersburskim metrze.","Tematem rozmów Władimira Putina z Aleksandrem Łukaszenką miały być przede wszystkim kluczowe dla Mińska kwestie, związane z  wymianą handlową, opłatami za surowce energetyczne, reeksportem zachodnich towarów oraz wspólnymi manewrami wojskowymi „Zachód 2017”. W niedzielę świętowano 20-lecie utworzenia Związku Białorusi i Rosji. Informacja o zamachach dotarła do Putina właśnie podczas tego spotkania. – Pragnę złożyć najserdeczniejsze wyrazy współczucia rodzinom poszkodowanym. Rozmawiałem już z przedstawicielami służb specjalnych. Organy prawa i służby pracują. Zrobią wszystko, by wyjaśnić przyczyny zdarzenia i w pełni je ocenić – mówił.   „Celowe działanie” – Wydaje mi się, że to celowe działanie i nie jest to zbieg okoliczności, że dzisiaj w tym samym czasie Putin był obecny w Petersburgu.  Jest jeszcze dużo za wcześnie na dawanie jednoznacznych odpowiedzi, kto stoi za tym zamachem – mówił na antenie TVP Info Witold Repetowicz, analityk ds. terroryzmu z portalu Defence24.pl. Dodał, że na pewno nie jest to przypadek.  – W 1999 roku zamachy na budynki mieszkalne też były zamachami,  mimo że były prowokacją, która miała zmierzać do wybuchu drugiej wojny czeczeńskiej – powiedział. Stwierdził, że przyczyną tego zamachu mogą być rozgrywki na szczytach władzy w Rosji. – Taki zamach zważywszy, że Putin był na miejscu, nie wzmacnia jego pozycji, wręcz przeciwnie – ocenił.",,
"Zamach na dysydenta udaremniony. „Iran musi wiedzieć, że tego nie akceptujemy”","Duńskie władze ujawniły szczegóły planowanego przez tajne służby Iranu zamachu na mieszkającego w Danii przywódcę irańskiego ruchu separatystycznego. Według służby bezpieczeństwa wewnętrznego PET, sygnałem alarmowym było fotografowanie przez podejrzanego mężczyznę domu potencjalnej ofiary.","By udaremnić zamach, policja podjęła 28 września rozległą akcję, która na kilka godzin poważnie zakłóciła normalny ruch komunikacyjny we wschodniej części Danii.39-letni podejrzany obywatel Norwegii o korzeniach irańskich został aresztowany 21 października w szwedzkim Goeteborgu. Według norweskiego nadawcy publicznego NRK, krótko przed zatrzymaniem przebywał on w Iranie. Duńskie władze postawiły mu zarzuty szpiegostwa oraz udziału w planowaniu zamachu. Jak podał dziennik „Jerusalem Post”, wskazówki dla śledczych nadeszły również z Izraela. Finn Borch Andersen, szef PET, oświadczył, że celem zamachów miało być łącznie trzech aktywistów żyjących w mieście Ringsted, leżącym na południowy-zachód od Kopenhagi. Są oni członkami separatystycznej grupy o nazwie Arabski Ruch Walki na rzecz Wyzwolenia al-Ahwaz.W następstwie ujawnienia planów zamachu rząd Danii odwołał swego ambasadora z Teheranu. Premier Lars Lokke Rasmussen zapowiedział, że wraz z sąsiednimi państwami i Unią Europejską rozważy ewentualność wprowadzenia sankcji gospodarczych. – Iran musi widzieć, że wiemy, co się stało, i że tego nie akceptujemy – oświadczył szef duńskiego rządu.",,
Niemcy udaremniają zamach w Berlinie. Nożownik miał zaatakować biegaczy,"Policja ujawniła tożsamość głównego podejrzanego w związku z planowanym zamachem podczas niedzielnego półmaratonu w Berlinie. Funkcjonariusze zatrzymali w niemieckiej stolicy sześciu mężczyzn, którzy mają związek radykalnym islamem. Zdaniem śledczych jeden z nich, urodzony w Niemczech 19-letni Tunezyjczyk Abed El-Rahgman, planował podczas biegu zabijać jego uczestników oraz kibiców.","– Podczas przeszukania sześciu mieszkań znaleziono, a następnie zabezpieczono komputery, telefony komórkowe oraz noże – powiedział rzecznik policji w Berlinie Thomas Neuendorf:W poniedziałek sąd ma rozstrzygnąć, czy w stosunku do zatrzymanych wydać nakaz tymczasowego aresztowania.Według „Die Welt” zatrzymani są powiązani z Anisem Amrim, sprawcą zamachu w Berlinie w 2016 roku, w którym zginęło 12 osób, wśród nich kierowca polskiej ciężarówki.Realne zagrożenie podczas zawodów było małe, gdyż mężczyzna, który planował atak od dawna znajdował się pod obserwacją policji – informował w niedzielę portal dziennika.W berlińskim półmaratonie uczestniczyło rekordowe 32 tys. biegaczy. Dobra pogoda przyciągnęła na jego trasę wielu kibiców.",,
Szef BCC o nowym ministrze finansów: To dobra nominacja,"To jest dobra nominacja – tak prezes Business Centre Club Marek Goliszewski skomentował wybór Mariana Banasia na stanowisko ministra finansów. Ocenił, że największym wyzwaniem dla nowego szefa tego resortu będzie zdobycie pieniędzy na realizację obietnic Prawa i Sprawiedliwości bez zwiększania deficytu sektora finansów publicznych.","Prezydent Andrzej Duda na wniosek premiera Mateusza Morawieckiego powołał Mariana Banasia na stanowisko ministra finansów. Dotychczas Banaś był wiceministrem finansów i szefem Krajowej Administracji Skarbowej.– Odnosimy się do takiego wyboru pozytywnie. Z ministrem Banasiem od wielu lat prowadzimy konkurs „Urząd Skarbowy przyjazny przedsiębiorcy”. Minister dał się poznać jako człowiek wyważony, otwarty na przedsiębiorczość, na przedsiębiorców – podkreślił prezes BCC.Według Goliszewskiego nowy minister finansów będzie musiał zmierzyć się z „dosyć trudną sytuacją”. – Trzeba będzie zdobyć pieniądze na „piątkę Kaczyńskiego”, co może pogłębić deficyt. Zakłada się też zwiększenie uszczelnienia systemu podatkowego – wskazał Goliszewski. Podkreślił, że wyzwaniem będzie też to, by nie zwiększać deficytu sektora finansów publicznych oraz by nie hamować nastawienia przedsiębiorców do inwestycji prywatnych. – Inwestycje prywatne osiągnęły dosyć niski pułap. Teraz trzeba tak poszukiwać pieniędzy, by chęć inwestowania pozostała – podkreślił. Jego zdaniem jest to tym ważniejsze, że idzie spowolnienie gospodarcze i dobra koniunktura się obniża.– Minister Banaś zadania ma bardzo trudne, ale biorąc pod uwagę jego elastyczność i wyważenie, sądzę, że to jest dobra nominacja – ocenił Goliszewski.",,
"„Nie ma powodów, aby odwoływać Nowicką”","Sojusz Lewicy Demokratycznej najprawdopodobniej zagłosuje przeciwko odwołaniu Wandy Nowickiej ze stanowiska wicemarszałka Sejmu, zapowiedział Leszek Miller, szef SLD na antenie TVP Info. – Nie widzimy racjonalnych powodów, które by nas skłaniały do głosowania za odwołaniem pani wicemarszałek. Nie mamy żadnych zastrzeżeń merytorycznych do pani Nowickiej – podkreślił Miller.",,,
"Zerwane dachy, powalone drzewa. Gwałtowne burze na południu Polski","W wyniku burzy, która przeszła nad województwem małopolskim, zerwane zostały dachy z ośmiu budynków mieszkalnych i gospodarczych w miejscowości Jodłówka-Wałki. Łącznie małopolska straż pożarna odnotowała 28 poważniejszych zdarzeń, w tym zerwane linie energetyczne.","Jak poinformował kpt Bogusław Szydło z biura prasowego małopolskiej PSP, w wyniku burzy najbardziej ucierpiała miejscowość Jodłówka-Wałki w powiecie tarnowskim, gdzie wichura zerwała i uszkodziła dachy ośmiu budynków mieszkalnych i gospodarczych. Łącznie straż odnotowała w województwie 28 poważniejszych zdarzeń, w tym zerwanie linii energetycznych. Drugim powiatem, po tarnowskim, który najbardziej odczuł skutki nawałnicy, był powiat dąbrowski – a szczególnie miejscowości Sutków i Radgoszcz. Po burzy w wielu miejscach strażacy usuwali również połamane przez wichurę gałęzie z dróg lokalnych.",,
Dworczyk: W sprawie Banasia opozycja umywa ręce,"Opozycja, której proponowaliśmy rozwiązanie wymagające współpracy, umyła ręce – powiedział w środę szef kancelarii premiera Michał Dworczyk, odnosząc się do sprawy szefa NIK Mariana Banasia. – Trzeba sobie zadać pytanie, jakie są prawdziwe intencje koleżanek i kolegów z opozycji – podkreślił.","– Trwa w tej sprawie pewien dialog, są prowadzone kolejne analizy, niestety wiemy już, że opozycja, której proponowaliśmy pewne rozwiązanie wymagające współpracy, odrzuciła ten projekt – powiedział Michał Dworczyk w Polsat News. – Trzeba sobie zadać pytanie, jakie są prawdziwe intencje koleżanek i kolegów z opozycji, którzy z jednej strony mówią, że problem trzeba rozwiązać, a z drugiej strony, kiedy proponujemy to rozwiązanie, umywają ręce, bo widzą swój polityczny interes w tym, żeby ta sprawa nie była rozwiązania, tylko żeby co chwila wracała – dodał. Odnosząc się do zawiadomień złożonych przez NIK do prokuratury po kontroli programu „Praca dla więźniów”, Dworczyk powiedział, że „nie wyolbrzymiałby tego faktu”. Dodał, że po sporządzeniu wstępnej wersji raportu „takich doniesień do prokuratury nie było”. Podkreślił, że „sam program resocjalizacji więźniów dzięki pracy jest absolutnie dobrym programem”. Zwrócił uwagę, że poza funkcją resocjalizacyjną program pozwala obniżyć koszty utrzymania więźniów, pomaga też osadzonym płacić alimenty. Odnosząc się do kwestii dymisji Banasia i zapowiedzi premiera Mateusza Morawieckiego, że w razie potrzeby zostanie wprowadzony „plan B”, Dworczyk przyznał, że także premier zapoznawszy się z raportem CBA uznał rezygnację prezesa NIK za najlepsze rozwiązanie. Dodał, że premier „podkreślał wielokrotnie, że każdy w Polsce ma prawo do obrony swojego dobrego imienia” przed służbami lub sądem. –  Nie formułujmy żadnych rozstrzygnięć. Pozwólmy, żeby ta sprawa została wyjaśniona –  zaapelował. We wtorek NIK poinformowała o skierowaniu do prokuratury 16 zawiadomień w związku z nieprawidłowościami w finansowaniu inwestycji i remontów prowadzonych w ramach „Praca dla więźniów”. Program ogłoszono w 2016 r., za jego wdrożenie odpowiadał ówczesny wiceminister sprawiedliwości Patryk Jaki. MS uznało zarzuty przedstawione we wtorek przez NIK za bezpodstawne. Banaś został wybrany na prezesa NIK na 6-letnią kadencję 30 sierpnia br. Wcześniej, od czerwca br. był ministrem finansów, a jeszcze wcześniej wiceministrem w tym resorcie i szefem Krajowej Administracji Skarbowej. We wrześniu stacja TVN podała, że prezes NIK zaniżał w oświadczeniach majątkowych dochody z wynajmu kamienicy, mowa była także o powiązaniach ze stręczycielami wynajmującymi w kamienicy pokoje na godziny. Na początku grudnia Prokuratura Regionalna w Białymstoku wszczęła śledztwo dotyczące m.in. podejrzeń nieprawidłowości w oświadczeniach majątkowych i deklaracjach podatkowych Banasia. Prezes NIK oświadczył, że był gotów złożyć rezygnację, ale stał się przedmiotem brutalnej gry politycznej i od rezygnacji odstąpił. Zapowiedział, że będzie kontynuował misję prezesa NIK w poczuciu odpowiedzialności. Zadeklarował też, że jest gotów odpowiedzieć na każde pytanie śledczych, a jeśli zajdzie potrzeba zrzec się immunitetu przysługującego prezesowi NIK.",,
Prezydent Duda mianował trzech nowych generałów,"Prezydent Andrzej Duda mianował, na wniosek ministra obrony narodowej Mariusza Błaszczaka, trzech oficerów Wojska Polskiego na pierwszy oraz kolejne stopnie generalskie – poinformowało w środę Biuro Bezpieczeństwa Narodowego (BBN).","BBN poinformowało, że akty mianowania zostaną wręczone przez Prezydenta RP 6 grudnia tego roku podczas wizyty w Dowództwie Wielonarodowej Dywizji Północny Wschód w Elblągu. Na stopień generała dywizji prezydent mianował gen. bryg. Krzysztofa Motackiego, dowódcę Wielonarodowej Dywizji Północny Wschód. Z kolei na stopień generała brygady prezydent mianował płk. Piotra Malinowskiego – szef Sztabu Wielonarodowej Dywizji Północy Wschód i płk. Dariusza Żuchowskiego – zastępcę szefa Sztabu Wielonarodowego Korpusu Północny Wschód ds. Zabezpieczenia.",,
Protesty w Boliwii: Opozycja zajęła budynki państwowych mediów,Boliwijska opozycja zajęła siedziby dwóch rządowych mediów. Pracujący w nich dziennikarze zostali zmuszeni do opuszczenia budynków. Stacja telewizyjna Bolivia TV i radiowa Red Patria nadają obecnie wyłącznie muzykę.,"Protesty przeciwko wyborowi Evo Moralesa na czwartą prezydencką kadencję ogarnęły już cały kraj. Opozycja domaga się ustąpienia prezydenta, którego oskarża o sfałszowanie październikowego głosowania. Do protestujących przyłączyli się funkcjonariusze policji w kilku największych miastach Boliwii, między innymi w Cochabambie, Sucre i Santa Cruz. Według mediów policjanci ochraniający zajęte media również odmówili ich ochrony. W stolicy kraju, La Paz, funkcjonariusze elitarnej jednostki chroniącej prezydencki pałac również wycofali się do swoich koszar. Prezydent Evo Morales zaproponował partiom opozycyjnym zasiadającym w Zgromadzeniu Narodowym rozmowy, odmówił jednak dialogu z lokalnymi komitetami obywatelskimi. Lider opozycji, były prezydent Carlos Mesa odrzucił tę propozycję mówiąc: „Nie mamy nic do negocjowania ani z Moralesem, ani z jego rządem”. W zamieszkach zginęły do tej pory trzy osoby.",,
Petru: wyjście Grecji ze strefy euro zaszkodzi Polsce,"– Grecja rzeczywiście może wyjść ze strefy euro, co moim zdaniem zaszkodzi Polsce – powiedział w „Gościu poranka” Ryszard Petru. – Nie jest prawdą, co mówi premier, że jesteśmy na to przygotowani. To widać było po tym, co się działo na kursach walutowych – argumentował przewodniczący Towarzystwa Ekonomistów Polskich oraz stowarzyszenia NowoczesnaPL.","Zdaniem Petru konsekwencje Grexitu będą niekorzystne dla Polsków. – To dotknie wielu Polaków, łącznie z tymi wszystkimi, którzy importują i potem musimy płacić wyżej za importowane dobra – tłumaczył ekonomista.„Nie znamy konsekwencji”– Dlaczego Europa tak się przejmuje Grecją? Boi się jej wyjścia, bo nigdy wcześniej żaden kraj ze strefy euro nie wychodził i nie wiemy, jakie będą wszystkie konsekwencje z tym związane. Jest linka, której nie widać. Ona może pociągnąć bieg wydarzeń, które mogą być bardzo szkodliwe dla gospodarki. W 2008 roku bank Lehman Brothers pociągnął te linki i na całym świecie banki wstrzymały operacje między sobą – tłumaczył gość TVP Info.  Liczy na zawiedzionych wyborców POPetru chciał też przekonać Polaków do swojego ugrupowania. Liczy na głosy wyborców, którzy zawiedli się na obecnie rządzącej partii. – Ja jestem zawiedzionym wyborcą Platformy Obywatelskiej. Też głosowałem 8 lat temu na Platformę. Zawiodła – wyjaśnił.– Oczywiście, gdyby Platforma nie zabrała nam oszczędności z OFE, gdyby traktowała podatnika nie jako przestępcę, tylko jako klienta, gdyby nie miała propozycji oskładkowania wszystkich umów zleceń i o dzieło, gdyby sprywatyzowała kopalnie i dofinansowaliśmy pieniędzmi z budżetu stare przemysły, to rzeczywiście to miałoby sens – zaznaczył, zapewniając że jego ugrupowanie ma najbardziej realistyczny program gospodarczy.NowoczesnaPL szykuje się do jesiennych wyborów parlamentarnych. – Od kilku tygodni jeżdżę po Polsce, muszę budować struktury, spotykam się z ludźmi. Wszędzie na świecie wygrywa się wybory spotykając się z ludźmi. Ale nie na zasadzie przechodzenia przez rynek czy przechodzenia przez pociąg, bo to jest obraz telewizyjny a nie rzeczywisty – zaznaczył Petru.                                                teraz odtwarzanePetru: wybory wygrywa się spotykając się z ludźmi",,
Schetyna oburzony posądzeniami o plagiat. I ma rację,Grzegorz Schetyna wprowadzając nową strategię nie może się uwolnić od porównań do działań Jarosława Kaczyńskiego sprzed kilku lat. Lider PO oburza się na takie paralele – i ma rację. Podobieństwa są tylko pozorne. W rzeczywistości przywódca największego opozycyjnego ugrupowania dowodzi swoimi „szwadronami” zupełnie inaczej niż niegdyś prezes PiS.,"Odsunięcie się w cień nie oznacza bierności. Wiedzą to zarówno Schetyna, jak i Kaczyński. I tu właściwie kończą się podobieństwa. Trzeba wiedzieć, kiedy...Po kolejnych wyborczych porażkach prezes Kaczyński miał chwilę czasu na przemyślenie nowej strategii. Zrozumiał wreszcie, że jego siłą może być pyszałkowata arogancja najważniejszego rywala. W 2010 r. Donald Tusk obwieścił wszystkim, że nie ma z kim przegrać i przez kolejne lata był wierny swojej tezie. Stale też propagował pogląd, że PiS to jedynie partia oszołomów, a jej prezes powinien zgłosić się do psychiatry.  Pierwszym zadaniem opozycji z tamtych lat było odczarowanie wizerunku. Kaczyński wiedział już, że nie da się tego zrobić, zakładając nowe okulary. W 2013 r. panele dyskusyjne organizowane przez PiS zaczęły zwracać uwagę nawet obserwatorów nieprzychylnych tej partii. Pojawienie się na nich autorytetów naukowych, jak prof. Piotr Gliński czy tworzenie think tanku zaczęło już budzić obawy wśród rządzących. Jednocześnie na scenie coraz częściej pojawiała się Beata Szydło. Posłanka nie porywała tłumów, ale ze spokojem i przystępnie opowiadała o gospodarce i finansach. Opromieniona sławą sprawnego, a przede wszystkim skutecznego menadżera zarządzającego kampanią Andrzeja Dudy, mogła myśleć o fotelu premiera. Natomiast Grzegorz Schetyna czas na budowanie rzetelnego wizerunku zmarnował na uliczne przepychanki i awantury w Sejmie. To fighter i w tej roli czuje się po prostu najlepiej. Aby to ukryć, na chwilę przed wyborami wprowadził na główną scenę Małgorzatę Kidawę-Błońską. I to w chwili, gdy ta szukała mieszkania do wynajęcia we Wrocławiu, by na miejscu prowadzić kampanię. Pani wicemarszałek, owszem, ma opinię osoby miłej i spokojnej, ale nikt nie słyszał o jej szczególnych dokonaniach czy specjalizacjach (wcześniej była producentką filmową). Zasłynęła też z niepopularnych lub wręcz zawstydzających wypowiedzi. Prawdopodobnie sama wolałaby zapomnieć o swoich przemyśleniach na temat przekopu Mierzei Wiślanej, zgodnie z którymi gdyby inwestycja była potrzebna, to natura sama wytworzyłaby tam przesmyk.   Może jednak z niekłamaną dumą wspominać, gdy z fotela marszałka Sejmu zrugała posła PO Michała Szczerbę i kazała mu posprzątać dokumenty, którymi rzucał po sali obrad. W sumie jednak pani wicemarszałek zwykle mówiła tak, by szczególnie się nie wychylać i z miłym obliczem prześlizgnąć się po zadawanych przez dziennikarzy pytaniach. Z kolei jej partyjny szef podjął decyzję o wycofaniu się w cień, ale od tej pory zdążył już udzielić paru wywiadów, nie przebierając jak zwykle w słowach. Trzeba wiedzieć, z kim...  Kaczyński miał też szczęście do sojuszników. Ci którzy mieli go opuścić po porażkach, zrobili to długo przed decydującym starciem. Co ważniejsi poróżnieni dotąd gracze umieli się ponownie dogadać, mało tego, na stronę PiS przeszło całe ważne skrzydło PO. Schetyna nieustannie patrzy na ruchy swoich watażków i jednocześnie ogląda się, czy za plecami nie stoi jego były przełożony - Donald Tusk, który szuka swojego miejsca w polityce i jeszcze do końca nie zdecydował, gdzie się zasadzi. Sojusznicy z innych partii? Włodzimierz Czarzasty stawia na weteranów z PZPR i chętnie wejdzie w chwilowe przymierza, które będą mu się opłacały. Nie przeszkadza mu to jednak z drwiną mówić o kłopotach Schetyny. W końcu obydwaj otwarcie rywalizują o lewicowy elektorat. Władysław Kosiniak-Kamysz, przedstawiany najpierw jako koalicjant pierwszego wyboru, nie przyznaje się nawet oficjalnie do opozycyjnego paktu senackiego i kalkuluje, kiedy będzie najzręczniej znowu zmienić poglądy. Trzeba wiedzieć, co...Wreszcie Jarosław Kaczyński miał sprecyzowany program wyborczy, a jego tezy wszyscy kandydaci Zjednoczonej Prawicy potrafili wyrecytować wyrwani z najgłębszego snu. Schetyna twierdzi, że jego sześciopak jest płynny, co w praktyce oznacza, że nikt nie wie do końca, co w nim jest i co będzie. Sam Schetyna nie bardzo pamięta swoje deklaracje i sprawia wrażenie, jakby sam właściwie nie wiedział, co do „szóstki Schetyny” przemyci Kidawa-Błońska. Ma to sprawiać wrażenie demokratycznych struktur i samodzielnych decyzji jej członków. W rzeczywistości wygląda, jakby dowódca wydał komendę: strzelać bez rozkazu. Kiedyś wydawano ją, gdy szyk wojska był tak rozluźniony, że nie sposób było nad nimi zapanować w obliczu zbliżającego się ataku przeciwnika.",,
Adamczyk: „Korytarze życia” i jazda „na suwak” poprawią bezpieczeństwo,"Dzięki wprowadzeniu „korytarzy życia” i jazdy „na suwak” poprawi się bezpieczeństwo na polskich drogach – mówił na konferencji prasowej minister infrastruktury Andrzej Adamczyk. Celem nowych rozwiązań jest zapewnienie krótszego czasu przejazdu służb ratowniczych do poszkodowanych, zmniejszenie zatorów drogowych i poprawa bezpieczeństwa w przypadku wykonywania manewru zmiany pasa ruchu.","Obwiązek tworzenia tzw. „korytarza życia” i jazdy „na suwak” wprowadza nowelizacja Prawa o ruchu drogowym, która została już przyjęta przez Sejm.Minister Adamczyk wyraził jednocześnie nadzieję, że zmiany w przepisach zostaną w piątek zaakceptowane przez Senat.– Wprowadzając te przepisy chcemy, aby każdy z kierowców miał świadomość tego, że zdrowie i życie poszkodowanych często zależy od jego zachowania. Często zależy od tego, czy kierowca umożliwi samochodom ratunkowym przejazd, czy nie – powiedział.",,
Republikanie w Zjednoczonej Prawicy. KP PiS liczyć bedzie teraz 236 posłów,"Klub PiS powiększył się o dwie posłanki z koła Republikanie – poinformował w środę szef klubu PiS Ryszard Terlecki. Klub PiS liczył dotąd 234 posłów. Teraz będzie liczył 236. Koło Republikanie składa się z trzech posłanek: Anny Siarkowskiej, Małgorzaty Janowskiej oraz Magdaleny Błeńskiej.","Powstaje nowe ugrupowanie polityczne – Partia Republikańska, które będzie współtworzyć – wraz z PiS, Solidarną Polską i Polską Razem – Zjednoczoną Prawicę – poinformowała w środę posłanka Anna Siarkowska (koło Republikanie). Dwie posłanki koła Republikanów wejdą do klubu PiS.– Po wielu latach angażowania się w różne ruchy polityczne, środowisko republikańskie wreszcie będzie zjednoczone. Środowisko republikańskie tworzy własną partię polityczną – powiedziała Siarkowska na konferencji w Sejmie.",,
MSZ o wizycie Timmermansa: przyczynek do dobrej współpracy,"Wizyta wiceszefa Komisji Europejskiej Fransa Timmermansa w Warszawie może okazać się przyczynkiem do bardzo dobrej współpracy między rządem Polski a KE – powiedział wiceminister spraw zagranicznych Aleksander Stępkowski po wizycie Timmermansa w MSZ. Wiceprzewodniczący KE przyleciał do Polski, by rozmawiać o sporze wokół Trybunału Konstytucyjnego.","Od spotkania w MSZ Timmermans rozpoczął swoją wizytę w Warszawie. Ma ona związek z prowadzoną przez KE wobec Polski procedurą ochrony praworządności, której celem jest zbadanie, czy sytuacja wokół Trybunału Konstytucyjnego nie zagraża zasadom praworządności.Frans Timmermans spotka się jeszcze z wicepremierem Mateuszem Morawieckim, ministrem sprawiedliwości Zbigniewem Ziobrą oraz prezesem TK Andrzejem Rzeplińskim. Wiceszef MSZ: spotkanie było konstruktywne Stępkowski po spotkaniu relacjonował mediom rozmowę szefa dyplomacji Witolda Waszczykowskiego z wiceszefem Komisji Europejskiej. Jak zaznaczył, w dialogu między polskim rządem a KE konieczne do wyjaśnienia i doprecyzowania są „pewne kwestie prawne”, bo nie można bazować na uproszczeniach i „politycznych interpretacjach faktów prawnych”.– Trzeba sobie wyjaśnić dokładnie okoliczności prawne i tutaj spotkaliśmy się z całkowitą otwartością ze strony przewodniczącego Timmermansa, jeśli chodzi o chęć wyjaśnienia prawnych zawiłości istniejącej sytuacji – mówił wiceminister spraw zagranicznych. Ma się też zmienić sposób wzajemnej komunikacji. – Podjęliśmy decyzję, że wrócimy do zainicjowanych moją wizytą w Brukseli w styczniu br. roboczych spotkań, ponieważ dotychczasowa wymiana korespondencji nie okazała się konstruktywna – dodał wiceszef MSZ.Stępkowski traktuje to spotkanie – jak mówił dziennikarzom – jako bardzo „konstruktywne” i „inicjujące prawniczy dialog”.  Jego zdaniem pierwszy wiceszef KE „wskazał na to, jak dużą rolę przywiązuje do Polski i do roli Polski w regionie w relacjach m.in. z Ukrainą a także Rosją, i oczekuje z naszej strony bardzo aktywnej postawy”. – Ta wizyta może okazać się przyczynkiem do bardzo dobrej kooperacji między rządem polskim a Komisją Europejską – podsumował Stępkowski. Jagland w Polsce Od wczoraj w Polsce gości sekretarz generalny Rady Europy Thorbjoern Jagland. Prowadził rozmowy na temat opinii Komisji Weneckiej, która negatywnie oceniła zmiany w Trybunale Konstytucyjnym. Spotkał się z szefem MSZ, marszałkiem Sejmu, ministrami: sprawiedliwości i kultury. Rozmawiał też z premier Beatą Szydło i prezydentem Andrzejem Dudą. Dziś sekretarz generalny Rady Europy spotkał się z Adamem Bodnarem – Rzecznikiem Praw Obywatelskich. Rozmowa dotyczyła sporu wokół Trybunału Konstytucyjnego.Na briefingu po spotkaniu Thorbjorn Jagland podkreślał, że prawidłowe funkcjonowanie Trybunału jest bardzo ważne z punktu widzenia praw człowieka i praworządności w ogóle. Zwracał też uwagę na rolę Rzecznika Praw Obywatelskich w tej sprawie. – Jeżeli praca Trybunału jest sparaliżowana to podobnie jest z pracą Rzecznika Praw Obywatelskich –  mówił sekretarz generalny Rady Europy. Jagland przyznał, że liczy na opracowanie przez rząd i opozycję wspólnego rozwiązania, które będą korzystne dla samego Trybunału. Z kolei Adam Bodnar powiedział, że przekonywał Jaglanda, że kluczowe dla rozwiązania sporu jest opublikowanie przez rząd wyroku Trybunału Konstytucyjnego z 9 marca, a także przyjęcie przez prezydenta Andrzeja Dudę ślubowania od trzech sędziów TK, wybranych przez Sejm poprzedniej kadencji.",,
"„Teraz wiem, że to nie mieszkańcy mnie nienawidzili, tylko jeden zły człowiek”","„Jestem w szoku. Często zastanawiałem się, dlaczego w internecie pod różnymi moimi pomysłami na usprawnienie czegoś w mieście pojawiają się bardzo wulgarne komentarze” – napisał lokalny działacz z Inowrocławia Marek Browiński po tym, jak portal tvp.info ujawnił szczegóły funkcjonowania w inowrocławskim ratuszu „wydziału nienawiści”, który organizował syn Ryszarda Brejzy, poseł Krzysztof Brejza.","Portal tvp.info ujawnił szczegóły funkcjonowania „wydziału nienawiści” w inowrocławskim ratuszu, którym kierował poseł Platformy Obywatelskiej Krzysztof Brejza. „Grupa portalowa” Brejzy posługiwała się w swoich działaniach nieprawdziwymi informacjami, hejtem, szerzeniem nienawiści i bezpardonowym atakowaniem przeciwników sugestiami dotyczącymi ich wyglądu, życia prywatnego czy orientacji seksualnej.Lokalny działacz z Inowrocławia Marek Browiński, który był kandydatem w wyborach uzupełniających do samorządu w 2017 r. z komitetu popieranego przez Pawła Kukiza napisał na Facebooku, że jest „w szoku”. „Często zastanawiałem się, dlaczego w internecie pod różnymi moimi pomysłami na usprawnienie czegoś w mieście pojawiają się bardzo wulgarne komentarze. (…) Inny na moim miejscu, już dawno dałby sobie spokój w starciu z taka falą hejtu. Ja tylko się dziwiłem, dlaczego ludzie nie rozumieją tego co robię. Że moje działanie nie szkodzi prywatnym osobom, tylko złym urzędnikom. Teraz wiem, że to nie mieszkańcy mnie nienawidzili, tylko jeden zły człowiek. Choć pewnie było ich dwóch” – napisał Browiński. Z kolei radny miasta Inowrocławia Maciej Szota napisał na Twitterze, że znał byłą już naczelnik wydziału komunikacji społecznej Agnieszkę Ch., której postawiono zarzuty w związku z aferą fakturową. „Gdy zaczął się atak na mnie zapytałem, dlaczego to robi skoro się znamy? Odpowiedziała: Krzysztof Brejza mi każe Ciebie atakować, bo startujesz do Sejmu. Od tej pory zerwałem kontakt z prezydentem Brejzą i jego ludźmi” – napisał.",,
„Budka w atakach na Polskę jest w stanie posunąć się do każdego bezeceństwa”,"– Pan poseł Budka chce, żeby zewnętrzne organy europejskie angażowały się w wewnętrzne sprawy Polski. To skandaliczne i dyskwalifikujące go jako Polaka – tak europosłanka PiS Jadwiga Wiśniewska skomentowała wywiad polityka Platformy Obywatelskiej dla „Die Zeit”.","23 sierpnia były minister sprawiedliwości i wiceprzewodniczący Platformy Obywatelskiej Borys Budka udzielił niemieckiej gazecie „Die Zeit” obszernego wywiadu, w którym wzywa Unię Europejską do zastosowania ultimatum wobec Polski. Wiceprzewodniczący Platformy Obywatelskiej uważa, że „Unia Europejska musi pokazać bezwzględność, ale jednocześnie dać do zrozumienia, że nie jest ona skierowana przeciwko Polakom, tylko przeciwko rządowi”. Dodał, że „UE musi postawić Polsce ultimatum”. Zdaniem europosłanki PiS „pan poseł Budka atakuje Polskę – chce, żeby zewnętrzne organy europejskie angażowały się w wewnętrzne sprawy Polski – jest to skandaliczne i dyskwalifikujące go jako Polaka”. „Przekroczył granice kompromitacji”Jak podkreśliła Jadwiga Wiśniewska, większość parlamentarna została wybrana w demokratycznych wyborach, w wyniku czego mamy teraz rząd tworzony przez Prawo i Sprawiedliwość, ale „nie zmienia to faktu, że przede wszystkim jest to rząd Rzeczypospolitej Polskiej i to niespotykane, żeby polski parlamentarzysta w taki sposób wypowiadał się dla obcojęzycznej prasy oraz dawał tak złe i nieprawdziwe świadectwo, w którym nawołuje do występowania unijnych instytucji przeciwko Polsce”.– Pan Budka przekroczył granice kompromitacji – powiedziała Wiśniewska. Oceniła, że poseł posunął się za daleko i nie dba o to, że szkodzi Polsce na arenie międzynarodowej. – Buduje zły wizerunek Polski w UE – mówiła. Według Jadwigi Wiśniewskiej „to absolutnie skandaliczne” i dyskredytuje Budkę jako polskiego parlamentarzystę.– Niestety nie przypominam sobie, aby apelował do swojej partyjnej koleżanki (prezydent Warszawy Hanny – red.) Gronkiewicz-Waltz, kiedy ludzie wyrzucani byli ze swoich mieszkań w Warszawie – dodała Wiśniewska i zaznaczyła, że w tym przypadku wiceprzewodniczący PO nie wykazał się odpowiednią „wrażliwością prawniczą”. „Kompromitacja intelektualna i moralna”Europosłanka PiS powiedziała, że „dziś Borys Budka w atakach na Polskę jest w stanie posunąć się do każdego bezeceństwa”. Wiśniewska zwraca uwagę, że Polacy chcą być w Unii Europejskiej i są proeuropejscy, dlatego „budowanie poza naszymi granicami złego wizerunku Polski czy apelowanie do instytucji unijnych, żeby naciskały na polski rząd w imię partyjnych interesów Pana Budki, nie tylko kompromituje go intelektualnie, ale i moralnie”. – Tego typu postawy, jak Pana Budki, te ataki rozhisteryzowanej opozycji są w Parlamencie Europejskim odbierane z niesmakiem. Przedstawiciele innych państw członkowskich, pochodzą przecież z różnych partii politycznych i mimo że są ze sobą w sporze, nigdy nie pozwalają sobie na tak haniebne i podłe działania, by wewnętrzne spory wyciągać na forum unijnym – podsumowała europosłanka Jadwiga Wiśniewska.",,
"Australijski imam o Polsce: To bezpieczny kraj, wolny od rasizmu i dżihadu","Polska to kraj bezpieczny i wolny od rasizmu – twierdzi irański imam Mohammad Tawhidi. Zdaniem mieszkającego na co dzień w Australii duchownego w naszym kraju, jako jednym z nielicznych, można bez żadnych obaw przechadzać się po ulicy.","Tawhidi jest komentatorem religijnym i muzułmańskim reformatorem wyznania szyickiego. Od 2016 r. pełni funkcję  prezesa Islamskiego Stowarzyszenia Australii Południowej. Tawhidi jest często atakowany za swoje poglądy, stara się bowiem przekonywać, że islam potrzebuje poważnych reform. Potępia także wszelkie akty terroryzmu i jest zdania, że wszyscy fundamentaliści religijni powinni być deportowani z kraju. Jak pisze na swoim Twitterze, jego wuj został w przeszłości porwany przez terrorystów z tzw. Państwa Islamskiego, którzy spalili go żywcem. Niedawno zamieścił w mediach społecznościowych swoje zdjęcie, które wykonał w tym roku podczas odwiedzin w Warszawie. Jak twierdzi, nie ma u nas dżihadu oraz można bezpiecznie spacerować po ulicach bez obstawy.",,
Barcelona: Ponad 150 osób rannych w zamieszkach,W piątkowych zamieszkach w Barcelonie ranne został 152 osoby – poinformowały miejscowe służby ratunkowe. Od poniedziałku w Katalonii trwają protesty przeciwko skazaniu dziewięciu przywódców katalońskich separatystów.,"Do eskalacji protestu doszło po tym jak zwolennicy niepodległości Katalonii postawili barykady i obrzucali kamieniami policjantów przed główną siedzibą policji w Barcelonie. Demonstrujący Katalończycy domagają się wypuszczenia na wolność katalońskich polityków, których w poniedziałek hiszpański Sąd Najwyższy skazał na kary do 13 lat więzienia. W całym regionie łącznie ranne zostały 182 osoby. Według hiszpańskiego MSZ podczas nocnej eskalacji protestu zatrzymano 83 protestujących. Burmistrz Barcelony Ada Colau potępiła „wszelkiego rodzaju przemoc”. – To nie może trwać dalej, Barcelona na to nie zasługuje – powiedziała polityk. Łącznie we wczorajszych protestach w Barcelonie wzięło udział pół miliona osób. Od poniedziałku do czwartku rannych zostało 500 osób, a 128 aresztowano. Ze względu na zamieszki zamknięto najsłynniejszą barcelońską bazylikę Sagrada Familia i przełożono zaplanowany na 26 października mecz między FC Barceloną a Realem Madryt. Manifestujący zablokowali też jedną z autostrad, prowadzących z Barcelony do granicy z Francją, co spowodowało ogromne korki.",,
Via Carpatia trafiła na listę priorytetowych inwestycji UE,"Parlament Europejski poparł nowelizację rozporządzenia ws. funduszu Łącząc Europę, która zakłada wpisanie trasy Via Carpatia na unijną listę inwestycji priorytetowych. Planowany szlak międzynarodowy ma przebiegać z Kłajpedy i Kowna na Litwie przez Białystok, Lublin, Rzeszów i słowackie Koszyce do Debreczyna na Węgrzech, a dalej do Rumunii, Bułgarii i Grecji.","– To wielki dzień dla szlaku Via Carpatia – powiedział w Strasburgu europoseł PiS Tomasz Poręba.  Wcześniej porozumienie w tej sprawie zostało osiągnięte w drodze trójstronnych negocjacji między Parlamentem Europejskim, Radą UE i Komisją Europejską.  – To zagwarantuje finansowanie tej strategicznej dla Polski i Europy drogi na jej transgranicznych odcinkach, jak np. Rzeszów-Barwinek, ze środków unijnych – powiedział Poręba.  W ten sposób Unia Europejska oficjalnie uznała znaczenie międzynarodowego korytarza transportowego Via Carpatia i wyraziła zgodę na wpisanie wszystkich odcinków transgranicznych na trasie od Litwy przez Polskę, Słowację, Węgry, aż do Rumunii, wraz z odcinkami transgranicznymi z Białorusią i Ukrainą, w poczet projektów finansowanych w ramach funduszu Łącząc Europę.",,
„Tusk już raczej nie wygra”,"Trzecie zwycięstwo Donalda Tuska z rzędu jest
chyba niemożliwe – powiedział w wywiadzie dla „Gazety Wyborczej” były
prezydent RP Aleksander Kwaśniewski.","–  Trudno mi sobie wyobrazić, że PiS może nie wygrać wyborów. Stopień zużyciarządu, zniechęcenia, frustracji ludzi jest duży. Wielu wyborców zostanie wdomu, a niska frekwencja będzie sprzyjać PiS. Nadzieja w tym, że JarosławKaczyński zacznie obrażać wszystkich dokoła  – powiedział Aleksander Kwaśniewski. Zapytany, czy zaangażuje się w nową partię, zaprzeczył. –  Moje życie partyjneskończyło się wraz z rozwiązaniem SdRP  – stwierdził.",,
Brytyjska premiera „Żelaznej Damy”,Typowana do Oscara amerykańska supergwiazda Meryl Streep została gorąco powitana z okazji brytyjskiej premiery „Żelaznej Damy” – filmowej biografii konserwatywnej premier Margaret Thatcher. – To wersja króla Leara dla kobiet – twierdzi reżyserka filmu. Polska premiera filmu odbędzie się 10 lutego.,"Przygotowano dla niej dywan niebieski uznając, że czerwony – kolor kojarzony z polityczną lewicą – byłby nie na miejscu. Błękit przechodzący w granat to w Wielkiej Brytanii kolor partii konserwatywnej. Sama Streep także była ubrana na ciemnoniebiesko, choć na premierę przyszła bez atrybutów postaci, którą odtwarzała: torebki damskiej i naszyjnika z pereł.Mimo dobrego, a nawet entuzjastycznego przyjęcia przez krytyków, na środowej premierze nie było nikogo z rodziny byłej premier (1979-90). Jej syn Mark i córka Carol nie przyjęli zaproszenia, a wcześniej powiadomieni o planowanym filmie nie wyrazili chęci współpracy w pracach nad nim.Charles Moore oficjalny biograf 86-letniej Thatcher powiedział w wywiadzie,że „Streep uchwyciła istotę charakteru Thatcher: kobiety z wigorem,niespokojnej, pełnej pasji”. Chwali ją za to, że podchwyciła manieryzmy iakcent odtwarzanej postaci, co uczyniło ją bardzo przekonywującą.Moore uznał za kontrowersyjne fragmenty filmu pokazujące Thatcher jako osobę osamotnioną i zmagającą się z demencją. Mimo iż te fragmenty filmu oparte są na autobiografii Carol Thatcher, odbierane są jako pokazujące ją w niekorzystnym świetle. – Nie chciałbym, by ktoś w ten sposób odmalował moją matkę – powiedział z kolei minister w jej rządzie Michael Portillo. – Przyjaciołom Thatcher nie spodobają się osobiste aspekty filmu, a jej wrogom aspekty polityczne, ponieważ historyczne wydarzenia przedstawiają z jej punktu widzenia – zawyrokował polityczny korespondent BBC Nick Robinson.Reżyserka Phyllida Lloyd zaznaczyła, że jej intencją nie był rozbiór naczynniki pierwsze polityki Thatcher z okresu, gdy stała na czele rządu. Celem było pokazanie, jak mogła się czuć jako kobieta wchodząc do świata polityki zdominowanego przez mężczyzn, będąc córką sklepikarza, a więc pochodzącą z niższej warstwy klasy średniej. W politycznej biografii Thatcher, Lloyd dostrzega elementy szekspirowskiego dramatu. Streep przyznaje, że przed zaangażowaniem się w film o Thatcher wiedziała oniej niewiele, a filmie najbardziej zależało jej na pokazaniu „jaką cenę wżyciu prywatnym zapłaciła Thatcher za swe polityczne decyzje”.„Wybuchowa mieszanka kobiecego uroku i żelaznej woli”Film ożywił dyskusje na temat politycznego dorobku pierwszej i jedynej jakdotąd kobiety, kierującej pracami brytyjskiego rządu, która trzykrotniewygrała wybory.Za jej rządów w Wielkiej Brytanii poskromiono związki zawodowe, sprywatyzowano państwowe koncerny, wiele w drodze publicznej oferty akcji, sprzedano mieszkania socjalne, zderegulowano całe gałęzie gospodarki, w tym finanse.Thatcher wierzyła w wolnorynkową konkurencję i merytokrację. Zaangażowała się w wojnę o Falklandy z Argentyną. Wkrótce po dojściu Michaiła Gorbaczowa do władzy uznała, że da się z nim ubić interesy. Nadal obwiniana jest za upadek starych gałęzi przemysłu.Została odsunięta od władzy w wyniku wewnątrzpartyjnego przewrotu i DowningStreet opuszczała ze łzami w oczach. – Wybuchowa mieszanka kobiecego uroku i żelaznej woli – powiedział o niej Robinson. Z kolei premier autonomicznego rządu Szkocji Alex Salmondskorzystał z premiery „Żelaznej Damy”, by pochwalić się, że miał swój wkład w jej obalenie. Wkład polegał na tym, że został usunięty z Izby Gmin w czasie debaty budżetowej.",,
"Wyjechali na święto, nie mają jak wrócić. Śnieżyce w Stanach Zjednoczonych","Burze śnieżne i wzmożone opady śniegu utrudniają powroty Amerykanów do domów po Dniu Dziękczynienia - podają amerykańskie media. W czwartek wieczorem na kilka godzin zamknięto autostradę międzystanową nr 5, w związku z burzą śnieżną w Grapewine w Kern County.","Autostrada międzystanowa nr 5, która biegnie wzdłuż Zachodniego Wybrzeża od granicy z Meksykiem do granicy z Kanadą (2223 km), była zamknięta w obu kierunkach do godzin popołudniowych w czwartek. Prognozy wskazują, że opady deszczu i śniegu będą w dalszym ciągu utrudniać powroty Amerykanów do domów po Święcie Dziękczynienia. Złe warunki pogodowe panują w Stanach Zjednoczonych od środy. Dwa fronty atmosferyczne, niosące intensywne opady śniegu, zaatakowały wtedy sporą część terytorium USA. Na drogach utknęły dziesiątki tysięcy pojazdów, odwołano lub opóźniono setki lotów. Głęboki śnieżny niż nazywany „bombą cyklonową” zaatakował stany Północnego Zachodu; w wielu rejonach spadło ponad 1,2 metra śniegu paraliżując ruch drogowy. Śnieżyce zaatakowały w dniach największego natężenia podróży samochodowych i lotniczych w całym roku. Według Amerykańskiego Stowarzyszenia Automobilowego (AAA) rekordowa liczba 55 milionów Amerykanów udała się w podróż na odległość co najmniej 50 mil (80 km).",,
Sąd nakazał prowadzić dochodzenie ws. spotu PiS o uchodźcach,"Prokuratura powinna prowadzić dochodzenie ws. spotu wyborczego PiS o uchodźcach – zdecydował we wtorek warszawski sąd rejonowy. Tym samym sąd uwzględnił zażalenia Rzecznika Praw Obywatelskich i Stowarzyszenia Interwencji Prawnej na decyzję prokuratora o odmowie takiego dochodzenia. Jak donosi portal wPolityce.pl, wyrok w tej sprawie wydała sędzia Katarzyna Balcerzak-Danilewicz, która wcześniej uniewinniała Obywateli RP protestujących przed budynkiem MSWiA.","W ocenie Sądu Rejonowego dla Warszawy-Mokotowa decyzja prokuratury „była przedwczesna” i „musiała być uchylona”. Sąd zaznaczył, iż w sprawie, w ramach dochodzenia, prokuratura m.in. powinna zasięgnąć opinii biegłych – językoznawcy i „być może biegłego z zakresu nauk społecznych i politycznych”. Dopiero po takiej analizie – według sądu – śledczy mogą podjąć ostateczną decyzję w sprawie.Spot Komitetu Wyborczego PiS był zaprezentowany podczas kampanii przed wyborami samorządowymi. W spocie pojawia się m.in. nagłówek: „Czy tak może wyglądać rok 2020?”. Po tej informacji przedstawiony jest telewizyjny serwis informacyjny, w którym czytane są wiadomości brzmiące: „Mija rok, od kiedy Platforma Obywatelska zlikwidowała urzędy wojewódzkie”, „Samorządowcy Platformy Obywatelskiej szykują się do przyjęcia uchodźców”, „Wbrew decyzji polskiego rządu Grzegorz Schetyna zapowiedział przyjmowanie uchodźców”, „W ramach przydziałów pojawiły się enklawy muzułmańskich uchodźców”, „55. ofiara ataku”, „Dziś mieszkańcy boją się wychodzić po zmroku na ulicę. Napady na tle seksualnym, akty agresji stały się codziennością mieszkańców”.W październiku ub.r. RPO wystąpił o wszczęcie z urzędu postępowania w kierunku ustalenia, czy spot nie miał na celu wzbudzenia wśród odbiorców nienawiści lub innych silnych negatywnych emocji wobec migrantów, uchodźców, osób pochodzenia arabskiego i wyznawców islamu, a tym samym czy nie doszło do popełnienia przestępstwa publicznego nawoływania do nienawiści ze względu na pochodzenie narodowe, etniczne lub wyznanie.Warszawska prokuratura 17 listopada zeszłego roku odmówiła wszczęcia dochodzenia wobec braku znamion czynu zabronionego. – Kwestionowany spot wyrażał pogląd na kwestie napływu imigrantów do Polski. Nie stanowi próby przekonania kogokolwiek do określonego uczucia, w tym nienawiści. Nie jest bowiem przekonywaniem do nienawiści wyrażanie treści świadczących o tym, że autor posiada pogląd na dany temat lub też żywi określone emocje wobec określonej grupy osób. Treść i forma analizowanego przekazu nie podżega, nie wzywa, nie apeluje o żadne akty niechęci czy wrogości – uzasadniała wówczas prokuratura.",,
Na Ukrainę pojedzie specjalny wysłannik Dudy. Polska może zostać włączona do rozmów o Donbasie,Ukraińska i polska strona omówią we wrześniu możliwość przyłączenia Warszawy do rozmów o uregulowaniu sytuacji w obwodach donieckim i ługańskim na wschodzie Ukrainy – oświadczył wiceszef administracji prezydenta Ukrainy ds. zagranicznych Kostiantyn Jelisiejew.,"Na briefingu w Kijowie we wtorek powiedział, że Ukraina koordynuje stanowiska ze stroną polską i „dziś, zaraz po Berlinie [po wizycie prezydenta Petra Poroszenki – przyp. red], odbyłem rozmowę z dyplomatycznym doradcą prezydenta"" Andrzeja Dudy.  Jelisiejew dodał, że na początku września na Ukrainę przyjedzie specjalny wysłannik Dudy, „z którym omówiona zostanie zarówno mapa drogowa dwustronnych relacji między prezydentami Ukrainy i Polski, jak i dalsze ewentualne włączenie Polski do uregulowania sytuacji w Donbasie"". Część Donbasu jest opanowana przez prorosyjskich separatystów. W połowie sierpnia Krzysztof Szczerski, minister w Kancelarii Prezydenta Andrzeja Dudy odpowiedzialny za sprawy zagraniczne, poinformował, że na początku września mają być ustalone harmonogram i forma kontaktów prezydentów. Zapowiedział, że uda się wtedy do Kijowa i zapewnił, że jest w stałym kontakcie ze swym odpowiednikiem w kancelarii prezydenta Poroszenki. Jelisiejew:  jest mi obojętne, jaki będzie format Jelisiejew podkreślił we wtorek, że Ukraina docenia gotowość Polski w sprawie przyłączenia się do uregulowania sytuacji na wschodzie kraju i dlatego Polska jest ważnym strategicznym partnerem. Potwierdził zgodę Ukrainy na modyfikację formatu rozmów na temat ukraińskiego kryzysu – pisze Interfax-Ukraina. – Jest mi obojętne, jaki będzie format, i ludziom w Donbasie też jest to obojętne. Najważniejsze, żeby w Donbasie zapanował pokój i spokój – zaznaczył, dodając, że „wszystko jedno, czy będzie to format genewski, normandzki czy inny”. – Najważniejsze, by ruszyć z miejsca proces miński, a w jaki sposób to się uczyni to już odpowiedzialność nas, dyplomatów – mówił.  Duda chce rozszerzenia formatu rozmów Prezydent Duda zapowiedział w niedzielę, że podczas swojej wizyty w Berlinie w najbliższy piątek będzie rozmawiał o ewentualnym rozszerzeniu kręgu uczestników rozmów. Zasugerował udział Stanów Zjednoczonych i sąsiadów Ukrainy, a także przedstawiciela którejś z instytucji europejskich. W poniedziałek Poroszenko w czasie wizyty w Berlinie oznajmił, że nie widzi potrzeby wprowadzania innych formatów rozmów niż format normandzki. Tak określa się rozmowy prowadzone od lata 2014 roku w gronie czterech państw: Niemiec, Francji, Rosji i Ukrainy. – Mamy format miński i format normandzki; w ich ramach możemy dyskutować o wszystkim –wyjaśnił prezydent Ukrainy.",,
"Rzecznik episkopatu: Halloween to obcy, pogański zwyczaj, niezgodny z naszą tradycją","Halloween to pogański zwyczaj, niezgodny z naszą kulturą i tradycją. Obchody te są przeciwne atmosferze modlitwy i zadumy, jaka towarzyszy nam w uroczystość Wszystkich Świętych i w Dzień Zaduszny - powiedział w rozmowie z PAP rzecznik KEP ks. Paweł Rytel–Andrianik.","Rzecznik episkopatu przypomniał słowa papieża Benedykta XVI, który wskazał, że Halloween „promuje kulturę śmierci” oraz „popycha nowe pokolenia w kierunku mentalności ezoterycznej magii, atakuje święte i duchowe wartości”. Dodał, że w Polsce pierwsze dni listopada są czasem pamięci o zmarłych, modlitwy i zadumy nad sensem życia, a Halloween  „zupełnie nie jest zgodne z duchem tych dni”, a nawet jest „zaprzeczeniem fundamentalnych wartości chrześcijańskich”.„Jednocześnie Kościół nie wzywa do smutku i przygnębienia, gdyż uroczystość Wszystkich Świętych to wydarzenie w gruncie rzeczy radosne, niosące nadzieję zmartwychwstania. Dobrze się dzieje, że zamiast przebierania się w upiorne stroje rodzice coraz częściej wybierają dla swoich dzieci korowody świętych lub bale, by radośnie świętować” – ocenił ks. Rytel–Andrianik.Wyjaśnił, że Halloween to „zwyczaj pogański, obcy chrześcijaństwu”. Negatywne skutki„Ponadto badania psychologiczne wykazują, że mali uczestnicy tej zabawy mogą odczuwać później lęki lub mieć nocne koszmary związane z duchami, zjawami i upiorami, za które są przebierani. Tak więc Halloween nie jest tylko niewinną zabawą, ale niesie ze sobą poważne konsekwencje, choć wiele osób to bagatelizuje, a nawet ośmiesza” – podkreślił ks. Rytel-Andrianik.Anglosaskie Halloween, obchodzone 31 października, najbardziej popularne jest w USA. Słowo Halloween jest swoistym zniekształceniem angielskiego All Hallow's Eve (Wigilia Wszystkich Świętych) i celtyckiego Samhain. W istocie korzenie święta tkwią w kulturze starożytnych Celtów, którzy wierzyli, że 31 października – w dniu będącym u nich oficjalnym końcem lata – dusze zmarłych wychodzą z grobów i błąkają się po ziemi w poszukiwaniu ciał żywych, do których mogłyby wniknąć. Dlatego żywi zaczęli się tego dnia przebierać w odrażające maski i odpychające, makabryczne kostiumy, aby odstraszyć dusze zmarłych. Stąd współczesny zwyczaj przebierania się w stroje upiorów, demonów i czarownic.",,
Tunezja: Kilkaset osób protestowało przeciwko przemocy wobec kobiet,"Kilkaset osób wzięło udział w sobotniej manifestacji w stolicy Tunezji przeciwko przemocy wobec kobiet. Na apel około 50 lokalnych organizacji pozarządowych odpowiedziały nie tylko kobiety, ale i mężczyźni, którzy wraz z paniami przemaszerowali głównymi ulicami Tunisu.","Manifestanci, którzy pojawili się w sobotę w Tunisie na bulwarze Habiba Bourguiby, pierwszego prezydenta Tunezji, wznosili ponad głowami miotły, które – jak głosili –„mają wymieść z Tunezji wszelką przemoc wobec kobiet”. Niektórzy manifestanci nieśli transparenty z napisami: „Równouprawnienie nie zabija. Przemoc – zabija!” oraz „Jedna władza odchodzi, druga przychodzi, a przemoc wciąż tu jest!”. Jak wyjaśniła jedna z inicjatorek marszu, Monia Ben Jemia, była przewodnicząca tunezyjskiego stowarzyszenia kobiet-demokratek (ATFD), organizatorom marszu chodziło o napiętnowanie przemocy jako symbolu zacofania. Z kolei aktywistka ruchu na rzecz emancypacji kobiet w Tunezji Selma Bahr powiedziała, że najważniejsze jest doprowadzenie do tego, by władze były bardziej wyczulone na problem przemocy i agresji seksualnej względem kobiet, a także przekonanie kobiet do większej stanowczości w reagowaniu na takie przypadki. Hasła głoszone przez organizacje pozarządowe trafiają teraz na podatny grunt – pisze AFP. Od 11 października społeczeństwo obywatelskie w Tunezji jest zmobilizowane bardziej niż kiedykolwiek.",,
"Napisała, że będzie „gościnią” programu. Prowadzący: To ja mogę być gościńcem","Posłanka Magdalena Biejat z partii Lewica Razem napisała na Twitterze, że będzie „gościnią” w programie „Minęła 20”. Wpis wywołał dyskusję, najpierw w internecie, potem w studiu.","Prowadzący program Krzysztof Ziemiec zapytał posłankę Biejat, czy rzeczywiście chce być nazywana gościnią, jak zadeklarowała w mediach społecznościowych.  – A co jest w tym złego? – odpowiedziała pytaniem Biejat. – Bo jeśli pani chce być gościnią, to ja mogę być gościńcem – kontynuował dziennikarz.  – No, jeżeli to się panu podoba – stwierdziła i dodała, że bawi ją gwałtowna reakcja twitterowiczów na ten wpis. – Byłabym bardzo szczęśliwa, gdyby reagowali tak na doniesienia na temat nierówności społecznych czy problemów w szkołach – powiedziała.",,
Ruch Palikota szuka nowej nazwy,"„Nowoczesne Państwo”, „Nowoczesna Polska”, „Wolność
i Równość” albo „Wolność i Tolerancja” - taką nazwę może po kongresie w październiku przyjąć Ruch Palikota – informuje „Rzeczpospolita”.","Gazeta podkreśla, że w grę wchodzi też kilka kombinacji słów„Polska”, „Europa”, „Ruch” i „Plus”, przykładowo „Polska Plus”, „Ruch Plus” i„Ruch Polska Plus”. W ten sposób nazwa nawiązywałaby do Europy Plus, którą Janusz Palikot tworzy z Aleksandrem Kwaśniewskim.Jak ustaliła gazeta, listę niemal dziesięciu propozycji partyjne władzeprzekazały specjalistycznej firmie badawczej.",,
Prokuratura: Amerykanie trzymali jeńców w Polsce,"Zarzuty udziału w zorganizowaniu w Polsce ośrodka, w którym CIA w latach 2002-2003 przetrzymywała jeńców podejrzewanych o terroryzm, postawiono byłemu szefowi Agencji Wywiadu Zbigniewowi Siemiątkowskiemu – dowiedziały się „Panorama” TVP2 i „Gazeta Wyborcza”. Siemiątkowski odmawia komentarza w tej sprawie.","Wiadomość o przekazaniu  tajnych dokumentów, dotyczących współpracy z CIA w latach 2002-03, potwierdzono w trzech źródłach – w prokuraturze i Agencji Wywiadu. Oficjalnie obie te instytucje konsekwentnie odmawiają komentarza, zasłaniając się tajnością. Przekazanie materiałów przez AW było przełomem w śledztwie w sprawie „tajnego więzienia CIA w Polsce”. Bo chociaż toczy się ono od 2008 r., to nasz wywiad bardzo niechętnie współpracował z prokuraturą.Początkowo dostarczył jedynie notatkę wręczoną w 2006 r. przez szefa AW gen. Zbigniewa Nowka, koordynatorowi ds. służb specjalnych w rządzie PiS Zbigniewowi Wassermannowi. Była w niej mowa o powołaniu na terenie naszego kraju „ośrodka CIA”, ale bez sprecyzowania, czemu miał on służyć.Według zdobytych informacji Agencja kierowana przez gen. Macieja Hunię, do końca odmawiała udostępnienia akt. Do zmiany decyzji skłonił ją pierwszy prezes Sądu Najwyższego Stanisław Dąbrowski, do którego odwołali się prokuratorzy prowadzący postępowanie. Wywołało to negatywną reakcję strony amerykańskiej.Zarzuty udziału w zorganizowaniu w Polsce ośrodka, w którym CIA w latach 2002-03 przetrzymywała jeńców podejrzewanych o terroryzm postawiono byłemu szefowi Agencji Wywiadu Zbigniewowi Siemiątkowskiemu. – W prokuraturze odmówiłem składania wyjaśnień i będę odmawiał na każdym etapie tego postępowania, również w sądzie – mówi „Panoramie” i „GW” Siemiątkowski.Zarzuty ma dostać też zastępca Siemiątkowskiego płk Andrzej Derlatka. To on bezpośrednio odpowiadał za współpracę z Amerykanami. Prokuratorzy zebrali również dowody pozwalające na rozpoczęcie w Sejmie procedury postawienia przed Trybunałem Stanu premiera Leszka Millera. Nie przesłali ich jednak do marszałka Sejmu.Polskie śledztwo zostało podjęte ponad trzy lata od publikacji „Washington Post” ujawniającej istnienie „tajnych więzień CIA w Europie Środkowej”. Leszek Miler stanowczo zaprzeczaByły premier Leszek Miller zaznaczył, że według jego informacji w Polsce żadnych więzień CIA nie było. Przewodniczący SLD dodał, że kwestia zarzutów dla Zbigniewa Siemiątkowskiego w sprawie istnienia takich obiektów w naszym kraju to temat zastępczy. Jak mówił, ma to być próba odwrócenia uwagi od kwestii reformy emerytalnej i tworzenia nowej koalicji PO–Ruch Palikota.Według Leszka Millera bulwersujące jest, iż o tajnych śledztwach możemy przeczytać w gazetach. Zaznaczył też, że ujawnienie takich informacji może być zagrożeniem dla bezpieczeństwa państwa i może zwiększać zagrożenie terrorystyczne, na przykład podczas Euro 2012. – Sprawa dotyczy najwyższego bezpieczeństwa państwa – tak b. szef AW Zbigniew Siemiątkowski uzasadnia brak komentarza do informacji o postawieniu mu zarzutów ws. przetrzymywania więźniów CIA w Polsce. Prezydent: chodzi o dobre imię Polski Prezydent Bronisław Komorowski przypomniał, że już dawno temu domagał się dogłębnego śledztwa w sprawie domniemanych więzień CIA w Polsce. Jak podkreślał, w tej sprawie chodzi o dobre imię Polski.  Zdaniem prezydenta,  ta sprawa może być dla - państwa polskiego bolesna, ale – jak mówił – po to są organa ścigania, by to wyjaśnić.  W jego ocenie, kwestionowanie w tej chwili któregokolwiek z wariantów wydaje się ryzykowne. Prezydent wyraził też nadzieję, że prokuratora będzie się kierowała w tym śledztwie odpowiedzialnością za nasz kraj i polską rację stanu.  Palikot: Miller musi odejść Janusz Palikot oczekuje, że po wtorkowych informacjach w sprawie więzień CIA w Polsce, szef SLD, b. premier Leszek Miller zrzeknie się immunitetu poselskiego i wycofa się z życia politycznego.   Palikot ocenił na briefingu w Sejmie, że w sprawie więzień CIA Polska dała się potraktować jako „kraj Trzeciego Świata, kraj, w którym mocarstwa mogą organizować niezgodne z prawem więzienia i torturować ludzi""”  – To jest hańbą kładącą się na całej polskiej historii – powiedział szef Ruchu Palikota.",,
Litwa: „relacje z Polską największą porażką MSZ”,"Obecne stosunki z Polską są największą porażką litewskiej polityki zagranicznej – ocenił były premier Litwy, poseł partii socjaldemokratycznej Gediminas Kirkilas w wywiadzie dla poniedziałkowego wydania dziennika „Lietuvos Żinios”.","– Stosunki z Polską są największą porażką naszej polityki zagranicznej. Pewne problemy z pisownią nazwisk, ze zwrotem ziemi zawsze były. Ale o dobrej współpracy obu krajów przez cały czas decydowały dobre stosunki prezydentów Polski i Litwy. Prezydent Algirdas Brazauskas, następnie Valdas Adamkus z przywódcami Polski rozmawiali prawie każdego tygodnia. To było ważne i przynosiło wymierne korzyści – powiedział Kirkilas.Jak zauważył Kirkilas, „jeszcze przed rokiem polscy koledzy sygnalizowali, że trzeba coś robić, bo stosunki się zaogniają. Nie sądzę jednak, by coś było robione”.– W obliczu tak skomplikowanej sytuacji przyjęliśmy jeszcze ustawę o oświacie – zaznaczył były litewski premier. – Po co to było potrzebne? By ostatecznie zepsuć stosunki z Polską? Przecież strategiczne partnerstwo Polski i Litwy jest naszą siłą – podkreślił.Obecnie naprawienie stosunków polsko-litewskich jest roląintelektualistów, a nie polityków – uważa Kirkilas. Jak podkreślił, w 1990 roku „wielu naszych i polskich intelektualistów opowiadało się za dobrymi stosunkami dwustronnymi. Również teraz to nie-politycy powinni rozmawiać”. Przypomniał, że w Polsce zbliżają się wybory parlamentarne i może być rozgrywana karta stosunków z Litwą.W ocenie Kirkilasa, konieczne są nieformalne spotkania intelektualistów, ekspertów, dziennikarzy. Odpowiednimi osobami do rozstrzygania problemów byliby też byli prezydenci Aleksander Kwaśniewski i Valdas Adamkus. Jednakże, zdaniem rozmówcy „Lietuvos Żinios”, główną rolę mają tu odegrać prezydenci Dalia Grybauskaite i Bronisław Komorowski.",,
Wkrótce zostanie wznowiony remont katedry Notre Dame w Paryżu,Zawieszone z powodu skażenia ołowiem prace remontowe w paryskiej katedrze Notre Dame zniszczonej w kwietniowym pożarze ruszą po 12 sierpnia – poinformowały w piątek władze regionu Ile-de-France. Będą jednak ograniczone i prowadzone ze szczególną ostrożnością.,"Sprzątanie katedry zawieszono na pewien czas w zeszłym tygodniu ze względów sanitarnych. Krytycy zarzucają władzom, że nie zapewniły mieszkańcom okolic katedry i zatrudnionym w niej robotnikom dostatecznie szybko ochrony przed ołowiem, którego masy przedostały się podczas pożaru do środowiska, kiedy spłonęły dach i wykonana głównie z ołowiu iglica katedry. Związki zawodowe nawet wystosowały pozew i domagają się całkowitego zamknięcia terenu Notre Dame. Prefektura Ile-de-France podała, że „prefekt podjął decyzję o stopniowym podjęciu prac od 12 sierpnia”. Wyjaśniono, że wcześniej inspekcja pracy wykazała, iż niedostatecznie i niesystematycznie przestrzegano przepisów. W raporcie inspekcji pracy stwierdzono też, że „urządzenia do odkażania były niewymiarowe”. Według dokumentów, które wyciekły w zeszłym miesiącu do płatnego portalu Mediapart, zarejestrowano 500-800 razy wyższe skażenie okolicy katedry ołowiem niż dopuszczalne. W sumie ocenia się, że w pożarze, podczas którego temperatura sięgała 800 stopni Celsjusza, stopiło się 450 ton ołowiu z dachu i iglicy, a pyły ołowiu osiadły nawet w mieszkaniach, w których były otwarte okna. W tym tygodniu pozarządowa organizacja Robin Des Bois poinformowała, że skierowała do sądu pozew przeciwko władzom Paryża za zaniedbanie, a nawet „celowe narażanie ludzi”, gdyż nie poinformowano o możliwym niebezpieczeństwie skażenia ołowiem. Podczas pożaru kawałki płynnego metalu zanieczyściły kamieniarkę kościoła, a żółty odcień dymu wskazuje, że część ołowiu odparowała, tworząc coś, co Robin Des Bois nazywa „toksycznym opadem” pyłu ołowiu. – Kiedy szalał pożar, władze wiedziały o kilkuset tonach ołowiu – powiedziała Charlotte Nithart, szefowa tej organizacji. Jej zdaniem władze powinny natychmiast zamknąć teren lub ewakuować ludność. Ołów w każdej postaci jest trujący – jako pył, w postaci pary i roztworów jego związków. Dostaje się do organizmu drogą oddechową, pokarmową, a także przez zranioną lub zadraśniętą skórę. Powszechnie stosowany jest w postaci związków ołowiu w licznych gałęziach przemysłu.",,
Polityk PO Aleksandra S. z zarzutami,"Była wicemarszałek województwa śląskiego, obecnie przewodnicząca rady miejskiej w Rudzie Śląskiej Aleksandra S. usłyszała zarzuty – poinformowała katowicka prokuratura. Kobieta prowadziła samochód pod wpływem alkoholu. Przyznała się do winy.","Jak czytamy w komunikacie Prokuratury Rejonowej Katowice – Północ Aleksandra S. podejrzana jest o prowadzenie samochodu w stanie nietrzeźwości.„Do zdarzenia  doszło w dniu 18 października 2019 roku.  Na terenie Katowic kobieta została zatrzymana do kontroli drogowej przez funkcjonariuszy policji. Przeprowadzone pierwsze badanie na zawartość  alkoholu wykazało 0,29 mg/l a drugie 0,26 mg/l alkoholu w wydychanym powietrzu” – podają śledczy.S. po usłyszeniu zarzutów przyznała się do winy i złożyła wyjaśnienia. Kobieta pełni i pełniła w przeszłości liczne funkcje publiczne w województwie śląskim, w tym wicemarszałka Województwa Śląskiego. Jest też przewodniczącą rady miejskiej w Rudzie Śląskiej. W ostatnich wyborach samorządowych ubiegała się o fotel prezydenta tego miasta z list Platformy Obywatelskiej; nie została wybrana. Kobieta miała startować w wyborach parlamentarnych, lecz zrezygnowała.",,
Miller o Oleksym: już raz chciał być jak brzytwa,"Gdybym kierował się osobistymi uprzedzeniami, a nie
interesem partii, nie mógłbym wyjść z domu - tak Leszek Miller odniósł się do
informacji, że Józef Oleksy zamierza zrezygnować z udziału w Kongresie
Lewicy, w związku z zaproszeniem tam przez szefa SLD b. prezydenta Lecha
Wałęsy.","Miller powiedział ponadto we wtorek dziennikarzom, że na czerwcowy KongresLewicy zostali zaproszeni - obok Lecha Wałęsy - także byli prezydenci:Aleksander Kwaśniewski i gen. Wojciech Jaruzelski.Wczoraj Józef Oleksy po informacji o zaproszeniu Wałęsy na Kongres Lewicy powiedział, że „Leszek Miller na klęczkach zaprasza Wałęsę na kongres” i w związku z tym, jego nie może tam być. „Zapraszany jest człowiek, który „obalił pierwszy lewicowy rząd w Polsce demokratycznej” - mówił Oleksy.Oleksy stwierdził też, że Miller postąpił nielojalnie wobec komitetuorganizacyjnego kongresu, zapraszając Wałęsę i „nie mówiąc nikomu słowa”.- Nie zapraszam nikogo na klęczkach. Jeśli chodzi o klęczenie to mój kolega ma szersze kompetencje i specjalizacje. Po drugie Józef Oleksy już raz chciał być jak brzytwa i wiemy czym to się skończyło i nie sądzę aby dobrze było iść jeszcze raz tą drogą - odpowiedział Oleksemu na antenie TVP Info Leszek Miller.- Leszek Miller nie przebiera w słowach, potrafi być sarkastyczny, choć bon moty już słabe, jednak  nie potrafi odpowiadać na argumenty - ripostował Millerowi Oleksy.Jestem roztropnym prawicowcemZ kolei Wałęsa powiedział we wtorek dziennikarzom, że nie wie, jakie Oleksyma powody, by rezygnować z udziału w Kongresie. - Mamy demokrację. Ja przecieżnie dołączę do lewicy, ja jestem roztropnym prawicowcem - powiedział b.prezydent. Odnosząc się do słów Oleksego o nim, Wałęsa powiedział: - Z tegowidać, że nie wybaczył mi, ale co ja zrobię?.Miller zaznaczył we wtorkowej rozmowie z dziennikarzami, że zaproszenia naKongres b. prezydentów Wałęsy, Kwaśniewskiego i Jaruzelskiego wynikają zpolskiej historii. Pytany, czy nie obawia się, że dojdzie do nieporozumień między np. Wałęsą aJaruzelskim, odpowiedział, że „nie zaprasza byłych prezydentów, żeby prawilisobie dusery, żeby wymieniali poglądy o nich samych”. - Uważam, że gdyby udało się zgromadzić tych trzech wybitnych Polaków, to dlarangi i znaczenia Kongresu Lewicy byłoby bardzo dobrze - powiedział szefSLD. Dodał, że każdy z b. prezydentów powinien mieć szansę wystąpieniapodczas Kongresu.Szef SLD ma we wtorek po południu spotkać się z gen. Jaruzelskim.Dopytany, czy jego zdaniem Aleksander Kwaśniewski przyjmie zaproszenie SLD,Miller odpowiedział, że ”Józef Oleksy, który prowadził z prezydentemKwaśniewskim rozmowy twierdzi, że tak”. Kongres Lewicy Programowej organizowany jest przez SLD 16 czerwca naStadionie Narodowym w Warszawie. Ma wziąć w nim udział ponad sto partii,organizacji i stowarzyszeń. Celem zjazdu ma być debata o przyszłości lewicy,jednak nie jej zjednoczenie. SLD nie widzi na kongresie miejsca dla RuchuPalikota.W najbliższym czasie powołany ma zostać Komitet Honorowy Kongresu. PolitycySojuszu liczą, że w jego skład wejdzie m.in. b. prezydent AleksanderKwaśniewski.",,
"„Wyborcza” pytała czytelników, jak oceniają rok rządów Trzaskowskiego. Wyniki zaskakują","„Gazeta Wyborcza” podsumowała pierwszy rok prezydentury Rafała Trzaskowskiego w Warszawie. Na końcu tekstu znalazła się sonda, w której czytelnicy mogli wystawić politykowi ocenę. Wyniki okazały się dla niego bardzo niekorzystne.","W publikacji „Wyborczej” wymieniono porażki i sukcesy Trzaskowskiego. W podsumowaniu znalazły się najgłośniejsze sprawy z udziałem prezydenta stolicy: podpisanie Deklaracji LGBT, awaria oczyszczalni „Czajka”, śmierć kóz na wysepce nad Wisłą i objęcie patronatem marszów równości. Na końcu artykułu zamieszczono ankietę, w której  zadano następujące pytanie: „Jaką ocenę wystawiasz Rafałowi Trzaskowskiemu po pierwszym roku prezydentury?”.  Okazuje się, że większość czytelników podchodzi do jego działalności bardzo krytycznie. Aż 62 proc. głosujących wystawiło mu ocenę niedostateczną (stan na godz. 20.30). Drugim najczęściej wystawianym stopniem był wprawdzie bardzo dobry, ale wybrało go tylko 14 proc. czytelników.  Wyniki sondy rozbawiły internautów, którzy dzielą się nimi na Twitterze.",,
Pracował przy filmie o handlu dziećmi. Może posiedzieć nawet trzy lata,Kara do trzech lat więzienia grozi kambodżańskiemu tłumaczowi za udział w powstawaniu filmu dokumentalnego o handlu dziećmi – poinformowała żona mężczyzny. Władze w Phnom Penh zarzucają mu szkalowanie kraju poprzez rozpowszechnianie nieprawdziwych informacji.,"47-letni Rath Rott Mony, który w zeszłym tygodniu próbował wyjechać wraz z rodziną przez Tajlandię do Holandii, na prośbę władz kambodżańskich został aresztowany w Bangkoku i odesłany do swego kraju. Tam umieszczono go w areszcie śledczym. Mony współpracował jako tłumacz przy powstawaniu 30-minutowego filmu dokumentalnego pod tytułem „Moja mama mnie sprzedała: Kambodża, gdzie dziewictwo jest towarem”. W październiku film został wyemitowany przez rosyjską telewizję RT (dawniej Russia Today). Władze w Phnom Penh twierdzą, że Mony mówił występującym w filmie kobietom i dziewczynkom, co mają mówić, i w ten sposób przyczynił się do celowego rozpowszechniania fałszywych informacji. W rządzonej autorytarnie Kambodży od ponad 30 lat twardą ręką władzę sprawuje premier Hun Sen, znany ze zdecydowanego rozprawiania się z opozycją.",,
Az-Zawija pod kontrolą przeciwników Kadafiego,"Uzbrojeni demonstranci sprzeciwiający się reżimowi libijskiego przywódcy Muammara Kadafiego przejęli kontrolę w mieście
Az-Zawija, około 50 km na zachód od stolicy kraju, Trypolisu – poinformowała agencja Reutera.","Czerwono-zielono-czarną flagę - symbol przeciwników Kadafiego – zawieszono na budynkach w centrum miasta. Kilkaset osób skandowało: To nasza rewolucja.    W starciach zginęło co najmniej 50 osób cywilnych, a drugie tyle zostało rannych. Wojska reżimowe złożone z najemników miały użyć ciężkiej artylerii, aby dostać się do centralnego placu miasta, gdzie ostrzelały znajdujące się tam osoby. Wśród ofiar są kobiety, starcy i dzieci.   Około 30 cywili, w większości młodych mężczyzn, zostało uprowadzonych w nieznanym kierunku.   Tymczasem tysiące cudzoziemców nieprzerwanie uciekają z ogarniętej wojną domową Libii. Wśród tych, którzy w pośpiechu opuszczają kraj jest trudna do oszacowania grupa nielegalnych imigrantów, którzy w ostatnich latach przyjechali do pracy w bogatej Libii.   Międzynarodowa Organizacja ds. Migracji szacuje, że w drodze do granic Libii jest teraz 50 tys.  osób. To nielegalni imigranci, którzy chcą uciec przez granice z Egiptem, Tunezją, bądź przekroczyć granicę na południu Libii.  UNHCR, ONZ-owska agenda ds. uchodźców ocenia, że w najbliższych godzinach trzeba będzie ewakuować co najmniej 10 tys. nielegalnych imigrantów z krajów ościennych, przede wszystkim ze środkowej Afryki. Rzeczniczka UNHCR Melissa Fleming mówi, że wiele innych osób prawdopodobnie nie będzie mogło opuścić Libii.   – Mamy zarejestrowanych 8 tys. osób, którym przyznaliśmy nasze dokumenty. Mamy nadzieję, że to pomoże im, gdy pojawią się na granicy. Jednakże spodziewamy się, że w ośrodkach wewnątrz Libii mogą znajdować się kolejne tysiące osób, które nie mają żadnych dokumentów. Jesteśmy bardzo zaniepokojeni ich losem –  powiedziała Fleming.  Międzynarodowa Organizacja do Spraw Migracji szacuje, że od początku kryzysu politycznego w Libii kraj ten opuściło już co najmniej 30 tys. robotników z Egiptu i Tunezji.",,
„Dyskryminujące różnicowanie”. Wg premiera realne jest zrównanie dopłat dla rolników,Zrównanie dopłat dla rolników jest realne. Jesteśmy pełnoprawnym krajem członkowskim i czas najwyższy zakończyć to dyskryminujące różnicowanie – powiedział premier Mateusz Morawiecki w rozmowie z tygodnikiem „Gazeta Polska”.,"Szef rządu pytany, czy PiS uważa, że możliwe jest zrównanie dopłat dla rolników do europejskiego poziomu odpowiedział twierdząco. – Sprawą dopłat dla rolników nie zajęliśmy się miesiąc czy dwa miesiące temu. Zajmujemy się nią od początku mijającej kadencji i stąd nasze przekonanie, że to zrównanie jest realne. Nie jesteśmy nowym krajem Unii Europejskiej, który musi się godzić na gorsze zasady – powiedział Morawiecki.– Jesteśmy pełnoprawnym krajem członkowskim i czas już najwyższy zakończyć to dyskryminujące różnicowanie. Trzeba się z nami liczyć, trzeba się liczyć z naszymi partnerami z regionu. Pokazaliśmy podczas wyboru kandydata na nowego szefa Komisji Europejskiej, że nic o nas bez nas. I tak pozostanie – dodał szef rządu.Premier podkreślił, że z nową szefową Komisji Europejskiej Ursulą von der Leyen rozmawia „co kilka dni”, a propozycja teki komisarza ds. rolnictwa to „wyraz uznania” dla Polski oraz „przyjaciół z Grupy Wyszehradzkiej czy szerzej z Trójmorza”.Polskim kandydatem na komisarza ds. rolnictwa w nowej KE jest Janusz Wojciechowski. Natomiast kwestia zrównania dopłat dla rolników to jedna z zapowiedzi PiS, przedstawiona przez prezesa partii Jarosława Kaczyńskiego podczas konwencji wyborczej w Lublinie. Syreni śpiewMorawiecki został również spytany m.in. o zapowiedź programową Koalicji Obywatelskiej, dotyczącą 600 zł dla aktywnych pracowników co miesiąc odpowiedział, że to „syreni śpiew partii, która roztrwoniła polski majątek”. – Znając ich „wiarygodność” z ośmiu lat rządów, to prędzej zabiorą 600 zł, niż dołożą. Tak jak było z wiekiem emerytalnym – obiecywali nie podwyższać, a podwyższyli. Albo z podatkami. Mieli obniżać, a podwyższyli VAT i dwadzieścia innych – zwrócił uwagę.– Platforma podczas swych rządów straciła miliardy złotych, które powinny wpłynąć do polskiego budżetu, a zostały skradzione przy całkowicie biernej postawie państwa. Cztery lata temu twierdziła, że Polski nie stać na program 500 Plus. A dziś chce dawać pracownikom co miesiąc 600 złotych? Przecież ta ekipa przez osiem lat udowodniła, że jest mistrzem w traceniu pieniędzy, a nie w ich zarabianiu – przekonywał.Szef rządu ocenił, że za rządów PO dochodziło do „patologii”. – Nawet jeśli założymy, że dziś chcą dobrze – od razu powiem, że w to nie wierzę – to i tak nie będą potrafili tego zrobić. Oni mają wpisane w swoje DNA: bylejakość, lenistwo i wiarygodność na poziomie Żuław – dodał.",,
"Kidawa-Błońska: Nie rozważałam startu na szefa PO, ale nie wykluczam tego","Nie rozważałam startu na szefa PO, ale nie wykluczam tego – powiedziała wicemarszałek Sejmu Małgorzata-Kidawa Błońska. Podkreśliła też, że Platforma powinna obecnie bardziej skupić się na kampanii do wyborów prezydenckich niż na „kampanii wewnętrznej”.","Na środę zaplanowane jest posiedzenie zarządu Platformy Obywatelskiej. Członkowie władz PO mają podsumować wynik niedzielnych wyborów parlamentarnych. Zajmą się też najprawdopodobniej kwestiami personalnymi, takimi jak wybór szefa klubu parlamentarnego i wskazaniem kandydata na marszałka Senatu. Niewykluczona jest dyskusja na temat kwestii wyborów przewodniczącego PO. Wiceprzewodniczący PO Borys Budka mówił, że kadencja szefa PO Grzegorza Schetyny kończy się w styczniu, ale jest statutowa możliwość, by wybory przeprowadzić szybciej.Dziennikarze chcieli wiedzieć, czy podczas posiedzenia zostanie poruszony temat przywództwa w PO. Kidawa-Błońska mówiła, że nie wie, co się wydarzy na posiedzeniu zarządu, ale jest możliwe, że będzie też dyskusja na ten temat, ponieważ – jak zauważyła – „są różne oczekiwania różnych ludzi”.Kidawa-Błońska była też pytana, czy oddałaby głos na Grzegorza Schetynę, jako na szefa PO. – Nie wiem, zastanawiałabym się – opowiedziała. Podkreśliła, że Schetyna „dokonał jednej ważnej rzeczy, bo udało mu się stworzyć Koalicję Obywatelską i zmobilizować różne środowiska”. Jak oceniła, dzięki temu opozycja ma większość w Senacie.",,
„Wystarczy wpisać w wyszukiwarce »korupcja w SN«”. Co miał na myśli prezydent?,"- Przywrócenie w Polsce sprawiedliwych sądów jest bardzo trudne, ponieważ tam stary układ trzyma się bardzo mocno i nie chce pozwolić na to, aby zabrać im przywileje i władzę nad ludźmi, do której doszli – mówił na spotkaniu z mieszkańcami Nowego Miasta Lubawskiego prezydent Andrzej Duda. Przypominając sprawę korupcji sędziów Sądu Najwyższego, zauważył, że „wielu ludzi na zachodzie Europy nie jest w stanie zrozumieć” sytuacji w Polsce, bo „dla nich to jest niewyobrażalne”, żeby sędzia dopuścił się korupcji. Portal tvp.info postanowił przybliżyć czytelnikom szczegóły i nagrania ze sprawy, o której mówił prezydent RP.","- Praca sędziego to służba dla RP, ale przede wszystkim służba polskim obywatelom. To jest najważniejsze. To nie obywatel jest dla sądu, tylko sąd jest dla obywatela. Tak, proszę państwa, to jasno wynika z zasad polskiej konstytucji, tylko państwo sędziowie nie chcą tej konstytucji w ten sposób czytać – stwierdził prezydent Andrzej Duda. – Gdyby było inaczej, to społeczna ocena wymiaru sprawiedliwości nie byłaby taka, z jaką się spotykamy (…). Nigdy nie zrozumiem tego, jak sędziowie Sądu Najwyższego mogli orzekać w tym samym sądzie, w którym obok nich siedział sędzia, którego do dziś mogą państwo wysłuchać w internecie, jak dyskutuje, jak załatwić sprawę w SN. I taki człowiek orzeka razem z nimi i im to nie przeszkadza. Nie wyciąga się wobec niego żadnych konsekwencji, nawet w sensie koleżeńskim. A potem dziwią się, że ludzie nazywają ich „kastą”. A jakżeż to nazwać inaczej? – pytał prezydent, odnosząc się do reformy wymiaru sprawiedliwości i oporów przed zmianami ze strony części sądów i polityków za granicą.- Wielu ludzi na zachodzie Europy nie jest w stanie zrozumieć tych procesów, ponieważ mają inną mentalność. Dla nich to jest niewyobrażalne, żeby sędzia dopuścił się czegoś takiego, żeby w internecie można było wysłuchać nagrań z propozycjami korupcyjnymi, kiedy rączka rączkę myje, kiedy sędziowie między sobą dogadują się, jak będą kolesiowsko sprawy załatwiali. To jest coś niewyobrażalnego – podkreślił prezydent. – Kiedy mówi się tym ludziom, że coś takiego w Polsce ma miejsce, oni w to nie wierzą. Mówią, że to jest niemożliwe! Tymczasem każdy może tego wysłuchać w internecie, wystarczy sobie wpisać w wyszukiwarce internetowej: „korupcja w SN” – zaproponował Andrzej Duda. Korupcja w Sądzie NajwyższymW październiku 2012 r. „Gazeta Polska” opisała jedną z największych udokumentowanych afer korupcyjnych w polskim wymiarze sprawiedliwości. Przez prawie cztery lata Centralne Biuro Antykorupcyjne gromadziło dowody ws. korupcji w świecie palestry i sądownictwa. Wydarzenia, które stały się przyczyną przeprowadzenia przez Biuro operacji o kryptonimie „Alfa”, rozegrały się pod koniec 2008 r. Media mylnie nazywają ją operacją „Yeti” – prowadzona przez CBA sprawa o tej nazwie dotyczyła wrocławskich nieruchomości.Prokuratura Apelacyjna w Krakowie, twierdząc, że dowody zostały zebrane „bez podstawy prawnej”, pod koniec września 2012 r. umorzyła śledztwo. Z ujawnionych przez „GP” szczegółów sprawy wynikło, że gdyby doprowadzono śledztwo do końca, zakończyłoby się przynajmniej aktem oskarżenia. Po publikacji doszło do dwóch głośnych zdarzeń. Umorzone śledztwo ws. korupcji oraz powoływania się na wpływy zostało wznowione, a dziennikarze, autorzy publikacji – co kilka lat później ujawnił Cezary Gmyz – trafili pod obserwację służb.Kluczowymi postaciami całej afery są adwokaci i sędziowie, a jedną z najważniejszych ról odegrał radca prawny, pełnomocnik Andrzeja Leppera Ryszard Kuciński, który zmarł w maju 2011 r. Podjął się on w styczniu 2009 r. na prośbę wrocławskiego mecenasa misji załatwienia biznesmenowi kasacji sprawy prowadzonej przed Sądem Najwyższym w Warszawie. Wysokość pierwszej zaliczki na poczet pomyślnie załatwionej sprawy wyniosła 200 tys. zł. Jeden z uczestników całej akcji nagrywał rozmowy ze wszystkimi osobami uczestniczącymi w załatwieniu kasacji – w sumie było to blisko 200 płyt CD i DVD (taśmy audio lub audio-wideo).- Jedną z kluczowych postaci tej afery jest sędzia SN (...), dobry znajomy prokuratora generalnego Andrzeja Seremeta – ujawniła „GP” i podała nazwiska sędziów, którzy byli przedmiotem operacji. Z sędziami SN miał się kontaktować były sędzia NSA i były członek Krajowej Rady Sądownictwa. Jeden z sędziów SN miał pomóc rozpracowywanemu przez CBA pośrednikowi w napisaniu pisma procesowego do SN, które inny sędzia SN – po kontakcie z tym pośrednikiem – przyjął potem do rozpoznania przez SN. Skuteczna kasacja i „dziewczynki”. NAGRANIADwa lata później, w grudniu 2014 r. (w tym czasie prokuratura badała sprawę już pięć lat) opinia publiczna mogła zapoznać się z nowymi dowodami w tej aferze. Dziennikarze Telewizji Republika dotarli do zapisu audio z rozmów między sędzią Sądu Najwyższego Henrykiem Pietrzkowskim a sędzią Naczelnego Sądu Administracyjnego Bogusławem Moraczewskim oraz korespondencji SMS-owej między nimi. Nagrania ukazują prowadzone między sędziami pertraktacje.W pierwszej rozmowie sędzia Moraczewski prosi sędziego Pietrzkowskiego o sprawdzenie, czy „kasacja jest prawidłowo sformułowana”. W drugiej rozmowie Pietrzkowski tłumaczy swemu koledze błędy, jakie popełnił. – Ta kasacja jest źle napisana. (...) Powiem ci, co jest tu kompletną kichą. To jest na granicy odrzucenia - strofuje sędzia Sądu Najwyższego Moraczewskiego. Następnie Pietrzkowski tłumaczy dokładnie, jak należałoby sformułować kasację, by nie została ona odrzucona. Skutek całej wymiany zdań okazał się na tyle owocny, że sędzia Jan Górowski „poproszony o życzliwość” skargę kasacyjną przyjął do rozpatrzenia.   Jednym z wątków ujawnionych rozmów sędziów dotyczył również korzystania przez sędziego NSA z „dziewczynek”, co robi „tylko dla zdrowotności”. –  Cichutko muszę to powiedzieć. Z dziewczynek nie zrezygnowałem. Ale tylko dla zdrowotności. No, jak to lubię. No, jejku. Ty wiesz, jak ja się dobrze czuję później. Cały tydzień mam dobry – chwali się sędzia Moraczewski, zapraszając do siebie sędziego Pietrzkowskiego.",,
Ponad 25 tys. turystów nie dotrze na Majorkę po bankructwie firmy Thomas Cook,Ponad 25 tys. zagranicznych turystów nie przybędzie w październiku na urlop na Majorkę w rezultacie ogłoszonego w poniedziałek bankructwa przez biuro podróży Thomas Cook. Firma zalega głównie operatorom hoteli około 5 mln euro.,"Jak poinformował przedstawiciel autonomicznego rządu Balearów Marc Pons, wśród 25 tys. wczasowiczów, którzy nie będą mogli skorzystać z październikowego urlopu na Majorce, są również osoby, które miały podróżować ze spółkami pośrednio związanymi z Thomas Cook, np. firmą Neckermann.  Pons wyjaśnił, że 80 proc. spodziewanych wczasowiczów, którzy musieli zrezygnować z wypoczynku na Majorce w przyszłym miesiącu stanowią obywatele Niemiec oraz państw skandynawskich.  Jednak - jak twierdzi Pons - w związku z tym, iż Thomas Cook w okresie listopad-kwiecień nie kierował turystów na tę wyspę, straty dla lokalnej gospodarki będą mniejsze. Rząd Balearów rozpoczął już negocjacje z międzynarodowymi operatorami na temat „wejścia na rynek Majorki” po bankructwie brytyjskiego operatora. Rząd Balearów szacuje, że do czwartku kilkadziesiąt hoteli na Majorce wstrzymało działalność co najmniej do końca października w związku z ogłoszeniem upadłości przez Thomasa Cooka oraz współpracujące z nim spółki.  Z kolei „Diario de Ibiza” wskazuje, że większość działających na Ibizie hoteli, które współpracowały z grupą Thomas Cook, nie nosi się z zamiarem zamykania placówek w najbliższych tygodniach. Gazeta przypomina, że na tej balearskiej wyspie brytyjski bankrut kooperował z 42 hotelami.  W środę autonomiczne władze Balearów ogłosiły, że zwrócą się do rządu Hiszpanii o wsparcie regionu kwotą 100 mln euro na pokrycie strat spowodowanych ogłoszeniem bankructwa przez biuro podróży Thomas Cook. Ujawniły, że najwięcej poszkodowanych na tym archipelagu turystów, około 36 tys., znajduje się na Majorce. Z danych rządu Balearów wynika, że Thomas Cook zalega lokalnym firmom turystycznym, głównie operatorom hoteli, za realizację umów dotyczących okresu lipiec-wrzesień 2019 r. około 5 mln euro.",,
Koalicja Obywatelska traci mandaty w Sejmie. Przedwyborczy sondaż i jeden faworyt,"Prawo i Sprawiedliwość popiera 45 proc. badanych, partia Jarosława Kaczyńskiego jest zdecydowanym faworytem wyborów parlamentarnych – wynika z sondażu pracowni Estymator dla portalu DoRzeczy.pl.","Badanie przeprowadzono w dwóch wariantach – koalicyjnym i w takim, gdzie każda partia do wyborów idzie osobno. W wariancie koalicyjnym zdecydowanym liderem okazała się Zjednoczona Prawica, na którą swój głos zamierza oddać aż 45,9 proc. badanych. Na drugim miejscu znalazła się Koalicja Obywatelska (PO, Nowoczesna, Zieloni) z wynikiem 30,2 proc., później Lewica (SLD, Wiosna, Razem) – 10,1 proc., PSL – 5,3 proc., Konfederacja (Korwin, Ruch Narodowy) – 4,1 proc. i Bezpartyjni Samorządowcy – 3,3 proc. Jak wskazuje portal, po przeliczeniu tych wyników na mandaty PiS miałby w Sejmie 255 posłów, Koalicja Obywatelska – 160, Lewica – 33, a PSL – 11. Jedno miejsce przypadłoby mniejszości niemieckiej. „W porównaniu z sondażem z lipca PiS i Lewica mają tyle samo mandatów, KO traci ich 6, a PSL – jeden” – wynika z badania.W drugim wariancie – partie samodzielnie startowałyby do wyborów – na PiS chce głosować 45,4 proc. – to wynik o 0,1 pkt proc. więcej niż w sondażu z lipca.Za PiS plasuje się Platforma z wynikiem 28,9 proc. (bez zmian). Dalej SLD na które zagłosowałoby 5,4 proc. (wzrost o 0,9 proc.). Próg wyborczy w wariancie solo przekroczyłby jeszcze PSL z wynikiem 5,1 proc. – to spadek o 0,1 pkt proc.Pod progiem znalazły się: Wiosna – 3,7 proc., Kukiz'15 – 2,8 proc., KORWiN – 2,6 proc., Razem – 2,2 proc., Nowoczesna – 1,4 proc., Ruch Narodowy – 0,8 proc., Zieloni – 0,7 proc.W tym wariancie PiS zdobywa 267 mandatów, PO – 167, SLD – 13, a PSL – 12. Jeden mandat przypadłby mniejszości niemieckiej.„W porównaniu z badaniem z lipca PiS traci 8 mandatów, PO – 4, a PSL zyskuje jeden (w ostatnim sondażu SLD nie wchodziło do Sejmu)” – pisze portal.",,
Waszczykowski o liście b. ambasadorów: Nie można wypowiadać się przeciwko swojemu krajowi,"Nie można apelować do przywódców innych państw, aby interweniowali w sprawach Polski – powiedział b. minister spraw zagranicznych Witold Waszczykowski, odnosząc się do listu byłych polskich ambasadorów do prezydenta USA Donalda Trumpa. Sam list Waszczykowski nazwał „skandalicznym”.","„Przybywa pan do kraju, który nie jest praworządny; pana mocny głos wzywający do tolerancji i wzajemnego poszanowania, a także przestrzegania postanowień konstytucji i innych praw, może mieć znaczenie historyczne” – czytamy w skierowanym do prezydenta USA liście otwartym grupy b. polskich ambasadorów.Pod listem podpisało się 23 byłych ambasadorów, m.in. Ryszard Schnepf, Iwo Byczewski, Piotr Nowina-Konopka, Jerzy Maria Nowak czy Andrzej Krawczyk, zrzeszonych w Konferencji Ambasadorów RP – grupie byłych przedstawicieli RP, której celem jest analiza polityki zagranicznej, wskazywanie pojawiających się zagrożeń dla Polski i sporządzanie rekomendacji.Odnosząc się do tego listu w środę w radiowej „Jedynce” Waszczykowski nazwał zachowanie b. ambasadorów „skandalicznym” i „niegodnym”. – Cieszę się, że ci ludzie są już byłymi ambasadorami. Większość z nich pewno, ze względu na wiek, nie wróci już do czynnej służby, a nawet do polityki – powiedział.– W takich sytuacjach nie można wypowiadać się przeciwko swojemu krajowi – stwierdził b. szef MSZ i dodał, że zwłaszcza niedopuszczalne jest apelowanie do zagranicznych gości, którzy mają przyjeżdżać do Polski. – Dopuszczalna jest krytyka polskiej polityki zagranicznej, wielokrotnie to przed laty robiłem, sam mam czasem uwagi do obecnej, jest to oczywiste, ale nie można apelować do przywódców innych państw, aby interweniowali w sprawach Polski – powiedział Waszczykowski.Z kolei europoseł PiS Joachim Brudziński odnosząc się do listów b. ambasadorów stwierdził w TVP Info, że „bezpieczeństwo Polski powinno być wyjęte z doraźnego, dewastującego polską demokrację sporu, jednak dla obalenia rządu PiS ta sitwa nie cofnie się przed niczym, są gotowi dewastować wszystko”.",,
Węgry: partia Orbana traci poparcie,"Z miesiąca na miesiąc spada poparcie dla rządzącej na Węgrzech centroprawicy. Z opublikowanego w czwartek sondażu agencji „Median” wynika, że centroprawica od wyborów w 2010 roku straciła ponad połowę głosów. Gaśnie również popularność premiera Viktora Orbana.","Fidesz premiera Viktora Orbana poparło w sondażu tylko 22 procentankietowanych.Wzrosły natomiast notowania opozycji. Węgierska Partia Socjalistyczna (MSZP) Attili Mesterhazego – największe ugrupowanie lewicowe – otrzymało16-procentowe poparcie.Na trzecim miejscu uplasował się opozycyjny, skrajnie prawicowy „Jobbik” z 13 procentami. Niewielkie opozycyjne ugrupowanie „Polityka Może być Inna” (LMP) uzyskało 4 proc. a lewicową „Demokratyczną Koalicję” (DK) byłego premiera Ferenca Gyurcsaniego poparło 2 procent ankietowanych.Popularność Fideszu spada z miesiąca na miesiąc. W marcu poparcie dla Fideszu deklarowało jeszcze 26 procent wyborców. W kwietniowych wyborach 2010 roku Fidesz zdobył 61 procent głosów i obsadzając 266 miejsc uzyskał konstytucyjną większość w 386-osobowym parlamencie.Spada również popularność szefa rządu. Orban zajął dopiero piąte miejsce w„tabeli najbardziej popularnych polityków”.  Poparło go 30 procentankietowanych. Tuż za nim uplasował się lider lewicy Attila Mesterhazy.Niekwestionowanym autorytetem z 41-procentowym poparciem okazał się natomiast dla Węgrów nowy prezydent Janos Ader.Gdyby wybory odbyły się na początku czerwca do urn poszłoby tylko 38 procent Węgrów.Dyrektor agencji „Median” Andre Hanna, komentując na konferencji prasowej wBudapeszcie rosnącą apatię Węgrów i spadek popularności rządzącegougrupowania wyjaśniał to „nieskutecznością wprowadzanych reform ipogarszaniem poziomu życia obywateli”.65 procent Węgrów uznało w ankiecie „Medianu”, że w ciągu ostatniego półrocza żyje im się coraz gorzej i w ciągu najbliższego roku nie oczekują poprawy sytuacji. – To prawda, że prawica nadal dystansuje swoich przeciwników politycznych, ale wyniki sondażu powinny stanowić dla Orbana wyraźne ostrzeżenie – powiedział Hanna.Sondaż przeprowadzono w pierwszych dniach czerwca na grupie 2000 respondentów.Spadek popularności rządzącego Fideszu zarejestrowały wcześniej dwie inneagencje badania opinii publicznej na Węgrzech: Ipsos i Gfk.",,
Nycz: Krzyż w Sejmie powinien pozostać,"Według metropolity warszawskiego kardynała Kazimierza Nycza wiszący w sali plenarnej Sejmu krzyż powinien pozostać na swoim miejscu. Jego zdaniem spór dotyczący tego, czy krzyż powinien tam zostać czy nie, jest niemerytoryczny.","– Skoro został tam powieszony – w jakimś sensie jako wyraz większości tego społeczeństwa, tych ludzi, którzy tam są jako chrześcijanie, jako katolicy w Sejmie – to powinien moim zdaniem tam zostać – powiedział metropolita w środę w Polsat News, pytany o pomysł Lewicy dotyczący usunięcia krzyża z sali plenarnej Sejmu.  Według Nycza wywoływanie nowego sporu, kłótni o wiszący w Sejmie krzyż, byłoby niestosowne i niebezpieczne dla tego, co się w Sejmie powinno dziać. – To jest miejsce, gdzie powstaje prawo, to jest miejsce, gdzie powinna być merytoryczna dyskusja. Nie uważam, że spór o krzyż i dyskusja o krzyżu w Sejmie miała należeć do tych merytorycznych – dodał. Metropolita, zwracając się do osób, które chciałyby usunięcia krzyża, wskazał, że powinni go przyjąć nie jako znak religijny, tylko wyraz pewnego kulturowego wymiaru katolicyzmu, z którego wszyscy wyrastamy. – Uszanujcie go w ten sposób, bo jest daleko czymś więcej niż tylko znakiem śmierci pana Jezusa na krzyżu. On tak wrósł w cywilizację Europy i w cywilizację świata, że moim zdaniem nie powinien być przedmiotem takiego dyskursu, którego celem byłoby jego usuwanie – wskazał. Zdaniem Nycza w ramach państwa światopoglądowo bezstronnego są też takie miejsca, gdzie robi się wyjątki i krzyże się pojawiają, jak chociażby przy drogach. –Bądźmy troszeczkę otwarci na przeszłość, to wtedy łatwiej będziemy rozwiązywać sprawy przyszłości – zaapelował. Kardynał pytany o inne postulaty Lewicy jak np. wprowadzenie związków partnerskich, czy małżeństw homoseksualnych i czy Kościół – jako instytucja  – zmieni podejście w tej sprawie, Nycz nie pozostawił wątpliwości. Przywołując papieża słowa Benedykta XVI przypomniał, że są „wartości nienegocjowalne”.  Dodał, że nauka kościoła jasno definiuje, czym jest np. małżeństwo – jako związek kobiety i mężczyzny. – Nie oczekujmy od kościoła jakiejś zmiany nauczania tylko dlatego, że współczesny świat w tym kierunku pójdzie – zaznaczył kardynał. Jak wskazywali niedawno w rozmowach politycy klubu Lewicy, są oni przeciw umieszczaniu symboli religijnych – w tym krzyży - w Sejmie, ale - jak deklarowali - nie będą walczyć, aby je stamtąd usuwano.  Posłanka Lewicy Joanna Senyszyn ma jednak namawiać pozostałych posłów, aby złożyli pismo ws. usunięcia krzyża do marszałek Sejmu. Wiceszef klubu Lewicy Krzysztof Śmiszek mówił, że decyzja o tym, że jego formacja chciałaby usunięcia krzyży z Sejmu jest wywołana sztucznie.  – My nigdy tego nie postulowaliśmy, żeby to była jakaś główna akcja klubu Lewicy, natomiast jeżeli chodzi o nasze stanowisko, to my opowiadamy się za świeckim państwem, a świeckie państwo, to przede wszystkim likwidacja religii w szkołach, czy likwidacja Funduszu Kościelnego, ale też sprawiedliwe reguły płacenia podatków przez księży i przez świeckich – powiedział. Zaznaczył, że Lewica uważa, że Sejm powinien być przestrzenią neutralną. – Nikt nie będzie wszczynał żadnej awantury i w planach nie mamy żadnych happeningów – deklarował. Z kolei, rzeczniczka klubu Lewicy Anna Maria Żukowska w rozmowie podkreśliła, że w Sejmie nie powinno być żadnych symboli religijnych. – Dlaczego wyróżniać jedną religię, a inne nie, i dlaczego nie zostawiać miejsca dla ateistów – powiedziała.  Dodała, że „to jest jej zdaniem niesprawiedliwe, że wisi tylko krzyż i dlatego uważa, że tego krzyża nie powinno być"". –Nie powinien był zostać powieszony – podkreśliła.Krzyż w sali planarnej Sejmu został powieszony w nocy z 19 na 20 października 1997 przez posłów klubu Akcji Wyborczej Solidarność.  Od momentu kiedy zawisł, budzi on co jakiś czas polityczne emocje. Przeciwnicy jego powieszenia podkreślali, że zrobiono to samowolnie i bez konsultacji z innymi klubami w Sejmie. Krzyż z sali posiedzeń próbowali usunąć politycy Sojuszu Lewicy Demokratycznej i ugrupowania Janusza Palikota.",,
Premier: górnicy zawsze dbali o polską ziemię. Dziś dzięki nim mamy jedne z najniższych cen energii,"– Górnicy zawsze dbali o polskość, o polską ziemię. Dziś polskie górnictwo to bezpieczeństwo przede wszystkim energetyczne, to niskie ceny. Polska ma w Europie jedne z najniższych cen energii właśnie również dzięki polskiemu górnictwu. Dziękujemy polskim górnikom za to – mówił premier Mateusz Morawiecki podczas wizyty na Śląsku z okazji zbliżającej się Barbórki.","Podczas wystąpienia z okazji zbliżającego się święta św. Barbary, patronki górników, szef rządu podkreślił, że górnicy zawsze dbali o polskość i o polską ziemię. – Mało jest zresztą zawodów, może tylko dwa, tak bardzo związanych z polską ziemią jak górnicy i rolnicy – mówił szef rządu.  Premier wskazał, że podobnie jak rolnicy zapewniają Polsce bezpieczeństwo w aspekcie żywnościowym, górnicy gwarantują naszemu krajowi bezpieczeństwo energetyczne. Dzisiejsze czasy, jak wskazał, „niosą ze sobą” w tej dziedzinie „ogromne wyzwania, związane między innymi z polityką klimatyczną Unii Europejskiej – Dlatego tak bardzo polegamy na naszych euro parlamentarzystach. Na tych, którzy tam trzymają rękę na pulsie w Brukseli, w Strasburgu, bo tam wykuwają się regulacje, które mają ogromny wpływ na polskie górnictwo – tłumaczył Morawiecki. Zapewnił, że rząd również „stara się robić wszystko, co w naszej mocy”. – Ostatnie cztery lata myslę, że to potwierdzają. Wielki wysiłek również budżetu centralnego po to, żeby ratować polskie górnictwo – przypomniał premier.",,
"Kukiz'15 chce od Francji odszkodowania dla rodziny Polaka, który zginął w Calais","Posłowie Kukiz'15 domagają się od rządu Francji odszkodowania dla rodziny Polaka, który zginął w wypadku w Calais. Podkreślili też, że Francja powinna zapewnić bezpieczeństwo polskim obywatelom na ich terytorium.","Czy gabinet Beaty Szydło podejmie działania, by rząd francuski wypłacił odszkodowanie dla rodziny Polaka, który zginął w wypadku w Calais? Takie pytanie posłowie Kukiz'15 zadali szefowie polskiego MSZ w złożonej dziś interpelacji. Poinformował o tym na konferencji prasowej poseł Adam Andruszkiewicz.Do wypadku doszło we wtorek przed godz. 4 rano. Migranci ustawili blokadę z pni drzew na autostradzie A16, w rejonie Guemps, 15 km na wschód od Calais. Przed blokadą trzy wielotonowe ciężarówki gwałtownie zahamowały. Zarejestrowany w Polsce i prowadzony przez polskiego kierowcę samochód dostawczy, który jechał za nimi, uderzył w jeden z samochodów ciężarowych i stanął w płomieniach. Kierowca zginął na miejscu. Agresja islamskich imigrantów we Francji Czterech migrantów, którzy ustawili blokadę, zostało oskarżonych o spowodowanie śmierci polskiego kierowcy samochodu dostawczego. Jak poinformował prokurator Saint-Omer, zatrzymanym – dwóm Afgańczykom i dwóm niepełnoletnim Erytrejczykom – postawiono zarzuty spowodowania zagrożenia w ruchu drogowym, które stało się bezpośrednią przyczyną śmierci obywatela polskiego i narażenia na niebezpieczeństwo życia innych kierowców. Nie przyznają się oni do winy. W Calais zlikwidowano w październiku dzikie obozowiska, nazywane ""dżunglą"". Koczowało tam ok. 7 tys. migrantów, głównie z Afganistanu, Sudanu i Erytrei. Czekali oni tam na okazję przedostania się do Wielkiej Brytanii przez kanał La Manche. W nocy często ustawiali blokady na drogach, zatrzymując w ten sposób ciężarówki jadące się do Wielkiej Brytanii. Próbowali się w nich ukryć, by nielegalnie przekroczyć granicę francuską.",,
"„Musimy mieć liderów, którzy umieją prowadzić dialog ponad podziałami”","– Nie ma jednego wyraźnego światowego przywódcy – powiedział prof. Ronald Heifetz z Uniwersytetu Harvarda w rozmowie z TVP Info. Jego zdaniem żyjemy obecnie w bardzo współzależnym świecie, gdzie nie ma miejsca dla jednej osoby, która wyznacza trendy.","– Nie ma jednego wyraźnego światowego przywódcy. Są ludzie, którzy mają duży autorytet, ale przywództwo to nie to samo co autorytet. Są ludzie z ogromnym autorytetem, którzy nie rządzą, a jednocześnie mamy przykłady ludzi u władzy, którzy nie cieszą się poważaniem – uważa prof. Ronald Heifetz Uniwersytet Harvarda. Autorytet a przywództwo Zdaniem uczonego przywództwo to przede wszystkim dostrzeganie problemów i mobilizowanie ludzi do pracy nad ich rozwiązaniem. Prof. Ronald Heifetz wskazał też osoby, które jego zdaniem cieszą się autorytetem. – Taką postacią jest premier Chin. Tak samo jak prezydent USA czy Władimir Putin. Każda z tych osób ma wyjątkowy autorytet. Donald Trump wkrótce dołączy do tego grona, ale zupełnie inną kwestią jest to czy są oni dobrymi przywódcami – zauważył.   Współzależny świat – Wydaje mi się, że żyjemy w bardzo współzależnym świecie. Nie ma już miejsca, w której jedna osoba wyznacza trendy i wskazuje jakimi torami ma podążać świat – powiedział. Jego zdaniem obecnie potrzebujemy przywództwa, które potrafi współpracować mimo granic. – Musimy mieć prezydentów i premierów, którzy umieją prowadzić dialog ponad podziałami, a to dlatego, że wyzwania z którymi się stykamy są niezależne od granic. Żyjemy w świecie współzależnym i żaden kraj nie może izolować się od swoich sąsiadów – zakończył.",,
„Ideologia gender jest szkodliwa dla rodziny i narodu”,"Biskup Ignacy Dec oświadczył, że Kościół nie zgodzi się na szkodliwą ideologię, złe prawo i liberalizm moralny. W homilii, wygłoszonej podczas 28. Pielgrzymki Rodziny Radia Maryja na Jasną Górę, biskup podkreślił, że ideologia gender jest szkodliwa dla rodziny.","– Mówimy „nie” szkodliwej dla rodziny i narodu ideologii gender, mówimy „nie” dla liberalizmu moralnego zawartego w programach środowisk LGBT, mówimy „stop” dla seksualizacji dzieci, mówimy „nie” dla związków partnerskich, mówimy „nie” dla uchwalania złego prawa – oświadczył biskup.  Hasłem tegorocznej pielgrzymki Rodziny Radia Maryja są słowa wypowiedziane przez świętego Jana Pawła II: „Niech zstąpi Duch Twój i odnowi oblicze ziemi. Tej ziemi!”. Pielgrzymka gromadzi tysiące słuchaczy i sympatyków toruńskiej rozgłośni. W uroczystościach bierze udział między innymi premier Mateusz Morawiecki.",,
Premier Czech: Nie będziemy zwracać żadnych dotacji,"Czeski premier Andrej Babisz oświadczył w Izbie Poselskiej, że w związku z audytem Komisji Europejskiej w sprawie jego domniemanego konfliktu interesów Czechy nie będą musiały zwracać żadnych unijnych dotacji. – Nie ma ku temu najmniejszej podstawy – podkreślił.","– Nieprawda, że będą zwracane pieniądze. Nie ma ku temu najmniejszej podstawy. Uważam za absurdalne to, że europejscy audytorzy dokonują wykładni czeskiego prawa i pouczają nas, jaka ma być jego wykładnia – powiedział Babisz na początku debaty nad rządowym projektem przyszłorocznego budżetu. Premier wyraził przekonanie, że nie ma i nie może mieć żadnego konfliktu interesów, bo postąpił zgodnie z prawem, przenosząc własność swej byłej spółki Agrofert na fundusze powiernicze.Według czeskich mediów audyt KE ustalił, że Babisz popadł w konflikt interesów, gdyż nadal pozostaje faktycznym właścicielem holdingu Agrofert. Jak poinformował serwer Info.cz, zgodnie z raportem z audytu Czechy mają zwrócić Unii Europejskiej 235 mln koron (39,5 mln zł) z otrzymanych przez Agrofert dotacji. Według przedstawicieli rządu, treść dokumentu nie zostanie na razie opublikowana, gdyż takie jest życzenie KE. – Audytor właściwie wzywa Republikę Czeską, aby poinformowała, czy akceptuje wnioski z audytu, czy też nie. Zatem zaakceptuje lub nie zaakceptuje – wskazał Babisz. Wyjaśnił, że zabrał głos w sprawie audytu, ponieważ na czwartek w Izbie Poselskiej zaplanowano debatę na ten temat. – Nie mam żadnego powodu żeby w tym uczestniczyć, ponieważ krótko mówiąc mnie to nie dotyczy – oznajmił. Postępowanie karneW środę prokurator generalny Pavol Zeman uchylił jako niezgodną z prawem i przedwczesną decyzję prokuratury w Pradze o umorzeniu postępowania karnego w sprawie domniemanego wyłudzenia przez Babisza i jego doradczynię Janę Mayerova unijnej dotacji dla ośrodka wypoczynkowego Czapi Hnizdo (Bocianie Gniazdo). Położony w powiecie Beneszov w środkowych Czechach ośrodek został na pewien czas formalnie wyłączony z należącego do Babisza Agrofertu, by mógł skorzystać z unijnego wsparcia dla małych i średnich firm. Po kilku latach, gdy warunki przyznania dotacji zostały dotrzymane, ośrodek powrócił do Agrofertu. Na wniosek policji Izba Poselska pozbawiła w 2017 r. Babisza immunitetu, by można było prowadzić wobec niego czynności dochodzeniowe w tej sprawie. Konflikt interesów to kwestia odrębna, chodzi w niej o rolę Babisza jako szefa rządu w procesie rozdzielania funduszy unijnych przy jednoczesnym osobistym korzystaniu z nich. Holding Agrofert jest największym podmiotem gospodarczym w czeskim sektorze rolnym i tamtejszym przemyśle spożywczym, a drugim co do wielkości w czeskim przemyśle chemicznym; jest ponadto mocno zaangażowany kapitałowo w media i w gospodarkę leśną.",,
Prezydent: musi być przywrócona zgoda na ekshumacje na Ukrainie,"– Musimy dbać o to, żeby za wszelką cenę dążono do prawdy i by nieprawda i pomówienia nie kładły się cieniem na relacje Polski i Ukrainy – powiedział w środę prezydent Andrzej Duda, który przebywa z wizytą na Ukrainie.","Andrzej Duda przyznał na konferencji prasowej, że między Polską i Ukrainą jest „wiele kwestii trudnych”. Wyraził też nadzieję, że uda się je rozwiązać „w duchu dobrosąsiedzkiej współpracy między oboma krajami i społeczeństwami”.– Chcielibyśmy, żeby historia nie determinowała tego, co dzieje się dzisiaj, i tego, co będzie w przyszłości, ale bardzo często to, co działo się przed laty wpływa na naszą dzisiejszą rzeczywistość poprzez ludzką wrażliwość, ból, który pozostaje – mówił prezydent.Podkreślił, że politycy powinni rozumieć i szanować tę wrażliwość. – Przede wszystkim w tym kontekście historii musimy dbać o to, żeby za wszelką ceną dążono do prawdy i aby pomiędzy naszymi krajami, narodami, nieprawda i pomówienie nie kładły się cieniem – oświadczył. „Musi być przywrócona zgoda na ekshumacje”Musi być przywrócona zgoda na ekshumacje; uzgodniliśmy z prezydentem Ukrainy Petrem Poroszenką, że zwrócimy się do wicepremierów, ministrów kultury o uzgodnienia dotyczące jak najszybszego zniesienia zakazu ekshumacji - powiedział prezydent Andrzej Duda. Poinformował, że razem z prezydentem Ukrainy ustalili, aby „nie podejmować kroków w kierunku kolejnych upamiętnień, które nie są oparte na sprawdzonych naukowo dowodach”. – W wielu przypadkach, aby o tych sprawdzonych naukowo dowodach mówić, potrzebne są konkretne naukowe badania przeprowadzone przez ekspertów. Myślę tutaj przede wszystkim o ekshumacjach – wskazał prezydent.Jak podkreślił, zwrócił się do Poroszenki z „bardzo jasno sformułowanym apelem, abyśmy mogli przełamać impas, który pojawił się w tym zakresie w relacjach polsko-ukraińskich”. – Musi być przywrócona zgoda na badania, musi być przywrócona zgoda na ekshumację, sprawiedliwie – zarówno po jednej, jak i po drugiej stronie tak, aby w każdym przypadku upamiętnienie mogło się odbyć w wyniku przeprowadzonych badań. To bardzo ważne – oświadczył Duda.Prezydent zaznaczył również, że „bardzo boleje” nad przypadkami, w których dochodzi do zniszczenia pomników, a w związku z tym do „zranienia uczuć pamięci osób, których bliscy zginęli”.– Bardzo boleję również nad przypadkami, kiedy niestety także poprzez upamiętnienia fałszuje się historię, tworzy się fakty, które w historii miejsca nie miały – przez to właśnie, że nie przeprowadzono badań, przez to właśnie, że ta prawda historyczna nie została ustalona, nie została w sposób bezsprzeczny wykazana – mówił Duda.Prezydent poinformował, że z Poroszenką ustalili, aby „na szczeblu wicepremierów i ministrów kultury zostały przeprowadzone uzgodnienia komisyjne, dotyczące jak najszybszego zniesienia zakazu ekshumacji”. Wskazał, że z polskiej strony odpowiedzialnym za to będzie wicepremier, minister kultury i dziedzictwa narodowego prof. Piotr Gliński.– To jest nam niezwykle potrzebne i traktuję to jako pierwszy krok w kierunku przełamania impasu, który powstał ostatnio – podkreślił Duda.Zaapelował również do polityków i mediów, aby zachowywali „umiar w wypowiedziach” i aby nie dawali się ponieść emocjom, bo „to są bardzo trudne sprawy, wielu ludzi jest cały czas zranionych”.– To były straszne czasy i straszne wydarzenia, które położyły się cieniem na relacjach pomiędzy Polakami a Ukraińcami, ale żebyśmy mogli budować przyszłość, to musimy starać się podejść do tego w sposób spokojny i dążyć do prawdy, ale w taki sposób, żeby poprzez tę prawdę starać się zbudować pomost do przyjaźni pomiędzy naszymi narodami, a nie po to, żeby rozerwać rany i zburzyć to, co do tej pory w wielu miejscach udało się odbudować – mówił prezydent. „Zależy nam, żeby wojna na Ukrainie się zakończyła”Duda podkreślił, że tematem rozmów z prezydentem Poroszenką był konflikt zbrojny na Ukrainie.– Jest bardzo ważna idea do przeprowadzenia (...), aby na tzw. obszarze donieckim, obszarze ługańskim mogła rozpocząć pracę misja pokojowa Organizacji Narodów Zjednoczonych, tak zwane niebieskie hełmy – zaznaczył prezydent.Podkreślił, że chciałby, żeby ta misja doprowadziła do zażegnania konfliktu zbrojnego na wschodniej Ukrainie. – I tutaj jako Polska jesteśmy także zdecydowanymi zwolennikami tego, żeby była to misja pokojowa absolutnie według wszystkich przewidzianych dla tego typu operacji standardów – mówił Duda.Zaznaczył, że jeśli misja ta dojdzie do skutku, to Ukraina może liczyć na poparcie ze strony Polski. – Bardzo nam zależy na tym, żeby wojna u naszego sąsiada na Ukrainie zakończyła się – podkreślił prezydent.",,
„Wymusimy odważne zmiany programowe”,"– Myślę, że jesteśmy w stanie zbudować ruch społeczny, bez którego nie da się przeprowadzić zmian społecznych w Polsce. I uda się wymusić i na Platformie, i na głównej partii opozycyjnej, bardzo odważne zmiany programowe – przekonywał w TVP Info Przemysław Wipler, który w poniedziałek ogłosił swoje odejście z PiS i zapowiedział budowanie ruchu  „Republikanie”.","Przemysław Wipler, pytany dlaczego zdecydował się odejść z Prawa i Sprawiedliwości, gdy partia ta prowadzi w sondażach przedwyborczych, stwierdził: „Są takie czasy, kiedy powinniśmy działać nieracjonalnie”. Dodał, że chodzi o sytuację gospodarczą Polski. – PiS może osiągnąć najlepszy wynik wyborczy i głęboko wierzę, że wygra wybory. Jednocześnie głęboko wierzę, że nie ma potencjału i możliwości, żeby uzyskać taką większość, aby rządzić, a nie wyobrażam sobie rządu naprawy Polski z PSL, czy jakąkolwiek inną partią, która obecnie funkcjonuje – stwierdził Wipler.Polityk był bardzo pewny siebie i deklarował, że reprezentuje dużą liczbę osób, którzy „do dzisiaj byli poza polityką i chcą ją zmieniać”. Stwierdził, że zakłada „republikańską Rzeczpospolitą”. – Myślę, że jesteśmy w stanie zbudować ruch społeczny, bez którego nie da się przeprowadzić zmian społecznych w Polsce. I uda się wymusić i na Platformie, i na głównej partii opozycyjnej bardzo odważne zmiany programowe – dodał.Poseł przyznał, że odszedł z PiS, bo nie zgadza się z częścią zmian proponowanych przez tę partię. – Próbowałem rozmawiać z prezesem Kaczyńskim, ale myślę, że miał dużo ważniejsze sprawy, niż spotkanie ze mną – przyznał. Wipler zdradził, że blisko mu do niektórych polityków z Kongresu Nowej Prawicy Janusza Korwin-Mikkego. – To formacja, której działacze chcą głębokich zmian. W 80-90 proc. mogę się z nimi zgadzać – mówił, przyznając, że część działaczy KNP znajdzie się w jego politycznym projekcie. Polityk przyznał także, że ma „bardzo kompatybilne poglądy w wielu sprawach” z Jarosławem Gowinem z PO i mógłby z nim współpracować. – To, co zaproponujemy w najbliższych dniach jako program, to rzeczy, pod którymi będzie się mógł podpisać nie tylko Jarosław Gowin – dodał. Wipler wyznał, że wzoruje się na Wiktorze Orbanie, który też zaczynał drogę na polityczny szczyt od małej formacji konserwatywno-liberalanej. Przyznał, że będzie popierał odwołanie Hanny Gronkiewicz-Waltz ze stanowiska prezydent Warszawy.",,
Sawczenko może zostać wymieniona. Putin: Rosja jest w kontakcie z Ukrainą,"– Moskwa jest w kontakcie z władzami Ukrainy w sprawie wymiany skazanej w Rosji ukraińskiej lotniczki Nadii Sawczenko – powiedział w czwartek prezydent Rosji Władimir Putin. Zastrzegł przy tym, że w tego rodzaju sprawach „nie należy wybiegać naprzód”. Tymczasem adwokat Ukrainki poinformował, że jej stan „jest bardzo zły”.","Putin mówił o ukraińskiej pilotce wypowiadając się dla dziennikarzy po zakończeniu swojej dorocznej telekonferencji z obywatelami.Stały kontakt – Jesteśmy w kontakcie w tej sprawie z władzami Ukrainy. Nasi partnerzy znają nasze stanowisko. I w takich kwestiach lepiej nie wybiegać naprzód – powiedział Putin, cytowany przez portal RBK. Sawczenko została skazana w marcu przez rosyjski sąd na 22 lata kolonii karnej. Sędzia uznał ją za współwinną zabójstwa dwóch rosyjskich dziennikarzy podczas walk w Donbasie w 2014 roku.Jaki dalszy los? Lotniczka twierdzi, że jest niewinna i nie uznaje wyroku, który uprawomocnił się 5 kwietnia. W sprawie jej dalszego losu decyzję mają podjąć przywódcy Rosji i Ukrainy. Jednak siostra lotniczki powiedziała w poniedziałek, że rozmowy o uwolnieniu skazanej zostały zerwane. Tymczasem również w czwartek adwokat Ukrainki Nikołaj Połozow napisał na Facebooku, że stan zdrowia Nadii Sawczenko „jest bardzo zły”. Obrońca twierdzi, że ścisła głodówka niszczy wewnętrzne organy kobiety, a rosyjscy lekarze podają jej kroplówki, by uzyskać lepsze wyniki analiz. Długa głodówka Ukraińska lotniczka głoduje od 6 kwietnia. Zapowiedziała, że nie przerwie protestu, dopóki nie zostanie odesłana na Ukrainę. Kobieta przebywa w rosyjskim areszcie czekając na przewiezienie do kolonii karnej.Nikołaj Połozow dodał na Facebooku, że „deficyt wody w organizmie, w dziewiątym dniu suchej głodówki, niszczy wewnętrzne organy Nadii”. „Tak jak przypuszczałem, cały dzień Nadieżdę nakłuwali kroplówkami. Ona pokazała ręce - nie ma ani jednej żywej żyły, lekarze szukali żył nawet na nogach” – informował. Adwokat dodał, że Sawczenko nie wierzy w rychłe, pozytywne rozwiązanie jej sprawy. „Na pożegnanie powiedziała: jeśli sucha głodówka na nic nie ma wpływu, to może moja śmierć będzie miała znaczenie” - napisał.",,
Niemcy: Nord Stream 2 nie zwiększa uzależnienia od Rosji,"Niemcy nie zwiększają swej zależności od Rosji, zgadzając się na gazociąg Nord Stream 2 – cytuje Agencja Reutera wysokiego rangą przedstawiciela niemieckiego rządu. – Nasza analiza to pokazuje – powiedział przedstawiciel rządu w przededniu spotkania kanclerz Niemiec Angeli Merkel z prezydentem USA Donaldem Trumpem w Waszyngtonie.","– Rosja jest bardzo wiarygodnym dostawcą – dodał. Podkreślił też, że „w kontekście Nord Stream 2” zabezpieczone muszą być dochody Ukrainy z tranzytu gazu. Na początku kwietnia prezydent Trump skrytykował Niemcy za poparcie dla Nord Stream 2. – Niemcy pompują miliardy do Rosji – powiedział. Zarzucił Berlinowi, że przeznaczając tylko 1 proc. PKB na obronność, nie realizuje obecnie swych zobowiązań wobec NATO, natomiast wspiera Rosję w kwestii Nord Stream 2. Agencja dpa pisze w związku z roboczą wizytą Merkel w Waszyngtonie, powołując się na informacje „z niemieckich kół rządowych”, że Berlin liczy się z tym, iż wyłączenie przez USA krajów Unii Europejskiej z ceł na stal i aluminium nie zostanie przedłużone i cła te zaczną obowiązywać państwa unijne od 1 maja. Kanclerz będzie o tym rozmawiała z prezydentem USA. Według kół rządowych, na które powołuje się dpa, strona niemiecka będzie się opowiadała za tym, aby wprowadzenie tych ceł na razie odłożyć i rozpocząć dialog z Amerykanami w sprawie ceł i barier handlowych. Berlin chce rozmawiać z Waszyngtonem o „wszystkich cłach na wyroby przemysłowe”. Szef Federalnego Związku Niemieckiego Przemysłu (BDI) Dieter Kempf chce, by Merkel zażądała od Trumpa całkowitego odstąpienia od ograniczeń importu stali i aluminium. Kanclerz „powinna mu unaocznić, jakie ryzyko wiąże się z działaniami USA nie tylko dla gospodarki światowej i handlu światowego, lecz także dla gospodarki Stanów Zjednoczonych” – powiedział Kempf. Ostrzegł jednocześnie, że „ataki na wolny handel zagrażają dobrobytowi i miejscom pracy po obu stronach Atlantyku”.",,
Gowin: Nie jestem zwolennikiem kidnapingu sejmowego,"Jarosław Kaczyński zamiast Beaty Szydło, a Krzysztof Szczerski za Witolda Waszczykowskiego? Wielkimi krokami zbliża się połowa kadencji Prawa i Sprawiedliwości, coraz częściej więc mówi się o prawdopodobnej rekonstrukcji rządu. – Żadne decyzje nie zapadły – zapewnia na antenie TVP1 Jarosław Gowin.","„W PiS krąży mnóstwo historyjek, jak to skonfliktowani ministrowie albo wiceministrowie szli do szefowej rządu, prosząc, by rozstrzygnęła spór między nimi. Szydło słuchała, robiła mądre miny, a następnie mówiła: „Panowie, musicie się porozumieć”. I wychodziła. A ministrowie zgrzytali zębami i pielgrzymowali do Kaczora, błagając o przywódcę w rządzie. No i wybłagali” – piszą w nowym tygodniku „Sieci Prawdy” Robert Mazurek i Igor Zalewski. Twierdzą, że w listopadzie – 11 lub 16 – prezes PiS Jarosław Kaczyński w fotelu premiera zastąpi Beatę Szydło. – Od samego początku mówiliśmy, że po dwóch latach dojdzie do takiej oceny dokonań rządu – zaznaczył na antenie TVP1 wicepremier, minister nauki i szkolnictwa wyższego Jarosław Gowin. Dodał jednocześnie, że żadne decyzje nie zapadły, a panowie Kaczyński, Gowin i Ziobro po sobotniej konferencji Zjednoczonej Prawicy na ten temat nie rozmawiali. Nowa partia, nowa nazwa– Łączy nas wiara w wolny rynek, w niskie podatki, w prywatną własność, a równocześnie przywiązanie do tradycyjnych wartości, takich jak naród, patriotyzm i wiara chrześcijańska – podkreślał dziesięć dni temu w Sejmie wicepremier Jarosław Gowin, ogłaszając powstanie nowej partii. Kongres Polski Razem zaplanowano na 4 listopada, wtedy też rządowy koalicjant ogłosi nową nazwę i skład ugrupowania. Na razie moc przyciągania partia ma umiarkowaną. 17 października do nowej Polski Razem wstąpił prezydent Kalisza Grzegorz Sapiński. – On jest reprezentantem tej grupy samorządowców, którzy w różnym stopniu i w różny sposób dołączą do nas. Jedni będą członkami partii, inni będą doradzać naszemu ugrupowaniu. W ramach obozu Zjednoczonej Prawicy my jesteśmy tym ugrupowaniem, które najbardziej ufa samorządowcom – zaznaczył Gowin. Sejmowe plotki korytarzowe mówią nie tylko o samorządowcach, którzy do nowego ugrupowania Jarosława Gowina się wybierają. Wśród nazwisk na transferowej giełdzie pojawili się: Tomasz Rzymkowski, Bartosz Jóźwiak, Józef Brynkus, Jakub Kulesza.– Z żadnym z nich nie rozmawiałem i generalnie nie jestem zwolennikiem takiego kidnapingu sejmowego – stwierdził Gowin. Wicepremier rozmawiał natomiast z innym „sejmowym wolnym elektronem” – Zbigniewem Gryglasem, który odszedł niedawno z Nowoczesnej, a który, jak podkreślał Gowin, „nie pasował tam światopoglądowo ze swoimi głosowaniami, raczej konserwatywnymi”. – On ma równocześnie poglądy gospodarcze, które są bliskie naszemu ugrupowaniu, ale to jego suwerenna decyzja – dodał.Tymczasem naturalnego sojusznika w Sejmie, Republikanów, rozebrał PiS. Dwie z trzech posłanek tworzących koło republikańskie w parlamencie przeszło do klubu Prawa i Sprawiedliwości. „Tusk usłyszy pytanie, dlaczego z tej ekspertyzy nie skorzystano”– Wtedy, kiedy doszło do katastrofy smoleńskiej, nie byłem członkiem rządu, nie znam tego dokumentu, dowiedziałem się o jego istnieniu dzisiaj. Jeżeli taki dokument istnieje, to na pewno jego zawartość musi zostać poddana bardzo precyzyjnej analizie, także przez prokuraturę  – mówił w studio TVP1 Jarosław Gowin. W taki sposób odniósł się do doniesień „Do Rzeczy”. Tygodnik przekonuje, że kancelaria premiera Donalda Tuska zamówiła analizę, z której wynikało, że w sprawie katastrofy smoleńskiej nie trzeba było stosować prawa, które oddało śledztwo w ręce Rosjan.Powołuje się przy tym na dokumenty, m.in. pismo z 19 września 2011 r., skierowane przez byłego szefa KPRM Tomasza Arabskiego do warszawskiej prokuratury okręgowej. Stanowi ono część materiału dowodowego w śledztwie w sprawie „zdrady dyplomatycznej”, które toczy się obok głównego postępowania dotyczącego przyczyn katastrofy smoleńskiej.Według „Do Rzeczy” z dokumentu wynika, że przez kilka tygodni po katastrofie smoleńskiej ekipa Donalda Tuska „nie pokusiła się o przygotowanie żadnej analizy prawnej, która wskazywałaby na to, że Polska była bezwolnym wykonawcą rosyjskich poleceń, a wszystkich ustaleń dokonywano na słowo honoru”.– Podczas któregoś z kolejnych przesłuchań zapewne Donald Tusk usłyszy pytanie, dlaczego z tej ekspertyzy nie skorzystano – podsumował Gowin.",,
Macierewicz: Wojska Obrony Terytorialnej to reakcja na zagrożenie Polski ze Wschodu,"– Nazywanie żołnierzy Wojsk Obrony Terytorialnej mięsem armatnim to niegodne i haniebne słowa. Przede wszystkim to ludzi młodzi. To osoby pochodzące z miejsca, gdzie tworzone są pierwsze brygady WOT: Podlasia, Lubelszczyzny, Rzeszowszczyzny. To ludzie, którzy widząc wydarzenia ostatnich lat, po roku 2010, uświadomili sobie jak bardzo zagrożona jest ojczyzna – stwierdził w wywiadzie dla „Rzeczpospolitej” szef MON Antoni Macierewicz.","Minister obrony powiedział w rozmowie z „Rzeczpospolitą”, że obrona terytorialna to piąty rodzaj sił zbrojnych sformowany z żołnierzy ochotników, którzy chcą bronić ojczyzny z poczucia patriotyzmu.Macierewicz odrzuca oskarżenia o faworyzowanie WOT kosztem wojsk operacyjnych. Przypomina, że obrona terytorialna to jeden z najważniejszych komponentów armii innych państw zachodnich, takich jak Stany Zjednoczone, Wielka Brytania czy Finlandia.– Zawsze znajdowali się w historii Polski, także w ostatnich czasach ludzie, którzy wojskiem pogardzali, wojsko atakowali. Przykro, że dzieje się to, wtedy gdy Polska jest zagrożona – oświadczył szef MON. Jak dodał, budowa obrony terytorialnej to przede wszystkim reakcja na rosnące zagrożenie ze Wschodu.",,
Polska oficjalnie dołączyła do grona krajów rozwiniętych,"Polska oficjalnie dołącza do grona krajów rozwiniętych według klasyfikacji FTSE Russell. Decyzja została ogłoszona rok temu, teraz wchodzi w życie. Od dziś jesteśmy w tej samej grupie co USA, Japonia czy Niemcy.","Komunikat dodaje, że Polska znalazła się wśród najbardziej rozwiniętych światowych rynków, do których zaliczane są m.in. Stany Zjednoczone, Wielka Brytania, Niemcy, Francja, Japonia i Australia, a „awans Polski do grona rynków rozwiniętych to docenienie rozwoju polskiej gospodarki i krajowego rynku kapitałowego”. „24 września 2018 r. globalna agencja indeksowa FTSE Russell przekwalifikowała Polskę z Emerging Markets do Developed Markets. Dzięki awansowi Polska znalazła się w grupie 25-ciu najbardziej rozwiniętych światowych gospodarek, takich jak Stany Zjednoczone, Wielka Brytania, Niemcy, Francja, Japonia czy Australia. Polska to pierwszy kraj od niemal dekady, który awansował do rynków rozwiniętych, to również pierwszy przypadek zakwalifikowania do tego grona kraju z Europy Środkowo-Wschodniej” – głosi komunikat. W komunikacie wypowiada się przedstawiciel FTSE Russell Reza Ghassemieh, według którego „awans Polski do grona rynków rozwiniętych w ramach globalnej klasyfikacji rynków akcji FTSE Russell to znaczące osiągnięcie”. „Ministerstwo Finansów i Giełda Papierów Wartościowych w Warszawie od dawna dążą do usprawnienia infrastruktury polskiego rynku kapitałowego i wzmocnienia polskiej gospodarki, a dzisiejszy dzień jest zwieńczeniem ich wysiłków zmierzających do spełnienia restrykcyjnych kryteriów tej klasyfikacji” – mówi. Także cytowany prezes GPW Marek Dietl zaznacza, że „dynamiczny rozwój polskiego rynku kapitałowego zaowocował nadaniem mu statusu rynku rozwiniętego”. „To fundamentalna zmiana w postrzeganiu Polski przez globalnych inwestorów. Przekwalifikowanie naszego kraju daje możliwość zainteresowania nowych inwestorów akcjami polskich spółek i stanowi ogromną szansę dla całego rynku kapitałowego. Wierzę, że w dłuższej perspektywie spowoduje to napływ większego kapitału na warszawski parkiet” – zaznacza. Dietl przypominał, że nasza giełda powstała w tym samym roku co londyńska, ale po transformacji ustrojowej, w 1991 roku musiała zaczynać od zera. Dlatego – jak podkreślał – dojście do etapu rynku rozwiniętego zajęło nam 27 lat. Prezes dodał, że to wydarzenie jest dla Polski jak awans z angielskiej piłkarskiej pierwszej ligi – Championship, do ekstraklasy – czyli Premier League. Komunikat zwraca uwagę, że dokonując rewizji klasyfikacji FTSE Russell bierze pod uwagę m.in. otoczenie regulacyjne, infrastrukturę, jakość rynku kapitałowego, kształt systemu depozytowo-rozliczeniowego czy rozwój rynku instrumentów pochodnych. „Do indeksów FTSE Russell benchmarkują się wiodące światowe fundusze inwestycyjne. Kwalifikacja wiąże się z przesunięciem spółek w ramach indeksów FTSE grupujących spółki z rynków rozwijających się do indeksów spółek z rynków rozwiniętych” – czytamy. Ostateczna lista 37 polskich spółek, które wejdą w skład indeksów rynków rozwiniętych (wg przypisanej przez FTSE Russell kategorii wielkości), została opublikowana 25 sierpnia. Do kategorii dużych spółek (large cap) zaliczony został PKO Bank Polski. Do średnich spółek (mid cap): PKN Orlen, Grupa Lotos, PGE, PGNiG, KGHM Polska, Bank Pekao, PZU, BZ WBK, mBank, LPP, Dino Polska, CD Projekt, Cyfrowy Polsat. Z kolei do małych spółek (small cap): Bank Millennium, AmRest Holdings, Bank Handlowy, JSW, Alior Bank, CCC, Play Communications, Orange Polska, Grupa Azoty, Enea, Tauron Polska Energia, Kernel Holding, Kruk, Asseco Poland, Budimex, Eurocash, Ciech, Energa, PKP Cargo, Lubelski Węgiel Bogdanka, GPW, Boryszew, Neuca. Polska została przekwalifikowana z Emerging Markets do Developed Markets w wyniku decyzji ogłoszonej przez FTSE Russell 29 września 2017 r., kiedy agencja podała wyniki dorocznej klasyfikacji krajów pod względem statusu rozwoju - przypomina komunikat. Decyzja weszła w życie 24 września 2018 r. wraz z prowadzoną co pół roku weryfikacją globalnych indeksów akcji FTSE.",,
Grecja: partia Dimar wycofuje się z rządu,"Niewielka, umiarkowanie lewicowa partia Dimar (Demokratyczna Lewica) wycofuje z rządu dwóch swoich ministrów w związku ze sporem w sprawie zamknięcia publicznego nadawcy ERT.","Jak poinformowali przedstawiciele partii, w ciągu dnia dymisje mają złożyć ministrowie sprawiedliwości i ds. reformy administracyjnej. Do rezygnacji przygotowują się również dwaj wiceministrowie z Demokratycznej Lewicy, która jest najmniejszym ugrupowaniem w koalicji.Nie jest jasne, czy partia będzie w dalszym ciągu popierała koalicję rządzącą kierowaną przez  konserwatywnego premiera Antonisa Samarasa. Trójpartyjna koalicja ma obecnie w 300-osobowym parlamencie większość 167 mandatów, w tym 14 przypadających Demokratycznej Lewicy. Partia wydała komunikat, w którym zobowiązała się do kontynuowania prac nad „agendą reform”, co sugeruje, że będzie zapewniać ograniczone wsparcie rządowi – pisze agencja Associated Press.Drugi koalicyjny partner koalicji, socjalistyczny PASOK, oświadczył, że pozostaje w rządzie Samarasa. Wyborów nie będzie Przedstawiciele wszystkich trzech formacji wykluczają na razie możliwość przyspieszonych wyborów, które zagroziłyby realizacji reform wymaganych od Grecji przez Unię Europejską i Międzynarodowy Fundusz Walutowy. – Krajowi nie potrzeba wyborów – oświadczył lider Demokratycznej Lewicy Fotis Kuwelis.Partie koalicji nie zdołały w ciągu trzech spotkań w tym tygodniu rozwiązać sporu wokół publicznego nadawcy ERT. W poniedziałek wieczorem sąd administracyjny najwyższej instancji anulował tymczasowo decyzję rządu o zamknięciu publicznego radia i telewizji oraz nakazał ponowne ich otwarcie aż do powołania nowego publicznego nadawcy. Jednak pojawiły się rozbieżneinterpretacje orzeczenia sądu i radio oraz telewizja w dalszym ciągu nie nadają. 11 czerwca rząd zamknął publicznych nadawców, uzasadniając to koniecznością wprowadzania dalszych oszczędności budżetowych. Premier Samaras podjął decyzję bez zgody partnerów koalicyjnych.",,
Powstał banknot zero euro. Jego zdobycie nie będzie łatwe,"Pod koniec listopada w trakcie Warszawskiej Giełdy Kolekcjonerskiej będzie można zdobyć pamiątkowy banknot o wartości 0 euro. Jego zdobycie nie będzie łatwe, bo będzie on dostępny w liczbie zaledwie 5 tys. egzemplarzy.","Banknot 0 Euro Souvenir to projekt, który został zapoczątkowany w 2015 r. we Francji i rozprzestrzenił się na całą Europę. Na pierwszym polskim euro widnieją symbole Warszawy: kolumna Zygmunta i Zamek Królewski. Giełda odbędzie się w niedzielę 24 listopada w hali sportowej Centrum Rekreacyjno-Sportowego Dzielnicy Bielany przy ul. Lindego 20 w Warszawie. Sprzedaż ruszy o godz. 10. Za kolekcjonerskie Euro Souvenir trzeba będzie zapłacić 15 zł. Do ceny banknotu trzeba jeszcze doliczyć bilet wstępu na giełdę 8 lub 25 zł (jeśli będziemy chcieli wejść na giełdę przed jej oficjalnym otwarciem w godz. 8-9.30). Banknot 0 Euro Souvenir produkowany jest we francuskiej drukarni papierów wartościowych Oberthur, która odpowiada za druk oryginalnych banknotów euro.",,
„Legł w gruzach mit PO jako partii znającej się na gospodarce”,"– Pokaz niekompetencji Rostowskiego był zadziwiający – komentował w programie „Minęła 20” wystąpienie Jacka Rostowskiego przed komisją ds. wyłudzeń VAT Marcin Horała (PiS). – Po raz kolejny legł w gruzach mit PO jako partii, która zna się na gospodarce – dodawał Kamil Bortniczuk.","– Po raz kolejny legł w gruzach mit PO jako partii, która zna się na gospodarce. Cofnijmy się do historii, mamy 2005 r., kiedy miał powstawać POPiS, w społeczeństwie pokutowało przekonanie, że PO to partia o nastawieniu gospodarczym, PiS to bardziej kwestie sprawiedliwości – mówił Bortniczuk. Jego zdaniem jest „pytanie, czy Platforma w ogóle ma w swoim gronie jakichś specjalistów. Pamiętamy przecież prognozy »specjalisty« od gospodarki pana Rzońcy o tym, jak miał wyglądać budżet w kontekście realizacji przez rząd Zjednoczonej Prawicy obietnic wyborczych”. – Pan minister nie znał swojego własnego rozporządzenia, swego czasu powołał zespół ds. walki z oszustwami podatkowymi i nie był w stanie nic na jego temat powiedzieć, odsyłał do wiceministra Grabowskiego w sprawie nowelizacji ustawy, a ten wcześniej o nią pytany odpowiadał: pewnie ją wcześniej podpisałem, ale właściwie to nie kojarzę, co tam było. Pokaz niekompetencji był zadziwiający – skomentował sprawę Horała.",,
"„Te słynne postulaty Solidarności zmieniły historię Polski, Europy i świata”","Wydarzenia sierpniowe są dla nas powodem do wielkiej dumy – napisał w liście do uczestników 39. rocznicę Sierpnia'80 w Gdańsku prezydent Andrzej Duda. „Polski Sierpień dał światu wzór pokojowego protestu i udowodnił, że ludzie dzięki wierności swoim ideałom mogą zmieniać świat” – podkreślił. – Chcemy, żeby cała Polska była triumfująca i szczęśliwa, pod znakiem Solidarności. Z ideałami Sierpnia '80 Polska taka właśnie będzie i niech tak się stanie – powiedział premier Mateusz Morawiecki.","„To tutaj, na Wybrzeżu w sierpniu 1980 roku ludzie pracy zjednoczyli się, aby zamanifestować swój sprzeciw wobec zła i niesprawiedliwości. Ten sprzeciw wobec komunizmu wyrastał z samych korzeni polskiego ducha i polskiej tożsamości” - napisał prezydent w liście, który odczytał zastępca szefa Kancelarii Prezydenta Paweł Mucha.Podkreślił, że „Solidarność stała się wielkim, bezprecedensowym ruchem milionów Polaków, którzy połączyli swoje marzenia i wysiłki dla dobra całego narodu, swoich rodzin, przyjaciół, sąsiadów, ale i tych, których nigdy nie poznali, ale z którymi byli zjednoczeni poprzez wspólną historię, kulturę i przekonania.  „Solidarność niosła nadzieję i wyzwalała z osamotnienia, pozwalała na nowo odkrywać naszą tożsamość, nierozerwalne więzi wypływające ze wspólnych źródeł wartości, stała się rdzeniem ogromnej siły duchowej, sprawiła, że fala wolności przetoczyła się przez cały nasz region, zburzyła Mur Berliński, odmieniła Polskę i Europę stając się wartością uniwersalną” – napisał prezydent w liście. „Wydarzenia sierpniowe są dla nas powodem do wielkiej dumy. Polacy, w ubiegłym wieku tak bardzo poranieni przez historię, potrafili na brutalną przemoc i okrucieństwo zbrodniczych ideologii odpowiedzieć siłą wartości, którym zawsze pozostawali wierni – wolnością, odpowiedzialnością, szacunkiem wobec bliźniego” – zaznaczył prezydent. „Polski sierpień stał się manifestacją mocy tych wartości, dał światu wzór pokojowego protestu i udowodnił, że ludzie dzięki wierności swoim ideałom mogą zmieniać świat” – wskazał. – Ruch Solidarności, jak mało które wydarzenia z przeszłości, ma dziś cały czas wielką moc zmiany rzeczywistości na lepsze – powiedział do uczestników uroczystości w historycznej sali BHP Stoczni Gdańskiej premier Mateusz Morawiecki. Jak dodał „to ruch jakiego w historii świata nie było”.– Dzisiaj po latach wiemy, że z tych wielkich, pokojowych ruchów - ruchów, które nie posługują się też bronią – wywodzą się wielkie zmiany, które doprowadziły do niepodległości, suwerenności, wolności Rzeczypospolitej – podkreślił szef rządu.Przypomniał, że 39 lat temu i w czasach konspiracji Solidarność dawała nadzieję na przyszłość. – Tak, jak tę nadzieję dawali wspaniali działacze Solidarności tamtych lat – Anna Walentynowicz, Andrzej Kołodziej, Andrzej Gwiazda, Joanna Duda-Gwiazda i wielu innych, tak wdzięczny jestem dzisiejszej Solidarności za waszą odpowiedzialną walkę o lepszą Polskę – mówił.",,
Zapraszamy na wieczór wyborczy na niespotykaną dotąd skalę,"Już o godzinie 21:00 poznamy pierwsze sondażowe wyniki głosowania i dowiemy się, kogo wybrali Polacy w wyborach parlamentarnych. Ale wieczór wyborczy w Telewizji Polskiej to także analizy, podział mandatów czy dane demograficzne wyborców poszczególnych ugrupowań. Studio wyborcze startuje o godz. 20:00 w TVP Info i o 20:55 w TVP1. Transmisja tego wyjątkowego wydarzenia, wyniki głosowania oraz relacja minuta po minucie także na portalu tvp.info.","Łącznie o mandat posła w niedzielnym głosowaniu walczy aż 5114 kandydatów – to aż 11 osób na każde z 460 miejsc w Sejmie. O sto miejsc w Senacie ubiega się z kolei 278 kandydatów. Wybory rozpoczęły się o godz. 7:00 i potrwają do godz. 21:00. Wtedy też poznamy pierwsze sondażowe wyniki głosowania oparte na badaniu exit pool, czyli na odpowiedziach udzielanych przez wyborców po wyjściu z lokali wyborczych.  Tego wyjątkowego wieczoru Telewizja Polska pokaże studio wyborcze w całkowicie nowej odsłonie, wytyczając nowe ścieżki i trendy w tym, jak przedstawiać wyniki wyborów.  – Technik, które zostaną zaprezentowane, jeszcze nikt w Polsce nie stosował, a na świecie, są to wciąż bardzo nowatorskie rozwiązania – mówi Piotr Gęsek z Platige Image, spółki specjalizującej się w tworzeniu grafiki komputerowej, która pracuje przy przygotowaniu wieczoru.  Przy realizacji transmisji zostaną wykorzystane aż trzy studia telewizyjne jednocześnie. Dzięki efektom postprodukcyjnym na obraz wysyłany z kamer nałożone zostaną grafiki, sprawiając wrażenie, że są one zespolone z siedzibą TVP przy ul. Woronicza w Warszawie. Także plac przed budynkiem zamieniono w jedno, wielkie studio, wykorzystując do tego kamerę zawieszoną na czterech 30-metrowych wieżach.  Jak dodaje Piotr Gęsek, to będzie największe wydarzenie medialne tego dnia.",,
Tylko NATO może obronić Niemcy? „Głęboko zakorzeniona paranoja”,"Stanowisko władz w Berlinie, że NATO powinno pozostać w niezmienionym kształcie, aby chronić Niemcy, jest zaskakujące – powiedział minister spraw zagranicznych Rosji Siergiej Ławrow w programie rosyjskiej telewizji państwowej.","Siergiej Ławrow powiedział, że jest zaskoczony wypowiedziami kanclerz Angeli Merkel i szefa niemieckiej dyplomacji Heiko Maasa, którzy mówili podczas debaty zainicjowanej przez prezydenta Francji Emmanuela Macrona, że Sojusz Północnoatlantycki powinien pozostać taki, jaki jest obecnie, gdyż tylko NATO może obronić Niemcy.  – Szczerze mówiąc, uderzyły mnie te wypowiedzi, pochodzące nie z kraju o mentalności opartej na nienawiści do Rosji i niektórych historycznych fobiach, ale z Niemiec, lidera Unii Europejskiej – powiedział Ławrow. – Oznacza to, że jest to głęboko zakorzeniona paranoja – dodał.  Szef rosyjskiej dyplomacji stwierdził, że nowe władze Unii Europejskiej będą musiały określić swoje podejście do dialogu na temat bezpieczeństwa politycznego i wojskowego na kontynencie europejskim, w szczególności do dialogu z Rosją i innymi krajami, które nie są członkami UE i NATO.  – Uważam, że jeśli chodzi o dyplomację, bardzo ważna jest zmiana obecnej narracji. To właśnie próbuje zrobić francuski prezydent Emmanuel Macron wraz z wieloma innymi przywódcami państw NATO i UE – ocenił Ławrow.  Pod koniec listopada kanclerz Angela Merkel broniła m.in. w niemieckim parlamencie NATO, mówiąc, że utrzymanie tego Sojuszu ma ogromne znaczenie dla Niemiec. Był to wówczas komentarz do wypowiedzi prezydenta Francji Emmanuela Macrona, który w głośnym wywiadzie dla brytyjskiego tygodnika „Economist” mówił o „śmierci mózgowej” NATO.",,
TVP kręci film o Zenku Martyniuku,"Telewizja Polska jest producentem filmu o największej gwieździe disco polo, Zenku Martyniuku. Na Podlasiu rozpoczęły się pierwsze zdjęcia. Obraz ma trafić do kin już w walentynki 2020 roku.","Historia ma być „w hollywoodzkim stylu”. Reżyserię powierzono Janowi Hryniakowi, który w roli młodego Zenka obsadził Jakuba Zająca (młody Florian ze „Stulecia Winnych”), a w roli dorosłego gwiazdora – Krzysztofa Czeczota („Dziewczyny ze Lwowa”, „Pitbull”). W żonę piosenkarza wciela się Klara Bielawka, a w syna – Olaf Marchwicki.  Zdjęcia kręcone będą na Podlasiu: w Bielsku Podlaskim i rodzinnej miejscowości Martyniuka – Gredelu. Na planie statystują mieszkańcy Podlasia.",,
Erdogan: Utrzymujemy kontakty niskiego szczebla z władzami Syrii,"Mimo tureckiego wsparcia w konflikcie syryjskim dla rebeliantów walczących przeciwko prezydentowi Syrii Baszarowi al-Asadowi prezydent Turcji Recep Tayyip Erdogan przyznał w niedzielę, że Ankara utrzymuje kontakty niskiego szczebla z Damaszkiem.","Erdogan nazywał wcześniej Asada terrorystą i kilkukrotnie w ostatnich latach mówił, że jego reżim musi zostać obalony. Z pomocą Rosji oraz Iranu prezydent Syrii utrzymał się jednak u władzy i odbił z rąk rebeliantów znaczne tereny w swym kraju.W grudniu szef tureckiego MSZ Mevlut Cavusoglu powiedział, że Turcja oraz inne państwa mogą rozważyć współpracę z Asadem, jeśli wygra on wybory. Miesiąc później przyznał natomiast, że jego Ankara utrzymuje kontakty z Damaszkiem za pośrednictwem Iranu i Rosji.  Erdogan oświadczył w niedzielę, że kontakty między Ankarą a Damaszkiem są nawet bardziej bezpośrednie. – Relacje z Syrią prowadzone są na niskim szczeblu – powiedział w wywiadzie dla telewizji TRT. Dodał przy tym, że służby wywiadowcze działają inaczej niż przywódcy polityczni.– Przywódcy mogą być odcięci. Służby wywiadowcze jednak mogą się komunikować – tłumaczył. – Nawet jeśli masz wrogów, to nie powinieneś przerywać związków. Możesz ich potrzebować w przyszłości – dodał.Sprawa konfliktu syryjskiego będzie omawiana podczas zapowiedzianego na 14 lutego w Soczi spotkania przywódcy Rosji Władimira Putina z Erdoganem oraz prezydentem Iranu Hasanem Rowhanim.  Zbiegnie się ono w czasie z zaplanowaną na 13 i 14 lutego w Warszawie konferencją ministerialną poświęconą budowie pokoju i bezpieczeństwa na Bliskim Wschodzie, w tym również w Syrii. Swój udział w konferencji zapowiedzieli m.in. wiceprezydent USA Mike Pence, amerykański sekretarz stanu Mike Pompeo, premier Izraela Benjamin Netanjahu oraz liczni przedstawiciele państw arabskich.",,
„Iskra pamięci”. 20 tys. zniczy uczciło ofiary Katynia,"Mieszkańcy Warszawy zgromadzili się w sobotę na placu Piłsudskiego, by wziąć udział w wydarzeniu „Iskra pamięci”, poświęconemu pamięci Polaków zamordowanych w lasach katyńskich w 1940 r. Na placu zapłonęło ponad 20 tys. zniczy ułożonych w kształcie polskiego orła wojskowego.","Warszawiacy w sobotę w godzinach wieczornych wzięli udział w modlitwach upamiętniających Polaków zamordowanych w Katyniu. – Oficerów w Katyniu mordowano dwukrotnie. Raz fizycznie, a później mordując pamięć o nich przez dziesięciolecia. Jednak pamięć nie dała się zgładzić. Nie pozbawiono nas ducha narodu. Ten duch brał się z pamięci o zbrodni katyńskiej. Na tej pamięci wznosi się współczesna Polska – powiedział szef Urzędu do spraw Kombatantów i Osób Represjonowanych Jan Józef Kasprzyk. W ramach wydarzenia „Iskry pamięci” w ciągu dnia można było uczestniczyć m.in. w spotkaniach z kombatantami i rodzinami katyńskimi, posłuchać odczytywanych listów żołnierzy wywiezionych do Katynia, a nawet oddać krew dla potrzebujących.",,
„W sprawie Olina państwo  nie zdało egzaminu”,"Sprawca prowokacji Andrzej Milczanowski mówi, że dziś zrobiłby to samo. Oznacza to, że polskie państwo nie zdało egzaminu – powiedział w programie „Minęła Dwudziesta” TVP Info były premier Józef Oleksy. Odniósł się do wtorkowej publikacji „Gazety Wyborczej”, która napisała, że sprawa „Olina” mogła być prowokacją rosyjskich służb specjalnych.","W 1995 r. polski wywiad zwerbował rosyjskiego dyplomatę Grigorija Jakimiszyna. Rosjanin zdradził, że jest oficerem prowadzącym najważniejszego rosyjskiego agenta w Polsce, premiera Józefa Oleksego. Z trybuny sejmowej ujawnił to minister spraw wewnętrznych Andrzej Milczanowski. Efektem był wybuch wielkiej afery i dymisja rządu Oleksego. Po wybuchu afery Jakimiszyn wyjechał do Rosji. Spekulowano, że za ujawnienie nazwiska Oleksego (który miał być agentem o pseudonimie „Olin”) mógł zapłacić głową.  „Gazeta Wyborcza” opublikowała we wtorek relację Andrieja Sołdatowa, współautora książki o rosyjskich służbach specjalnych „Nowa arystokracja”. Sołdatow twierdzi, że Jakimiszyn ma się doskonale i jeszcze kilka lat temu pracował dla rosyjskich służb. Ten fakt ma być poważną poszlaką wskazującą, że Jakimiszyn nikogo Polakom nie zdradził. – Nie ma dla mnie znaczenia, czy Milczanowski był inspirowany z zagranicy, czy nie – mówił w TVP Info Józef Oleksy. – To była wściekła napaść polityczna – dodał. Zdaniem Oleksego, sprawa nie została należycie zbadana prze prokuraturę. Skrytykował też wyrok sądu uniewinniający Milczanowskiego z zarzutu ujawnienia tajemnicy państwowej. – Sąd orzekł niską szkodliwość społeczną czynu. To śmieszne – mówił Oleksy. Były premier ujawnił też, że po wybuchu afery „Olina” w stałym kontakcie z ambasadą amerykańską był Leszek Miller. – Oni wiedzieli, że to „bullshit”, a ja nie jestem agentem. Obawiali się tylko, czy nie zaszkodzi to polskiej demokracji – relacjonował Józef Oleksy.",,
Listy znane i wyczekiwane,"Tworzenie najpierw koalicji, później zaś list wyborczych w warunkach bardzo płynnych składów i zmieniających się nazw bloków, jest samo w sobie niemal tak samo emocjonujące, jak wieczór wyborczy i spływające ostateczne wyniki. I chociaż od kilku tygodni można było odnieść wrażenie, że akcja stoi w miejscu, a politycy co chwila ogłaszają, że już za chwilę, już jutro, już za godzinę będzie miał miejsce zwrot, po czym nic się nie dzieje, trochę się jednak wydarzyło.","Najpierw PSL, a później SLD rozeszły się z KO, postkomunistyczna lewica połączyła siły z młodymi rewolucjonistami, a najwięksi beneficjenci systemu z PSL z antysystemowcami z Kukiz’15 – by ostatecznie wszystko było właściwie po staremu. W wyborach wystartują PiS i PO (jako Koalicja Obywatelska), uzupełnione o SLD i PSL. A że składy poszczególnych graczy będą wzmocnione (lub osłabione, tego dowiemy się dopiero w dniu wyborów) mniej lub bardziej egzotycznymi transferami, to zupełnie inna historia. Na wyborczej karcie najważniejsze są szyldy.Elżbieta Zielińska, posłanka UPR, a jeszcze niedawno jedna z bardziej rozpoznawalnych medialnie przedstawicielek Kukiz’15 odejście z ugrupowania uzasadniła brakiem konsultacji i podjętą właściwie jednoosobowo decyzją o pójściu razem z PSL. Tymczasem – choć obu klubom w wielu sprawach było do siebie blisko, oba też próbowały funkcjonować w formule opozycji merytorycznej (w odróżnieniu od totalnych w swej negacji rządów PiS Nowoczesnej i Platformy) – trudno wyobrazić sobie w takiej koalicji, potwierdzonej dodatkowo wspólnym klubem parlamentarnym po wyborach, realizację postulatów antysystemowych. Wydaje się, że decyzja o porozumieniu zawarta została dość gwałtownie, bardziej z desperacji, niż kalkulacji, zaś Paweł Kukiz nie przewidział aż tak dużych jej kosztów. Świadczą o tym jego bardzo nerwowe reakcje na głosy sprzeciwu dawnych kolegów i sympatyków, lecz również skala wewnętrznego oporu, sprawiająca, że gra okazała się nie być warta świeczki. Oczywiście zakładając, że Kukizowi nadal chodzi o cos więcej, niż wejście do parlamentu kolejnej kadencji, które wydaje się prawdopodobne. Może się jednak okazać, że po wyborach PSL nawiąże współpracę z SLD i/lub Platformą, Kukiz zostanie zaś samotnym posłem niezależnym, bez kolegów i struktur. Otwarte pozostaje pytanie o jeszcze bliższą przyszłość. Wciąż trwają rozmowy na temat wzajemnego wsparcia kandydatów opozycji w wyborach do Senatu. Tym razem zamiast jednego lub kilku szyldów, rozwiązaniem miałoby być prawdopodobnie niewystawianie konkurencji dla kandydata jednego z ugrupowań w danym okręgu. Wydaje się niemal pewne, że taką współpracę nawiążą Koalicja Obywatelska i Sojusz Lewicy Demokratycznej, w rozmowach – ponoć obiecujących – bierze jednak udział również PSL. Co więcej – ważni politycy stronnictwa, tacy, jak Piotr Zgorzelski, wypowiadają się o tym pomyśle bardzo ciepło. Co prawda, dopytywany o sprawę w radiowej Trójce Zgorzelski kluczy, mówiąc, że nie oznacza to pójścia razem, a jedynie niewystawienie konkurenta w imię wzajemnego szacunku, finał jest przecież ten sam. Co więc w tej sytuacji ze współpracą Pawła Kukiza z ludowcami w wyborach nie do sejmu, a senatu? Czy Kukiz będzie apelować do swoich wyborców, by w poszczególnych okręgach głosowali na polityków PO czy lewicy? Pytanie jest o tyle zasadne, że lewica – deklarując możliwość rezygnacji z ubiegania się o część mandatów, przedstawiła już część swoich propozycji – takich jak Wanda Nowicka, Jerzy Jaskiernia czy Jerzy Wenderlich. Co ciekawe, ten ostatni nie tak dawno wymieniany był jako kandydat Koalicji Obywatelskiej. Politycy KO wysyłają sygnały, że kandydatury ludzi lewicy są dla nich do zaakceptowania, choć nie podoba im się forma jednostronnego ogłoszenia nazwisk. Jeśli tak samo zachowają się ludowcy, Kukizowi dojdzie do długiej listy jeszcze jeden problem. Elżbieta Zielińska w rozmowie z Polskim Radiem potwierdziła również, że gdyby rozmowy z PSL zaczęły się wcześniej, wszystko mogło wyglądać inaczej. Możliwa była szeroka, centroprawicowa koalicja ludowców, Kukiza i środowisk Marka Jurka, być może również innych polityków, takich, jak Marek Jakubiak. Tymczasem Koalicja Polska najpierw w wypowiedziach samych polityków PSL stała się formacją centrową, by skończyć jako lista tej partii, na której wzięto kilkunastu zwolenników Kukiza, przy okazji niszcząc jego ruch i pozycje społeczne. Zamiast szerokiej koalicji mamy więc de facto wrogie przejęcie. Czy tak samo skończy się obecne rozdanie po lewej stronie sceny politycznej?Jeśli – podobnie jak ja – maja Państwo tendencję do zapamiętywania nieistotnych drobiazgów, zapewne pamiętacie też, że Razem i Wiosna powstały jako kontrpropozycja wobec SLD dla lewicowych wyborców. Przy czym obie te partie były – z różnych powodów i w różnym stopniu – bardzo krytyczne wobec Platformy. Kiedy doszło do porozumienia lewicy, kluczową sprawą była nazwa nowego tworu, która mogła pozwolić zachować młodszym kolegom twarz w sojuszu z Sojuszem, dotąd przecież zwalczanym. Tymczasem po kilku manewrach, według części głosów podjętych przez starych wyjadaczy z SLD ze świadomością, że są skazane na porażkę, sprawa kończy się jak z PSL i Kukizem. Komitet wyborczy jest co prawda nowy, ale i tak nazywa się Sojusz Lewicy Demokratycznej, równie dobrze więc Czarzasty mógłby ogłosić, że po prostu bierze na listy ludzi Zandberga i Biedronia.  Jednak od Kukizowców na liście PSL i Razem z Wiosną na liście SLD lepsi są politycy PiS na listach Koalicji Obywatelskiej. Nie tak dawno ogłoszono, że w KO odnalazł swoje miejsce Paweł Kowal, teraz okazuje się, że dołączy do niego Paweł Poncyliusz, startujący z Rzeszowa. Wydaje się więc, że PJN znów jest już praktycznie w komplecie, choć do kolegów nie dołączy raczej znów związany z prawicą Adam Bielan. Opozycja, kilka dni temu, również podawała jako termin koniec tygodnia, PSL i lewica zapowiedziały już, że zajmą naszą uwagę w weekend. Czy faktycznie wszystko mają już spięte? Politycy lubią ostatnio zaskakiwać nas decyzjami, które dopiero później okazują się nieprzemyślane, niczym innym nie było zarówno ogłoszenie jedynek przez Schetynę, jak i zawiązania koalicji lewicy czy PSL i Kukiza. Ujawnienie list do Sejmu i (poszerzonej lub nie) do Senatu będzie niemal na pewno początkiem kolejnego stadium chaosu, wzajemnych pretensji i podkładania sobie nóg, tym razem już w trakcie kampanii. Tym bardziej, że wszystko wydaje się wracać w stare koleiny sprzed wygranych dla PiS wyborów do Parlamentu Europejskiego. Coraz ostrzejsza dyskusja na tematy światopoglądowe, w której od słów przechodzi się do czegoś, co naprawdę trudno nazwać artystycznym performancem, a politycy opozycji w stylu, który przyniósł ich środowisku utratę rządu dusz, krytykują udaną katowicką defiladę, sięgając dodatkowo po broń, lubiącą wybuchać w rękach z niej korzystających – fake newsy. Dodatkowo kwestia lotów najważniejszych osób w państwie finalnie została rozegrana w starym dobrym stylu, rządzący pokazali, że po prostu skorzystali (czy powinni, inna sprawa) z mechanizmów, wypracowanych przez poprzedników i postanowili zabawki odebrać wszystkim, przy okazji pokazując, co działo się z nimi wcześniej. Co więcej, zawirowanie na szczytach władzy wykorzystano do wzmocnienia pozycji popularnego wśród wyborców prawicy Mariusza Kamińskiego, co jest mocnym sygnałem i dla własnego twardego elektoratu, lecz również dla opozycji. Niektórzy mogą mieć kłopoty ze spokojnym snem, nie tylko z obawy o wynik wyborów. Z drugiej strony jednak rządzący muszą pamiętać, że bomby odpalane zbyt późno nie zawsze uderzają tam, gdzie miały uderzyć, czego najlepszym i mam nadzieje wciąż pamiętanym przykładem jest sprawa Beaty Sawickiej.",,
"Putin wsypał generałów, a minister zniknął. Kulisy wojny pięciodniowej","Mija dziesięć lat od wybuchu wojny rosyjsko-gruzińskiej. To rocznica oficjalna, bo w rzeczywistości ciężkie walki zaczęły się dzień wcześniej. Dziś nie ma też wątpliwości, kto zaczął tę wojnę. Coraz więcej wiadomo o kulisach rosyjskiej inwazji. I nie są to szczegóły chwalebne dla Moskwy. Jak to często jednak bywa, Rosjanie ostatecznie zwyciężyli dzięki miażdżącej przewadze liczebnej.","Wojnę w 2008 roku rozpoczęła Gruzja, uderzając na osetyjskie Cchinwali w nocy z 7 na 8 sierpnia – jedno zdanie, dwa mity od pierwszych godzin konfliktu rozpowszechniane przez rosyjską propagandę. Jak było naprawdę? Według wersji Moskwy, która utrwaliła się niestety w dużym stopniu w świadomości opinii międzynarodowej, rosyjska armia interweniowała w konflikt gruzińsko-osetyjski, ponieważ musiała bronić własnych obywateli: cywilów  i wojskowych. Ci pierwsi to zdecydowana większość mieszkańców separatystycznej Osetii Południowej, którym przed wybuchem wojny masowo przyznawano paszporty rosyjskie. Ci drudzy to niewielki kontyngent sił pokojowych stacjonujących w Cchinwali zgodnie z porozumieniem z lat 90. narzuconym Gruzji. Jak twierdzi Moskwa, szczęśliwy zbieg okoliczności sprawił, że w tym czasie w pobliżu rejonu konfliktu pozostawały jeszcze jakieś jednostki rosyjskie po lipcowych manewrach Kaukaz-2008. Taka wersja obowiązywała przez pierwsze kilka lat. Ale latem 2012 roku, a potem wiosną 2013 roku, paru rosyjskich generałów, weteranów konfliktu z Gruzją, odsłoniło kulisy wojny. Celem oskarżeń byli ich najwyżsi przełożeni z sierpnia 2008 r. (prezydent Dmitrij Miedwiediew, minister obrony Anatolij Sierdiukow, szef sztabu generalnego gen. Nikołaj Makarow), ale przy okazji wyszło na jaw mnóstwo interesujących informacji. Dwie najważniejsze: Rosja od dawna przygotowywała się do wojny z Gruzją, a latem 2008 r. ją sprowokowała. Zaplanowana prowokacja Były szef sztabu generalnego – zwolniony z tej funkcji zaledwie dwa miesiące przed wybuchem wojny – gen. Jurij Bałujewskij przyznał, że pytanie o inwazję na Gruzję nie brzmiało „czy?”, ale „kiedy?”. Kilka lat później, już po powrocie na Kreml, Putin przyznał: Sztab Generalny Sił Zbrojnych przygotował plan militarnej akcji przeciwko Gruzji pod koniec 2006 roku, a ja go autoryzowałem na początku 2007 r.”. Wojskowi stratedzy przygotowali szczegółowy plan operacji, a dowódcy poszczególnych jednostek doskonale wiedzieli, co mają robić. W ich sejfach leżały zalakowane koperty z oficjalnym szczegółowym planem działania. Wystarczyło, by z Moskwy przyszedł rozkaz. Decyzja, że wojnę należy rozpętać, zapadła jeszcze przed objęciem władzy na Kremlu przez Miedwiediewa (co nastąpiło niecałe trzy miesiące przed wybuchem konfliktu), gdy prezydentem był Władimir Putin. W połowie kwietnia 2008 r. polecił on rządowi wzmocnić współpracę z separatystami abchaskimi i osetyjskimi. Umożliwiło to swobodny przerzut do tych regionów dodatkowych sił i sprzętu wojskowego. W dokumencie dotyczącym zacieśnienia współpracy z Abchazją i Osetią Płd. pojawia się też zapis o „zobowiązaniu do ochrony mieszkających tam obywateli Rosji”. Pod koniec lipca na Północnym Kaukazie rosyjska armia przeprowadziła manewry z udziałem tysięcy żołnierzy i setek czołgów, pojazdów opancerzonych i dział samobieżnych. Scenariusz ćwiczeń mówił o „interwencji mającej na celu przywrócenie pokoju w strefie konfliktu”. Potem wydarzenia potoczyły się tak, jak sobie zaplanowano. Uważany za jastrzębia premier Putin zapewnił sobie „olimpijskie alibi”, lecąc do Pekinu na otwarcie igrzysk. W kraju został prezydent Miedwiediew, z którym Zachód wiązał wielkie nadzieje na liberalizację Rosji (jak się szybko okazało, płonne). Agresywne działania paramilitarnych bojówek osetyjskich w końcu sprowokowały Gruzinów do reakcji na dużą skalę. Zresztą i w tym wypadku okazało się, że Rosja kłamie. Paramilitarne oddziały osetyjskie nie działały samodzielnie. Wiadomo, że ich szkolenie i zbrojenie było integralną częścią przygotowanego przez rosyjskich sztabowców planu wojny z Gruzją. A to oznacza, że Moskwa jest współodpowiedzialna za czystki etniczne w Osetii Południowej: niszczenie wsi zamieszkałych przez Gruzinów i ich wypędzanie z regionu. „Kopnął w d*** Miedwiediewa”  Trzy lata później, w jednym z wywiadów prasowych, Condoleezza Rice, sekretarz stanu podczas wydarzeń 2008 r., przyznała, że Amerykanie od dawna obawiali się, że Rosjanie sprowokują znanego z porywczości Micheila Saakaszwilego. Była bliska współpracowniczka prezydenta Busha nie pozostawia też jednak wątpliwości, że to Putin dążył do tej wojny: „Rosjanie robili wszystko, usiłując sprowokować Gruzję. Ostrzał gruzińskich miejscowości przez rosyjskich sprzymierzeńców z Osetii Południowej - właśnie to posłużyło do rozpoczęcia wojny”. Przyjęło się uznawać za początek wojny ofensywę gruzińską na Cchinwali wieczorem 7 sierpnia lub oficjalne wkroczenie pierwszych regularnych wojsk rosyjskich na terytorium Osetii Południowej kilka godzin później. Ale wojna zaczęła się dobę wcześniej, w nocy z 6 na 7 sierpnia, gdy osetyjscy separatyści dokonali zmasowanego ostrzału artyleryjskiego gruzińskiej wsi Avnevi, raniąc tam ciężko dwóch gruzińskich żołnierzy z kontyngentu sił pokojowych. Można pójść nawet o krok dalej: dlaczego nie uznać za początek konfliktu 2 sierpnia, gdy Osetyjczycy rozpoczęli regularny ostrzał wsi gruzińskich? Wszak sam Putin przyznał po latach, że działania separatystów były wpisane do planu operacji przygotowanego w rosyjskim sztabie generalnym. Zresztą pod wydanym 5 sierpnia przez misję obserwacyjną OBWE raportem opisującym ataki Osetyjczyków na gruzińskie wsie podpisał się także gen. Marat Kułachmetow, dowódca rosyjskiego kontyngentu sił pokojowych w Osetii Płd. Był jednym z generałów uczestniczących w wojnie 2008, którzy cztery lata później w filmie dokumentalnym oskarżyli o nieudolność trzy najwyżej stojące w hierarchii sił zbrojnych osoby w państwie: prezydenta Miedwiediewa, ministra obrony Sierdiukowa, szefa sztabu generalnego Makarowa. Zdaniem Kułachmetowa i jego towarzyszy, zwłoka z wydaniem rozkazu inwazji spowodowała, że straty po stronie rosyjskiej były większe, niż się spodziewano w starciu z tak słabym rywalem jak Gruzja. Gdy Gruzini rozpoczęli regularną operację zajęcia Cchinwali, Moskwa zyskała pretekst do ataku. Wystarczyłby jeden rozkaz głównodowodzącego sił zbrojnych – prezydenta. Ale Miedwiediew z niezrozumiałych powodów zwlekał. Z relacji gen. Bałujewskiego wynika, że „dopiero gdy Putin zadzwonił z Pekinu i kopnął w d*** Miedwiediewa i ministra obrony, padł rozkaz ataku”. Gdyby Rosja zwlekała z wprowadzeniem swych sił w rejon konfliktu jeszcze kilka godzin, cały plan zakończyłby się fiaskiem. Gruzini zajęliby całe Cchinwali, przecięli strategiczną autostradę transkaukaską i zablokowali tunel Roki. Wówczas inwazja byłaby dużo trudniejsza, długotrwała i bardziej krwawa. Błędy i wypaczenia A i tak poczynaniom rosyjskiej armii od pierwszych godzin towarzyszył chaos. Największym grzechem okazał się kompletny brak współpracy między różnymi rodzajami wojsk. Na front rzucono siły lądowe, ale zapomniano o zapewnieniu im wsparcia z powietrza. Dopiero gdy kolumny pancerne przechodzące przez tunel Roki na terytorium osetyjskie zostały zaatakowane przez gruzińskie samoloty, szef sztabu generalnego gen. N. Makarow wysłał do walki rosyjskie lotnictwo. Sztabowcy zapomnieli też o najlepiej wyszkolonych i mobilnych jednostkach powietrznodesantowych. W momencie wybuchu wojny znajdowały się daleko na tyłach, zamiast na pierwszej linii walk. Prawdziwą katastrofą był jednak stan łączności. Najlepiej mówi o nim historia z wieczora 7 sierpnia, gdy Gruzini uderzyli na Cchinwali. Dowodzący na miejscu, na Kaukazie Północnym, generałowie wiedzieli, że zgodnie z planem operacji należy jak najszybciej uderzać. Ale potrzeba było formalnego rozkazu z Moskwy. Zatelefonowano do szefa sztabu generalnego, ale gen. Makarow polecił kontaktować się bezpośrednio z ministrem obrony. Tyle że telefon Sierdiukowa milczał – a minister gdzieś zniknął (nieżyczliwi twierdzą, że spędzał noc z kochanką na daczy).  W efekcie stracono dobrych kilka godzin. Ale w trakcie działań wojennych też nie było najlepiej, skoro sztabowcy w Moskwie musieli komunikować się z wojskowymi na Kaukazie za pomocą zwykłych telefonów komórkowych. Dlaczego? Akurat 8 sierpnia, mimo ostrzeżeń wywiadu o wzroście napięcia w Osetii Płd., zaczęła się przeprowadzka dwóch ważnych zarządów resortu obrony. Gdy wybuchła wojna, sprzęt przewożono do nowych lokali, dyżurni oficerowie nie mieli gdzie się podziać, a specjalne systemy wojskowej łączności były zdemontowane. Mimo tych problemów Rosja nie mogła nie wygrać wojny ze słabiutką Gruzją, której armia na miejscu składała się z trzech niepełnych brygad zdolnych do działania. Najlepsza jednostka, cała brygada, była wówczas w Iraku, zbierając bojowe doświadczenia w koalicji międzynarodowej. A mimo to Gruzini zadali Rosjanom zaskakująco duże straty, szczególnie boleśnie odczuło je rosyjskie lotnictwo. Nic dziwnego, że zaraz po zakończeniu konfliktu w Moskwie zaczęły się rozliczenia. Poleciały głowy wielu generałów, jednym z kozłów ofiarnych uczyniono też GRU (niesłusznie, bo wywiad dostarczał wyczerpujące informacje o stronie przeciwnej, tyle że raporty trafiały w Moskwie do szuflady).  Sierdiukow dostał zielone światło, żeby reformować wojsko. I faktycznie, zmiany, jakie nastąpiły w następnych latach, były najgłębszymi od upadku ZSRR. Wnioski wyciągnięte z błędów podczas wojny 2008 roku pozwoliły poprawić wiele aspektów działania rosyjskiego wojska. Choć nadal jego duża część pozostawia wiele do życzenia, to reformy dowodzenia, struktur, szkolenia oraz szeroko zakrojona modernizacja znacznie podniosły potencjał bojowy armii rosyjskiej. Wielu generałów w rosyjskim sztabie generalnym, którzy uczestniczyli w inwazji na Gruzję, dziś pracuje nad planami nowych interwencji i ma za sobą aneksję Krymu, interwencję w Donbasie czy naloty w Syrii.",,
"„Strefa starcia” o euro. „Nie możemy wchodzić w coś, co w wielu krajach się nie sprawdziło”","– Nie możemy sobie pozwolić na dołączenie do strefy euro w  momencie, kiedy Unia Europejska sama nie wie, gdzie będzie zmierzać po wyborach i jak będzie wyglądała sytuacja ekonomiczna – oceniła w programie „Strefa starcia” posłanka Kukiz’15 Agnieszka Ścigaj. Europoseł Zbigniew Kuźmiuk (PiS) wskazał, że Polska wciąż nie spełnia niezbędnych kryteriów.","– Widzimy kryzys instytucji unijnych. Nie możemy wchodzić w coś, co w wielu krajach się po prostu nie sprawdziło, bo nie wiemy, jakie konsekwencje będą dla przeciętnego obywatela. Możemy się nawet spodziewać negatywnych konsekwencji, patrząc na doświadczenia innych państw, które to euro przyjęły – wskazała Ścigaj.Wojciech Kubalewski z należącej do Koalicji Europejskiej partii Zieloni dowodził, że Polska de facto „już przystąpiła do strefy euro”. Argumentował, że w traktacie akcesyjnym było napisane, że Polska przyjmie wspólną walutę, i głosujący w referendum o przystąpieniu do Unii zgodzili się na to. Przyznał, że formalne przyjęcie euro zostało odłożone w czasie.– Szybkiego przyjmowania euro zwolennikami prawdopodobnie nie jesteśmy. Musielibyśmy zobaczyć w szczegółach, jak ta propozycja (złożona przez lidera PO Grzegorza Schetynę – przyp. red.) wygląda – zastrzegł. – Ale jesteśmy zwolennikami przyjęcia euro pod pewnymi warunkami – dodał, wyliczając m.in. korzyści ze spłacania rat kredytów hipotecznych opartych na euro.Zbigniew Kuźmiuk wskazał, że w traktacie akcesyjnym wyliczono warunki, jakie Polska musi spełnić, by móc przyjąć wspólną europejską walutę. – Po pierwsze, musimy spełnić określone kryteria, a po drugie, to my zdecydujemy, kiedy to zrobimy – podkreślił europoseł. Sporo brakuje– Mówimy bardzo uczciwie jako Prawo i Sprawiedliwość, że jeżeli poziom dochodów Polaków będzie przynajmniej porównywalny ze średnią unijną, to możemy to rozważyć, a do tego – rzeczywiście – sporo nam brakuje – dodał.Konrad Wojnarowski (PSL) ocenił, że „przy zmianie warunków gospodarczych czy społecznych zarówno w Europie, czy w Polsce w przyszłości” możemy myśleć o dołączeniu Polski do strefy euro. Zaznaczył jednak, że to kwestia co najmniej 10-15 lat.– Na pewno nie możemy wstępować do strefy euro w tym momencie. Ona musi sobie poradzić ze swoimi problemami i na ten moment nie ma postulatów (o szybkim przyjęciu wspólnej waluty – przyp. red.) – przekonywał.Kamil Bortniczuk (Porozumienie) zasugerował, że o korzyści płynące z przyjęcia euro „najlepiej zapytać Greków” – wskazując na gigantyczny kryzys gospodarczy, z którym ten kraj się zmagał i którego skutki wciąż odczuwa.",,
Tylko nie pozwól nikomu dotknąć się do bagna [OPINIA],"Film Sekielskiego, poświęcony pedofilii polskich duchownych Kościoła katolickiego, bez wątpienia jest ważnym wydarzeniem. Może rozpocząć drogę do oczyszczenia współczesnego życia moralnego Polaków. Nawet, jeśli inne były motywy jego powstania.","Jego siłą jest to, że w sposób przejmujący ukazuje ofiary pedofilii, obarczone dramatycznym, wewnętrznym piętnem – niby ciężkim kamieniem uwieszonym u szyi – z którym trzeba nadal iść przez życie i jakoś dawać sobie w nim radę. Tylko dlatego, że w sprawcy nie potrafili powstrzymać się od swoich prymitywnych potrzeb, a ofiary używali bezdusznie jako narzędzia do ich zaspokojenia. Wstrząsający efekt zawierają też sytuacje, kiedy autor zderza twarzą w twarz ofiary i sprawców. To jest niewątpliwie dodatkowa zaleta filmu, powstała poza samym dokumentalnym rejestrem faktów.Traumatyczne przeżycia z dziecięcych lub nieco późniejszych czasów pozostają w psychice do końca życia. Nie ma od nich wyzwolenia. Przeżycia te deformują psychikę ofiar. Często sieją tak mocne i trwałe spustoszenia, że przyszłe związki i kontakty w świecie dorosłych z najbliższymi partnerami  stają się niepełne, czy wręcz kalekie. To prawda, że każda zbrodnia pozostaje zbrodnią, niezależnie od tego, kto jej dokonał. I każdy akt pedofilii, niezależnie od tego, czy sprawcą jest osoba duchowna, nauczyciel tańca, instruktor sportowy, czy wychowawca w domu dziecka, czyni podobne szkody w życiu ofiary.  Jednakże wyjątkowa rola społeczna księży oraz innych duchownych katolickich w Polsce, powoduje, że przestępstwa pedofilii przez  nich dokonane nabierają całkowicie innego wymiaru, niżeli popełnione przez osoby z innych środowisk społecznych i zawodowych. Księża są osobami najwyższego zaufania, w odbiorze ludzi wierzących nosicielami i reprezentantami najważniejszych duchowych wartości. Naszymi powiernikami. Nie może więc być nic bardziej bolesnego dla ofiar, a zarazem ohydnego i gorszącego dla sprawców pedofilii, niżeli nadwyrężenie tego niezwykłego związku, jaki istnieje między przewodnikiem duchowym a osobą wierzącą. Jeśli połączymy, zasługujące na najwyższe potępienie akty pedofilii księży z występującymi faktami ukrywania tej patologii przez ich przełożonych różnych szczebli, w tym także wysokich duchownych w hierarchii kościelnej, rzeczy nabierają w dwójnasób ogromnie szkodliwego znaczenia. Nie zapominając o ofiarach, szkodliwego przede wszystkim dla samego Kościoła. Dlatego też sam Kościół winien zrobić wszystko, aby rozliczyć się ze swoimi winami i zaniedbaniami. Napięcia społeczne w Polsce oraz spory światopoglądowe i ideologiczne powodują, że nie sposób uciec od spojrzenia na film Sekielskiego również w tym kontekście tych konfliktów. Wydaje się, że Sekielski, wykorzystując czarną kartę Kościoła katolickiego, jaką są sprawy pedofilii, chciał uderzyć w Kościół. Tym samym dokument „Tylko nie mów nikomu” wpisuje się w wojnę światopoglądową, jaka przybrała na sile w ostatnim okresie, rozpoczętą niemal od początku zwycięstwa Zjednoczonej Prawicy w  roku 2015. Trzeba pamiętać, że wojna z Kościołem jest jednocześnie walką polityczną ze znienawidzonym PiS, utożsamianym – zdaniem przeciwników polskiego Kościoła – z najgorszym, niemal czarnosecinnym jego odłamem spod znaku ojca Tadeusza Rydzyka. Sekielski nie przypadkowo upowszechnił swój film w najbardziej gorącym okresie kampanii wyborczej do Parlamentu Europejskiego. Ma on spełnić „powierzone mu” zadanie polityczne – wzmocnić i powiększyć elektorat Koalicji Europejskiej, będącej przeciwwagą dla polskiej prawicy, związanej z Kościołem i jego wiernymi, stanowiącymi przeważającą część wyborców popierających PiS. A nawet przekonać niektórych sympatyków PiS do odrzucenia dotychczasowej postawy i oddania swego głosu na Koalicję Europejską. Czy ten hipotetyczny plan Sekielskiego się powiedzie, dowiemy się za niecałe dwa tygodnie, kiedy poznamy wyniki wyborów do PE. Czasami bywa, że stworzony utwór rozmija się z intencjami, jakie chciał mu nadać autor. Jest możliwe, że w tym przypadku film Sekielskiego obróci się przeciwko motywom autora. Przyniesie w przyszłości przeciwny od zamierzonego skutek. Nie dość, że nie osłabi Kościoła katolickiego w Polsce, ale wzmocni jego pozycję i miejsce w życiu polskiego społeczeństwa. Aby to nastąpiło, potrzebny jest ogromny wysiłek samooczyszczenia się Kościoła, odnowy moralnej, która – w co wierzę – może przynieść za sobą podniesienie na wyższy stopień morale nie tylko wierzącej części polskiego społeczeństwa.  Jeśli do tej odnowy Kościoła, za jego nie tylko zgodą, ale inicjatywą, włączy się państwo, na zasadzie pomocnika, posiadającego instrumenty prawne i administracyjne, których Kościół ze swej istoty jest pozbawiony, owoce mogą być równie korzystne dla Kościoła jak i dla państwa i naszego społeczeństwa.  Taka korzystna perspektywa powstała obok głównej idei filmu „Tylko nie mów nikomu”. Sekielski, tworząc film, niezależnie od jego intencji, ujawnił najczarniejsze strony działalności niektórych duchownych Kościoła katolickiego w Polsce, dotykające w kilku przypadkach prawdopodobnie także wysokich hierarchów Kościoła.  Nie zdając sobie być może z tego sprawy, Sekielski mimowolnie zdemaskował przestępczą działalność państwa komunistycznego z czasów PRL, w tym przede wszystkim zbrodnicze narzędzie, jakim w rękach ówczesnego reżimu była Służba Bezpieczeństwa. Przestępcze ramię partii komunistycznej, które w walce z Kościołem katolickim, używało najbardziej podłych i podstępnych sposobów. Podporządkowując sobie – często drogą szantażu – w roli tajnych współpracowników tych księży i duchownych, którzy popełniali czyny, po których winni być eliminowani przez władze kościelne z tego środowiska. Ale jednocześnie Sekielski mimowolnie zdemaskował też w dużej mierze mechanizmy działania służb specjalnych, zbudowanych na fundamentach SB, funkcjonujące w III RP, niemal żywcem przeniesione z czasów PRL. Pamiętajmy, że w III RP istniały też – a zawdzięczały to sojuszowi elit wywodzących się z „Solidarności” z tzw. liberalnym skrzydłem partii komunistycznej – nieformalne struktury dawnej Służby Bezpieczeństwa, mające wiedzę o swoich tajnych współpracownikach, a niekiedy także wykradzione ze służbowych zasobów tajne materiały, będące dowodami dawnych związków ze służbami. Warte jest więc podkreślenia, iż to, że Kościół katolicki nie oczyścił się z ludzi upadłych, słabych, skrzywionych obyczajowo, w dużej mierze można przypisać układowi zawartemu przy Okrągłym Stole, tzw. grubej kresce Tadeusza Mazowieckiego, która stała się przeszkodą nie do pokonania w kwestii otwarcia archiwów esbeckich po to, aby dokonać rzetelnej lustracji, koniecznej m.in. do otwarcia drogi do odbudowania życia moralnego Polaków na zdrowych fundamentach. Niezbędnej, aby móc zacząć proces pozbywania się zła i nieuczciwości. Niestety, możliwość ta została zamknięta przed polskim społeczeństwem. Ponad ćwierćwiecze dokumenty SB zabetonowane w archiwach tajnych służb PRL były pilnie chronione. Dziś po filmie Sekielskiego, ci sami politycy i dziennikarze, którzy najgłośniej atakują Kościół katolicki za jego grzech pedofilii, w sposób najbardziej zacięty walczyli blisko 30 lat, by nie dotykać się – jak je nazywali – „bagna”, jakie kryją archiwa SB.",,
Porównała bydło do ofiar III Rzeszy. Rodziny ofiar niemieckich obozów pozwą Spurek,"Nie milkną echa po tym, jak wybrana z list Wiosny deputowana do Parlamentu Europejskiego Sylwia Spurek opublikowała na Twitterze obraz przedstawiający krowy w obozowych pasiakach. Stowarzyszenie Polskich Rodzin Ofiar Obozów Koncentracyjnych oznajmiło, że pozwie europosłankę. – Dzisiejsze tak zwane elity dopuszczają się tak skandalicznych porównań. Po prostu zasługują tylko na ławę oskarżonych – powiedziała Radiu Poznań Elżbieta Rybarska, prezes stowarzyszenia. Wpis Spurek wywołał oburzenie także środowisk żydowskich.","Spurek opublikowała obraz Australijki Jo Frederiks, który przedstawia krowy w obozowych pasiakach. Stroje nawiązują do tych, jakie nosiły ofiary niemieckich obozów koncentracyjnych. Wpis wywołał oburzenie wśród komentatorów i internautów. Do sprawy ustosunkowało się także Stowarzyszenie Polskich Rodzin Ofiar Obozów Koncentracyjnych, które zapowiedziało pozwanie Spurek.   – To jest karygodna rzecz, do czego się w tej chwili posuwają pseudoelity, bo to nie jest nasza elita. Elita polska zginęła przede wszystkim w obozie Gusen w Austrii, którą wykończono przez niewolniczą pracę, a dzisiejsze tak zwane elity dopuszczają się tak skandalicznych porównań. Po prostu zasługują tylko na ławę oskarżonych – stwierdziła w Radiu Poznań prezes stowarzyszenia Elżbieta Rybarska.  Wpis Spurek wywołał oburzenie także środowisk żydowskich. Odniósł się do niego na Twitterze środkowoeuropejski oddział Amerykańskiego Komitetu Żydowskiego (AJC).  „Grafika, która została użyta w twoim tweecie, jest obraźliwa dla ofiar Holocaustu i tych, którzy przetrwali obozy koncentracyjne oraz obozy zagłady. Jest też obraźliwa dla wrażliwych wegan. Chroń prawa zwierząt. Nie trywializuj Holocaustu. Chętnie się spotkamy i o tym porozmawiamy” – napisano w tweecie. O sprawie napisano na portalu gazety „Jewish News”, największej żydowskiej gazety w Wielkiej Brytanii. „Polska eurodeputowana odmawia przeprosin za obrazek przedstawiający bydło w strojach więźniów nazistowskich obozów” – czytamy w artykule.  „Czy uwierzycie, że posłanka do PE w 2020 r., 75 lat po Holokauście, w którym 6 mln Żydów zostało zamordowanych po tym, jak zmuszeni zostali do noszenia tej samej gwiazdy, pokazuje ją umieszczoną na krowach; to jest odrażające. Osobiście złożę skargę do Komisji Europejskiej za jej (Spurek) działania” – napisał z kolei na Twitterze Jonny Daniels, prezes fundacji From the Depths.  Sama Spurek również ustosunkowała się do krytyki, jaka na nią spadła. „Bezpodstawne jest twierdzenie, że mogłabym instrumentalnie traktować tragedię ludzi, instrumentalnie traktować Holokaust” – napisała europosłanka w komentarzu. Jak dodała, „dzisiejsza dyskusja pokazuje niestety również to, jak bardzo niepoważnie i instrumentalnie są traktowane prawa zwierząt w Polsce”.",,
62 tys. Polaków posiada majątek powyżej 1 mln dolarów,"Do blisko 62 tys. zwiększyła się liczba Polaków posiadających majątek netto powyżej 1 mln dolarów; wraz ze wzrostem bogactwa rozwija się też rynek dóbr luksusowych, którego szacunkowa wartość w 2018 roku wzrośnie o blisko 14 proc. w porównaniu do roku ubiegłego – wynika z raportu KPMG.","Według KPMG rynek dóbr luksusowych osiągnie w tym roku poziom prawie 24 mld złotych.Szczególnie istotnymi klientami dla producentów i dystrybutorów tych dóbr są osoby bogate, zarabiające minimum 20 tys. zł brutto miesięcznie oraz bardzo bogate, z dochodami powyżej 50 tys. zł brutto. W 2017 r. już blisko 195 tys. Polaków zarabiało miesięcznie powyżej 20 tys. zł brutto, z czego miesięczne dochody powyżej 50 tys. zł osiągało 50 tys. osób.Jednocześnie o 15 proc. w stosunku do zeszłego roku wzrosła liczba dobrze zarabiających Polaków. Takie kryterium spełniają osoby uzyskujące miesięczny dochód powyżej 7,1 tys. zł bruttoKategoria HNWI (ang. high net worth individuals) oznacza grupę najbogatszych osób, posiadających majątek netto przekraczający 1 mln dolarów. W 2018 roku liczba Polaków zaliczających się do kategorii HNWI wzrosła o 4,6 tys. osób i wynosi obecnie blisko 62 tys. Największa liczba bardzo bogatych Polaków zamieszkuje województwa mazowieckie, wielkopolskie i śląskie. W 2017 r. na Mazowszu powyżej 1 mln zł zarobiło blisko 6 tys. podatników. Dochody powyżej 50 tys. zł uzyskiwało ponad 12 tys. mieszkańców województwa, a blisko 56 tys. osób zarobiło powyżej 20 tys. zł brutto miesięcznie.KPMG podkreśla, że rynek dóbr luksusowych w Polsce rośnie nieprzerwanie od lat. Największym segmentem rynku pozostają samochody marek premium oraz luksusowe. Stanowiły one 13,5 proc. rejestracji wszystkich samochodów osobowych w pierwszych trzech kwartałach tego roku.Drugi w kolejności jest segment luksusowej odzieży i akcesoriów. Jego wartość szacowana jest na prawie 2,9 mld zł, co oznacza wzrost o 7,2 proc. w stosunku do 2017 roku. Jednak luksusowa odzież i akcesoria stanowi zaledwie 7 proc. całego rynku odzieży w Polsce – czyli trzykrotnie mniej niż luksusowa odzież we Włoszech lub Francji.Szybko rozwijającymi się segmentami rynku dóbr luksusowych są też m.in. luksusowe alkohole czy kosmetyki i perfumy.",,
Budka starł się z Morawieckim na Śląsku. Polityk PO na łopatkach,"Premier Mateusz Morawiecki zdobył najwięcej głosów na Śląsku, wysoki wynik osiągął również wiceprzewodniczący Platformy Obywatelskiej Borys Budka - wynika z danych z 99,5 proc. obwodowych komisji wyborczych, podanych na stronie Państwowej Komisji Wyborczej.","Walka między PiS i KO na Śląsku była wyrównana – komitety otrzymały w okręgu 31 kolejno 39,21 i 37,17 proc. głosów. Dalej uplasowało się SLD (11,91 proc.), Konfederacja (7,33 proc.) i PSL (4,37 proc.). Najważniejszy pojedynek w okręgu wyborczy odbył się między liderami list PiS i KO. Pierwszą otwierał premier Mateusz Morawiecki, drugą natomiast wiceprzewodniczący PO Borys Budka.Na szefa rządu głos oddało 133 195 osób. Najwięcej głosów premier otrzymał w Katowicach – 40 024. Wysoki wynik uzyskał również w Tychach (19 465) i Rudzie Śląskiej ( 17 989). Wynik uzyskany przez Morawieckiego stanowi 28,5 proc. głosów w okręgu katowickim.Borys Budka dostał 99 063 głosów, co stanowiło 21,19 proc. głosów w okręgu. Najlepsze wyniki wiceprzewodniczący PO otrzymał w Katowicach (41 122), Rudzie Śląskiej (11 946) i Chorzowie (11 685). 12 mandatów do podziałuSejmowy okręg wyborczy nr 31 obejmuje miasta: Katowice, Chorzów, Mysłowice, Piekary Śląskie, Ruda Śląska, Siemianowice Śląskie, Świętochłowice i Tychy oraz powiat bieruńsko-lędziński. Do podziału jest tam 12 mandatów poselskich.Na listę PiS w okręgu głosowało 128 579 wyborców, na KO - 111 078, na SLD - 45 583, na Konfederację - 26 114, na PSL - 20 408, a na Bezpartyjnych Samorządowców - 8885.Najwięcej głosów spośród kandydatów startujących w tym okręgu zdobył urzędujący premier Mateusz Morawiecki - 133 687. Znacznie niższe poparcie uzyskali obecni posłowie PiS: Michał Wójcik (8315 głosów), Jerzy Polaczek (7621 głosów) i Andrzej Sośnierz (4166 głosów). Wyższy od Sośnierza wynik na liście PiS osiągnął dotychczasowy wiceprzewodniczący rady miasta Ruda Śląska Marek Wesoły (6091 głosów).Na liście KO najwięcej głosów zebrał wiceszef PO Borys Budka - 99 550. Kolejne wyniki osiągnęły posłanki Monika Rosa (13 918 głosów) i Ewa Kołodziej (11 549 głosów). Czwarte miejsce na liście KO zajął były wicemarszałek woj. śląskiego Michał Gramatyka (9304 głosów), a piąte - poseł Wojciech Król (7604 głosy).Z listy SLD jej lider Maciej Konieczny zdobył poparcie 22 262 osób. Na liście Konfederacji najlepsze miejsce zajął były europoseł, syn Andrzeja Sośnierza, Dobromir Sośnierz (22 191 głosów).",,
„Byli panami życia i śmierci”. Prezydent o potrzebie zmian w polskim sądownictwie,"Trzeba naprawić wymiar sprawiedliwości w Polsce, żeby ludzie nie mówili, że sądy w Polsce są niesprawiedliwe i nieuczciwe – mówił w Brojcach  w woj. zachodniopomorskim prezydent Andrzej Duda. Jak zaznaczył, Polakom potrzebny jest wymiar sprawiedliwości, w którym będą sędziowie wolnej, niepodległej i suwerennej Polski.","Prezydent podczas spotkania w Brojcach z mieszkańcami tej gminy i powiatu gryfickiego powiedział, że w wielu wymiarach przez ostatnie lata – podczas jego kadencji i pierwszej kadencji rządu PiS – udało się Polskę zmienić, ale wiele jeszcze pozostało do zrobienia – tu wskazał m.in. zmiany w sądach.– Tak. Trzeba naprawić wymiar sprawiedliwości w Polsce. Tak, żeby ludzie nie mówili, że sądy w Polsce są niesprawiedliwe i nieuczciwe, a tak niestety mówią cały czas – stwierdził Duda i dodał, że „to się musi zmienić”.– Jeśli społeczeństwo powszechnie mówi, że jeden z trzech filarów władzy się chwieje, że jest nieuczciwy, to znaczy, że absolutnie wymaga fundamentalnej reformy – mówił prezydent o władzy sądowniczej. – Ta reforma musi być dokonana – podkreślił.Przypomniał, że ta zmiana była i jest dokonywana, choć nie podoba się wielu osobom, które na tym tracą swoje przywileje i wpływy. – Zwłaszcza tym, którzy pośród środowiska sędziowskiego byli panami życia i śmierci innych, którzy decydowali o możliwości robienia karier – mówił. – Jest cały czas wśród tych ludzi jeszcze wielu sędziów, którzy swoje pierwsze legitymacje sędziowskie otrzymali jeszcze od komunistycznej władzy. Tamto im się podobało, teraz im się nie podoba – mówił prezydent Duda.Zaznaczył, że w sądownictwie – również w Sądzie Najwyższym – są osoby, które nie tylko były członkami partii komunistycznej przed 1989 r., ale „są też tacy, którzy splamili się tym, że byli funkcjonariuszami partyjnymi w stanie wojennym – jako sędziowie”. – Dzisiaj udają uczciwych, rzetelnych i bezstronnych sędziów – ocenił.– Powtórzę jeszcze raz i nie zawaham się tego powiedzieć: czas najwyższy, żeby tacy ludzie z naszego wymiaru sprawiedliwości odeszli raz na zawsze i nie straszyli już swoją obecnością ani obywateli Polski, ani naszych sąsiadów – mówił na spotkaniu prezydent. – Każde państwo europejskie ma prawo swój wymiar sprawiedliwości zmieniać samo. To jest sprawa wewnętrzna – mówił o wyroku Trybunału.Powiedział, że ma nadzieję, iż nikt nie odważy się dalej psuć wymiaru sprawiedliwości w Polsce i zostawiać go wymiarem sprawiedliwości postkomunistycznym, takim, jak był do tej pory.– Potrzebny nam jest wymiar sprawiedliwości, w którym będą sędziowie wolnej, niepodległej i suwerennej Polski. Nieskażeni tamtymi czasami i tamtymi laty. To jest zmiana, która dla naszego państwa i społeczeństwa jest niezbędna – zaznaczył Andrzej Duda w wystąpieniu przerywanym oklaskami.",,
Sondaż bez uwzględnienia koalicji. Kukiz’15 przekracza próg,"Zarówno Prawo i Sprawiedliwość jak i Platforma Obywatelska notują spadek poparcia – wynika z sondażu wyborczego pracowni Social Changes dla portalu wPolityce.pl, w którym nie uwzględniono poszczególnych koalicji wyborczych, a każda partia została przedstawiona oddzielnie.","Jak wynika z badania, na partię PiS zamierza głosować 37,7 proc. ankietowanych. Na drugim miejscu znalazła się Platforma Obywatelska z poparciem 21,5 proc. Obie partie w porównaniu do wyników wyborczych z 13 października zanotowały spadek poparcia.   Na trzecim miejscu znalazł się Sojusz Lewicy Demokratycznej, na który wskazało 7,6 proc. badanych. Następnie Wiosna, na którą głosować zamierza 7,4 proc. badanych.  Kolejne miejsce zajęło Polskie Stronnictwo Ludowe, na które wskazało 6,8 proc. ankietowanych. Próg wyborczy przekracza również Kukiz‘15, z poparciem 5,7 proc.  Dalej uplasowały się Partia Wolność (4,3 proc.), Partia Razem (3,7 proc.), Nowoczesna (2,5 proc.), Ruch Narodowy (2,2 proc.), oraz Federacja dla Rzeczpospolitej (0,6 proc.).",,
Atak dziennikarki „GW” na prezes Trybunału Konstytucyjnego,"– Opozycja mówi, że będzie pani rozliczona po wyborach za swoje czyny. (…) Pani prezes, dlaczego pani łamie prawo? – napastliwie dopytywała prezes Trybunału Konstytucyjnego Julię Przyłębską dziennikarka „Gazety Wyborczej” Justyna Dobrosz-Oracz. Sytuacja miała miejsce po posiedzeniu Senatu, w którym prezes TK mówiła o działalności Trybunału.","Na zamieszczonym na stronie „Wyborczej” Facebooku nagraniu widać, jak idącą sejmowym korytarzem Przyłębską zagaduje Dobrosz-Oracz, zadając pytania o sprawy sądownictwa. – Czy pani się obawia odpowiedzialności? Opozycja mówi, że będzie pani rozliczona po wyborach za swoje czyny. (…) Jest pani gotowa zmierzyć się z zarzutami o łamanie konstytucji? – pytała dziennikarka. – Pani prezes, dlaczego pani łamie prawo? I, jak twierdzą sędziowie, manipuluje składami orzekającymi? – kontynuowała Dobrosz-Oracz. Dopytywała też, czy werdykt TSUE w sprawie KRS będzie ostateczny i obowiązujący. Przyłębska odpowiedziała, że na temat werdyktu TSUE nie będzie się wypowiadać poza TK.",,
Bieszczadzkie niedźwiedzie budzą się ze snu,Zamieszkujące Bieszczady niedźwiedzie zakończyły zimową drzemkę. – Od tygodnia w wielu miejscach leśnicy zaobserwowali te drapieżniki albo ich tropy – powiedział rzecznik Regionalnej Dyrekcji Lasów Państwowych w Krośnie Edward Marszałek.,"– Pojawiły się m.in. w lasach nadleśnictw Baligród, Cisna, Komańcza. Niedźwiedzie widziane były także w pasach granicznych z Ukrainą i Słowacją –  mówił Marszałek. Dodał, że świeże tropy pozostawiła też niedźwiedzica wędrująca z tegorocznym potomstwem.– Przebudzony niedźwiedź jest głodny i może być niebezpieczny dla ludzi; zwłaszcza w razie niespodziewanego dlań spotkania. W poprzednich latach dochodziło w takich przypadkach do ciężkich obrażeń, oczywiście u ludzi – przypomniał rzecznik krośnieńskiej RDLP. Marszałek zaznaczył, że wędrujący po górach nie powinni schodzić ze szlaków turystycznych. – Niedźwiedzie wyczuwając obecność człowieka zazwyczaj unikają korzystania z wytyczonych tras – zauważył.Na Podkarpaciu od początku lat 70. ponad sześciokrotnie wzrosła liczba niedźwiedzi. Jeszcze 40 lat temu było ich niespełna 20 i występowały jedynie w Bieszczadach. Ćwierć wieku później było ich już 50, a w pierwszych latach tego stulecia - 100. Teraz w południowo-wschodniej Polsce, głównie w Bieszczadach, Beskidzie Niskim i na Pogórzu Przemyskim, bytuje blisko 200 tych drapieżników; to 90 proc. polskiej populacji.",,
Ludowcy apelują o cierpliwość,"Posłowie PSL – mimo znacznej przewagi Bronisława Komorowskiego nad Jarosławem Kaczyńskim w wynikach sondażowych – podkreślają, że należy poczekać z ocenami aż do oficjalnych wyników z Państwowej Komisji Wyborczej. Stanisław Żelichowski jest zdania, że współpraca klubu z marszałkiem w roli prezydenta mogłaby układać się lepiej niż z Jarosławem Kaczyńskim. Ludowcy po pierwszej turze nie udzielili oficjalnego poparcia żadnemu z kandydatów.","Szef klubu parlamentarnego PSL apelował o cierpliwość. Stanisław Żelichowski przypominał, że w 1995 roku wieczorem ogłoszono zwycięstwo Lecha Wałęsy, gdy w rzeczywistości zwyciężył Aleksander Kwaśniewski. Jednak jak zaznaczył, wygrana Komorowskiego pomoże koalicji w przeprowadzeniu najtrudniejszych zmian, gdyż zapewni sprawną współpracę na linii prezydent – rząd. W ocenie Żelichowskiego, gdyby na fotelu prezydenckim zasiadł kandydat PO, łatwiejsza byłaby na przykład walka z kryzysem.  Żelichowski dodał, że jeśli w rzeczywistości prezes PiS wygrał i się zmienił to – jak to  ujął – „chwała Bogu, a jeśli wygrał i się nie zmienił, to nie daj Boże”.  Według Tadeusza Iwińskiego z Lewicy, prezydentura Komorowskiego i następne półtora roku będzie wielkim egzaminem dla PO. Jest to bowiem pierwszy etap przed wyborami parlamentarnymi. Polityk zaznaczył, że PO bierze na siebie, przy obsadzeniu najważniejszego stanowiska w kraju, ogromną odpowiedzialność. Dodał, że koalicja rządząca PO-PSL przeprowadziła przez trzy lata tylko jedną ważną reformę – emerytalną i nie współpracowała z innymi ugrupowaniami, by przegłosować inne konieczne ustawy.  Według Iwińskiego, sondaże exit poll i wysoki wynik Kaczyńskiego pokazuje polaryzację społeczeństwa. Dlatego też, jak ocenia polityk SLD, Platforma Obywatelska może przegrać następne wybory.",,
Prezes Orlenu: Za rządów PO-PSL spółki Skarbu Państwa staczały się,"Za czasów rządu PO-PSL spółki Skarbu Państwa staczały się – ocenił w czwartek w programie „#Jedziemy” w TVP Info prezes PKN Orlen Daniel Obajtek. Powołując się na bardzo dobre wyniki finansowe Orlenu wskazał, że przez osiem lat rządów PO i PSL grupa miała zysk 2,9 mld zł, obecnie – przez 3,5 roku – jest to zysk ok. 21 mld zł. – To 900 proc. wzrostu, gdzie te pieniądze były? – pytał Obajtek.","Zysk netto Grupy Orlen w II kwartale 2019 r. wyniósł 1,6 mld zł przy wyniku ponad 1,7 mld zł w tym samym okresie 2018 r. Przychody Grupy w II kwartale 2019 r. osiągnęły ponad 29,2 mld zł, a w tym samym okresie 2018 r. wynosiły 26,7 mld zł – wynika z danych koncernu.Komentując wynik grupy prezes Orlenu Daniel Obajtek wskazał, że przyczynami tak dobrych wyników są: „walka z mafiami paliwowymi, walka z szarą strefą, którą wypowiedział rząd i premier Mateusz Morawiecki, wzrost gospodarczy i działania operacyjne Orlenu”.Obajtek podkreślił też, że obecnie w Polsce „mamy jedne z najtańszych paliw w Europie”. – Jeżeli chodzi o akcyzy, to też są jednymi z najtańszych w Europie – dodał.",,
Skandaliczne słowa Jaśkowiaka podczas debaty: Macierewicz jak Stalin,"Musimy przywrócić wojsku godność, bo Macierewicz, również przez te apele smoleńskie, poprzez „czystki” doprowadził do pozbawienia zawodowych żołnierzy godności – mówił w czasie prawyborczej debaty PO Jacek Jaśkowiak. Urzędujący prezydent Poznania porównał też byłego szefa MON do komunistycznego dyktatora Józefa Stalina.","Wicemarszałek Sejmu Małgorzata Kidawa-Błońska i prezydent Poznania Jacek Jaśkowiak byli pytani w debacie prawyborczej PO od czego, jako prezydenci, zaczęliby reformę sił zbrojnych.  – Macierewicz zrobił coś podobnego, co Stalin w latach 30. w Związku Radzieckim. Musimy przywrócić prawdziwą apolityczność dla armii. Armia ma nas bronić niezależnie od tego, czy rządzi taka czy inna formacja. Nasze bezpieczeństwo to sprawny i dobry wywiad i kontrwywiad, bezpieczeństwo w cyberprzestrzeni będzie w najbliższych latach odgrywało wielką rolę – mówił prezydent Poznania.  Podkreślał, że musimy mieć także sprawną obronę przeciwlotniczą, a przede wszystkim dobre, zawodowe wojsko. Mówił, że takie formacje jak Wojska Obrony Terytorialnej powinny być włączone do armii i być pod dowództwem szefa Sztabu Generalnego. Kontrkandydatka Jaśkowia, wicemarszałek Sejmu Małgorzata Kidawa-Błońska podkreśliła z kolei, że prezydent powinien stać się strażnikiem godności polskich żołnierzy i oficerów. – Prezydent musi wykorzystać i wznowić działanie Rady Bezpieczeństwa Narodowego – mówiła.  Dodała, że budżet na wojsko i armię musi być mądrze wydawany. – Trzeba zbudować wieloletnie porozumienie pomiędzy wszystkimi opcjami politycznymi, bo nie można mówić o naszej obronności w perspektywie tylko jednej kadencji Sejmu. Zakupy to są czasami inwestycje rozłożone na kilkanaście lat – zaznaczyła Kidawa-Błońska.  – Dlatego chciałabym jako prezydent zaproponować Narodowy Pakt dla Obronności, żebyśmy ponad podziałami zaczęli rozmawiać, co zrobić, aby Polska miała zapewnione bezpieczeństwo, żeby pieniądze były mądrze wydawane – powiedziała wicemarszałek Sejmu.",,
„Atak na demokrację”. Niemieckie media skomentowały wybory w Polsce,"„Jarosław Kaczyński chce pełnej władzy w Polsce, i to na długo” – pisze „Die Zeit”. Autor tekstu podkreśla, że PiS rządzi Polską od czterech lat, z absolutną większością, ale Kaczyńskiemu to nie wystarcza.","W niedzielnych wyborach do Parlamentu Europejskiego PiS uzyskało 45,38 proc. głosów, KE – 38,47 proc., Wiosna – 6,06 proc. PiS zdobyło 27 mandatów, Koalicja Europejska – 22, a Wiosna – 3.„Jarosław Kaczyński chce pełnej władzy w Polsce, i to na długo” – czytamy w tygodniku „Die Zeit”.Ulrich Kroeckel, autor analizy „Atak na demokrację”, stwierdził, że Jarosław Kaczyński wyraził swoje ambicje podczas wieczoru wyborczego. Podkreślił on, że prezes PiS zamiast cieszyć się ze zwycięstwa w wyborach do PE, wołał, że „to za mało”.Kroeckel zauważa, że PiS rządzi Polską, z absolutną większością, od 2015 r. „Ma swojego premiera Mateusza Morawieckiego i  swojego prezydenta Andrzeja Dudę. Rząd PiS podporządkował sobie państwowe media oraz wymiar sprawiedliwości, przede wszystkim Trybunał Konstytucyjny. Nie bez powodu ten styl rządzenia uważany jest w Europie za atak na demokrację” – napisał i zapytał, „dokąd zaprowadzi Polskę żądza władzy Kaczyńskiego”. W „Die Zeit” czytamy także, że zgodnie ze słowami prezesa PiS, do „rozstrzygającego boju” o Polskę dojdzie na jesieni tego roku. Wtedy odbędą się wybory do polskiego parlamentu.Zdaniem dziennikarza, PiS chce rządzić jak Fidesz węgierskiego premiera Viktora Orbana. Kroeckel zaznacza, że słowa Kaczyński o „rozstrzygającym boju” mogły sugerować, że wybory parlamentarne w 2019 r. i wybory prezydenckie w 2020 r. mogą być „ostatnimi wyborami tego rodzaju w Polsce”. Autor tekstu podkreśla jednak, że nie oznacza to, że PiS nie dopuści w przyszłości do wyborów. „Wydaje się jednak, że Kaczyński zakłada, iż powtórka podwójnego zwycięstwa z 2015 r. postawi PiS w podobnej sytuacji jak prawicowo-narodowy Fidesz, który od 2010 r. rządzi w Budapeszcie niezagrożony, a de facto w sposób autokratyczny” – czytamy.",,
W Osace ruszyło spotkanie G20. Głównym tematem konflikt w Zatoce Perskiej,"Spotkanie przywódców G20 rozpoczęło się w  Osace. Dwudniowe obrady zdominować mają kwestie amerykańskich taryf celnych, a także sytuacja w Zatoce Perskiej związana z działaniami Iranu.","W Osace są przywódcy 20 największych gospodarek świata, a pośród nich m.in. amerykański prezydent Donald Trump, prezydent Chin Xi Jinping i niemiecka kanclerz Angela Merkel. Rozmowy plenarne skupić się mają na kwestiach przeciwdziałania protekcjonizmowi gospodarczemu, a także ochronie klimatu.Na marginesie szczytu, w sobotę dojść ma do bezpośrednich rozmów przywódców Chin i USA poświęconych tzw. wojnie celnej. Z nieoficjalnych informacji wynika, że delegacje obu państw bliskie są zawarcia porozumienia handlowego, które mogłoby zostać ogłoszone jeszcze w Osace. Jednym z głównych tematów dyskusji jest także sytuacja w Zatoce Perskiej związana z działaniami Iranu. Prezydent Chin Xi Jinping podczas sesji otwierającej zgromadzenie stwierdził, że region ten znalazł się na skraju wojny. Jeszcze przed rozpoczęciem szczytu w Osace spotkali się prezydent USA Donald Trump i premier Japonii Shinzo Abe. Rozmawiali o sojuszu wojskowym łączącym ich kraje i o handlu. W obu kwestiach Trump krytykował wcześniej współpracę z Japonią jako jednostronną.",,
Córka Trumpa wysyłała służbowe maile z prywatnej poczty. Kongres zbada sprawę,"Komisje w obu izbach amerykańskiego Kongresu zapowiadają zbadanie sprawy maili córki i doradczyni prezydenta USA Ivanki Trump. Dziennik „Washington Post” ujawnił, że córka Donalda Trumpa używała swojej prywatnej skrzynki mailowej do kontaktów związanych z administracją, łamiąc tym samym obowiązujące takich pracowników zasady.","Sprawę wykryli zajmujący się etyką urzędnicy Białego Domu. Poddczas kontroli maili odkryli, że przez dużą część 2017 r. Ivanka Trump często omawiała sprawy dotyczące administracji czy przekazywała informacje o nich za pomocą prywatnego konta mailowego zarejestrowanego na domenie, którą córka prezydenta dzieli ze swoim mężem Jaredem Kushnerem.Jak poinformował dziennik, „odkrycie to zaniepokoiło niektórych doradców prezydenta” Trumpa, ze względu na to, że działania jego córki przypominają sprawę użycia prywatnego serwera mailowego przez byłą sekretarz stanu Hillary Clinton i rywalkę Trumpa w wyborach prezydenckich w 2016 r., którą ten atakował za to w czasie kampanii.Zapytana przez urzędników o swoje działanie córka prezydenta miała odpowiedzieć, że „nie jest szczegółowo zaznajomiona z zasadami”.Rzecznik doradcy prawnego Białego Domu Peter Mirijanian poinformował, że córka prezydenta czasami używała prywatnej skrzynki mailowej, ale stało się to, zanim została poinstruowana o panujących zasadach. Dodał, że żadna z jej wiadomości nie zawierała tajnych informacji oraz poinformował, że córka i doradczyni Trumpa kilka miesięcy temu przekazała wszystkie swoje maile związane z administracją, by mogły być przechowywane razem z innymi danymi Białego Domu. Dotyczyły one głównie logistyki i terminów – wyjaśnił.",,
Warszawskie żłobki tylko dla zaszczepionych dzieci,"Od stycznia do stołecznych żłobków będą przyjmowane jedynie te dzieci, które poddane zostały obowiązkowym szczepieniom ochronnym – zadecydowali warszawscy radni.","Za uchwałą głosowało 41 radnych. Nikt nie był przeciw, 16 radnych wstrzymało się od głosu. Wnioskodawcą uchwały w sprawie zmiany statutów żłobków m.st. Warszawy był prezydent stolicy.  „Od stycznia z bezpłatnych miejsc w warszawskich żłobkach gwarantowanych przez miasto będą mogły korzystać tylko zaszczepione dzieci. To konieczny krok w trosce o zdrowie najmłodszych warszawiaków. Dziękuję radnym @warszawa za poparcie mojego wniosku” – podziękował na Twitterze Rafał Trzaskowski. Z kolei wiceprezydent Warszawy Paweł Rabiej na briefingu po głosowaniu ocenił, że przyjęcie nowego rozwiązania to rewolucyjna chwila. Jak zauważył, miejskie żłobki są bezpłatne i nieobowiązkowe. – Mamy prawo wymagać od rodziców i przypominać im, żeby swoje dzieci szczepili, bo jeżeli nie, to tworzą zagrożenie dla dzieci, dla siebie, dla innych osób  – mówił.",,
"Sztab generalny Ukrainy prosi obywateli, by nie nagrywali ruchów wojsk","Sztab generalny armii Ukrainy zwrócił się w środę do obywateli o nierozpowszechnianie w sieciach społecznościowych zdjęć i nagrań, ukazujących lokalizację jednostek oraz ruchy oddziałów i sprzętu wojskowego.","„Sztab Generalny Sił Zbrojnych Ukrainy zwraca się do obywateli z prośbą, by nie fotografowali, nagrywali bądź transmitowali oraz nie publikowali w sieciach społecznościowych informacji, które ujawniałyby miejsca rozlokowania sprzętu wojskowego, uzbrojenia i żołnierzy, ruch kolumn wojskowych oraz oddziałów” – zaapelowano na Facebooku.Sztab poprosił także o niepodawanie m.in. informacji dotyczących manewrów, transportu sprzętu oraz liczebności oddziałów wojskowych. Uprzedził jednocześnie, że cywilne drony, które zostaną zauważone nad obiektami wojskowymi, będą likwidowane bez ostrzeżenia, a ich właściciele zostaną pociągnięci do odpowiedzialności.W poniedziałek parlament Ukrainy poparł decyzję prezydenta Petra Poroszenki o stanie wojennym. Podjęta została ona po ostrzelaniu przez Rosję ukraińskich kutrów w pobliżu Cieśniny Kerczeńskiej, łączącej Morze Czarne i Azowskie. Ukraińskie jednostki zmierzały w kierunku portu w Mariupolu nad Morzem Azowskim.",,
"Deputowana wynajmowała inne osoby, żeby pisały za nią egzaminy","Parlamentarzystka z Bangladeszu Tamanna Nusrat wynajęła do złudzenia podobne do niej kobiety, żeby zdawały za nią egzaminy na studiach licencjackich. Dzięki śledztwu dziennikarzy prywatnej stacji Nagorik TV, udało się zdemaskować kobietę.","Tamanna Nusrat należy do rządzącej partii Awami League, z list której w ubiegłym roku udało jej się dostać do parlamentu. Kiedy dostała się na Wydział nauk humanistycznych uniwersytetu w Bangladeszu, postanowiła wynająć osiem podobnych do siebie młodych kobiet. Według dziennikarzy kobiety te pojawiły się na co najmniej 13 egzaminach. Kiedy śledczy byli pewni oszustwa, postanowili wejść z kamerą do sali egzaminacyjnej i wylegitymować jedną z nich. Po tym zdarzeniu opublikowali nagranie w mediach, które szybko zdobyło popularność. Po tym skandalu rektor uniwersytetu usunął deputowaną  z uczelni.",,
Ukraina aspiruje do NATO. Niezbędna reforma armii,Ukraina zaliczona została w poczet krajów aspirujących do NATO. Odpowiednią adnotację umieszczono na oficjalnej stronie internetowej Sojuszu Północnoatlantyckiego. Informację potwierdziły ukraińskie władze.,"Ukrainę dopisano do innych krajów aspirujących do członkostwa w Sojuszu, takich jak Gruzja, Bośnia i Hercegowina oraz Macedonia. Jak czytamy na stronie internetowej NATO, status kraju aspirującego mają kraje, które zadeklarowały chęć członkostwa w Sojuszu i otrzymują zaproszenie do zintensyfikowanego dialogu z NATO co do członkostwa i związanych z nim reform. Na stronie internetowej Sojuszu umieszczono też adnotację, że ukraiński parlament w zeszłym roku określił członkostwo w NATO jako strategiczny cel Ukrainy.Jak poinformowała ukraińska minister do spraw integracji euroatlantyckiej, Iwanna Kłympusz-Cyncadze, rozmawiała ona wczoraj z wiceszefową NATO Rose Gottemoeller i w efekcie Sojusz zgodził się na uznanie aspiracji Kijowa.",,
Państwa UE uznają Guaido za tymczasowego prezydenta Wenezueli,"Hiszpania, Francja, Wielka Brytania, Szwecja, Portugalia, Austria, Dania, Łotwa, Niemcy i Litwa uznały lidera opozycji i szefa parlamentu Wenezueli za tymczasowego prezydenta tego południowoamerykańskiego państwa. To pierwsze kraje UE, które zdecydowały się na taki krok.","– Uznaję przewodniczącego wenezuelskiego Zgromadzenia Narodowego Juana Guaido za prezydenta Wenezueli – powiedział w poniedziałek w telewizyjnym oświadczeniu premier Hiszpanii Pedro Sanchez. Dodał, że ten hiszpańskojęzyczny kraj potrzebuje teraz jak najszybciej wolnych i sprawiedliwych wyborów.O uznaniu Guaido przez Paryż napisał tego dnia na Twitterze prezydent Francji Emmanuel Macron. – Podejmiemy teraz niezbędne środki – zapowiedział w radiu France Inter szef francuskiej dyplomacji Jean-Yves Le Drian. Uznał też, że Guaido ma „zdolności oraz legitymację, by przeprowadzić wybory”.– Litwa uznaje lidera opozycji i szefa parlamentu Wenezueli Juana Guaido za tymczasowego prezydenta tego kraju i popiera apele o jak najszybsze ogłoszenie tam wolnych i demokratycznych wyborów – oświadczyła w poniedziałek prezydent Dalia Grybauskaite.Szef MSZ Wielkiej Brytanii Jeremy Hunt oświadczył na Twitterze, że „Nicolas Maduro (prezydent Wenezueli) nie rozpisał wyborów prezydenckich w ciągu ośmiu dni, które mu wyznaczyliśmy”. Francja, Niemcy, Hiszpania oraz Wielka Brytania blisko współpracowały wspierając Guaido, ale równocześnie żadne z tych państw nie popiera ewentualnej interwencji zbrojnej USA w Wenezueli - zauważa „The Guardian”. Brytyjski dziennik przypomina też, że w ubiegłym tygodniu UE nie była w stanie wypracować wspólnego stanowiska w sprawie Wenezueli, kiedy współtworzący rząd w Rzymie Ruch Pięciu Gwiazd sprzeciwił się uznaniu Guaido.Lider opozycji w Wenezueli Guaido zaapelował do rządu Włoch o uznanie go za tymczasowego prezydenta kraju. W wywiadzie dla dziennika „Corriere della Sera” w poniedziałek powiedział, że możliwości dialogu wyczerpały się i nie ma czasu do stracenia.„Niech Włochy podążają w ślad za resztą Europy (…), uznajcie przełom, do jakiego doszło” – wezwał.W niedzielę minął termin wystosowanego 26 stycznia wobec Maduro przez Francję, Niemcy, Wielką Brytanię, Hiszpanię, Portugalię i Holandię ultimatum. Państwa te zapowiedziały, że jeśli prezydent Wenezueli nie rozpisze nowych, uczciwych wyborów szefa państwa w ciągu ośmiu dni, to uznają Guaido za tymczasowego prezydenta Wenezueli. Maduro oświadczył w niedzielę w rozmowie z hiszpańskim kanałem telewizyjnym La Sexta, że nie zamierza się stosować do ultimatum w sprawie rozpisania nowych wyborów, jakie pod adresem Caracas wystosowało kilka krajów UE.W pogrążonej w kryzysie politycznym i gospodarczym Wenezueli o władzę rywalizują dwa ośrodki. Na czele jednego z nich stoi obecny prezydent Nicolas Maduro wspierany m.in. przez Rosję. Przywódcą drugiego jest Guaido, który na fali masowych wystąpień przeciwko Maduro 23 stycznia ogłosił się tymczasowym prezydentem i może liczyć m.in. na poparcie USA.Przejęcie władzy przez Guaido uznały wcześniej USA, Kanada, większość państw Ameryki Łacińskiej (z wyjątkiem m.in. Meksyku, Boliwii, Kuby i Nikaragui), Izrael i Australia, a spośród państw europejskich – Albania, Kosowo i Gruzja.Maduro, który na początku stycznia został zaprzysiężony na drugą kadencję po wygraniu niespełniających standardów demokratycznych wyborów prezydenckich w 2018 roku, oskarża USA o kierowanie puczem mającym na celu odsunięcie go od władzy i przejęcie kontroli nad największymi rezerwami ropy naftowej na świecie.",,
„Solidarny z sędziami” przez 8 minut. Wicemarszałek z PSL na demonstracji opozycji,"„Byłem służbowo na tej manifestacji . Pan Michał (Kamiński, wicemarszałek Senatu z PSL– red.) wpadł podemonstrować przez... 8 minut! Jakaś kobieta strzeliła mu kilka fotek i zwiał w stronę Placu Na Rozdrożu” – napisał na Twitterze dziennikarz TVP Info. Chodzi o demonstrację przeciwko cofnięciu delegacji sędziemu Pawłowi Juszczyszynowi.","Sympatycy opozycji demonstrowali pod hasłem „Solidarni z sędziami” w kilkudziesięciu miastach w Polsce, a także w Berlinie. To reakcja na cofnięcie przez Ministerstwo Sprawiedliwości delegacji olsztyńskiemu sędziemu Pawłowi Juszczyszynowi. Resort zarzuca mu przekroczenie uprawnień i popełnianie deliktów dyscyplinarnych.  Choć cofnięcie delegacji nastąpiło zgodnie z prawem, opozycja uznała to za – kolejny w jej opinii – atak na niezawisłość sędziowską. W Warszawie demonstranci nie zgadzający się z decyzją ministerstwa zebrali się właśnie pod siedzibą resortu. To tam pojawił się również Kamiński.",,
IPN prowadzi śledztwo ws. zabójstwa ks. Popiełuszki. Ustalani są mocodawcy,"Śledztwo IPN w sprawie zabójstwa ks. Jerzego Popiełuszki ma ustalić odpowiedzialność tych osób, które w MSW zajmowały wyższe stanowiska – oświadczył Instytut. Czynności śledcze obejmują m.in. przesłuchania osób, w tym byłych funkcjonariuszy służb PRL.","Dochodzenie w sprawie jednej z najgłośniejszych zbrodni SB prowadzi Oddziałowa Komisja Ścigania Zbrodni przeciwko Narodowi Polskiemu w Gdańsku. Przewodzi jej prokurator IPN Mieczysław Góra.– Celem postępowania jest ustalenie podstaw odpowiedzialności karnej za kierowanie uprowadzeniem i zabójstwem ks. Jerzego Popiełuszki przez osoby zajmujące w hierarchii służbowej MSW stanowiska wyższe niż wiceminister spraw wewnętrznych – szef Służby Bezpieczeństwa Władysław Ciastoń i dyrektor Departamentu IV Ministerstwa Spraw Wewnętrznych Zenon Płatek – wskazał prok. Góra.Analizy i przesłuchaniaDodał, że czynności śledcze obejmują analizę materiałów archiwalnych znajdujących się w zasobach archiwów publicznych i prywatnych. Dokonywane są także przesłuchania osób, w tym byłych funkcjonariuszy państwa komunistycznego, którzy mogą posiadać informacje pozwalające na potwierdzenie lub zanegowanie istnienia innych osób, które mogły kierować uprowadzeniem i zabójstwem ks. Jerzego Popiełuszki lub inspirować te czyny.Prokurator IPN zwrócił przy tym uwagę, że przedmiotem postępowania nie są przestępstwa, które były już osądzone w postępowaniach sądowych, czyli sprawców skazanych za uprowadzenie i zabójstwo ks. Popiełuszki prawomocnym wyrokiem Sądu Wojewódzkiego w Toruniu 7 lutego 1985 r. Byli to funkcjonariusze SB: Grzegorz Piotrowski, Leszek Pękala i Waldemar Chmielewski oraz kierujący ich działaniami Adam Pietruszka.Przedmiotem śledztwa nie jest też odpowiedzialność osób, którym w późniejszym okresie zarzucono podżeganie do uprowadzenia i zabójstwa – byłego szefa Służby Bezpieczeństwa Władysława Ciastonia i dyrektora Departamentu IV Ministerstwa Spraw Wewnętrznych Zenona Płatka.",,
Giertych zaklina rzeczywistość: Leszek Czarnecki szedł żwawym krokiem do samochodu,"Roman Giertych skomentował atak Leszka Czarneckiego na operatora „Magazynu Śledczego” Anity Gargas. Mimo, że na nagraniu wyraźnie widać, jak wyglądał przebieg sytuacji, zdaniem adwokata miliardera winę za konfrontację ponosi ekipa TVP, która miała zablokować Czarneckiemu drogę, „odpychając go”.","Kamery programu zarejestrowały, jak wyraźnie zdenerwowany biznesmen przyspieszonym krokiem zbliża się do operatora kamery TVP, po czym zaczyna go popychać.Mimo to Giertych relacjonuje sytuację zupełnie inaczej, dopatrując się winy zdarzenia w zachowaniu dziennikarzy. Obrońca Czarneckiego napisał, że sytuacja miała miejsce bezpośrednio po tym, jak relacjonował mu debatę z prezesem TVP Jackiem Kurskim. Konfrontacja, do jakiej doszło, miała być wynikiem zachowania reporterów, którzy – jak chce Giertych – starali się zablokować Czarneckiemu drogę. „Kolejny skandal pseudodziennikarzy” – zakończył swój wpis prawnik. Wpis Giertycha spotkał się z krytyką również innych użytkowników Twittera, którzy zdają się nie dowierzać relacji adwokata.",,
Niedoceniane perły Chorwacji,"Urokliwe miasteczka, antyczne zabytki, wspaniałe parki narodowe i piękne zatoki. Chorwacja od lat jest w czołówce najchętniej odwiedzanych krajów przez Polaków. Tłumy turystów oblegają
Plitwickie Jeziora, wodospady Krka i półwysep Istria. Wielu spędza urlop także na wyspach, których w Chorwacji jest ponad tysiąc. Jednak największą popularnością cieszy się Dalmacja -
region w południowej części kraju i jego trzy perełki: Trogir, Split i Dubrownik. W cieniu tych pięknych miast niesłusznie pozostają Nin, Zadar, Skradin i Szybenik, których historia sięga zamierzchłych czasów.","Miasto słońca i morza – tak w przewodnikach można przeczytać o Zadarze. To tu podobno zachodysłońca są najpiękniejsze na świecie – tak przynajmniej uważał słynny reżyser Alfred Hitchcock, któryodwiedził miasto w 1964 roku. Zadar wita nas deszczem. Leje jak z cebra, turyści i mieszkańcy szukająschronienia w uroczych maleńkich kafejkach na starym mieście. Skulona pod peleryną przeciwdeszczowąpróbuję ochronić plecak i kamerę. Szybkim krokiem wchodzimy do jednej z kawiarni i zamawiamygorącą herbatę.  Spróbujemy przeczekać kapryśną aurę. Jest końcówka maja, miało być ciepło isłonecznie. I tak będzie – próbuję zaklinać rzeczywistość. Po godzinie zamawiam lampkę czerwonegowina. Kawiarnia znajduje się naprzeciwko rzymskiej kolumny niedaleko Placu Pięciu Studni. Przezprawie 300 lat to właśnie na tym placu stała cysterna, która zaopatrywała Zadar w wodę. Czerpano ją zpięciu studni, które są tu do dziś. Nareszcie się wypogodziło. Ucieszeni wyruszamy na zwiedzanie miasta.Wysokie mury obronne, starówka wybrukowana białym kamieniem, rzymskie ruiny sprawiają, że czujęsię, jakbym spacerowała po typowym włoskim miasteczku.  Zadar liczy ponad 3 tysiące lat i nazywany jestmałym chorwackim Rzymem. W starożytności był jedną z rzymskich kolonii. Później Zadarem rządziliWenecjanie, Austriacy, a po I wojnie światowej miasto znów wróciło do Włoch. - Zadar wybudowano według rzymskich zasad urbanistycznych. Są tu klimatyczne place, pozostałościForum Romanum, wąskie uliczki. Mam żonę Włoszkę, która tutaj czuje się jak u siebie w domu -zapewnia turysta ze Szwajcarii. Najważniejszymi zabytkami miasta są pochodzący z IX wieku kościół św. Donata, katedra św. Anastazji,klasztor franciszkanów i gotycki kościół św. Szymona. Zabytkowe budynki kontrastują z socjalistycznązabudową – co trochę psuje mi odbiór miasta. Ale trudno się dziwić. Podczas drugiej wojny światowej Zadar okupowali Niemcy. Bombardowania aliantów zniszczyły dużączęść starówki, utracono wiele cennych budynków. Po wojnie miasto weszło w skład Jugosławii.Odbudowa starówki ruszyła jednak dopiero w 1991 roku, gdy miasto znalazło się na terytoriumChorwacji. Mały chorwacki Rzym – Zadar pozytywnie nas zaskoczył. Byłyśmy w Dubrowniku, ale powiedziano nam, że tutaj wartoprzyjechać. Nie żałujemy – mówi mi turystka z Bułgarii.Jednak nie tylko zabytki przyciągają tu turystów. Współczesną ikoną miasta są wyjątkowe organymorskie. Grają dzięki falom Adriatyku. Mają aż 70 metrów długości. Organy przechwytują strumieńpowietrza i przekształcają go w dźwięk. I choć ciężko tu mówić o konkretnej melodii to wrażenie jestniesamowite . – Im większa fala i silniejszy wiatr, tym dźwięki są bardziej wyraziste - zachwyca się turystka ze StanówZjednoczonych.Wzrok przyciąga także druga instalacja – nazywana Pozdrowieniem lub Powitaniem Słońca. Ta 20-metrowa płyta świeci w nocy dzięki zainstalowanym w środku bateriom słonecznym. Obie instalacjezaprojektował chorwacki architekt Nikola Bašić. Po zachodzie słońca przy solarnej płycie ustawiają sięturyści. Największą frajdę mają dzieci i Azjaci, którzy robią niezliczoną ilość zdjęć. – To wspaniałe miejsce. W Chinach też mamy podobną instalację, to duża atrakcja – mówi mi roześmianaturystka z Pekinu.W ciągu dnia miasteczko tętni życiem. Wieczorem na starówce nie widać tłumów spacerowiczów.Restauracje i lodziarnie nie są nawet w połowie wypełnione ludźmi. A lody z Zadaru są podobnowyborne. Upodobała je sobie nawet cesarzowa Elżbieta Bawarska, znana jako Sissi. Niestety, w niewielu knajpkach można płacić kartą. Ceny nie są wygórowane, ale drogie są ryby i owoce morza. Ciężko tu jednak o regionalne specjały. Wszędzie króluje włoska kuchnia.                                                    (fot. portal tvp.info/Agnieszka Wasztyl) Królewski Nin i paluch przynoszący szczęście  Zaledwie 20 km od Zadaru leży maleńkie miasteczko Nin – najstarsze królewskie miasto w Chorwacji.Klimatyczna starówka położona jest na niewielkiej wyspie, którą z lądem łączą dwa mosty. Gdy tylkoprzekraczamy mury starego miasta, ze sklepów wychodzą sprzedawcy pamiątek, którzy zachęcają dozakupów. Kupujemy kilka magnesów na lodówkę i idziemy dalej. Jest niedzielny, jeszcze rześki poranek.Miasto sprawia wrażenie trochę wymarłego i spokojnego. Można na chwilę przenieść się w czasie. Początki Ninu sięgają IX w. p.n.e. Wtedy na tych ziemiach osiedlili się Ilirowie. Później miastoprzechodziło z rąk do rąk – od Rzymian, przez między innymi Słowian, Węgrów i Wenecjan. Wśredniowieczu Nin był ważnym ośrodkiem politycznym i religijnym. To tu koronowano chorwackichwładców. Od połowy IX wieku miasto zostało siedzibą pierwszego chorwackiego biskupstwa. W XVIwieku Turcy Osmańscy dwukrotnie najechali i zniszczyli Nin. Kościoły i królewskie pałace zrównano zziemią i nigdy ich nie odbudowano. Najważniejszym biskupem miasta był Grzegorz z Ninu, któryzabiegał o wprowadzenie języka chorwackiego i głagolicy do katolickiej mszy. Jego pomnik stoi wcentrum miasteczka. Do Grzegorza warto podejść, bo według legendy dotknięcie jego palucha zapewniazdrowie i przynosi szczęście. Spacerujemy wąskimi kamiennymi uliczkami i docieramy do kościoła św. Krzyża. Budowla pochodzi zIX wieku. Ma tylko 40 metrów obwodu i uchodzi za najmniejszą katedrę świata. Albo uchodziła – botutaj prawdopodobnie swoją siedzibę mieli biskupi Ninu. Dziś mały kościółek stoi pusty. Wedługprzewodnika budowla mogła pełnić także funkcję zegara słonecznego. Miała pokazywać pozycję słońcapodczas przesilenia wiosennego i jesiennego.  Spacerujemy dalej. Mijamy średniowieczny kościół św.Anzelma i ruiny rzymskiej świątyni, która uchodziła za największą tego typu budowlę po wschodniejstronie Adriatyku. Zwiedzanie miasteczka nie zajmuje dużo czasu. Ogromną zaletą Ninu są piaszczysteplaże, których w Chorwacji nie znajdziemy dużo. W pobliżu miasteczka znaleziono także duże zasobyleczniczego błota, które podobno było wykorzystywane już w starożytności do leczenia schorzeńkręgosłupa i skóry. Po dwóch godzinach spokojnego spaceru i wypiciu lampki wina zmierzamy w kierunkuprzystanku autobusowego. Mijamy po drodze wycieczki biur podróży, a kawiarnie i restauracje powolizapełniają się gośćmi. Trudno jednak mówić o tłumach. Skradin, Bill Gates i wodospady Krka Nad Adriatykiem, otoczone wzgórzami leży kolejne malownicze miasteczko Skradin. Liczy ponad 2tysiące lat, choć obszar był zamieszkiwany już 6 tysięcy lat temu. Miasto jest małe, senne i bardzoklimatyczne. Górują nad nim ruiny średniowiecznej twierdzy Turina. Tu przeszłość przeplata się zteraźniejszością. Wąskie uliczki, strome podejścia i kamienne domy –  niektóre z nich sprawiają wrażenieopuszczonych. Dużo lokali jest na sprzedaż, a część z nich wymaga gruntownego remontu.  W romantycznym Skradinie na każdym kroku widoczne są wpływy weneckie. Do najważniejszych zabytków miasta należą kościoły: świętego Spiridona, świętej Petki, świętego Hieronima oraz MatkiBożej z 20-metrową dzwonnicą. Skradin i okolice bardzo przypadły do gustu celebrytom ibiznesmenom. Amerykański informatyk i przedsiębiorca Bill Gates określił Skradin jako bardzo miłemiejsce na wypoczynek i ulubione miejsce w chorwackiej Dalmacji. Ale choć miasteczko uznawane jestza początek Parku Narodowego Krka – odwiedza je stosunkowo niewielu turystów. Większość niewchodzi do centrum tylko od razu ustawia się w kolejce po bilety. Co roku tłumy przyjeżdżają zobaczyćwodospady na rzece Krka. Wsiadamy na statek podziwiając widoki. Park Narodowy Krka jest jedną zwizytówek Chorwacji i jednym z najmłodszych parków narodowych w kraju. – Chcecie jechać do Szybenika? – pyta sympatyczny kierowca wycieczkowego autobusu. Tak –odpowiadam. – Słyszałam, że jest piękny. - Jak wszystkie chorwackie miasta – nieskromnie odpowiada mężczyzna. - Ale autobus raczej nie przyjedzie. Następny, który będzie na pewno odjeżdża o 17.00. Czyli za 3 godziny. – Musicie jechać ze Skradina. Nie ma jeszcze sezonu. Zresztą i w sezonie jest z tymproblem. Autobusy prywatnych firm jeżdżą jak chcą. My obsługujemy głównie zorganizowane wycieczki – odpowiada z rozbrajającym uśmiechem. Po krótkim namyśle wracamy do Skradina i tam łapiemy autobus. Szybenik – nadal niedoceniana perełka chorwackiego wybrzeżaTo jedno z niewielu chorwackich miast, które zostało założone przez Słowian. Ich plemiona dotarły tuokoło VII wieku, ale pierwsze wzmianki o mieście sięgają 1066 roku. W średniowieczu zawitali tutemplariusze, jednak w XIII wieku zostali wypędzeni przez mieszczan. Szybenik – podobnie jak Zadar iSkradin – został opanowany przez Wenecjan i dzielnie bronił się przez najazdami Turków Osmańskich.Nigdy nie udało im się zdobyć miasta. W XVIII wieku władali nim Austriacy, po pierwszej wojnieświatowej Jugosłowianie, a w czasie drugiej wojny światowej Szybenik okupowali Włosi. Ostateczniemiasto znalazło się w granicach Jugosławii – od 1991 roku – Chorwacji. Malowniczo położony Szybenik, choć pozostaje w cieniu Dubrownika i Splitu, spogląda w stronęAdriatyku bez kompleksów. Bo choć miasto nadal jest niedoinwestowane, wiele budynków wymagaremontu, to z roku na rok turystów przybywa. Labirynt wąskich uliczek, które czasem prowadzą douroczych ślepych zaułków, kamienne przejścia i ukryte między budynkami kościoły tworzą wyjątkowyklimat. Piękno starego miasta docenili filmowcy. W Szybeniku nakręcono kilka scen amerykańskiegoserialu „Gra o Tron”. Zadumana spaceruję klimatycznymi uliczkami i wspinam się po stromychschodkach. Im wyżej – tym większa cisza. Co jakiś czas zatrzymuję się na zrobienie zdjęć. Przerywa mimłody Chorwat. – Widzę, że robisz zdjęcia kościołom. Wszystkich pewnie nie znajdziesz. Jest ich tu sporo, ale i tak donich nie wejdziesz – mówi chłopak i odchodzi. Rzeczywiście – według przewodnika na starym mieścieznajduje się ponad 20 świątyń, ale większość jest zamknięta. Najważniejszym zabytkiem jest bezwątpienia renesansowa katedra św. Jakuba, która została wpisana na listę światowego dziedzictwaUNESCO. Budowano ją 124 lata.Warto zobaczyć także dawną siedzibę weneckich władców – PałacRektorów, ratusz i klasztor św. Wawrzyńca. Czerwone dachy starówki najlepiej podziwiać z twierdz. WSzybeniku są aż cztery: św. Anny, św. Mikołaja, Barone i św. Jana – ta ostatnia jest jeszcze zamknięta dlazwiedzających. Kierujemy się powoli w stronę dworca. Jest wczesny wieczór, ale na ulicach nie ma zawielu turystów. Czas płynie tu wolniej, ludziom nigdzie się nie spieszy. Po krótkiej chwili docieramy donadmorskiej promenady i portu jachtowego. Stąd do dworca jest rzut beretem. A tu kolejnaniespodzianka. Nie ma autobusu.  Przedostatni kurs do Zadaru miał się odbyć o godzinie 20.00. Niepozostaje nic innego jak czekać. Od razu przypomina mi się sytuacja z Lozovac gdzie autobus nieprzyjechał w ogóle. Po ponad pół godzinie podjeżdża spóźniony autobus i zatrzymuje się przy innymstanowisku odjazdu. Okazuje się, że jechał z Dubrownika. Niczym niezrażony kierowca sprawdza bilety apotem z impetem odjeżdżamy. Autobus pędzi w stronę Zadaru jakby chciał odrobić stracone trzydzieściminut. Towarzyszy nam dobiegająca z radia chorwacka muzyka. Przekrój od pieśni religijnych – po turbofolk. Opuszczamy klimatyczny Szybenik, a z okien autobusu podziwiamy zachodzące słońce, któreniespiesznie zanurza się w Adriatyku.  (fot. portal tvp.info/Agnieszka Wasztyl)",,
"„Był naszym przyjacielem, dobrym człowiekiem”. Pogrzeb biskupa","Dziś w Warszawie odbędzie się pogrzeb biskupa seniora diecezji warszawsko-praskiej, Stanisława Kędziory. Hierarcha zmarł 25 grudnia. Miał 83 lata.","Mszy świętej pogrzebowej o godz. 11. w bazylice katedralnej św. Michała Archanioła i św. Floriana będzie przewodniczył metropolita warszawski kardynał Kazimierz Nycz. Homilię wygłosi biskup senior diecezji łowickiej Józef Zawitkowski. Ordynariusz warszawsko–praski biskup Romuald Kamiński powiedział Polskiemu Radiu, że biskup Kędziora był bardzo pomocnym człowiekiem. – Był naszym przyjacielem, dobrym człowiekiem, umiejącym towarzyszyć i pomagać – podkreślił biskup Kamiński. Z kolei biskup Marek Solarczyk, zaznacza, że swoje cierpienie zmarły biskup Stanisław Kędziora ofiarował w intencji diecezji warszawsko-praskiej. – Kiedy mówił o swojej chorobie i cierpieniu, mocno podkreślał, że przyjmuje je i godzi się na to, że Pan Bóg daje mu taką drogę posługi kapłańskiej i biskupiej w cierpieniu. Zaznaczał, że ofiaruje to za innych, za diecezję – powiedział IAR biskup Solarczyk, który poznał zmarłego duchownego jako kleryk w Wyższym Metropolitalnym Seminarium Duchownym w Warszawie. Biskup pomocniczy diecezji warszawsko-praskiej wspomina jedno ze spotkań z chorym na nowotwór biskupem Kędziorą, który był szczególnie zatroskany o młode osoby. – Kiedy spacerowaliśmy po korytarzu zatrzymał się, spojrzał na mnie i powiedział: „Pamiętaj, opiekuj się młodzieżą i dziećmi, bo to jest ważne – opowiada biskup Solarczyk. Biskup Kędziora zostanie pochowany na Cmentarzu Bródnowskim. Duchowny przez 60 lat pełnił posługę kapłańską, w tym ponad 30 lat - biskupią. W Konferencji Episkopatu Polski zasiadał m. in. w Radzie do spraw Wychowania Katolickiego i w Komisji do spraw Instytutów Życia Konsekrowanego i Stowarzyszeń Życia Apostolskiego.",,
„Już dość!”. Dziesiątki zatrzymanych po protestach przeciw Putinowi,"Kilkadziesiąt osób zatrzymano w sobotę w Petersburgu podczas protestu zorganizowanego przez opozycyjny ruch „Otwarta Rosja”, założony przez byłego szefa koncernu Jukos Michaiła Chodorkowskiego; wśród zatrzymanych są dziennikarze – poinformowało radio Echo Moskwy.","Niezależne media szacują liczbę zatrzymanych na co najmniej 30, aż do blisko 100. Zatrzymany został koordynator Otwartej Rosji w Petersburgu Andriej Piwowarow i inni organizatorzy protestu.Zatrzymania rozpoczęły się, gdy demonstranci zaczęli iść w kierunku biura przedstawiciela prezydenta Rosji w Petersburgu, aby tam przekazać urnę z listami do prezydenta Władimira Putina, składanymi przez protestujących. Demonstracja, na którą przyszło blisko 300 osób, trwała około 15 minut. Po zatrzymaniach na miejscu zgromadzenia pozostali jedynie policjanci.W Moskwie spokojnieTymczasem w Moskwie około 400 protestujących przyszło na Plac Słowiański, skąd przeszli do pobliskiego budynku administracji (kancelarii) prezydenta. Gmach otoczony jest metalowym ogrodzeniem, a na ulicy ustawione zostały betonowe blokady. Kiedy jednak uczestnicy akcji ustawili się w kolejce, zostali przepuszczeni do kancelarii prezydenta, aby mogli pozostawić tam petycje.",,
Papież: Polski dąb w Ogrodach Watykańskich uświetni stulecie uznania niepodległości,Papież Franciszek mówił w środę na audiencji generalnej o stuleciu uznania niepodległości Polski przez Watykan i wznowienia stosunków dyplomatycznych. Zwracając się do Polaków zapowiedział na czwartek ceremonię posadzenia polskiego dębu w Ogrodach Watykańskich.,"Zwracając się w czasie audiencji generalnej na placu Świętego Piotra do uczestniczących w niej Polaków papież powiedział: „Jutro w Ogrodach Watykańskich zostanie posadzony dąb z polskich lasów jako znak żywych i mocnych więzów pomiędzy Stolicą Apostolską i Polską, która sto lat temu odzyskała swoją niepodległość”.– Właśnie 30 marca 1919 roku Stolica Apostolska uznała wolną Rzeczpospolitą Polską, nawiązując potem relacje dyplomatyczne. To drzewko jest również symbolem zaangażowania Polski na rzecz ochrony środowiska naturalnego – dodał Franciszek.Następnie podkreślił: „Dziękując Bogu za dar wolności módlmy się, aby zawsze była używana dla wzrostu duchowego, kulturalnego i socjalnego waszego Narodu i dla integralnego rozwoju każdej osoby”.W uroczystości w Ogrodach Watykańskich udział wezmą przedstawiciele polskiego rządu i prezydenta RP oraz Lasów Państwowych.",,
Prezydent USA przyleci w czerwcu z wizytą państwową,Amerykański prezydent Donald Trump przybędzie w czerwcu z pierwszą wizytą państwową do Wielkiej Brytanii – potwierdził Londyn. W programie mają się znaleźć m.in. odwiedziny w Pałacu Buckingham i spotkanie z królową Elżbietą II.,"Podróż ta będzie powiązana z udziałem Donalda Trumpa w obchodach 75. rocznicy operacji D-Day, czyli lądowania aliantów w Normandii podczas II wojny światowej, które odbyło się 1 czerwca 1944 r. Prezydent weźmie udział w obchodach we Francji.Informację tę potwierdziły anonimowe źródła w brytyjskim rządzie. Miesiąc wcześniej Trump odwiedzi Japonię i będzie pierwszym liderem światowym, który spotka się z nowym cesarzem. Oficjalnie ani Downing Street, ani Biały Dom nie wypowiedziały się na ten temat.Zgodnie z protokołem, formalne zaproszenie musi wyjść od królowej Elżbiety II. Donald Trump spotkał się z monarchinią podczas wizyty w Wielkiej Brytanii latem zeszłego roku. Unikał wówczas centrum Londynu, gdzie odbywały się protesty przeciwko jego wizycie. Ich uczestnicy przygotowali sześciometrową żółtą, nadmuchiwaną postać amerykańskiego prezydenta.Trump w wywiadzie dla dziennika „The Sun” skrytykował wówczas sposób przygotowania brexitu przez premier Theresę May i ocenił, że brexit „prawdopodobnie uśmierci” brytyjsko-amerykańskie porozumienie handlowe.",,
Porażka z USA na zakończenie mistrzostw. Polska ósmą drużyną na świecie,Na zakończenie mistrzostw świata w koszykówce Polacy przegrali z USA 74 do 87. Tym samym Biało-Czerwoni zakończyli turniej na ósmym miejscu. Dla Amerykanów siódma pozycja jest najgorszą w historii występów na mistrzostwach.,"Reprezentacja Polski koszykarzy po raz drugi uległa drużynie USA w historii występów w mistrzostwach świata i nie zdołała zrewanżować się za porażkę sprzed 52 laty w Urugwaju 61:91. W 1967 roku obie drużyny grały w fazie finałowej w Montevideo w szóstej, przedostatniej rundzie. Tym razem w Pekinie stawką była siódma lokata, którą zajęli Amerykanie występujący w Chinach jako obrońcy tytułu. To miejsce ekipy zza oceanu – najgorsze w historii – to największa sensacja mistrzostw.Biało-Czerwoni kończą udział w MŚ z bilansem 4-4. Po znakomitym początku, gdy wygrali cztery mecze – najpierw trzy w grupie (z Wenezuelą, Chinami i Wybrzeżem Kości Słoniowej), a potem kluczowy z Rosją w drugim etapie (79:74), doznali porażek z wyżej notowanymi rywalami: Argentyną (65:91), Hiszpanią w ćwierćfinale (78:90), Czechami (84:94) i USA.Spotkanie z USA przebiegało pod znakiem dominacji Amerykanów w pierwszej połowie i odważnej walki Biało-Czerwonych w drugiej części meczu. Koszykarze NBA podrażnienie porażkami z Francją w ćwierćfinale i Serbią w meczu o miejsca 5-8, wyszli na parkiet nadzwyczaj zmobilizowani. Trafiali z dystansu, co we wcześniejszych meczach nie było ich najmocniejszą stroną. W pierwszej połowie zawodnicy słynnego trenera Gregga Popovica, pięciokrotnego mistrza NBA z San Antonio Spurs, trafili 8 z 13 rzutów za trzy punkty, podczas gdy Biało-Czerwoni zaledwie 1 z 15.Po przerwie Polacy wyszli na parkiet zmobilizowani i gotowi do walki. Znakomicie spisywał się kapitan Adam Waczyński, który trafiał z obwodu, ale potrafił też minąć rosłych rywali. Skuteczni byli A.J. Slaughter i Mateusz Ponitka odważnie wpychający się pod kosz. W obronie „czapy” zawodnikom NBA rozdawał Damian Kulig (w sumie miał trzy bloki, choć w statystykach widnieje tylko jeden).Polakom, podopiecznym trenera Mike’a Taylora, dwa razy udało się zmniejszyć straty do różnicy siedmiu punktów – 47:53 po rzucie Waczyńskiego zza linii 6,75 m w 26. minucie oraz akcji Ponitki, który od nowego sezonu występować będzie w euroligowym Zenicie Sankt Petersburg, w 32. minucie (58:65).Za każdym razem Amerykanie odpowiadali jednak szybko – trafiali spod kosza Myles Turner, który w jednej z akcji wszedł w bliski „kontakt” z walecznym Adamem Hrycaniukiem oraz Donovan Mitchell. Lider USA, rozgrywający Utah Jazz uzyskał double-double 16 pkt i 10 asyst i nie pomylił się w żadnym z czterech rzutów zza linii 6,75 m.Biało-Czerwoni pokazali, że potrafią walczyć do końca z zaangażowaniem, że gra sprawia im radość, a kilkanaście pięknych ich akcji chińska publiczność nagradzała brawami.",,
Trump o negocjacjach nuklearnych: Tempo nie jest najważniejsze,"Tempo nie jest dla mnie najważniejsze. Cieszę się, że nie ma prób jądrowych i rakietowych - powiedział prezydent USA Donald Trump, na rozpoczęcie drugiego dnia spotkania na szczycie z przywódcą Korei Płn. Kim Dzong Unem.","Czwartkowe rozmowy stolicy Wietnamu Hanoi rozpoczęły się od około 45-minutowego spotkania w formacie „jeden na jeden”. Potem do przywódców dołączyli ich współpracownicy. Prezydent Trump oświadczył, że docenia fakt, iż Korea Północna nie prowadzi prób jądrowych i rakietowych.– Przewodniczący Kim i ja przeprowadziliśmy w tej sprawie ostatnio świetne rozmowy – powiedział amerykański prezydent. Pozytywnie ocenił rozmowy w pierwszym dniu szczytu i zaznaczył, że darzy Kima i jego kraj „wielkim szacunkiem”.Wielki wysiłekKim ocenił, że obie strony wykonały już „wielki wysiłek” i zapewnił, że zrobi wszystko, co w jego mocy, by spotkanie przyniosło „dobre wyniki”. Podkreślił, że nie byłoby go w Wietnamie, gdyby „nie był gotowy do przeprowadzenia denuklearyzacji”.Drugi szczyt Trump-Kim rozpoczął się w Hanoi w środę i według zapowiedzi Białego Domu zakończy się w czwartek podpisaniem porozumienia. Rozmowy dotyczą denuklearyzacji Półwyspu Koreańskiego i perspektyw normalizacji stosunków USA-Korea Północna.Komentując szczyt państwowe media północnokoreańskie piszą w czwartek o „przyjaznej atmosferze”. Wskazują, że przywódczy USA i KRL-D spotkali się w Hanoi w nadziei na „wszechstronne i epokowe rezultaty”.",,
Pakistan: prawie 190 chrześcijan uwięzionych za „bluźnierstwo” przeciw islamowi,"W więzieniach pakistańskich przebywa 187 chrześcijan,
oskarżonych na podstawie Ustawy przeciw bluźnierstwu,
obowiązującej tam od ponad 30 lat. Dane te przekazała włoskiej
agencji wiadomości religijnych SIR Krajowa Komisja
Sprawiedliwości i Pokoju (NCJP), działająca w łonie Konferencji
Biskupiej Pakistanu.",,,
"„Migranci to ścierwo”, „wolałbym, żeby mój syn zginął, niż był gejem”. Brazylia wybiera prezydenta","„Wolałbym, żeby mój syn zginął w wypadku, niż był gejem”, „Ścierwo ziemi (o migrantach)” – nie są to wpisy internetowych trolli, a słowa polityka, który wkrótce – wszystko na to wskazuje – będzie rządził jednym z największych krajów świata. Jair Bolsonaro, zaatakowany niedawno podczas wiecu nożem, z łatwością wygrał pierwszą turę wyborów prezydenckich. Jest faworytem przed drugą i dowodem, że gdy skompromitowana władza nie ogląda się na obywatela, ten przyjmie wyciągniętą dłoń skrajnej prawicy.","Powiedzieć, że sytuacja na scenie politycznej w Brazylii jest dynamiczna, to nic nie powiedzieć. W kraju od lat trwa permanentny kryzys. Żeby nie sięgać zbyt głęboko, wybrany w 2003 roku socjalistyczny prezydent Luiz Inacio Lula da Silva zaczął kadencję od potrzebnych reform społecznych i gospodarczych. Kraj zaczął się rozwijać, ale pochodzący z nizin społecznych polityk miał słabość do blichtru i to wkrótce dało o sobie znać oraz pociągnęło trwający do dziś ciąg zdarzeń.W 2014 roku wybuchła afera Petrobras, której osią było nielegalne rozszerzanie działalności przez brazylijskiego państwowego giganta naftowego. Dzięki łapówkom opanował wiele branż. Szybko śledczy prowadzący Operację Lava Jato (port. myjnia samochodowa) ustalili, że korupcja sięgała szczytów władzy. Brudne pieniądze brał i prał choćby przewodniczący Izby Deputowanych, czyli niższej izby parlamentu Eduardo Cunha (skazany na 15 lat więzienia), były przewodniczący Kongresu Renan Calheiros, ale też sam Lula.Wyrok dla prezydentaPrezydent szermujący hasłami walki z korupcją, przyjął łapówki w wysokości 3,7 mln reali (nieco ponad milion euro) od koncernu budowlanego OAS, w tym trzypoziomowy apartament w nadmorskim kurorcie. W zamian obiecał jej wygranie lukratywnego przetargu rozpisanego przez Petrobras. W lipcu ubiegłego roku 72-letni Da Silva został skazany 9,5 roku więzienia za korupcję. W styczniu sąd drugiej instancji podwyższył mu wymiar kary do 12 lat.Wydawało się, że będzie to oznaczało koniec jego kariery politycznej, ale trzeba wziąć pod uwagę, że to Brazylia – kraj, w którym emocje często biorą górę nad zdrowym rozsądkiem. Lula, jak gdyby nigdy nicy, zamierzał wystartować w tegorocznych wyborach prezydenckich. Dopiero Sąd Najwyższy po długich bataliach nakazał mu stawienie się w więzieniu.Po upadku Luli dzieła naprawy Brazylii podjęła się jego następczyni, Dilma Rousseff, w młodości opozycjonistka torturowana przez juntę wojskową. Ochrzczona mianem „Żelaznej Damy” obiecała zwalczenie korupcji, ale okazało się, że w jej gabinecie aż roi się od łapówkarzy. Śledczy odkrywali zamiłowanie do kopert kolejno o szefa jej gabinetu, ministrów: transportu, obrony, rolnictwa, sportu, pracy itd.                                                    Były prezydent Luiz Inacio Lula da Silva został skazany za korupcję (fot. PAP/EPA/Fernando Bizerra Jr.) Ludzie byli wściekli. Jak to bywa w takich przypadkach, wystarczył impuls i wyszli na ulicę. Tą iskrą była podwyżka cen biletów. Fala niezadowolenia rozlała się na cały kraj. Władzy wytykano wszystkie błędy, przede wszystkim gigantyczną korupcję w kraju, pauperyzację społeczeństwa i łożenie ogromnych kwot na infrastrukturę sportową (przygotowania do piłkarskich mistrzostw świata w 2014 roku i igrzysk olimpijskich w Rio de Janeiro w 2016 roku) zamiast na potrzebne programy społeczne.Kręcenie biczaMimo gwałtownego spadku poparcia, Rousseff została wybrana na drugą kadencję. Co ciekawe, sama na siebie kręciła bicz, podejmując dalsze działania oburzające opinię publiczną. Jednym z nich było wyznaczenie Luli, swojego mentora, na szefa swojego gabinetu politycznego, co zagwarantowałoby mu immunitet i pozwoliło uniknąć więzienia. Doszło do tego, że odwrócił się od niej koalicjant Michel Temer, którego dla zagwarantowania sobie większości parlamentarnej mianowała wiceprezydentem.Piłeczka była po stronie Temera, który zdołał doprowadzić do impeachmentu Rousseff. Powodem wszczęcia procedury była niezwykle kreatywna księgowość przy domykaniu budżetu państwa i ukrywanie powiększającego się deficytu przy pomocy różnych sprytnych zabiegów. W tle były oskarżenia o wiedzę prezydent na temat gigantycznej korupcji organizowanej przez Petrobras przed wybuchem afery oraz brak działań mających na celu ograniczenie zjawiska. Na jej szczęście, przynajmniej na razie, nie ma postawionych żadnych zarzutów prokuratorskich.W sierpniu 2016 roku Temer sięgnął po pełnię władzy, by po kilku tygodniach prokuratura oskarżyła i jego o korupcję oraz pranie brudnych pieniędzy. Śledczy ustalili, że na poczet kampanii wyborczej w 2014 roku miał przyjąć w marcu tego roku kwotę 1,43 miliona reali (około 300 tys. euro) od koncernu budowlanego Odebrecht powiązanego z Petrobrasem, zaś sama jego partia – 10 mln reali. Izba Deputowanych (jedna trzecia parlamentarzystów ma zarzuty prokuratorskie) w ubiegłym roku dwukrotnie odrzuciła wniosek o pozbawienie Temera immunitetu i postawienie go przed Sądem Najwyższym pod zarzutem korupcji. Śledczy muszą czekać do przyszłego roku gdy prezydenta przestanie chronić immunitet.Wygrana w cuglachWobec takich skandali nic dziwnego, że Brazylijczycy chcą mieć przywódcę niepowiązanego ze starym układem. W podatnym na działania populistów kraju wybór najpewniej padnie na przedstawiciela skrajnej prawicy Jaira Bolsonaro, który w cuglach wygrał pierwszą turę wyborów prezydenckich. Uzyskał 46,7 proc. głosów, zaś jego najgroźniejszy rywal – przedstawiciel lewicy Fernando Haddad – 28,37 proc. Początkowo miał być kandydatem na wiceprezydenta u boku Luli, ale gdy okazało się, że ten nie może startować, przekazał Haddadowi swoje poparcie, które – co ciekawe – nie było pocałunkiem śmierci.Z Bolsonaro, byłym spadochroniarzem i nauczycielem wueufu, jednak pewien problem. Trudno jest określić w jakim stopniu przekonał wyborców swoimi hasłami dotyczącymi m.in. walki z przestępczością, a w jakim o jego sukcesie zdecydował... zamach, który przeprowadzono na niego podczas kampanii wyborczej oraz upadek Luli. Teraz wszystko zależy od tego, jak wielu pozyska wyborców, którzy na niego nie głosowali w pierwszej rundzie i tego jak mocno zmobilizuje się Haddad, wieszczący „koniec demokracji” w przypadku zwycięstwa rywala.Czy faktycznie wybór jego prawicowego konkurenta będzie oznaczał dyktaturę, przekonamy się po 28 października, gdy odbędzie się druga tura. W każdy razie faworytem jest Bolsonaro, który już zdążył oskarżyć władze o oszustwo, twierdząc, że powinien otrzymać powyżej 50 proc. głosów. Choć już jest zwycięzcą, nie cieszył się nadto po ogłoszeniu wyników w pierwszej turze, tylko wezwał zwolenników do mobilizacji w kolejnej. To dość typowe zachowanie, ale sam już takim typowym politykiem nie jest.Można zaryzykować twierdzenie, że we współczesnych czasach podobnego oryginała, który zaszedłby tak dalego, jeszcze nie było. A przecież mówimy nie o jakiejś republice bananowej, a ponad 200-milionowym kraju. Brazylia ma siódmą gospodarkę świata i największą gospodarkę w Ameryce Południowej. Jest wprawdzie zaliczana do rynków wschodzących, ale według niektórych analiz może w przyszłości stać się czwartą co do wielkości gospodarką świata, po Chinach, Indiach i Stanach Zjednoczonych.                                                    Następczyni Luli Dilma Rousseff została pozbawiona urzędu (fot. PAP/EPA/Paulo Fonseca) Żołnierz HitleraJair Messias Bolsonaro to polityk rozpalający ogromne emocje także poza Brazylią, ale nie tylko jego sukces robi wrażenie. Ciekawa jest również jego droga na szczyt. Warto ją prześledzić. Urodził się 21 marca 1955 roku w mieście Glicério w stanie Sao Paulo w rodzinie Perciego Geraldo Bolsonaro i Olindy Bontur. Jego potomkowie są pochodzenia niemieckiego i włoskiego. Raz stwierdził, że jego pradziadek był „żołnierzem Hitlera” oraz że „nie miał wyboru – musiał walczyć albo by zginął”. Dokładnie nie wiadomo, co to oznacza, ale może faktycznie tak było.Kończąc kwestię życia osobistego, należy wspomnieć, że doczekał się piątki dzieci z trzeba żonami. Ma trzech synów z pierwszą żoną  Rogérią Bolsonaro, kolejnego z Aną Christiną oraz córkę z Michelle de Paula Firmo Reinaldo Bolsonaro, z którą wziął ślub w 2013 roku. Uprzedziwszy nieco fakty, warto dodać, że Michelle była zatrudniona w biurze polityka, już wówczas członka Kongresu, i w krótkim czasie jej pensja wzrosła trzykrotnie. Najwyższy Sąd Federalny orzekł, że to nepotyzm i Bolsonaro musiał zwolnić ukochaną. Takie działanie naturalnie nie przyniosło mu chluby, ale jeszcze raz trzeba wziąć poprawkę, że to Brazylia, gdzie ojczyznę doi jak może w zasadzie każdy polityk i urzędnik.Podczas nauki w liceum dostał się do szkoły przygotowującej do służby w armii i wysłano go do uczelni wojskowej Academia Militar das Agulhas Negras, brazylijskiego West Pointu, którą ukończył w 1977 roku. Krótko służył w jednostkach spadochronowych. Przełożeni opisywali go jako żołnierza „ambitnego i agresywnego”. Następnie jako zawodowy żołnierz służył w artylerii. Dosłużył się rangi kapitana, ale dalszą karierę powstrzymał jego niewyparzony język.W 1986 roku udzielił wywiadu magazynowi „Veja”, w którym narzekał na niskie zarobki w wojsku. Zarzucił też dowództwu, że zwalnia oficerów z przyczyn ekonomicznych, a nie – jak to powinno mieć miejsce – jedynie w przypadku „zachowań będących odchyleniami”. Skończyło się na reprymendzie. Na scenę polityczną wkroczył z hukiem. Jeszcze większy huk byłby, gdyby zrealizował swój plan, który zarysował rok później w skeczu dla tego samego magazynu. Zasugerował w nim zbombardowanie Academia Militar das Agulhas Negras. Gdy ustalono, kto za tym stoi został skazany na 15 dni aresztu. Wyszedł dzięki apelacji. Kapitał początkowyW kręgach wojskowych i prawicowych, niezadowolonych ze zmian w kraju po upadku rządzącej ponad 20 lat junty, nazwisko Bolsonero zaczęło cieszyć się popularnością. To był dobry kapitał początkowy w karierze politycznej. Pierwszym szczeblem było dostanie się w 1988 roku do rady miasta Rio de Janeiro z ramienia Chrześcijańskiej Partii Demokratycznej. Dwa lata później został już kongresmenem. W Kongresie zasiada nieprzerwanie od tego czasu, zaś w wyborach w 2014 osiągnął najlepszy wynik w Rio – otrzymał 464 tys. głosów.Jak to polityk, często zmieniał przynależność partyjną. W końcu – już z myślą o tegorocznych wyborach prezydenckich – dołączył do Socjalno-Liberalnej Partii. Potrzebował ugrupowania, w którym mógłby samodzielnie decydować o jego obliczu i mieć własne zaplecze polityczne. Po transferze partia natychmiast zmieniła swój charakter z liberalnego na zdecydowanie prawicowy – nacjonalistyczny i konserwatywny. Brazylia...Pierwsze sondaże dawały Bolsonaro kilkuprocentowe poparcie. Był osobliwym dodatkiem, ciekawostką, media skupiały się natomiast na przepychankach prawnych, czy były prezydent Lula może wystartować w wyborach oraz jego osobliwymi zachowaniami. Gdy Sąd Najwyższy nie chciał wyrazić zgody na jego start i nakazywał mu stawienie się w więzieniu, gdzie ma odsiedzieć wyrok 12 lat za korupcję i pranie pieniędzy, wraz ze zwolennikami zabarykadował się w siedzibie związku zawodowego metalowców w Sao Paulo. Brazylia! Nie obietnice wyborcze zdecydowały jednak o jego wysokim zwycięstwie w pierwszej turze wyborów. Pierwszy gwałtowny wzrost poparcia nastąpił w kwietniu po aresztowaniu Luli. Został wówczas liderem sondaży, ale oznaczało to około 22 proc. poparcia, zaś stawka była wówczas wyrównana i nie gwarantowało to Bolsonaro, że dostanie się do drugiej tury.Atak nożownikaWówczas nastąpił przełom numer dwa, znacznie mniej spodziewany. 6 września podczas wiecu wyborczego w mieście Juiz de Fora, leżącym około 200 km na północ od Rio w stanie Minas Gerais, został trzykrotnie raniony w brzuch nożem. W stanie ciężkim trafił do szpitala. Miał przebite płuco, uszkodzoną wątrobę, część jelit i stracił wiele krwi. Lekarze przyznali, że walczył o życie, ale dość szybko się wylizał.Sprawca ataku został aresztowany. Policja oświadczyła, że to Adelio Bispo de Oliveira, były członek partii Socjalizm i Wolność. Nożownik pochodził z kręgów lewicowych, ale nie można powiedzieć, że za cel obrał sobie Bolsonaro tylko dlatego, że reprezentuje on nurt określany jako skrajna prawica. Oliveira szczerze nienawidzi również obecne centrolewicowe władze, czemu często dawał wyraz w mediach społecznościowych.Po około miesięcznym pobycie w szpitalach polityk wrócił do domu, ale dalej nie mógł brać udziału w kampanii. Mimo to był pierwszym rozgrywającym, zamach przysporzył mu nowych zwolenników. W wielu stanach organizowano wiece poparcia, zręcznie grano kartą męczeństwa bohatera walki z establishmentem oraz oczekiwaniami wyborców chcących nowego przywódcy, niepowiązanego ze znienawidzonymi układami polityczno-korupcyjnymi. Fakt, że przez 30 lat Bolsonaro zasiadał w Kongresie nie miał znaczenia. Oczywiście mobilizują się również przeciwnicy, głównie kobiety, dojdziemy dlaczego. Organizowane są marsze, których głównym hasłem jest „Ele nao!”, czyli „Tylko nie on!”.Skąd taka niechęć części wyborców, którzy przecież również w zdecydowanej większości nie są zatwardziałymi zwolennikami Luli, Rousseff, Temera i ich popleczników? W tym przypadku decydują zdecydowane poglądy Bolsonaro, który przez lata nie gryzł się w język i wygłaszał opinie co najmniej kontrowersyjne. Obrażał kobiety, mniejszości seksualne, migrantów. Coś pomiędzy Donaldem Trumpem, a prezydentem Filipin Rodrigo Duterte. Media ochrzciły go nawet mianem „brazylijskiego Trumpa”. HomofobBolsonaro opowiada się przeciwko legalizacji małżeństw oraz związków jednopłciowych i jest w związku z tym oskarżany o homofobię i zachęcanie do przemocy. „Nie byłbym w stanie pokochać syna geja. Nie chciałbym wyjść na hipokrytę, ale wolałbym, żeby prędzej zginął w wypadku niż miał się pojawić z wąsaczem (jak określa homoseksualistów – przyp. red.)” – oświadczył w wywiadzie dla „Playboya” w czerwcu 2011 roku.„Nie chcę z tym walczyć, ani nikogo dyskryminować, ale jakbym zobaczył dwóch mężczyzn całujących się na ulicy, to bym im przywalił” – oświadczył w 2002 roku. Pochwalił się również, że nie grozi mu, iż jego dzieci będą się spotykały z osobami homoseksualnymi albo czarnoskórymi, gdyż „bardzo dobrze je wychował”. W publicznym wystąpieniu w kwietniu ubiegłego roku pochwalił się czwórką synów i stwierdził, co odebrano za seksizm, że swoje piąte dziecko – córkę – począł „w chwili słabości”.W rozmowie z brytyjskim aktorem i zdeklarowanym homoseksualistą Stephenem Fry'em przeprowadzonej w ramach reportażu dla BBC powiedział również, że „żaden ojciec nie jest dumny z homoseksualnego dziecka” oraz, że „Brazylijczycy nie lubią homoseksualistów”. Przy innej okazji wyraził przekonanie, że dziecko adoptowane przez parę homoseksualną będzie przez nią molestowane. Dał również radę rodzicom, których pociechy przejawiają skłonności homoseksualne. – Jeżeli wasze dziecko zaczyna się zachowywać jak gej, weźcie bicz i zmieńcie jego zachowanie – zachęcał w wywiadzie dla dziennika „Folha de S.Paulo”.Ogromne kontrowersje wzbudził również w 2016 roku podczas debaty w Kongresie. Bolsonaro zasugerował, że nieletni powinni być traktowani jak dorośli, jeżeli popełnią najcięższe zbrodnie, jak morderstwo czy gwałt. Była minister ds. praw człowieka Maria do Rosário nazwała go„gwałcicielem”.Za brzydka na gwałtSprowokowany odpowiedział: „Ona nie zasługuje na to, żeby ją zgwałcić, bo jest bardzo brzydka. Nie jest w moim typie, nigdy bym jej nie zgwałcił. Nie jestem gwałcicielem, ale gdybym nim był, to bym jej nie tknął, bo na to nie zasługuje”. Sprawa trafiła do sądu i po kolejnych instancjach nawet do Sądu Najwyższego. Politykowi groziło od 3 do 6 miesięcy więzienia i grzywna. Skończyło się na samym odszkodowaniu dla Rosário w wysokości 10 tys. reali (około 2,5 tys. euro).                                                    Bolsonaro wywołuje ogromne emocje w Brazylii (fot. PAP/EPA/FERNANDO BIZERRA) Zwolennik tradycyjnych wartości rodzinnych ocenił także w 2015 roku w wywiadzie dla „Zero Hora”, że mężczyźni powinni zarabiać więcej od kobiet, ponieważ kobiety zachodzą w ciążę, a płatny urlop macierzyński „uderza w produktywność pracy”. Ocenił również, że ciężko być biznesmenem w Brazylii, kiedy jest tyle praw chroniących pracowników.Bolsonaro wywołał również kontrowersję, sugerując, że należy sterylizować osoby ubogie, które – dowodził – są nie dość wyedukowane, żeby zrozumieć politykę planowania rodziny. – Nie ma sensu mówić o edukacji, gdyż większość z tych ludzi nie jest gotowa do otrzymania wykształcenia, zaś sami nie będą się edukować. Tylko kontrola narodzin może ochronić nas przed tym chaosem – oświadczył w 2008 roku.Nie można powiedzieć, że polityk odwraca się od problemów społecznych, choć jego obserwacje budzą grozę wśród osób o liberalnych poglądach. – Odwiedziłem quilombolę (osadę potomków niewolników z Afryki – przyp. red.) w Eldorado Paulista. Najlżejszy osobnik ważył 7 arrobas (około 80 kg – przyp. red.). Oni tam nic nie robią. Nie nadają się nawet do prokreacji – oświadczył podczas jednej z konferencji, co zaraz odebrano jako rasizm.Gloryfikacja juntySwoje poglądy na temat migracji streścił natomiast we wrześniu 2015 roku, gdy Europa zaczęła się zmagać z gigantycznym kryzysem migracyjnym. – To ścierwo ziemi (uchodźcy – przyp. red.) pojawia się w Brazylii, jakbyśmy nie mieli własnych problemów – wypalił. Być może największe kontrowersje wzbudza jednak wypowiedziami na temat junty, podczas rządów której – jak wynika z ostatnich badań – zamordowano 191 osób, 243 „zniknęły”, zaś tortury były na porządku dziennym.Historia to wciąż niezabliźniona rana nie tylko w Brazylii, ale też innych państwach Ameryki Południowej. Bolsonaro wielokrotnie natomiast opisywał ten okres w dziejach ojczyzny jako „chwalebny”. Owszem, oznaczał wzrost gospodarczy – i na to przede wszystkim zwraca uwagę – ale chwali też zbrodnie dokonywane przez reżim. W maju 1999 roku przyznał, że jest „zwolennikiem tortur”. – Błędem dyktatury było to, że torturowała, a nie zabijała – stwierdził zaś w 2016 roku na antenie radia Jovem Pan, co było rozwinięciem wcześniejszych słów, które wypowiedział w telewizji Bandeirantes. – W czasach dyktatury powinni zastrzelić 30 tys. skorumpowanych ludzi, począwszy od ówczesnego prezydenta Fernando Henrique Cardoso. Byłaby to wielka korzyść dla narodu – przekonywał.Hołd dla mordercyPublicznie wychwalał również pułkownika Carlosa Alberto Brilhante Ustrę, byłego szefa wywiadu wojskowego, któremu przypisuje się zamordowanie co najmniej sześciu torturowanych przez siebie osób. Właśnie jemu złożył hołd, gdy głosował za wnioskiem o impeachment Dilmy Rousseff, która sama była ofiarą tortur w czasach junty. Wyraził również przekonanie, że reżim Augusto Pinocheta, odpowiedzialny za śmierć co najmniej 3 tys. osób, „powinien zabić więcej ludzi”.W latach 90., gdy na dobre zaczynał karierę polityczną, roztoczył również wizję swojej ewentualnej prezydentury. – Nie mam wątpliwości, przeprowadziłbym pucz już pierwszego dnia! Jestem pewien, że co najmniej 90 proc. Brazylijczyków, by się zgodziło, a nawet by wiwatowało. Dzisiejszy Kongres nie nadaje się do niczego, potrafi tylko popierać prezydenckie projekty. Jeżeli prezydent jest on jedyną osobą podejmującą decyzje i śmieje się z Kongresu, to zorganizujmy pucz i zróbmy dyktaturę! – przekonywał.Nic dziwnego, że Jair Bolsonaro wywołuje ogromne emocje w Brazylii. Być może po ewentualnym zwycięstwie stonuje wypowiedzi i powstrzyma się przed wcieleniem w życie swoich najbardziej radykalnych pomysłów. Z pewnością natomiast jeżeli zostanie wybrany na prezydenta, na ulice wyjdą miliony ludzi – zarówno jego zwolenników jak i przeciwników. Jest jednak jedna rzecz, która ich łączy. To przekonanie, że Brazylia potrzebuje zmian.",,
Gawłowski zasiądzie na ławie oskarżonych. Zarzuty: Korupcja i... plagiat pracy doktorskiej,"28 stycznia na ławie oskarżonych ponownie zasiądzie senator Stanisław Gawłowski, były sekretarz generalny Platformy Obywalelskiej. Prokuratura stawia mu siedem zarzutów. Cztery z nich dotyczą korupcji, ale śledczy oskarżają polityka również o pranie brudnych pieniędzy i plagiat pracy doktorskiej. O sprawie przewodu doktorskiego już w 2014 r. informował pewien koszaliński dziennikarz. I własnie za to stracił pracę.","Jak wyjaśnił prok. Witold Grdeń z Prokuratury Krajowej, zdaniem śledczych Gawłowski „działajac w krótkich odstępach czasu przywłaszczył sobie autorstwo oraz wprowadził w błąd co do autorstwa części cudzych utworów”, wykorzystując je w redagowaniu swojej rozprawy doktorskiej.  Na pytanie o to, z jakiej biblioteki senator korzystał, pisząc pracę doktorską, ten odpowiedział, że pracował na źródłach dostępnych w internecie. Pytany z kolei, na jakich konkretnie – zasłaniał się brakiem pamięci. Dobrze pamiętał natomiast słowa polityka PiS Czesława Hoca, który mu rzekomo powiedział: „nam nie chodzi o żaden plagiat, my chcemy ciebie zamknąć”. – Ja tak miałem powiedzieć? Mogę się jedynie uśmiechnąć i życzyć zdrowia panu senatorowi. Oskarżony, który ma zarzuty, może powiedzieć wszystko – skomentował stanowisko Gawłowskiego Hoc w TVP3 Szczecin. Gawłowski utrzymywał wówczas, że dysertacja to sposób na zabicie czasu w długie wieczory z dala od żony. Za felieton „Długie, samotne wieczory”, stanowiący satyrę na przewód doktorski senatora, Sapała został wyrzucony z pracy. Jak twierdzi, cztery dni po telefonie Gawłowskiego.  Gawłowski przez pewien czas przebywał w areszcie w związku z zarzutami dotyczącymi afery melioracyjnej, która wybuchła za rządów PO-PSL w 2014 r. Według śledczych chodziło o ustawianie przetargów na kwotę ponad 600 mln zł w zarządzie melioracji i urządzeń wodnych w Szczecinie.  Przebywając w areszcie, Gawłowski startował do Senatu jako kandydat niezależny. Zdobył mandat. 25 stycznia 2020 r. głosował w wyborach na przewodniczącego Platformy Obywatelskiej, co oznacza, że jest członkiem partii. Nadal jednak jako senator nie należy do żadnego klubu – jest senatorem niezrzeszonym.",,
UE wychodzi z impasu. „Europejskie aspiracje” w projekcie deklaracji na szczyt Partnerstwa Wschodniego,"Jest ambitniejszy projekt deklaracji na szczyt Partnerstwa Wschodniego, który rozpoczyna się w czwartek Rydze. Dokument wstępnie uzgodnili unijni ambasadorowie. Projekt deklaracji bardziej odpowiada na oczekiwania krajów zza wschodniej granicy, które zacieśniają współpracę z Unią Europejską.","Jeszcze po południu w dokumencie nie było wzmianki o europejskich aspiracjach krajów, które podpisały z Unią umowę stowarzyszeniową, czyli Ukrainy, Gruzji i Mołdawii. Po długich negocjacjach uzgodniono, że w deklaracji pojawi się zdanie o europejskich wyborach krajów, które blisko współpracują z Unią. Zniesienie wizObecnie trwają negocjacje w drugiej, spornej kwestii – przybliżoną datę zniesienia wiz dla obywateli Ukrainy i Gruzji. Nieoficjalnie mówiło się, że mógłby to być początek przyszłego roku, jednak na to nie było jednomyślnej zgody państw członkowskich. Protestowały głównie państwa Europy Zachodniej. W projekcie deklaracji, którą uzgodniono przed południem, zapisano jedynie, że kolejny raport dotyczący możliwego zniesienia wiz Komisja Europejska przedstawi pod koniec tego roku.",,
97-letni weteran zmarł w samotności. Na jego pogrzeb przyszły setki ludzi [WIDEO],"11 sierpnia w Oklahomie zmarł weteran marynarki wojennej Herman White. Nie miał żadnych krewnych ani znajomych, a mimo to na jego pogrzebie zjawiły się setki ludzi.","Kiedy dyrektor ds. pogrzebów w Brown-Dugger Funeral Home zorientowała się, że mężczyzna nie ma rodziny, postanowiła zadbać o zapewnienie mu godnego pochówku. Dom pogrzebowy kupił trumnę, w której Herman White został pochowany.O pogrzebie mężczyzny pojawiła się informacja w mediach społecznościowych. W dniu pochówku, na cmentarzu zjawiły się setki osób, w tym.in.  byli marynarze US Navy. Trumna weterana wojskowego była odprowadzona w asyście motocykli z amerykańskimi flagami. Podczas uroczystości pogrzebowych został odczytany list od prezydenta USA Donalda Trumpa oraz sekretarza ds. marynarki wojennej.Zmarły przekazał swój skromny majątek lokalnemu kościołowi.",,
Naloty na zakłady pracy. Zatrzymano setki nielegalnych imigrantów,680 osób aresztowali funkcjonariusze amerykańskiego urzędu imigracyjnego w stanie Missisipi – poinformowały władze stanowe. Zatrzymań dokonano w czasie siedmiu niezapowiedzianych kontroli w miejscowych zakładach przetwórstwa spożywczego.,"Dyrektor agencji ds. imigracji i egzekwowania przepisów celnych (ICE) Matthew Albence powiedział, że te aresztowania to największa taka akcja w USA od dekady. Wzięło w niej udział około 600 agentów, którzy skontrolowali zakłady i uniemożliwili ucieczkę nielegalnie tam zatrudnionym.Według agencji AP naloty miały miejsce w siedmiu małych miejscowościach w pobliżu Jackson, gdzie siłę roboczą stanowią głównie imigranci latynoscy, często nielegalni.Prezydent USA Donald Trump w połowie czerwca zapowiedział masowe akcje wymierzone w nielegalnych imigrantów. Podkreślał, że niektórzy imigranci, aresztowani w wyniku nalotów, zostaną odesłani do swoich krajów, a kryminaliści trafią do więzień. – Będą usunięci tak szybko, jak przybyli – mówił wówczas Trump.Ocenia się, że w USA przebywa nielegalnie około 12 mln imigrantów, głównie z Meksyku i krajów Ameryki Środkowej.",,
"Publicysta: Trzecia władza należy do sądów, a nie sędziów na ulicach czy w telewizjach","Oczywistym jest, że większość sejmowa nie tylko może, ale ma też obowiązek reformować sądownictwo – komentuje spór wokół projektu nowelizacji ustaw sądowych Marek Domagalski z „Rzeczpospolitej”. Z kolei Jacek Karnowski z tygodnika „Sieci” stwierdził, że celem protestujących przeciw zmianom sędziów jest „władza nad Polską”. Publicyści, goście programu „O co chodzi” w TVP Info zgodnie twierdzą jednak, że Prawo i Sprawiedliwość w tej reformie sądów nie uniknęło błędów.","– Być może można było ją mniej radykalnie rozpocząć i sprawniej prowadzić; być może znaleźć jakieś porozumienie z częścią sędziów, bo nie wierzę w monolit (tej grupy – red.) – ocenił Marek Domagalski. Publicysta „Rzeczpospolitej” wskazał również, że sędziowie to „dziesięciotysięczna armia”, która ma także sprzymierzeńców.  Zdaniem Jacka Karnowskiego reformy tej wagi, jak ta dotycząca wymiaru sprawiedliwości, trzeba przeprowadzać „sprawnie, szybko i do końca”.  – Nie można ich zbytnio przewlekać. Instytucje unijne są uruchamiane, jest taka presja, której później się już nie przełamuje – stwierdził dziennikarz. Zaznaczył jednak, że obecnie nie jest to już tylko kwestia samej reformy wymiaru sprawiedliwości, ale „dziś ta ustawa broni elementarnej spójności państwa polskiego”. Marek Domagalski zwrócił uwagę na jeszcze inną rzecz.   – Konstytucja nie mówi o sędziach gremialnie, tylko o sądach: że trzecia władza należy do sądów, czyli tam, gdzie siedzi za stołem sędziowskim trzech czy czterech sędziów i wydają wyroki, a nie kiedy są na ulicy, w telewizji, czy wygłaszają jakieś memoranda – stwierdził dziennikarz „Rzeczpospolitej”.  Jego zdaniem zbliżamy się do „batalii”, w której władza polityczna musi postawić „kropkę nad i”. – Wydaje mi się, że ta ustawa ma temu służyć – dodał.",,
Kubek kawy za dwa miliony. Inflacja sięgnie 1000000 procent?,"Gospodarka kraju rządzonego przez socjalistycznego prezydenta Nicolasa Maduro jest w coraz bardziej opłakanym stanie. Ekspert Międzynarodowego Funduszu Walutowego Alejandro Werner szacuje, że stopa inflacji w Wenezueli pod koniec roku może sięgnąć miliona procent. Bloomberg podał w czwartek, że koszt filiżanki kawy w Caracas osiągnął dwa miliony boliwarów.","„Cafe Con Leche Index” Bloomberga wykazuje, że cena filiżanki kawy wzrosła do 2 mln boliwarów z 2,3 tys. boliwarów w ciągu ostatnich 12 miesięcy, co stanowi wzrost o 86 857 procent. W środę prezydent Wenezueli poinformował, że zamierza „uciąć” pięć zer z obecnej waluty i zastąpić ją boliwarem soberano, który ma być powiązany ze wspieraną przez państwo kryptowalutą petro. Nowe banknoty mają trafić do obiegu już 20 sierpnia. Międzynarodowy Fundusz Walutowy szacuje, że w tym roku stopa inflacji w Wenezueli może sięgnąć nawet miliona procent i osiągnąć kryzysowy poziom Zimbabwe sprzed kilkunastu lat i Niemczech w latach dwudziestych.",,
Zniszczone plakaty wyborcze. Konflikt w Koalicji Obywatelskiej,"Magdalena Razik-Trziszka (Nowoczesna) zarzuciła Ewie Wolak (Platforma Obywatelska), że zniszczyła jej plakaty wyborcze. Kandydatka Nowoczesnej opublikowała w mediach społecznościowych zdjęcia, które mają być dowodem w tej sprawie. „Ktoś uporczywie niszczy materiały wyborcze kandydatów, poza banerami jednej kandydatki”  – oświadczyła.","Obie panie startują w okręgu nr 7 we Wrocławiu z listy Koalicji Obywatelskiej. Ewa Wolak zajmuje pierwsze miejsce, natomiast Magdalena Razik-Trziszka (obecna radna Wrocławia) drugie.Razik-Trziszka zamieściła w mediach społecznościowych zdjęcia, na których widnieją pozrywane plakaty wyborcze. Na płocie jest tylko plakat Ewy Wolak.Radna Wrocławia zasugerowała na Facebooku, że za zniszczeniem materiałów wyborczych stoi jej koleżanka z Koalicji Obywatelskiej lub jej ludzie.„Ktoś uporczywie niszczy materiały wyborcze kandydatów, poza banerami jednej kandydatki” – oświadczyła.",,
Sondaż: 34 proc. dla PO; 29 proc. – PiS,"Gdyby wybory odbywały się w ten weekend Platforma Obywatelska mogłaby liczyć na 34,5 proc. głosów, a Prawo i Sprawiedliwość 29,1 proc. – wynika z sondażu, który dla Polskiego Radia przeprowadził Instytut Badania Opinii Homo Homini.","W stosunku do poprzedniego badania z zeszłego tygodnia wynik PO nie zmienił się, natomiast PiS zyskuje 1,8 proc. głosów. W stosunku do poprzedniego badania notowania Sojuszu Lewicy Demokratycznej spadły o 1,2 proc. i wynoszą 11,5 proc., natomiast notowania Polskiego Stronnictwa Ludowego wzrosły o 1 proc. i wynoszą 6,4 proc. Sondaż pokazuje, że 5-procentowego progu wyborczego nie przekroczyłyby: Polska Jest Najważniejsza z wynikiem 1,6 proc. oraz Ruch Palikota z poparciem 1,1 proc. Z sondażu Instytutu Badania Opinii Homo Homini wynika, że 0,5 proc. badanych chce oddać swój głos na Unię Polityki Realnej, a 0,4 proc. na Krajową Partię Emerytów i Rencistów. Z kolei po 0,2 proc. poparcia uzyskały: Prawica Rzeczpospolitej, Samoobrona i Socjaldemokracja Polska.Z badania wynika, że udział w wyborach deklaruje 51,2 proc. badanych, 38,5 proc. na wybory nie zamierza pójść, 10 proc. pytanych jeszcze nie wie czy weźmie udział w głosowaniu. Badanie zostało przeprowadzone telefonicznie 15 lipca na reprezentatywnej grupie ogółu Polaków 1100 osób. Błąd oszacowania wynosi 3 proc., a poziom ufności 0,95 proc.",,
Szef SLD: jesteśmy gotowi na rozmowy z PO,"Grzegorz Napieralski oświadczył w piątek, że jego ugrupowanie jest gotowe do powyborczych rozmów o koalicji z PO. Przewodniczący SLD podkreślił jednocześnie, że do negocjacji  może dojść nawet wówczas, gdy Platforma nie wygra wyborów. Dodał też, że jest gotów rozmawiać nawet bez Donalda Tuska. Premier odpowiedział, dopiero po wyborach będzie można mówić o tym, kto będzie w Polsce rządził.","Podczas specjalnie zwołanego briefingu lider SLD nawiązał do środowejwypowiedzi Tuska, że jeśli PO nie wygra październikowych wyborówparlamentarnych, „nie powinna się ubiegać o tworzenie nowego rządu”.–  Przychodzą bardzo ciężkie czasy w Europie. Dlatego każdy, kto chce mieć mandat do rządzenia, musi mieć bardzo silny mandat od wyborców. Przyszły rząd mogą tworzyć wyłącznie ci, którzy taki mandat uzyskają. Jeśli PO nie wygra wyborów, nie powinna ubiegać się o tworzenie nowego rządu  – mówił szef rządu. Napieralski ocenił deklarację premiera jako ważną. –  Jeżeli tak się stanie i PO przegra choćby o pół procenta, to będzie przegrana Donalda Tuska, ale nie może to być przegrana Polski. Przypominam projekt IV RP. Kiedy oddaliśmy władzę w Polsce w 2005 roku, SLD zostawił budżet w dobrej kondycji, wprowadziliśmy Polskę do UE, był wzrost gospodarczy. Co wydarzyło się, kiedy pojawił się projekt IV RP? Zobaczcie, co może wydarzyć się, kiedy odbudowany zostanie projekt IV RP w czasie kryzysu  – powiedział szef SLD.  Dodał, że jest gotowy „do rozmowy o tym, by Polska miała dobry rząd,modernizacyjny i otwarty, by projekt IV RP nie powrócił”. Donald Tusk odniósł się w piątek do deklaracji lidera SLD. –  Wszyscy politycy,ci bardziej doświadczeni, ci mniej doświadczeni z różnymi poglądami jednąrzecz muszą brać pod uwagę w równym stopniu, że o tym, kto będzie w Polscerządził, zdecydują wyborcy 9 października a nie jakieś szacher-macherpomiędzy liderami, wiceliderami ...etc.  – mówił szef rządu. Jego zdaniem trzeba „poczekać do 10 października, dowiedzieć się, kogo chcąPolacy, kogo nie chcą, kogo chcą w jakim stopniu i żeby uznać raz na zawsze, że demokracja polega na tym, że wygrany stara się tworzyć rząd a ci, którzy przegrali, pokornie i z zewnętrznym spokojem albo mu pomagają albo przynajmniej nie przeszkadzają”. –  Dotyczy to także PO i mnie, tylko zwycięstwo daje moralne prawo ubiegania się o władzę w demokratycznym kraju  – powiedział Tusk.Komentując wypowiedź szefa SLD rzeczniczka sztabu PO MałgorzataKidawa-Błońska oświadczyła, że o ewentualnych koalicjach może być mowadopiero po wyborach, a nie w czasie kampanii wyborczej. –  Premier powiedział to, co wszyscy wiedzą, że to partia, która wygrywa wybory wskazuje kandydata na premiera. Taki jest obyczaj demokracji  –podkreśliła posłanka. Zaznaczyła też, że Donald Tusk jest kandydatem PO na premiera, dlatego - jak dodała – „takich wypowiedzi jak pana Napieralskiego   w ogóle nie bierzemy pod uwagę”. Szef klubu PiS Mariusz Błaszczak powiedział w piątek PAP, że nie jestzdziwiony deklaracją Napieralskiego. –  Grzegorz Napieralski marzył, żeby zostać wicepremierem w rządzie Donalda Tuska. To jest dowód na słabośćNapieralskiego w SLD. Jego przywództwo jest kwestionowane. Tonący brzytwy się chwyta  – mówi.  Prezes PiS Jarosław Kaczyński skomentował wypowiedź Napieralskiego podczaspopołudniowej konferencji w Gorzowie Wlkp. –  To, że SLD jest po prostuprzybudówką PO, to myśmy zawsze wiedzieli. Kiedyś było inaczej, dzisiaj takjest  – powiedział. Pytany, jaką zdolność koalicyjną ma PiS, odpowiedział:  Będziemy o tym rozmawiali po wyborach (...) Plany są takie, żeby samemu wygrać wybory.  Z kolei szef PSL Waldemar Pawlak ocenił na konferencji prasowej, żedeklaracja Napieralskiego to kapitulacja przed wyborami. –  W takiej sytuacji wypada głosować na PSL i PO. Mocne głosy na PSL sprawią, że nie będzie potrzeby koalicji z lewicą  – przekonywał. Jego zdaniem SLD „odpuścił” i nie zamierza pokazywać swojej tożsamości.",,
Biała Sobota w szpitalach onkologicznych,W placówkach onkologicznych w całym kraju można było dziś wykonać bezpłatnie niektóre badania profilaktyczne. Z okazji Światowego Dnia Walki z Rakiem po raz 19. Polska Unia Onkologii zaprosiła na Dzień Drzwi Otwartych.,"– Specjaliści Centrum Profilaktyki Nowotworów w warszawskim Centrum Onkologii czekają na wszystkich zainteresowanych od godziny 9.00 do 14.00. Chętni będą mogli skorzystać z darmowych badań, konsultacji i porad – mówiła Dagmara Mokwa z Centrum Onkologii. Oprócz pomiaru cukru we krwi i ciśnienia tętniczego, było można porozmawiać z dietetykiem, dowiedzieć się jak rzucić palenie oraz nauczyć się samobadania piersi oraz zbadać znamiona dermatoskopem. Ubezpieczone panie w wieku 25-59 lat mogły wykonać bezpłatnie cytologię, a kobiety od 50 do 69 roku życia – badanie mammograficzne. Trzeba było mieć ze sobą dowód osobisty. Po konsultacjach z lekarzem onkologiem było też można wykonania USG piersi. Prezes Polskiej Unii Onkologii doktor Janusz Meder podkreślał, że badania profilaktyczne pozwalają wykryć stany przed rakowe i uniknąć zachorowania na nowotwór. Robiąc cytologię można wykryć stan przedrakowy i szybko go zlikwidować. Natomiast podczas kolonoskopii wycinane są polipy, które mogą mieć potencjalne możliwości zezłośliwienia w przyszłości. Co roku w Polsce 165 tysięcy osób dowiaduje się, że ma raka, a około 100 tysięcy umiera z tego powodu. Około milion żyje z rozpoznaniem nowotworu, który został zdiagnozowany w ciągu ostatnich 15 lat.",,
Błaszczak: w Polsce powstanie Migracyjne Centrum Kryzysowe,"Ministrowie spraw wewnętrznych Grupy Wyszehradzkiej powtórzyli w Warszawie, że system przymusowego przydziału uchodźców jest nieskuteczny. Zaproponowali lepszą kontrolę granic i wsparcie uchodźców, ale poza Unią Europejską. Podczas spotkania szef MSWiA Mariusz Błaszczak zadeklarował utworzenie w Polsce Migracyjnego Centrum Kryzysowego.","– Państwa Grupy Wyszehradzkiej sprzeciwiają się systemowi relokacji – oświadczył w poniedziałek na konferencji prasowej minister spraw wewnętrznych i administracji Mariusz Błaszczak. Tego dnia w Warszawie odbyło się spotkanie ministrów spraw wewnętrznych Grupy Wyszehradzkiej (Polski, Czech, Słowacji i Węgier) w rozszerzonej formule (z delegacjami z Austrii, Belgii, Bułgarii, Chorwacji i Słowenii). Głównym tematem rozmów był przyszły kształt polityki migracyjnej Unii Europejskiej. Wspólna deklaracja– Państwa Grupy Wyszehradzkiej są zgodne również co do tego, że należy położyć olbrzymią wagę na uszczelnienie granic zewnętrznych Unii Europejskiej – i to robimy – podkreślił Błaszczak.  – Wspólnie zaakceptowaliśmy deklarację, która jest efektem dzisiejszego spotkania. Znajduje się w niej sprawa utworzenia migracyjnego mechanizmu kryzysowego. Jest to formuła, co do której byliśmy zgodni. Jest pomysł państw Grupy Wyszehradzkiej, by korzystać z dobrych praktyk wspierając uchodźców w miejscach, gdzie naprawdę są uchodźcami, a więc poza Unią Europejską – w obozach w Libanie, w Jordanii – powiedział minister na konferencji prasowej po spotkaniu. Przeciw systemowi dystrybucjiPaństwa Grupy Wyszehradzkiej (1 lipca Polska objęła roczne przewodnictwo w ramach V4) sprzeciwiają się zaproponowanemu przez Komisję Europejską stałemu systemowi dystrybucji uchodźców z konsekwencjami finansowymi dla państw, które mu się nie podporządkują. Reforma zakłada wprowadzenie stałego systemu rozdzielania uchodźców między kraje unijne; system byłby wprowadzany w sytuacji kryzysowej. Zaproponowany „mechanizm korekcyjny” przewiduje, że jeśli do jakiegoś kraju napłynie nieproporcjonalnie duża liczba uchodźców, o połowę większa niż ustalony z góry próg, to automatycznie nowi uchodźcy będą rozsyłani do innych państw unijnych według nowego systemu relokacji. Komisja zostawia jednak furtkę dla krajów niechętnych przyjmowaniu uchodźców. Będą one mogły odstąpić od udziału w relokacji na rok, ale płacąc w zamian 250 tys. euro za każdego uchodźcę, którego nie przyjmą.",,
„Zimna wojna” otrzymała pięć nominacji do Europejskiej Nagrody Filmowej,"Europejska Akademia Filmowa ogłosiła nominacje do nagrody  za 2018 rok. Na liście znalazła się polska „Zimna wojna” w reżyserii Pawła Pawlikowskiego, nominowana w pięciu kategoriach: film, scenarzysta (Paweł Pawlikowski), reżyser (Paweł Pawlikowski), aktorka (Joanna Kulig) oraz aktor (Tomasz Kot).","Wśród pozostałych filmów fabularnych wytypowanych do Europejskiej Nagrody Filmowej za rok 2018 znalazły się: „Border” (Szwecja, reż. Ali Abbasi), „Dogman” (Francja, reż. Matteo Garrone), „Girl” (Belgia, Holandia, reż. Lukas Dhont) i „Happy as Lazarro” (Francja, Niemcy, Szwajcaria).   „Zimna wojna” opowiada historię pary kochanków, którzy próbują odnaleźć się na emigracji w latach wczesnego komunizmu w Polsce. Film osiągnął już wiele sukcesów. Znalazł się na liście 80 filmów, które mają szansę otrzymać Złote Globy. O tym, czy przejdzie do finału konkursu dowiemy się 6 grudnia. Główni bohaterowie „Zimnej wojny” to Zula i Wiktor (w ich rolach Joanna Kulig i Tomasz Kot). Młoda dziewczyna, która szuka szczęścia w powstającym zespole Mazurek (bliskim polskiemu Mazowszu) i dojrzały mężczyzna, pianista, jej instruktor. W filmie wykorzystano motywy polskiej muzyki ludowej, a także fragmenty kompozycji  jazzowych i piosenek z paryskich barów minionego wieku w tle. Muzyka ilustruje znany nie tylko z kina problem – miłości dwojga ludzi, którzy nie umieją żyć bez siebie, ale też nie potrafią być razem. Akcja melodramatu rozgrywa się w latach 50. i 60. ub. wieku m.in. w Polsce, Berlinie, Jugosławii i Paryżu. W filmie, do którego zdjęcia zrealizował Łukasz Żal, a muzykę skomponował Marcin Masecki, wystąpili także m.in. Borys Szyc i Agata Kulesza. Autorami scenariusza są Paweł Pawlikowski i Janusz Głowacki. „Zimna wojna” na ekrany brytyjskich kin weszła 31 sierpnia, pod koniec grudnia będą mogli ją oglądać widzowie amerykańscy. Film ma także szansę na BIFA, British Independent Film Awards, nagrodę niezależnego kina brytyjskiego. Wśród pięciu filmów, które mają szansę na statuetki w kategorii Najlepszy Zagraniczny Film Niezależny, znalazły się także „Kafarnaum” Nadine Labaki (USA, Liban), „The Rider” Chloe Zhao (USA), „Roma” Alfonso Cuarona (Meksyk, USA) i „Shoplifters” Hirokazu Koreedy (Japonia).",,
Sondaż: PO zyskała; PiS straciło,"W połowie czerwca największym poparciem cieszyła się
PO (30 proc.), drugie miejsce zajęło PiS (23 proc.) - wynika z najnowszego
sondażu TNS Polska. Do Sejmu weszłyby też: Ruch Palikota (9 proc.), SLD (8
proc.) i PSL (6 proc.)","Z sondażu TNS Polska wynika, że poniżej progu wyborczego znalazłyby się:Solidarna Polska (1 proc.), Polska Jest Najważniejsza (2 proc.) oraz NowaPrawica Janusza Korwin-Mikkego (1 proc.).W porównaniu z sondażem przeprowadzonym w maju, PO zyskała 2 punktyprocentowe, tyle samo straciło PiS. O jeden punkt procentowy pogorszyły sięnotowania Ruchu Palikota, natomiast o tyle samo poprawił się wynik SLD.Najwięcej w czerwcowym sondażu zyskało PSL – 3 punkty proc. w stosunku dobadania z ubiegłego miesiąca.O jeden punkt proc. więcej respondentów zagłosowałoby w czerwcu na PJN,natomiast o tyle samo mniej oddałoby swój głos na Solidarną Polskę. NotowaniaNowej Prawicy nie zmieniły się od maja.20 proc. badanych nie było zdecydowanych, na którą partię oddać głos.Według TNS Polska jeżeli w badaniu uwzględni się tylko wyborców, którzywiedzą, na którą partię by zagłosowali, PO popierana jest przez 37 proc. znich, PiS - 28 proc., Ruch Palikota - 11 proc., SLD - 11 proc., PSL - 7proc., PJN - 2 proc., Nowa Prawica - 2 proc., Solidarna Polska - 1 proc.Jak wynika z sondażu, gdyby wybory odbyły się w połowie czerwca, z pewnościąwzięłoby w nich udział 31 proc. ankietowanych (bez zmian w porównaniu zmajowym sondażem), 29 proc. ankietowanych być może zdecydowałoby się głosować(tyle samo co w ubiegłym miesiącu). Łącznie 35 proc. respondentów niewzięłoby udziału w wyborach, przy czym 23 proc. nie zrobiłoby tego na pewno(2 punkty proc. więcej w porównaniu z poprzednim sondażem).Jak wskazuje TNS Polska, w porównaniu z kwietniem przewidywana frekwencjawyborcza zmieniła się tylko nieznacznie.Sondaż TNS Polska zrealizowany został w dniach 14-17 czerwca 2012 r. nareprezentatywnej, losowej, 970-osobowej, ogólnopolskiej próbie osób powyżej18. roku życia.TNS Polska powstała pod koniec marca w wyniku połączenia TNS OBOP i TNSPentor.",,
Zimbabwe z nowym prezydentem po 30 latach,"Emmerson Mnangagwa wygrał wybory prezydenckie w Zimbabwe. Zdobył 50,8 proc. głosów (2,46 mln). Na jego głównego rywala Nelsona Chamisę zagłosowało 44,3 proc. uprawnionych (2,15 mln) – poinformowała tamtejsza komisja wyborcza. W starciach opozycji z wojskiem zginęło sześć osób.","Opozycja zarzuca władzom sfałszowanie wyborów. Rzecznik partii MDC Morgan Komichi w rozmowie z AFP zapowiedział zaskarżenie wyników wyborów prezydenckich do sądu.W środę ogłoszono wyniki wyborów parlamentarnych, które zdaniem opozycji również miały zostać sfałszowane. W starciach zwolenników opozycji z wojskiem w stolicy Harare zginęły trzy osoby. Protesty wybuchły po tym, jak komisja wyborcza ogłosiła zwycięstwo partii rządzącej ZANU-PF. Ugrupowanie zdobyło 2/3 miejsc w parlamencie i tym samym zapewniło sobie niezbędną do rządzenia większość. Wybory są pierwszymi od 38 lat, w których nie startował wieloletni prezydent Robert Mugabe. 94-letni polityk, który rządził krajem od 1980 r. jako premier, a od 1987 r. jako prezydent, od czasu uzyskania przez Zimbabwe niepodległości. W zeszłym roku Mugabe został pokojowo odsunięty od władzy.",,
Facebook i Google zagrożeniem dla praw człowieka? Tak twierdzi Amnesty International,"Organizacja Amnesty International twierdzi, że Facebook i Google stanowią olbrzymie zagrożenie dla praw człowieka. W nowym raporcie organizacja ostrzega przed tym, co nazywa „wszechobecnym nadzorem miliardów ludzi” i wzywa do „radykalnej transformacji podstawowego modelu biznesowego gigantów technologicznych”.","Autorzy raportu stwierdzają, że technologiczni giganci oferują swoje usługi miliardom użytkowników, nie pobierając od nich opłat. Zamiast tego, użytkownicy płacą za usługi swoimi danymi osobowymi. Raport wskazuje na skandal Cambridge Analytica jako dowód na to, że takie dane mogą być uzbrojone przeciwko użytkownikom. „Z biegiem czasu Google i Facebook niszczą naszą prywatność. Jesteśmy teraz w pułapce. Albo musimy poddać się tej wszechobecnej maszynie do inwigilacji – w której nasze dane można łatwo uzbroić, aby manipulować nami i wywierać na nas wpływ – albo zrezygnować z korzyści płynących ze świata cyfrowego. To nigdy nie może być uzasadnionym wyborem” – mówi Kumi Naidoo, Sekretarz Generalny Amnesty International. Amnesty wzywa rządy do zmiany „modelu biznesowego opartego na nadzorze” poprzez przepisy dotyczące ochrony danych i skuteczne regulacje Big Tech. Raport zauważa, że Amazon i Microsoft również działają w podobny sposób. Jednak nie są one tak istotne dla tego, jak ludzie angażują się ze sobą, więc stanowią mniejsze bezpośrednie zagrożenie. W odpowiedzi na raport Amnesty International dyrektor dyrektor  Facebooka ds. prywatności i polityki publicznej Steve Satterfield opublikował oświadczenie, w którym napisał, że nie zgadza się z zarzutami. „Zasadniczo nie zgadzamy się z raportem Amnesty International. Facebook umożliwia ludziom na całym świecie łączenie się w sposób, który chroni prywatność, w tym w krajach mniej rozwiniętych za pomocą narzędzi takich jak Free Basics. Nasz model biznesowy to sposób, w jaki grupy takie jak Amnesty International, które obecnie wyświetlają reklamy na Facebooku: docieraj do kibiców, zbieraj pieniądze i rozwijaj swoją misję” – powiedział.",,
Podejrzani o udział w zamieszkach we Wrocławiu. Nowe zdjęcia,"Wrocławska policja opublikowała zdjęcia kolejnych dziesięciu podejrzanych o udział w zamieszkach po rozwiązaniu Marszu Polaków. Demonstrację organizowały środowiska narodowe z okazji Święta Niepodległości, 11 listopada. Funkcjonariusze proszą o pomoc w zidentyfikowaniu osób, które brały udział w starciach z policją.","Jak mówi rzecznik komendy miejskiej, aspirant sztabowy Łukasz Dutkowiak, do tej pory udało się zatrzymać i przesłuchać 16 osób, ale nie są to jeszcze wszyscy poszukiwani. – Dziś publikujemy wizerunki kolejnych osób, które udało się wyłonić z materiału dowodowego, z prośbą o pomoc w identyfikacji – powiedział w sobotę rzecznik. Informacje można zgłaszać, dzwoniąc na nr tel. 71-340-43-06  oraz 71-340-43-95 lub pisząc na adres e-mail: dyzurny@wroclaw.wr.policja.gov.pl",,
Wotum nieufności dla rządu „to rozpaczliwe działanie Platformy Obywatelskiej”,"– Ten wniosek to rozpaczliwe działanie Platformy Obywatelskiej, bo sytuacja dla nich tu, w kraju, a także na zewnątrz, na arenie międzynarodowej, uległa zmianie. Nikt nie lubi donoszenia na własny kraj, a to się dzieje. Mamy to w wykonaniu europosłów Platformy Obywatelskiej, a także samego Donalda Tuska – powiedziała Elżbieta Witek, minister bez teki w rządzie Beaty Szydło w programie „Minęła 8”.","Elżbieta Witek zwróciła również uwagę na krajową sytuację Platformy Obywatelskiej. – Tutaj wewnątrz pan Grzegorz Schetyna ma sporo problemów, problemy wewnątrz własnej partii; słyszymy, że tam jest wielu takich, którzy chcieliby go zastąpić – powiedziała. Zaznaczyła też problemy w komunikacji pomiędzy partiami opozycyjnymi. – Już chyba drugi czy trzeci raz Grzegorz Schetyna wychodzi przed szereg mówiąc, że coś jest wspólnie uzgodnione, a potem okazuje się, że pan Schetyna przemawia wyłącznie we własnym imieniu – zauważyła Witek. W programie poruszony został również wątek spotkania premier Beaty Szydło z prezydentem Francji Emmanuelem Macronem.",,
„Rozbójnicy świata – Niemcy napadli dziś na Polskę”. Wyjątkowe znalezisko,Fascynujące znalezisko podczas rozbiórki domu w Witalówce w powiecie grójeckim (woj. mazowieckie). Natrafiono na gazety pochodzące z 1 i 2 września 1939 roku – poinformował na Twitterze szef gabinetu premiera Marek Suski.,"Polityk opublikował zdjęcia pierwszych stron popołudniówki „Kuriera Czerwonego” z piątku 1 września oraz „Exspressu Porannego” z następnego dnia. „Rozbójnicy świata – Niemcy napadli dziś na Polskę” – głosi tytuł pierwszej gazety. „Wojna o wolność narodu rozpoczęta. O stalowy mur bohaterskiej Armii rozbije się bandycki napad na Polskę” – przekonuje.„Wojna, do której przygotowywaliśmy się od dawna, wiedząc, że decydująca rozprawa z odwiecznym wrogiem jest nieunikniona, stała się dziś rzeczywistością” – przyznał autor artykułu.„U naszego boku walczą najpotężniejsze mocarstwa Europy, ożywione tymi samymi ideałami wolności, zdecydowani na równi z nami obronić ludzkość i cywilizację. Bóg pobłogosławi naszym sztandarom. Sprawiedliwości dziejowej stanie się zadość. Zwyciężymy” – przekonywał autor, choć zapewne nie przypuszczał, że na odzyskanie wolności Polska będzie musiała czekać aż pół wieku.Sobotni „Express Poranny” informuje m.in. że „Francja i Anglia u boku Polski wczoraj weszły w stan wojny z Niemcami”. W innym artykule zrelacjonowano także bombardowanie Jasnej Góry – „Zbrodnicza ręka hitlerowskiego barbarzyńcy nie zawahała się obrzucić bombami Jasną Górę – święty relikwiarz Polaków”.  „Nadejdzie chwila triumfu. Połamany »hakenkreuz” legnie w błocie hańby u czystych stóp Panny Świętej co jasnej broni Częstochowy” – zapewnił autor.",,
Pjongjang: USA podpalają lont wojny nuklearnej,"Duże wspólne manewry amerykańskich i południowokoreańskich sił zbrojnych oraz amerykańskie groźby wojny prewencyjnej przeciwko Korei Płn. powodują, że wybuch wojny na Półwyspie Koreańskim staje się „przyjętym faktem” – ocenia Agencja Reutera. – Pozostaje pytanie: kiedy wybuchnie wojna? – mówi rzecznik MSZ KRL-D.","– Nie chcemy wojny, ale nie będziemy się przed nią ukrywać, a gdy Stany Zjednoczone niewłaściwie ocenią naszą cierpliwość i podpalą lont wojny nuklearnej, spowodujemy, że USA drogo zapłaci, ponosząc konsekwencje działania naszej potężnej siły nuklearnej, którą konsekwentnie wzmacniamy – powiedział dyplomata cytowany przez północnokoreańską agencję KCNA.Podczas swojej wizyty w Korei Południowej w zeszłym miesiącu prezydent USA Donald Trump wezwał wszystkie kraje świata, w tym Chiny i Rosję, by domagały się od reżimu w Pjongjangu zaprzestania zbrojeń, które określił jako globalne zagrożenie dla milionów ludzi.Zapewnił, że USA i Korea Południowa „razem zmierzą się z działaniami Korei Północnej”, którą nazwał „coraz groźniejszym reżimem”, zagrażającym „milionom ludzi na świecie”. Podkreślił, że przyszedł czas, by działać „pilnie i z wielką determinacją”.",,
