Rosja zwróciła Ukrainie trzy okręty wojenne,"Trzy ukraińskie okręty wojenne, przejęte przez Rosję w listopadzie 2018 roku w rejonie Cieśniny Kerczeńskiej, zostały w poniedziałek przekazane Ukrainie – poinformowało rosyjskie ministerstwo spraw zagranicznych, cytowane przez agencję TASS.","„18 listopada odbyło się przekazanie stronie ukraińskiej trzech okrętów marynarki wojennej Ukrainy, które w listopadzie naruszyły granicę Federacji Rosyjskiej w trakcie celowej prowokacji Kijowa w rejonie Cieśniny Kerczeńskiej, i zostały zatrzymane przez rosyjskie organy ścigania” – przekazało rosyjskie MSZ.W listopadzie 2018 roku na Morzu Czarnym doszło do ostrzelania przez Rosję trzech niewielkich okrętów marynarki wojennej Ukrainy. Atak nastąpił, gdy Ukraińcy próbowali przepłynąć z Morza Czarnego na Morze Azowskie przez łączącą je i kontrolowaną przez Rosję Cieśninę Kerczeńską. Trzy ukraińskie jednostki zostały przejęte, a 24 członków ich załóg aresztowano.",,
Niebo w Indonezji zrobiło się czerwone. Wszystko przez potężne pożary,"Z powodu ogromnych pożarów lasów w Indonezji niebo nad prowincją Jambi stało się czerwone. Mieszkańcy muszą nosić maski, ponieważ unoszący się pył rani ich oczy i gardła.","Przez kilka tygodni spłonęło już tysiące hektarów lasów i torfowisk. Powietrze jest coraz bardziej zanieczyszczone. Ze względu na toksyczną mgłę w zeszłym tygodniu zamknięto tysiące szkół w Indonezji oraz Malezji. – Jest to zjawisko znane jako rozpraszanie Rayleigha. W mgle powstającej przez dym najliczniejsze cząstki mają wielkość około 1 mikrometra, ale cząsteczki te nie zmieniają koloru światła, które widzimy – wyjaśnił w BBC jeden z ekspertów meteorologicznych prof. Koh Tieh Yong.  – Istnieją jednak również mniejsze cząstki, o wielkości około 0,05 mikrometra lub mniej, które nadają dodatkową tendencję do rozpraszania światła czerwonego bardziej niż światła niebieskiego – i dlatego widzimy tego koloru więcej – zwrócił uwagę. Jak podała indonezyjska agencja meteorologiczna BMKG, zdjęcia satelitarne ujawniają liczne „gorące punkty” i „gęsty dym” w rejonie prowincji Jambi.",,
"Infrastruktura, energetyka, przedsiębiorczość. Ruszył Kongres 590","Infrastruktura, energetyka, przedsiębiorczość, podatki czy nowoczesne technologie finansowe – to główne tematy rozpoczętego się dzisiaj Kongresu 590. Wydarzenie odbywa się po raz drugi w Jasionce koło Rzeszowa. TVP jest głównym patronem medialnym wydarzenia.","Organizatorzy spodziewają się około trzech tysięcy uczestników. Wśród gości tegorocznego kongresu będą prezydent Andrzej Duda i premier Beata Szydło. W podrzeszowskiej Jasionce  pojawi się również włoski profesor ekonomii Alberto Bagnai, członek American Enterprise Institute Desmond Lachman. Kongres 590 odwiedzą również ministrowie i wiceministrowie rządu. Wśród nich są między innymi wicepremierzy Jarosław Gowin i Mateusz Morawiecki, minister cyfryzacji Anna Streżyńska czy pełnomocnik rządu do spraw budowy Centralnego Portu Komunikacyjnego Mikołaj Wild.",,
Marszałek Grodzki odpowiada na pytanie o korupcję: Był taki film „Ghostbusters”,"– Czy pan zdaje sobie sprawę z absurdów pana pytań? – powiedział marszałek Senatu Tomasz Grodzki, odpowiadając dziennikarzowi TVP Info, który prosił o komentarz do relacji byłych pacjentów prof. Grodzkiego.","Dziennikarz TVP Info  zapytał marszałka Senatu Tomasza Grodzkiego, czy to prawda, że przyjął w szpitalu 200 złotych od pacjenta Henryka Osiewalskiego. – W mediach pojawiły się też nowe zeznania. Pani Marta twierdzi, że jej mama wręczyła 220 złotych w 1997 roku – wyliczał reporter.   – Co do „zarzutów z zaświatów” był taki film „Ghostbusters” – powiedział marszałek Grodzki nawiązując do publikacji „Gazety Polskiej Codziennie” pt. „Świadek z zaświatów obciąża Grodzkiego”.  –  A jako wielbiciel „Gwiezdnych wojen” dowiedziałem się, że dziesiąty epizod będzie o tym, że dawno, dawno temu w odległej galaktyce znaleziono zeszyt, w którym dziewczynka napisała, że w wieku pięciu lat  Tomek Grodzki, również mający pięć lat, wyrwał jej zęba mlecznego, bo o to prosiła. Dała mu 2 złote, a on jej nie dal faktury. Czy pan zdaje sobie sprawę z absurdów pana pytań? – zapytał marszałek. Kilka dni temu Tomasz Grodzki, dawniej ordynatora w szpitalu w Zdunowie, zorganizował konferencję prasową, na której zaświadczał, że nigdy nie przyjmował pieniędzy od pacjentów. Na dowód swojej niewinności przedstawił relację byłego funkcjonariusza UB. 90-latek powiedział, że nieznany mężczyzna przyszedł do jego domu pod koniec zeszłego roku i zaproponował pieniądze za oczernienie profesora. Śledztwo w sprawie domniemanej korupcji w szczecińskim szpitalu prowadzi prokuratura regionalna oraz CBA. To właśnie CBA zaapelowało kilka dni temu do świadków korupcji w tamtejszym szpitalu, by zgłaszali się do organów ścigania. Biuro przesłuchało w tej sprawie pięć osób, prokuratura – co najmniej kilka.",,
Kaczyński: złożymy wniosek o odwołanie marszałka Sikorskiego,"Klub PiS złoży wniosek o odwołanie Radosława Sikorskiego ze stanowiska
marszałka Sejmu – zapowiedział we wtorek prezes Prawa i Sprawiedliwości Jarosław Kaczyński. SLD zapowiedział, że poprze wniosek o odwołanie Radosława Sikorskiego. Kandydatem PiS na marszałka Sejmu będzie Andrzej Smirnow.","– Nie możemy brać odpowiedzialności za udział w polskim życiu publicznym i to na tak eksponowanym stanowisku człowieka, który wykazuje się i wykazywał się w przeszłości całkowitą nieodpowiedzialnością – argumentował Kaczyński, nawiązując do doniesień amerykańskiego portalu Politico.",,
„Polska chce udzielić większego wsparcia w walce z Państwem Islamskim”,Polska chce udzielić większego niż dotychczas wsparcia koalicji walczącej z dżihadystami z organizacji Państwo Islamskie – zapewnił w środę w Waszyngtonie Grzegorz Schetyna. Szef polskiej dyplomacji rozmawiał w stolicy Stanów Zjednoczonych z sekretarzem stanu USA Johnem Kerrym.,"Grzegorz Schetyna zastrzegł jednocześnie, że konkretne decyzje w sprawie tego, jakie to będzie wsparcie, zostaną ogłoszone dopiero w lutym na posiedzeniu ministrów obrony krajów NATO w Brukseli. Konkrety w lutym– Chcemy dać wsparcie jeszcze większe niż dotychczas, a o konkretach będziemy informować w lutym – powiedział szef polskiego MSZ dziennikarzom w Waszyngtonie po spotkaniu z Kerrym, podczas którego – jak przyznał – odpowiadał na „amerykańskie pytania” w tej sprawie. USA od ubiegłorocznego szczytu NATO w Walii zabiegają o zbudowanie jaknajwiększej międzynarodowej koalicji walczącej z dżihadystami z IS, któreopanowało znaczne tereny w Iraku i Syrii. Schetyna dopytywany przezdziennikarzy, czy Polska powinna zaangażować się militarnie w tę walkę,powiedział, że „jeżeli jest takie oczekiwanie ze strony wielkiej koalicji, to jesteśmy otwarci, by o tym rozmawiać”. – Wiemy, jak to jest ważne; wiemy też, że bezpieczeństwo nie jest tylkoregionalne, ale jest globalne. Traktujemy to jako wspólną odpowiedzialnośćwolnego świata – dodał Schetyna. Podczas około półgodzinnego spotkania z Kerrym, które odbyło się wDepartamencie Stanu USA w ramach trwającej pierwszej oficjalnej wizytySchetyny w Waszyngtonie, obaj politycy rozmawiali też o sytuacji na Ukrainie oraz relacjach z Rosją. – Rozmawialiśmy o tym (...) jak Unia Europejska pomaga Ukrainie i jak można tę pomoc koordynować, a z drugiej strony, jak wspólnie, transatlantyckotraktować Rosję, żeby doprowadzić do jak najszybszego zakończenia konfliktu na Ukrainie – powiedział Schetyna. Podkreślił, że Waszyngton i Warszawa mają zbieżne stanowisko ws. sankcji nałożonych przez Zachód na Rosję w odpowiedzi na aneksję Krymu oraz wspieranie rebelii na wschodzie Ukrainy. – Nie ma mowy o likwidowaniu lub osłabieniu sankcji. Muszą być utrzymane, bo są bronią po prostu skuteczną. Natomiast Europa, USA, Kanada, Australia muszą mówić jednym głosem. Wtedy polityka wolnego świata wobec Rosji będzieskuteczna i wierzę, że tak będzie – oświadczył szef MSZ. Zgodnie z zapowiedziami politycy rozmawiali też o wdrażaniu postanowieńubiegłorocznego szczytu NATO w Newport. – Chcemy zakończyć (wdrażanie tychdecyzji) do końca 2016 roku, czyli do szczytu NATO w Warszawie. To ważne, bo to wpływa bezpośrednio na sytuację bezpieczeństwa w Polsce i pokazuje dobre relacje polsko-amerykańskie – podkreślił Schetyna. Minister wyliczał, że z Kerrym rozmawiał też o transatlantyckich negocjacjach nowej umowy o wolnym handlu między UE a USA (tzw. TTIP), a także bezpieczeństwie energetycznym i sytuacji w Afganistanie. Nie poruszono natomiast kwestii włączenia Polski do amerykańskiego programu ruchu bezwizowego (Visa Waiver Program), o co Polska zabiega od wielu lat. – O wizach mowy nie było, bo czekamy, żeby prezydent Barack Obama zrealizował swoją zapowiedź sprzed kilku lat, czyli zniósł wizy dla Polaków do końca swojej kadencji – powiedział. Spotkanie w cieniu ataku na „Charlie Hebdo”Schetyna przyznał, że początek rozmów z Kerrym zdominowały wydarzenia weFrancji, gdzie w ataku terrorystycznym na redakcję satyrycznego tygodnika„Charlie Hebdo” zginęło w środę 12 osób. Obaj politycy złożyli razemoświadczenie w tej sprawie. – Chcieliśmy wyrazić kondolencje i pokazać, jakwszyscy w wolnym świecie przeżywamy ten terrorystyczny atak – powiedziałSchetyna.",,
"Prezes NBP: Cieszę się, że śledztwo w sprawie szefa KNF przebiega szybko i sprawnie","– Z satysfakcją muszę powiedzieć, że śledztwo przebiega szybko, sprawnie i jestem z tego bardzo zadowolony - powiedział prezes Narodowego Banku Polskiego Adam Glapiński po przesłuchaniu. Glapiński został przesłuchany jako świadek w śledztwie, w którym podejrzanym o przekroczenie uprawnień jest były szef Komisji Nadzoru Finansowego Marek Chrzanowski.","– Cieszę się, że śledztwo przebiega sprawnie i szybko. Wszyscy jesteśmy zainteresowani tym, żeby to jak najszybciej było dogłębnie zbadane – oświadczył Adam Glapiński.  Szef NBP przypomniał, że nie może mówić nic na temat samego przesłuchania. Podkreślił natomiast, że wszyscy są zainteresowani, żeby jak najszybciej sprawa została dogłębnie zbadana. Były szef KNF Marek Chrzanowski usłyszał zarzut w związku z rozmową z marca 2018 r. z właścicielem Getin Noble Banku Leszkiem Czarneckim, na którym omawiano przebieg postępowania KNF w sprawie programu naprawczego tego banku.",,
Prezydent: Wystąpienie premiera było spójne i bardzo konkretne,"– Cieszę się, że premier zaakcentował w exposé rzeczy istotne z mojego punktu widzenia, jako prezydenta Rzeczypospolitej, że chcemy, żeby Polska wreszcie stawała się normalnym państwem; to podniesienie tego pojęcia na zupełnie inny poziom – powiedział we wtorek w Sejmie prezydent Andrzej Duda.","Prezydent wysłuchał we wtorek exposé premiera Mateusza Morawieckiego. W ocenie Andrzeja Dudy, było one wygłoszone w sposób spójny i z ciekawym podejściem do tego, jaka powinna być polska polityka w najbliższych czterech latach. – Pan premier w spójny sposób przedstawił zręby swojej polityki. Cieszę się, że ta polityka tak mocno nawiązuje do tego, z czym mieliśmy już do czynienia przez ostatnie cztery lata – ocenił prezydent.– (Premier) zaakcentował te rzeczy, które z mojego punktu widzenia - jako prezydenta Rzeczypospolitej – są tak bardzo istotne, mianowicie że chcemy, żeby Polska wreszcie stawała się normalnym państwem. To pojęcie normalności pan premier powtórzył kilkakrotnie w bardzo różnych kontekstach, jeżeli chodzi o polską politykę i o to, jaką chcemy, żeby stawała się Polska, jakim chcemy, żeby była dla nas wszystkich krajem. Jest to w moim przekonaniu podniesienie tego pojęcia „normalność” na zupełnie inny poziom funkcjonowania i zupełnie inny poziom życia – powiedział Andrzej Duda. „Trafna diagnoza” – Premier i Rada Ministrów dobrze spoglądają w przyszłość i trafnie diagnozują to, co wynika z danych i przewidywań – powiedział prezydent Duda, komentując exposé premiera.Podkreślił, że premier szczególnie mocno podniósł kwestię rodziny, ochrony dzieci i młodzieży przed „złymi wpływami”, co – jak dodał – spotkało się z jego aprobatą.Nawiązywał także do wypowiedzi Morawieckiego o zachowaniu tożsamości narodowej; ocenił, że nowoczesne państwo nie jest państwem, w którym społeczeństwo ma się wyrzec tradycji. Czas na „zieloną politykę” – Cieszą zapowiedzi pana premiera dotyczące tzw. zielonej polityki, dotyczące ochrony klimatu, dotyczące rozwijania polskiej energetyki, także w oparciu o odnawialne źródła energii i jej przekształcania; planowane przekształcanie także miksu energetycznego, co jest zaplanowane w dalekosiężnej strategii energetycznej dla Polski – wskazał prezydent.Andrzej Duda wyraził również zadowolenie, z faktu iż premier „mocno podkreślił kwestie walki z zanieczyszczeniem plastikiem Polski i całej kuli ziemskiej”.Z uznaniem odniósł się do zapowiedzi ograniczania użycia plastiku. – To jest dzisiaj w awangardzie polityki ekologicznej europejskiej i światowej. Cieszę się, że pan premier do tego nawiązał, że cały szereg działań będzie sprzyjał temu – powiedział.Podkreślał, że „potrzebna jest przede wszystkim edukacja, żebyśmy plastiku używali jak najmniej, bo on szkodzi środowisku”. – Konieczna jest i odpowiednia polityka i odpowiednia edukacja – zaznaczył prezydent. Kwestie dotyczące równouprawnienia kobiet – Cieszy mnie to, że premier Mateusz Morawiecki zaakcentował w swoim wystąpieniu kwestie dotyczące równouprawnienia kobiet, polityki prorodzinnej, a także budowy sprawiedliwego państwa – powiedział we wtorek prezydent Andrzej Duda.– Bardzo mocno pan premier podkreślił to, że musimy szukać równouprawnienia kobiet, chociażby poprzez kwestie równego wynagradzania kobiet i mężczyzn za prace tego samego rodzaju. To jest niezwykle ważne, bo tutaj kobiety bardzo często są poszkodowane – powiedział prezydent, komentując exposé, które wygłosił w Sejmie premier Mateusz Morawiecki.Jak mówił, cieszy go to, że premier „tak mocno zasygnalizował, iż nadal będziemy prowadzili politykę prorodzinną i że rodzina jest tą podstawową wspólnotą naszego społeczeństwa, na której barkach z jednej strony spoczywa tak bardzo mocno rozwój społeczeństwa, bo na niej spoczywa wychowanie dzieci”.– Bardzo cieszę się, że pan premier tak mocno zaakcentował także wkład rodziców i ich prawo, jeśli chodzi o wychowanie dzieci, zgodnie ze swoimi przekonaniami. To są te kwestie, które myślę, że dla bardzo wielu Polaków, dla wielu polskich rodzin są niezwykle istotne. I cieszę się, że ta polityka prorodzinna, wspierania rodziny na różne sposoby, także w sensie polityki prospołecznej, również polityki finansowej - że ona została przez premiera tak mocno zaakcentowana – powiedział Andrzej Duda.Prezydent ucieszył się także ze słów premiera dotyczących budowy sprawiedliwego państwa. – Wymiar sprawiedliwości cały czas jeszcze boryka się tutaj ze złymi ocenami społecznymi. Chcemy tak go zmieniać, żeby również i te oceny za tymi zmianami się odpowiednio zmieniły. Chcemy, żeby ludzie uważali, że Polska jest państwem sprawiedliwym – powiedział.– Myślę, że wszystkie te sprawy, które rzeczywiście dzisiaj są najistotniejsze i które są związane z budowaniem prawdziwie nowoczesnego państwa, które będzie silnym, liczącym się partnerem w ramach Unii Europejskiej, pan premier w swoim expose podniósł. I mam nadzieję, że taka właśnie polityka będzie w tych najbliższych latach realizowana. Tego życzę polskiemu rządowi – powiedział Andrzej Duda.",,
Debata w Europarlamencie.  „CETA jest najlepszą i najbardziej nowoczesną umową handlową”,"Umowa handlowa Unii z Kanadą CETA będzie omawiana w środę w Europarlamencie i Komisji Europejskiej. Dyskusja jest związana z przygotowaniami do podpisania porozumienia, które ma nastąpić pod koniec miesiąca. Jednak wiele krajów ma duże wątpliwości.","O zaletach i wadach umowy, która ma doprowadzić do zniesienia ceł i barier w handlu, będą dyskutować w Parlamencie Europejskim przedstawiciele rolników, przedsiębiorców oraz związków zawodowych. By porozumienie weszło w życie, konieczna będzie później zgoda europosłów. Najpierw jednak, w najbliższy wtorek, przedstawiciele unijnych rządów mają zdecydować, czy dać zielone światło dla podpisania umowy, co wstępnie jest planowane podczas szczytu Unia-Kanada 27 października.O przygotowaniach do podpisania porozumienia ma dziś także rozmawiać Komisja Europejska, która rekomenduje dokument. – CETA jest najlepszą i najbardziej nowoczesną umową handlową, wynegocjowaną przez Unię Europejską – skomentował rzecznik Komisji Margaritis Schinas. Jednak w unijnych krajach pojawiają się wątpliwości dotyczące standardów środowiskowych, bezpieczeństwa żywności i praw pracowniczych.",,
„Tygodnik Powszechny” podał datę beatyfikacji kard. Wyszyńskiego. „To nie jest prawda”,"Nie jest prawdą, że została podana data beatyfikacji kard.
Stefana Wyszyńskiego, gdyż jego proces beatyfikacyjny jeszcze się
nie zakończył – napisał na Twitterze rzecznik Archidiecezji
Warszawskiej. Ks. Przemysław Śliwiński. Dodał, że Kongregacja ds.
Kanonizacyjnych nie podała daty beatyfikacji, lecz poinformowała
o dacie najbliższego zebrania.","„Tygodnik Powszechny”, powołując się na informacje z KongregacjiSpraw Kanonizacyjnych poinformował w środę, że 1 październikazbierze się komisja kardynałów i biskupów, która zatwierdzii przedstawi papieżowi do podpisu dekret o cudzie dokonanymza wstawiennictwem Prymasa Tysiąclecia.Tygodnik podał, wciąż powołując się na informacje z Watykanu,że na życzenie kard. Kazimierza Nycza, metropolity warszawskiego,beatyfikacja odbędzie się w czerwcu 2020 r. w Warszawie.",,
„Marszałek Witek podjęła właściwą decyzję”. Prezes PiS o głosowaniu ws. składu KRS,Marszałek Sejmu Elżbieta Witek podjęła właściwą decyzję – oświadczył w piątek Jarosław Kaczyński. Szef PiS był pytany o przebieg czwartkowego głosowania w sprawie wyboru przez Sejm członków Krajowej Rady Sądownictwa.,"Głosowanie, które miało miejsce w czwartek w nocy miało burzliwy przebieg. Zostało powtórzone. Posłowie opozycji zarzucali, że doszło do oszustwa. Na członków KRS wybrani zostali posłowie PiS Marek Ast, Arkadiusz Mularczyk, Bartosz Kownacki i Kazimierz Smoliński. – Pani marszałek podjęła po długim zastanawianiu się właściwą decyzję, bo rzeczywiście, jeśli spojrzeć na to z jej punktu widzenia – widziała salę, słyszała to, co mówią do niej posłowie z różnych stron – to były podstawy do tego, że to głosowanie nie oddaje po prostu woli Sejmu, a to jest podstawa do decyzji marszałka – powiedział Kaczyński w TVP Info, zapytany, co wydarzyło się podczas głosowania, które ostatecznie zostało anulowane przez marszałek Witek. Szef PiS zaznaczył, że marszałek Sejmu ma prawo podjąć decyzję o anulowaniu głosowania. – Oczywiście opozycja próbuje z tego zrobić jakąś, jak to oni zwykle nazywają, aferę, a tak naprawdę nie stało się nic nadzwyczajnego – powiedział Kaczyński. Dodał przy tym, że „jedno czy dwa głosowania przedtem pani marszałek trzykrotnie przerywała głosowanie ze względu na jednego posła”. Prezes PiS pytany o żądania opozycji, by odwołać marszałek  Witek, odpowiedział, że opozycja „doskonale wie, ja kto się skończy”. Dopytywany o złożenie m.in. przez Lewicę wniosku do prokuratury w związku z głosowaniem w sprawie kandydatów do KRS, Kaczyński odpowiedział, że nie doszło do żadnego przestępstwa. – Jeśli chodzi o prokuraturę, to nawet najbardziej przenikliwy i jednocześnie gotowy do stawiania zarzutów prokurator tutaj nie może się dopatrzyć żadnego przestępstwa, bo tutaj nie było cienia jakiegokolwiek przestępstwa – mówił prezes PiS. Kaczyński ocenił też, że należy przyspieszyć pracę nad wymianą urządzeń do głosowania w Sejmie. – Trzeba ten system poprawić, bo on się bardzo często psuje i tutaj jest mnóstwo kłopotów. Ja nie interweniuję w różnych głosowaniach akurat, jak ja mam kłopot, bo jeden głos nie jest tutaj decydujący, ale w tych głosowaniach pojedyncze głosy mogą mieć jakieś znaczenie – dodał.",,
Niedziela Palmowa w Watykanie. Papież modlił się za ofiary zamachów,"W homilii na Niedzielę Palmową papież podkreślał, że nie mamy innego pana poza Jezusem, królem sprawiedliwości, miłosierdzia i pokoju. Modlił się także za tych, którzy zginęli w zamachach w Szwecji i Egipcie.","Franciszek mówił o ewangelicznej scenie wjazdu Jezusa do Jerozolimy. – Ten Jezus, który godzi się, by wołali „Hosanna”, chociaż dobrze wiedział, że czeka Go: „Ukrzyżuj go!”, nie żąda od nas, byśmy podziwiali Go na obrazach lub fotografiach albo też na krążących w sieci nagraniach. Jest obecny w wielu naszych braciach i siostrach, którzy dzisiaj znoszą cierpienia, tak jak On – powiedział.Papież mówił o osobach cierpiących z powodu niewolniczej pracy, z powodu dramatów rodzinnych, chorób, wojen i terroryzmu. Podkreślał, ze Jezus jest obecny w każdej z nich. Na zakończenie papież powiedział, że nie mamy innego pana poza Jezusem, pokornym królem sprawiedliwości, miłosierdzia i pokoju. „Jestem blisko krewnych i całej wspólnoty”Modlił się także za ofiary zamachów w Sztokholmie i w Egipcie. Wspomniał o wszystkich ludziach cierpiących z powodu wojny. Na zakończenie mszy w Watykanie młodzi Polacy przekazali Panamczykom symbole Światowych Dni Młodzieży.  Na zakończenie mszy w Niedzielę Palmową, przed modlitwą Anioł Pański Franciszek powiedział: „Świętej Dziewicy zawierzamy ofiary zamachu terrorystycznego, do jakiego doszło w piątek w Sztokholmie, a także tych, którzy są ciężko doświadczeni przez wojnę, nieszczęście ludzkości"".Następnie z przyniesionej tuż przed modlitwą kartki Franciszek odczytał słowa odnoszące się do niedzielnego zamachu na kościół koptyjski w mieście Tanta na północ od Kairu w Egipcie, gdzie zginęło co najmniej 21 osób. Papież złożył kondolencje całemu Kościołowi koptyjskiemu i jego patriarsze Tawadrosowi II oraz narodowi egipskiemu. – Jestem blisko krewnych i całej wspólnoty. Niech Pan nawróci serca osób, które sieją terror, przemoc i śmierć, a także serca tych, którzy produkują i handlują bronią – mówił.",,
"Inwigilowała ks. Blachnickiego, zmieniła nazwisko po dekonspiracji męża. Przeszłość Jolanty Lange","Andrzej Gontarczyk karierę w Służbie Bezpieczeństwa jako tajny współpracownik rozpoczął w 1974 r. Jego żona Jolanta, dziś nosząca nazwisko Lange, trzy lata później. Ponieważ mieli rodzinę w RFN i nosili się z zamiarem wyjechania tam, SB wykorzystała to przygotowując ich do działania – mówił w radiowej „Jedynce” ekspert ds. służb specjalnych Piotr Woyciechowski. W audycji dyskutowano o Jolancie Lange, prezes Stowarzyszenia na Rzecz Rozwoju Społeczeństwa Obywatelskiego Pro Humanum, która kiedyś jako TW inwigilowała ks. Franciszka Blachnickiego, założyciela ruchu Światło-Życie.","W ramach Warszawskich Dni Różnorodności prezentowano, jak informuje ratusz, „doskonałe dokumenty dotykające różnych przesłanek dyskryminacji”, takie jak „»L.Poetki« (o poetkach lesbijkach, dla których tożsamość psychoseksualna jest inspiracją twórczości)”, występy „chóru LGBT+” i promowano spotkania z „freegenderowym mężczyzną”.Podczas wydarzenia głos zabrała Jolanta Lange, prezes Stowarzyszenia na rzecz Rozwoju Społeczeństwa Obywatelskiego Pro Humanum, która poparła tzw. kartę różnorodności.– Nie oceniaj, poznaj: to istota różnorodności, to postawa otwartości na innych, to wrażliwość i umiejętność takiego działania, które daje swobodę każdemu, tak abyśmy czuli, że jesteśmy razem, a to co nas różni jest naszym bogactwem – mówiła podczas Warszawskich Dni Różnorodności Lange.Jak się okazało, Jolanta Lange we współpracy ze służbami specjalnymi PRL – jako Jolanta Gontarczyk – inwigilowała wraz ze swoim mężem w RFN założyciela ruchu oazowego ks. Blachnickiego. Misja w CarlsberguJak przypomina rozgłośnia, małżeństwo Gontarczyków w 1984 r. przybyło do miejscowości Carlsberg, gdzie mieszkał duchowny, i angażując się w działalność ośrodka i zarazem zdobywając zaufanie księdza, śledziło go. „Kapłan przez dłuższy czas otrzymywał sygnały o agenturalnej działalności Gontarczyków i w 1987 r., gdy powiedział dwóm współpracownikom o swoich podejrzeniach, zmarł krótko po tym, jak z nimi rozmawiał” – wskazano. W latach 2005-2006 IPN prowadził śledztwo w sprawie zabójstwa ks. Blachnickiego, które zostało umorzone. Prokurator Instytutu Ewa Koj potwierdziła agenturalną działalność Gontarczyków na szkodę zarówno ośrodka w Carlsbergu, jak i zachodnioniemieckiej Polonii. Nie wykluczyła, że „ostra wymiana zdań” między księdzem a małżeństwem miała „działanie stresogenne”. Nie znalazła jednak podstaw do stwierdzenia, że ks. Blachnicki został otruty przez Gontarczyków. W Polskim Radiu odbyła się debata o przeszłości małżeństwa Gontarczyków. Piotr Woyciechowski stwierdził, że „Andrzej swoją karierę w SB jako tajny współpracownik rozpoczął w 1974 r. w Łodzi”.„Wyszkolony i niebezpieczny”– Najpierw zajmował się dość skomplikowanymi kombinacjami operacyjnymi, zmierzającymi do zwalczania ambasad niemieckich na terenie w Polsce. Był bardzo dobrze wyszkolony, świadomy, niebezpieczny, w pełni sterowalny, chętnie podejmujący działalność z pełną inicjatywą. Współpraca Jolanty Gontarczyk zaczęła się trzy lata później, a do werbunku osobiście doprowadził jej mąż, który bał się, że jeśli do tego nie dojdzie, to zostanie przez nią nieświadomie zdekonspirowany – mówił ekspert.Jak zaznaczał, mimo to „pani Jolanta kontynuuje tę działalność”. – Tylko już nie w wymiarze agenturalnym, a jawnym przeciwko Kościołowi katolickiemu i chrześcijaństwu. To jest główny cel – mówił.Woyciechowski wskazał, jak doszło do zmiany nazwiska Jolanty Gontarczyk na Lange. – Jej ojciec i babka wywodzili się z tego rodu. Byli folksdojczami. Ojciec pani Jolanty na początku lat 40. był tajnym współpracownikiem, zanim wyjechał do Niemiec. Mając więc w RFN rodzinę, małżeństwo Gontarczyków nosiło się z zamiarem wyjechania tam z Polski. SB to wykorzystała, szkoląc i przygotowując ich do zadania – stwierdził.",,
"Hasztag Brejzy, świrowanie Pszoniaka, spalarnia Trzaskowskiego","Do wyborów coraz bliżej, a warszawska „Czajka” zatruwa nie tylko wodę w Wiśle i Zatoce Gdańskiej, ale i krew politykom opozycji. Co gorsze w piątek okazało się, że od kilku miesięcy nie jest naprawiona inna poważna awaria w stołecznej oczyszczalni i ktoś na tym dobrze zarabia. Opozycja broni się jak potrafi: Krzysztof Brejza promuje hejterską grupę „Silni razem”, a związani z opozycją aktorzy dosłownie „świrują”.","Sobota. Kukiz WallenrodZaczęło się od dobrej wiadomości. „Ścieki już w 100 proc. trafiają do Czajki! O świcie instalacja uzyskała zakładaną wydajność. Wielkie gratulacje dla min. A. Moskwy, prez. K. Wosia i wszystkich pracujących ciężko w ostatnich dniach nad całkowitym powstrzymaniem zrzutu ścieków do Wisły!” – napisał minister i szef KPRM Michał Dworczyk na Twitterze. Radość z rozwiązania problemów „Czajki” okazała się jednak przedwczesna… Tymczasem w Łodzi rozpoczęła się konwencja Prawa i Sprawiedliwości pod hasłem „Rodzina”. – Polska wersja państwa dobrobytu ma służyć całemu społeczeństwu, rozwojowi wspólnoty narodowej i jej umacnianiu, ale przede wszystkim ma służyć rodzinie – powiedział prezes PiS Jarosław Kaczyński. Nowością podczas konwencji była debata premierów – w ramach której o polskiej racji stanu rozmawiali była premier Beata Szydło i obecny premier Mateusz Morawiecki. Debatę prowadził wicepremier Piotr Gliński, który tak dookreśli pojęcie „polska wersja państwa dobrobytu”: – Ta polska wersja to mówiąc skrótowo połączenie odważnej, dynamicznej, modernizacji Polski z zachowaniem jej kulturowych i tożsamościowych zasobów – mówił premier Gliński. Kulturalnych i tożsamościowych zasobów nie planuje wykorzystywać Lewica, która raczej optuje za ich likwidacją. Tematem sobotniej konwencji SLD, Wiosny i Razem były kobiety. Według Roberta Biedronia „dzisiaj mamy sytuacje, kiedy o życiu kobiet nie decydują same kobiety, ale decyduje prezes z kotem albo ksiądz dyrektor z Torunia”. Zmiana jaką oferuje lewica oznacza, że o kobietach będą z kolei decydować geje, bo samych kobiet na listach SLD niewiele. I to według Biedronia będzie zmiana na lepsze, ponieważ jak stwierdził:  – Wiem, co to znaczy należeć do mniejszości, co to znaczy przemoc domowa. Sobotnia konwencja Kukiz’15 i PSL przyniosła kolejną ciekawostkę. Paweł Kukiz powiedział, że hasło PSL o łączeniu Polaków jest nie do zrealizowania, jeśli „pozostaniemy państwem partyjnym”. Wygląda na to, że Paweł Kukiz zamierza nadal walczyć z upartyjnieniem Polski metodą Konrada Wallenroda. Startując do Sejmu z list PSL doprowadzi do tego, że ta „obrotowa partia władzy” po raz pierwszy od 1989 r. nie dostanie się do Sejmu, na co wskazują ostatnie sondaże. „Zaoranie” PSL będzie niewątpliwie największym sukcesem Pawła Kukiza w jego politycznej karierze. Niedziela. Święto plonówA ci, którzy zaorali już wcześniej, teraz mogą cieszyć się plonami. W Spale odbyły się główne uroczystości Dożynek Prezydenckich. Rolnikom za ich pracę i plony dziękowali między innymi prezydent Andrzej Duda oraz minister rolnictwa Jan Krzysztof Ardanowski. Ten ostatni nie żałował gorzkich słów o plonach liberalnych rządów.  – Majątku rozkradzionego przez złodziejską prywatyzację czasów Balcerowicza jest już niewiele. Dlatego po analizach podjąłem decyzję, że Krajową Grupą Spożywczą będzie spółka Polski Cukier, znakomita perła wśród polskich przedsiębiorstw rolnych – oświadczył Ardanowski.  Minister podkreślał, że w wyniku złodziejskiej prywatyzacji stworzono mechanizm, w ramach którego wiele firm nie jest zainteresowanych skupem polskich produktów za godziwą cenę. Krajowa Grupa Spożywcza będzie miała pozytywny wpływ na rynek rolny, godząc interesy rolników indywidualnych, konsumentów i państwa. Nie o zaoranej, ale o udeptanej ziemi mówił w Legnicy prezes PiS Jarosław Kaczyński: – Można powiedzieć, że te cztery lata to było takie udeptywanie ziemi do tego pojedynku z tymi, którzy nie chcą, by Polska stała się krajem rzeczywiście silnym, zamożnym, liczącym się w Europie, żeby Polacy zyskali to, albo w wielu wypadkach odzyskali to czego tak bardzo potrzebują - pewności siebie, także w stosunku do tych jeszcze bogatszych od nas. Poniedziałek. Silni razem z Brejzą Ponieważ nikt nie potrafił zapamiętać hasła wyborczego Koalicji Obywatelskiej ogłoszonego w zeszłym tygodniu („Coś tam jutro coś tam gdzieś”), Krzysztof Brejza przystąpił do akcji. Stanął przed busem i ogłosił, że teraz hasłem kampanii będzie hasztag „SilniRazem”. I było to dobre posunięcie, bo wszyscy od razu zapamiętali i hasło, i Brejzę z hasłem. W dodatku udało się wreszcie stworzyć POKO przekaz spójny i jasny – bo kiedy widzimy Krzysztofa Brezję, bohatera „Brejzagate” opisanej ze szczegółami przez portal tvp.info, stojącego przy haśle firmującym najbardziej agresywnych hejterów opozycji, to wiemy o co chodzi.  Według redaktora naczelnego portalu tvp.info Samuela Pereiry, działania twitterowej grupy #SilniRazem przypominają wojnę informacyjną, jaką w internecie prowadzi Rosja. „Gdy propaganda Kremla chce wpłynąć na politykę danego kraju – rozsiewa hejt, produkuje fejki i nasyła trolli na wybrany kraj. W ten sposób próbuje się niszczyć antyrosyjskie władze i dziennikarzy” – porównał Pereira. Politycy PiS, w tym szef kancelarii premiera Michał Dworczyk i zastępca rzecznika PiS Radosław Fogiel zaapelowali w poniedziałek do kandydatki Koalicji Obywatelskiej na premiera Małgorzaty Kidawy-Błońskiej, aby „odcięła się” od akcji KO „Silni razem”. Odcięła się. „To nie jest mój hasztag” – powiedziała Małgorzata Kidawa-Błońska, która jeszcze dwa dni temu sama używała go na Twitterze. A baner #SilniRazem dowiezie komu trzeba Platforma Obywatelska, jeśli zgłoszą się do niej  internauci gotowi promować hejt sztabu Krzysztofa Brejzy. Wtorek. Zdrowa infoliniaW PO po staremu, jedno mówią, drugie robią. Nie tylko dotyczy to internetowego hejtu. Stanisław Gawłowski były sekretarz generalny PO startuje w Koszalinie do Senatu jako kandydat niezależny. Niezależnie od niego POKO nie wystawia w Koszalinie swojego kandydata. Niezależnie od tego Gawłowski jest głównym oskarżonym w tzw. aferze melioracyjnej w Szczecinie, ciąży na nim siedem zarzutów, w tym cztery korupcyjne. I niezależnie od wszystkiego Gawłowski potwierdził w rozmowie z Robertem Mazurkiem w RMF FM:  „Jestem członkiem Platformy, nic się nie zmienia”. Na szczęście zmienia się dużo w służbie zdrowia i to na lepsze. Tylu już mieliśmy uzdrawiających medycynę polityków, a dopiero minister Łukasz Szumowski zrobił rzecz teoretycznie oczywistą. Powstała Telefoniczna Informacja Pacjenta NFZ. Pod numerem 800-190-590 przez 24 godziny na dobę, siedem dni w tygodniu konsultanci udzielają informacji m.in. o najkrótszych terminach leczenia i miejscach, gdzie można znaleźć pomoc. Infolinia skróci kolejki i pomoże pacjentom w szybkim dotarciu do lekarza czy znalezieniu badań diagnostycznych. Docelowo, jak zapowiada MZ i NFZ, TIP będzie nie tylko pomagała pacjentowi poruszać się po systemie ochrony zdrowia, lecz także pozwoli na uzyskanie prostych porad medycznych. Kolejnym krokiem powinna być telemedycyna, czyli możliwość szybkiego uzyskania kontaktu z lekarzem bez wychodzenia do przychodni. Środa. Chora akcja Szybkiego kontaktu z lekarzem mogą również potrzebować twórcy i realizatorzy akcji „Nie świruj, idź na wybory”. Trudno powiedzieć, czy objawy chorób psychicznych na filmach nagranych przez sympatyków opozycji to symulacja, czy konieczna jest pomoc medyczna.  Filmy z udziałem m.in. Krystyny Jandy, Anny Nehrebeckiej, Wojciecha Pszoniaka i Janusza Gajosa zaczynają się od prezentacji ataku poważnych zaburzeń psychicznych. Potem aktorzy zachęcają, by nie świrować i iść na wybory. Filmy przez większość internautów zostały odebrane jako kpina z osób z walczących z chorobami psychicznymi i niepełnosprawnych intelektualnie. Słowa krytyki padły nawet ze strony Rzecznika Praw Obywatelskich Adama Bodnara, który zwykle przymyka oczy na działalność lewej strony sceny politycznej. Chora akcja poruszyła niemal wszystkich w Polsce i może rzeczywiście podnieść frekwencję wyborczą wśród przeciwników PO i jej przyjaciół – artystów. Zdrowo i dobrze wyglądają za to nasze stosunki z Rumunią, którą odwiedził premier Mateusz Morawiecki.  – Polskę i Rumunię łączy podobne stanowisko w sprawie energetyki i ram budżetowych UE oraz projektów infrastrukturalnych – mówił Morawiecki, po zakończeniu polsko-rumuńskich konsultacji międzyrządowych. W Bukareszcie szef polskiego rządu spotkał się m.in. z premier Rumunii Vioricą Dancilą. Tymczasem kandydatka na polskiego premiera, Małgorzata Kidawa-Błońska wedle badania opinii publicznej nie jest w ogóle znana połowie Polaków. Czwartek. Prawie Dzień DzieckaPrawdopodobnie bardziej znana od niej jest posłanka PO Henryka Krzywonos-Strycharska, która przyznała w czwartek, że nie jest zadowolona z programów społecznych rządu. – 500 Plus nie załatwia niczego, bo z jednej strony niszczy, z drugiej strony trochę pomaga(…). To się odbija na dzieciach – mówiła Krzywonos-Strycharska. A ponieważ nikt w POKO z pewnością nie chce krzywdy dzieci, wygląda więc na to, że aby je ratować zlikwidują 500 Plus. Dla dobra dzieci, rzecz jasna.  O dobru dzieci myśli także opozycyjny konkurent – szef PSL Władysław Kosiniak-Kamysz. Na konferencji w Olsztynie postulował ciepły dwudaniowy posiłek dla każdego dziecka. O dziwo, to właśnie za rządów PO-PSL, kiedy w gabinecie Donalda Tuska Kosiniak-Kamysz kierował resortem pracy i polityki społecznej, szkolne stołówki były zastępowane cateringiem. Doprowadziło to m.in. do zwolnień personelu szkolnego i pogorszenia sytuacji uczniów, ponieważ w wielu szkołach posiłki znacznie podrożały i straciły na jakości. Ale wszystko to też zapewne dla dobra dzieci. Piątek. Afera w CzajceDla dobra dzieci (i dorosłych pewnie też) od kilku miesięcy ukrywana była jeszcze jedna awaria w warszawskiej oczyszczalni ścieków Czajka. W piątek dowiedzieliśmy się bowiem, że Czajka to nie tylko problem ze ściekami. To także, trwająca od dziewięciu miesięcy awaria spalarni odpadów. Odpady zamiast być spalane są wywożone przez dwie firmy w niewiadome miejsce. „Na całym świecie zdarzają się awarie, nie tylko w Warszawie, także w Krakowie, Łodzi” – tak uspokajał reportera TVP prezydent stolicy Rafał Trzaskowski. Okazało się, że Trzaskowskiego poniosła fantazja.  Portal tvp.info sprawdził: do żadnych poważnych awarii nie przyznają się ani łódzkie, ani krakowskie oczyszczalnie. Nie wiadomo też dlaczego od miesięcy nie jest naprawiona spalarnia.  Andrzej Wójcik, wiceprezes SEFAKO S.A. w Sędziszowie, jednego z dwóch największych polskich producentów kotłów energetycznych, mówił w rozmowie z portalem tvp.info: „Jestem zaskoczony. Każdą awarię należy naprawiać jak najszybciej, a zwłaszcza należy być przygotowanym do tego, że mogą w obiekcie przemysłowym występować awarie”. Według Wójcika nie ma w spalarni ani jednej rzeczy, której nie da się naprawić lub kupić nowej w terminie dwóch, trzech miesięcy. Sprawę badać będzie prokuratura i GIOŚ, który zawiadomił również CBA o możliwości popełnieniu przestępstwa.  Kto wie, czy nie jest to również temat dla Najwyższej Izby Kontroli, w której rządy objął właśnie Marian Banaś, były minister finansów. Na stanowisku ministerialnym, od piątku zastępuje go Jerzy Kwieciński, który w rządzie Mateusza Morawieckiego pełni również szefa resortu inwestycji i rozwoju. Doskonale rozwija się współpraca polsko-amerykańska i wspólne inwestycje w bezpieczeństwo. W piątek zostało oficjalnie potwierdzone poniedziałkowe spotkanie prezydentów Stanów Zjednoczonych i Polski – Donalda Trumpa i Andrzeja Dudy. Szef gabinetu Andrzeja Dudy, Krzysztof Szczerski potwierdził w Polskim Radiu, że prezydenci mają podpisać szczegółową umowę na temat dodatkowych wojsk USA w Polsce.",,
Sekretarz obrony USA odchodzi ze stanowiska,"Amerykański sekretarz obrony James Mattis podał się do dymisji. Uzasadniając swoją decyzję generał wyjaśnił, że jego poglądy są coraz bardziej rozbieżne z wizją świata obecnego prezydenta USA. Mattis ogłosił decyzję o dymisji niedługo po decyzji Donalda Trumpa o wycofaniu wojsk amerykańskich z Syrii.",,,
Pamięć o ofiarach Holocaustu. Rozpoczęła się akcja #WeRemember,"Światowy Kongres Żydów rozpoczął akcję #WeRemember, której celem jest przypomnienie światu o zbrodni Holokaustu. „41 proc. dorosłych Amerykanów nie wie, czym był obóz Auschwitz. 66 proc. z nich to osoby w wieku od 18 do 34 lat” – zauważają autorzy kampanii. Inicjatywa, która  ma swój finał w Międzynarodowym Dniu Pamięci o Holokauście 27 stycznia, zaprasza uczestników z całego świata do robienia sobie zdjęć z napisem „We Remember”. Zachęcamy czytelników portalu tvp.info, by przez media społecznościowe włączyli się w akcję i wysyłali nam swoje zdjęcia i materiały wideo z kartką z napisem „We Remember” oraz „Pamiętamy”.","Światowy Kongres Żydów (WJC) akcję organizuje po raz czwarty. – Gdy wspomnienia naocznych świadków o Zagładzie zanikają, jesteśmy świadkami rosnącego na całym świecie poziomu antysemityzmu, ksenofobii i zaprzeczania Holokaustowi na całym świecie – powiedział ambasador Ronald S. Lauder, prezes WJC i Fundacji Pamięci Auschwitz-Birkenau.  – Musimy wziąć pod uwagę przerażające lekcje z przeszłości oraz uczyć się i dzielić historiami ocalałych z Holokaustu, aby uczcić pamięć sześciu milionów Żydów, których zabili naziści, i aby zapewnić, że dzisiejsza eskalacja nienawiści nie stanie się powtórzeniem tych okrucieństw – mówił.  Akcja #WeRemember ma na celu przypominanie o Holokauście, a także przeciwdziałanie nienawiści, zwalczanie przejawów antysemityzmu i ksenofobii.   Kampania ma swój finał w Międzynarodowym Dniu Pamięci o Holokauście 27 stycznia. Inicjatywa #WeRemember 2020 zaprasza uczestników z całego świata do robienia sobie zdjęć z napisem „We Remember”.  Zachęcamy naszych czytelników, by dołączyli do kampanii i wysyłali nam swoje zdjęcia i nagrania z napisem „We Remember” i „Pamiętamy”.  Multimedia można przesyłać przez media społecznościowe – Facebook, Twitter i Instagram – zamieszczając hasztag #WeRemember i #Pamiętamy – a także na platformę Twoje Info.",,
"Premier: Unia Lubelska to dziedzictwo wolności, demokracji, parlamentaryzmu, szacunku","Unia Lubelska to dziedzictwo wolności, demokracji, parlamentaryzmu, poszanowania innych narodów wynikającego ze świadomości różnic i kulturowej odmienności; jako Polacy możemy być z tego dumni – napisał premier Mateusz Morawiecki w liście do uczestników obchodów 450. rocznicy Unii Lubelskiej.","List odczytał wicepremier Jacek Sasin podczas otwarcia debaty „Europejskie znaczenie dziedzictwa Unii Lubelskiej dla współczesnych narodów i państw” w Lublinie. Sasin zaznaczył, że Morawiecki, który uczestniczył w porannej części uroczystości rocznicowych, musiał udać się na szczyt UE do Brukseli.„1 lipca 1569 roku na Sejmie Walnym w Lublinie dwa państwa Królestwo Polskie i Wielkie Księstwo Litewskie powołały aktem unii jedno, nierozdzielne i nieróżne ciało. Dzisiaj możemy powtórzyć za wybitnym znawcą dziejów nowożytnych prof. Władysławem Konopczyńskim, że był to akt wielkiej dziejowej doniosłości” – napisał premier. Jak zaznaczył, „Unia Lubelska to dziedzictwo wolności, demokracji, parlamentaryzmu, poszanowania innych narodów wynikającego ze świadomości różnic i kulturowej odmienności”. „Jako Polacy możemy być z tego dumni” – podkreślił w liście szef rządu. Jak podkreślił Morawiecki, „zawarcie unii w Lublinie ma szczególne znaczenie dla naszej ojczyzny i naszego kontynentu"". Zaznaczył, że ""w dziejach Europy nie sposób znaleźć przykładu dwóch krajów, które zawarłyby równie trwały sojusz poprzez negocjacje i argumentacje”. „W momencie jego ustanawiania był to kompromis polityczny daleko wyprzedzający swą epokę, akt którego skutki znacząco wykroczyły poza znaczenie polityczne czy gospodarcze. To wspaniałe, dalekowzroczne i ambitne porozumienie przez wiele dekad kształtowało historię i tożsamość tej części naszego kontynentu” – podkreślił Mateusz Morawiecki w liście.",,
Doradcy z G7 szukają rozwiązań na opanowanie pożaru w Amazonii,"Doradcy z państw grupy G7 dyskutują, jakie podjąć konkretnie działania w związku z pożarem w Amazonii – podała agencja Reutera, powołując się na francuskie źródło dyplomatyczne. Ogień trawi lasy deszczowe nazywane „zielonymi płucami Ziemi”.","Sprawa ma być przedmiotem dyskusji podczas rozpoczynającego się w sobotę we francuskim Biarritz szczytu G7, czyli spotkania siedmiu najbardziej rozwiniętych państw świata. – Pracujemy na poziomie doradców, aby w ramach G7 podjąć konkretne działania dotyczące Amazonii – powiedział informator Reutera, dodając, że „rozmowy trwają”. Unia Europejska naciska na prezydenta Brazylii Jaira Bolsonaro, aby dążył do ograniczenia pożarów szalejących w dżungli amazońskiej.  Irlandia i Francja ostrzegły, że mogą zablokować umowę handlową z Mercosurem – organizacją zrzeszającą państwa tworzące południowoamerykańską strefę wolnego handlu. Z ogniem w Amazonii walczą setki brazylijskich strażaków. Miejscowi eksperci twierdzą, że liczba pożarów w tym rejonie od początku roku jest rekordowa. Według brazylijskiej agencji kosmicznej liczba pożarów lasów Amazonii wzrosła w tym roku o 84 proc., a w tym tygodniu doszło już do 10 tys. pożarów.  Prezydent Francji Emmanuel Macron oświadczył, że pożar lasów amazońskich to „międzynarodowy kryzys”. Wezwał do rozmów na ten temat na szczycie G7. Brazylijski prezydent Jair Bolsonaro, który jest oskarżany o przyzwolenie na wycinkę i wypalanie ważnego dla Ziemi terenu, uznał wypowiedzi Emmanuela Macrona za polityczne.",,
"„Jedność w sprawie TV Trwam, czy w ogóle?”","Deklaracje jedności przywódców PiS i Solidarnej
Polski mogą zapowiadać istotne zmiany na scenie politycznej – ocenia dr
Jarosław Flis. Zdaniem dr. Bartłomieja Biskupa posunięcie liderów obu
ugrupowań było do przewidzenia, ale może to być jednorazowy gest.","Przemawiając w sobotę w Warszawie do uczestników marszu domagających sięprzyznania telewizji Trwam koncesji na naziemną emisję cyfrową, prezes PiSJarosław Kaczyński mówił o potrzebie jedności. – Zwracam się do ciebie,Zbyszku, zapomnijmy o tym, co było złe, idźmy razem – powiedział doZbigniewa Ziobry. – To, co było, zapomnieliśmy, chcemy działać razem – odpowiedział szef Solidarnej Polski.– Brzmi to jak zapowiedź zjednoczenia. Jak to się przełoży na szczegóły – zobaczymy. Na scenie politycznej byłaby to istotna zmiana, której oczekują części elektoratów obu partii; na pewno oznaczałaby wzmocnienie PiS – powiedział Jarosław Flis, socjolog z Uniwersytetu Jagiellońskiego. Flis zwrócił uwagę, że „po wyłomie, jakim było niedawne porozumienie (PiS) o współpracy z Prawicą Rzeczypospolitej, pole manewru staje się całkiemszerokie”.– Warto zwrócić uwagę, że przy połączeniu wyników sondaży poszczególnychugrupowań zbliżają się one do PO, o ile nie wychodzą na prowadzenie. Czy tosię w tak prosty sposób przełoży na zsumowanie wyników, nie wiadomo, ale niejest to nieprawdopodobne – dodał.Gest podyktowany  interesem Trwam?Politolog z Uniwersytetu Warszawskiego, znawca marketingu politycznego drBartłomiej Biskup tak skomentował sobotnie deklaracje obu polityków: – To byłodo przewidzenia, dziwię się tylko, że stało się to tak szybko. Pytanie, czychodzi o jedność w sprawie telewizji Trwam, czy w ogóle.Według Biskupa był to ruch oczekiwany przez wyborców prawicy i „na korzyśćtych ugrupowań”, ponieważ SP i PiS są podobne pod względem programowym,obyczajowym, moralności, tradycji i wartości.Zdaniem Biskupa wspólna lista ugrupowań jest prawdopodobna przy wyborach doParlamentu Europejskiego. – Dla wyborców jest to oznaka czegoś, czego dawnonie widziano na prawicy – zbliżenia stanowisk i jedności – zauważył Biskup. Solidarna Polska istotną siłąJego zdaniem deklaracja Kaczyńskiego „świadczy o sile Solidarnej Polski i otym, że prezes PiS liczy się z sondażową siłą SP”, zważywszy, że„dotychczasową strategią Kaczyńskiego było: o nich nie mówimy, bo ich nie ma”. Biskup zwrócił zarazem uwagę, że Kaczyński i Ziobro „nie mogli skoczyć sobiedo gardeł, bo połączył ich sprzeciw wobec decyzji w sprawie mediów, z którymiwspółpracują”.– Może to być jednorazowa gra, podyktowana potrzebą chwili. Media związane ztoruńskimi redemptorystami popierają oba ugrupowania, nie wskazując, którejest im bliższe – zaznaczył.",,
"17,5 mld dolarów od MFW na pomoc Ukrainie. „Warunkiem wprowadzenie reform gospodarczych”","– Ukraina i misja Międzynarodowego Funduszu Walutowego z sukcesem zakończyły negocjacje o przekazaniu władzom w Kijowie 17,5 mld dolarów w ramach nowego, 4-letniego programu tzw. rozszerzonego finansowania – oświadczył w czwartek ukraiński premier Arsenij Jaceniuk. Informację potwierdziła szefowa MFW Christine Lagarde, która poinformowała, że Ukraina może otrzymać łącznie nawet 40 mld dolarów wsparcia.","– Rozmowy zakończono, czekamy teraz na formalną decyzję Rady Dyrektorów MFW – powiedział Arsenij Jaceniuk.Sytuacja Ukrainy się ustabilizujeOcenił, że nowy program da jego krajowi możliwość uzyskania od innychpartnerów międzynarodowych dodatkowych środków o ogólnej wysokości 25 mlddolarów. Premier wyjaśnił, że pozwoli to Ukrainie na ustabilizowanie jejsytuacji finansowej.Jaceniuk prognozuje, że realizacja nowego programu współpracy z MFWdoprowadzi do odnowienia wzrostu gospodarczego Ukrainy już w przyszłym roku.– Oczekujemy, że jeśli program będzie realizowany z sukcesem i jeśli dojdziedo wstrzymania rosyjskiej agresji, w 2016 r. ukraińska gospodarka odnotujewzrost – podkreślił.Pakiet ratunkowyMisja MFW prowadziła w Kijowie negocjacje na temat kolejnej transzy pomocydla Ukrainy od 9 stycznia.W kwietniu ub.r. MFW ogłosił pakiet ratunkowy dla Ukrainy w wys. 17 mld dolarówna okres do 2016 roku. Warunkiem realizacji tego programu pomocowego, któryma zapewnić przywrócenie stabilności makroekonomicznej i wzrostugospodarczego, jest wprowadzenie przez Kijów reform gospodarczych iadministracyjnych.Bez dodatkowych środków Kijów musiałby ostro ciąć wydatki budżetowe bądźwstrzymać obsługę zadłużenia. Od kwietnia, gdy rozpoczął się programratunkowy, Ukraina otrzymała 8,2 mld dolarów od MFW i innych międzynarodowychpożyczkodawców.",,
Doradca ds. bezpieczeństwa prezydenta USA spotka się z rosyjskimi urzędnikami,Trwają przygotowania do spotkania w przyszłym tygodniu w Genewie doradcy prezydenta USA do spraw bezpieczeństwa narodowego Johna Boltona z przedstawicielami rosyjskich władz – poinformował w środę rzecznik Kremla Dmitrij Pieskow.,"Biały Dom poinformował we wtorek, że Bolton spotka się z rosyjskimi urzędnikami w ramach kontynuacji szczytu prezydentów USA i Rosji Donalda Trumpa i Władimira Putina z lipca w Helsinkach. – Takie kontakty są rzeczywiście planowane i przygotowywane – oświadczył w środę rzecznik Kremla, nie ujawniając więcej szczegółów.W zeszłym tygodniu republikański senator Rand Paul był z wizytą w Moskwie. Wizyta miała „zachęcić do dialogu dyplomatycznego w napiętych stosunkach między Rosją a USA”. Senator poinformował, że przekazał list prezydenta Trumpa do rosyjskiego przywódcy, a także zaprosił rosyjskich deputowanych do odwiedzenia Kapitolu w celu przedyskutowania kwestii zwalczania terroryzmu oraz ograniczenia rozprzestrzeniania broni jądrowej. Byłaby to pierwsza wizyta delegacji z Rosji w amerykańskim parlamencie od trzech lat. Amerykański senator zobowiązał się również do blokowania wprowadzenia nowych sankcji wobec Rosji.",,
20 lat więzienia dla Manaforta chcą prokuratorzy z zespołu Muellera,"Prokuratorzy z zespołu prokuratora specjalnego Roberta Muellera domagają się kary od 20 do 25 lat dla b. szefa sztabu wyborczego Donalda Trumpa, Paula Manaforta. Ich wniosek został przesłany do sądu federalnego dla wschodniego dystryktu Wirginii w piątek.","Ich zdaniem 69-letni obecnie Paul Manafort, którego sąd w pierwszej, grudniowej rozprawie, jaka toczyła się w Aleksandrii w stanie Wirginia, uznał winnym zarzutów, powinien odbyć karę więzienia obejmującą okres od 19 lat i 6 miesięcy (19,6) do 24 lat i czterech miesięcy (24,4).Informację o wniosku prokuratora Muellera wraz z kopią dokumentu skierowanego do sądu opublikował w piątek amerykański portal informacyjny Axios.„W końcowym rozrachunku, Manafort zachowywał się przez ponad dekadę tak, jak by był ponad prawem, pozbawiając budżet rządu federalnego oraz inne instytucje finansowe wpływów opiewających na miliony dolarów. Wyrok powinien zatem odpowiadać ciężarowi popełnionych przestępstw i posłużyć jako sposób na odstraszenie i ustrzeżenie samego Manaforta oraz innych osób od wejścia na drogę takiego postępowania” – czytamy w uzasadnieniu wniosku, które opublikowano na portalu Axios. Manafort świadomie kłamał?Wyrok w tej sprawie zapadł w środę. W ocenie sądu w Waszyngtonie Manafort kłamał podczas zeznań w śledztwie prokuratora specjalnego Roberta Muellera, prowadzącego dochodzenie w sprawie rzekomej ingerencji Rosjan w amerykańskie wybory prezydenckie w 2016 roku i kontaktów sztabu wyborczego Trumpa z Kremlem.Sędzia Amy Berman Jackson uznała, że Manafort świadomie kłamał, gdy chodzi o jego kontakty z powiązanym z rosyjskim wywiadem Konstantinem Kilimnikowem. Wyjaśniła, że istniały też przesłanki do uznania Manaforta winnym kłamstwa w dwóch innych sprawach, ale sąd nie potwierdził ich i oskarżony został ostatecznie oczyszczony z tych zarzutów.O próby świadomego wprowadzania w błąd oskarżyli w listopadzie Manaforta prokuratorzy federalni pracujący dla Muellera. Poinformowali oni też sąd, że tym samym złamał on warunki ugody z Muellerem. Nie podano wtedy bliższych szczegółów, ale Mueller obiecał je ujawnić w raporcie przed wydaniem wyroku. 18 zarzutów karnych dla ManafortaW niezakończonym jeszcze postępowaniu sądowym zespół Muellera postawił Manafortowi 18 zarzutów karnych dotyczących prania brudnych pieniędzy, niezarejestrowania się w USA jako ""zagraniczny agent"" (tj. lobbysta na rzecz obcego państwa), składania fałszywych oświadczeń, oszustw bankowych i podatkowych oraz utrudniania działania wymiaru sprawiedliwości i spisku na rzecz takiego utrudniania, a także usiłowania wpłynięcia na zeznania potencjalnych świadków. W pierwszej rozprawie, która toczyła się w Aleksandrii w stanie Wirginia, uznano go za winnego ośmiu zarzutów.Prokurator specjalny uznał też, iż Manafort w okresie, w którym był szefem sztabu wyborczego Trumpa, dostarczał oskarżonemu o powiązania z rosyjskim wywiadem Kilimnikowi dane dotyczące sondaży wyborczych. Nie jest jasne, czy dane te były poufne, ale czyni to bardziej prawdopodobnym scenariusz, w którym Rosja otrzymywała informacje od bezpośredniego otoczenia Trumpa, które wykorzystywała do ingerowania w przebieg amerykańskich wyborów.Manafort zgodził się na współpracę z FBI po zakończeniu procesu przed sądem federalnym w Aleksandrii. W ramach układu z Muellerem przyznał się do udziału w intrydze przeciwko USA oraz w spisku mającym utrudnić działanie wymiaru sprawiedliwości. Wyrok w jego sprawie miał zostać ogłoszony w marcu, ale ponieważ prokurator specjalny wniósł o jego przyśpieszenie, może zapaść jeszcze w lutym.Mueller, który ma bardzo szerokie uprawnienia w ramach swego śledztwa, bada, czy sztab wyborczy Trumpa był w zmowie z rosyjskimi władzami oraz czy Trump - już jako głowa państwa - próbował utrudniać prowadzenie śledztwa.Amerykański prezydent zaprzeczył jeszcze w styczniu, że wiedział o tym, iż szef jego kampanii prezydenckiej Paul Manafort udostępniał Rosjanom dane sondażowe sztabu wyborczego.",,
Francuzi żegnają Jacques'a Chiraca,Francuzi żegnają zmarłego w czwartek byłego prezydenta Francji Jacques'a Chiraca. Trumna z ciałem zmarłego jest od godz. 14 wystawiona na dziedzińcu kompleksu Les Invalides przy wejściu do katedry Świętego Ludwika w Paryżu.,"Blisko 5 tys. osób wpisało się od czwartku do księgi kondolencyjnej w Pałacu Elizejskim, w którym Chirac mieszkał przez dwie kadencje prezydenckie i oczekuje się, że tysiące Francuzów odda w niedzielę hołd byłemu prezydentowi, który przez 40 lat był jednym z najważniejszych polityków francuskiej prawicy – pisze AFP.Z sondażu, który opublikował w niedzielę tygodnik „Journal du Dimanche” wynika, że Chirac jest obecnie uważany za jednego z dwóch najlepszych – obok Charles'a de Gaulle'a – powojennych prezydentów Francji. Blisko 30 zagranicznych przywódców odda hołd Chiracowi podczas poniedziałkowych uroczystości, w których wezmą udział m.in. prezydent Włoch Sergio Matarella, szef Komisji Europejskiej Jean-Claude Juncker i prezydent Rosji Władimir Putin. O godz. 11 trumna z ciałem Chiraca zostanie przewieziona w asyście honorowej do paryskiego kościoła św. Sulpicjusza, gdzie w południe rozpocznie się uroczysta msza, w której uczestniczyć będą Macron i byli prezydenci Francji Francois Hollande, Nicolas Sarkozy i Valery Giscard d'Estaing. O godz. 15 szkoły i urzędy uczczą pamięć Chiraca minutą ciszy. Sam pochówek ma odbyć się w poniedziałek w ścisłym gronie rodzinnym – oznajmił zięć Chiraca. Były prezydent spocznie na cmentarzu Montparnasse w grobowcu, gdzie jest pochowana jego najstarsza córka Laurence, która zmarła w 2016 roku. Jacques Chirac zmarł w czwartek rano w wieku 86 lat. Najwyższy urząd w państwie sprawował przez dwie kadencje, w latach 1995-2007. Poza dwiema kadencjami prezydenta dwukrotnie sprawował też urząd premiera w latach 1974-1976 i 1986-1988, a w latach 1977-1995 był merem Paryża.",,
"Pocisk, który tnie i niszczy, a nie wybucha. „Ogień piekielny” przeciwko terrorystom","Stany Zjednoczone skonstruowały pocisk rakietowy, który znacznie redukuje liczbę ewentualnych ofiar wśród cywilów. R9X – tak nazywa się nowa konstrukcja – nie zawiera materiałów wybuchowych, posiada za to tzw. głowicę inercyjną i nie eksploduje przy trafieniu w cel. Rakieta jest już wykorzystywana przez CIA i Pentagon – twierdzi „Wall Street Journal”.","Broń jest efektem ściśle tajnego programu wojskowego, który rozpoczęto w 2011 roku, za rządów Baracka Obamy, który kładł duży nacisk na zwiększenie ochrony ludności cywilnej. Z opracowanego, bazującego na konstrukcji rakiet powietrze-ziemia AGM-114 Hellfire („ogień piekielny”) pocisku R9X kilka sekund przed uderzeniem wysuwa się sześć długich ostrzy, tnąc i niszcząc wszystko, co znajdzie się na jego drodze. Rakieta przebija się przez dachy domów i samochodów, nie powodując zniszczeń dookoła i nie zabijając osób postronnych. R9X może być jednak używany tylko wtedy, gdy znana jest dokładna lokalizacja terrorystów, będących celem ataku.Według „Wall Street Journal” nowy pocisk był dotychczas używany tylko kilkakrotnie, m.in. w Iraku, Libii, Syrii, Jemenie i Somalii.",,
Wiosną ruszają konsultacje w sprawie budowy Centralnego Portu Komunikacyjnego,"Wiosną 2019 r. powinna zacząć działać rada społeczna ws. programu budowy Centralnego Portu Komunikacyjnego – poinformował rzecznik CPK Konrad Majszyk. Dodał, że w tym roku ruszą też prace nad dokumentem strategicznym dotyczącym budowy nowego lotniska, czyli Portu Solidarność.","Majszyk poinformował, że najprawdopodobniej w marcu zostanie powołana rada społeczna związana z budową CPK. W jej skład wejdą przedstawiciele Baranowa, Teresina i Wiskitek, czyli gmin, na terenie których planowana jest inwestycja.– Wtedy de facto ruszą konsultacje ws. budowy CPK. Rada będzie platformą współpracy, komunikacji między spółką CPK, biurem pełnomocnika rządu ds. CPK (Mikołaja Wilda) a lokalną społecznością – wyjaśnił.Najważniejszą rolą rady będzie doradzanie pełnomocnikowi rządu i zarządowi spółki w sprawach istotnych dla społeczności lokalnych, w tym na temat sposobu pozyskiwania nieruchomości potrzebnych do realizacji inwestycji. – Przygotowanie dokumentu dot. współpracy i podziału zadań inwestycyjnych między CPK i PKP PLK jest kluczowe, ponieważ umożliwi przygotowanie programu wieloletniego CPK. Jeszcze w tym roku chcemy ogłosić pierwsze przetargi na przygotowanie inwestycji kolejowych, które mogłyby zostać sfinansowane jeszcze z obecnej perspektywy finansowej UE – dodał.Majszyk poinformował, że do połowy roku spółka ds. budowy portu Solidarność ma zamiar zakończyć rekrutację specjalistów na kluczowe stanowiska związane z planowaniem, projektowaniem i realizacją projektu. – Proces rekrutacji został rozpoczęty w styczniu. Obejmuje on nie tylko obszar Polski. Zgodnie z założeniami pracownicy na kluczowe stanowiska w projekcie powinni być jednymi z najlepszych specjalistów w branży z zakresu planowania, projektowania i realizacji lotnisk – zaznaczył.Przedstawiciel spółki dodał, że w tym roku ruszą prace nad przygotowaniem masterplanu dla CPK, czyli strategicznego dokumentu dot. nowego portu. – To jeden z najważniejszych dokumentów dla planowania portów lotniczych. Przedstawia on prognozowany rozwój portu lotniczego, zwykle na przestrzeni 20 lat. Masterplan zawierać będzie też najważniejsze wymagania dotyczące planowanej infrastruktury – powiedział rzecznik.Majszyk wyjaśnił, że pierwszym etapem przygotowania masterplanu, będzie opracowanie w tym roku tzw. briefu strategicznego. – Chodzi o określenie i uzgodnienie z kluczowymi partnerami, np. przewoźnikami lotniczymi, wymagań strategicznych dotyczący Portu Solidarność. W tym dokumencie opisane zostaną parametry, jakie ma posiadać nowy port, i będzie on podstawowym wkładem do wykonania planu generalnego, czyli masterplanu – powiedział. W tym roku ma zostać też wykonany tzw. test CAPEX, czyli test zakładanych kosztów budowy CPK. Według rządu wartość inwestycji w pierwszym etapie wyniesie łącznie 35 mld zł na część lotniczą, kolejową i drogową.Majszyk poinformował, że wybrany zostanie również doradca strategiczno-techniczny, czyli międzynarodowy podmiot, który wykaże się doświadczeniem w zakresie projektowania i budowy lotniczych portów przesiadkowych na świecie. – Jego zadaniem będzie współpraca ze spółką i jej wsparcie merytoryczne. Będzie wspierał spółkę CPK wiedzą i doświadczeniem w dziedzinie planowania, projektowania, a potem budowy i zasad zarządzania i operowania CPK – dodał.Centralny Port Komunikacyjny ma powstać między Warszawą i Łodzią oraz zintegrować transport lotniczy, kolejowy i drogowy. Zgodnie z projektem w odległości 37 km na zachód od Warszawy, na obszarze ok. 3 tys. ha zostanie wybudowany Port Lotniczy Solidarność, który na początku swojego funkcjonowania ma obsługiwać do 45 mln pasażerów rocznie.",,
Gazowa bitwa na Bałtyku trwa w najlepsze. Rosja chwyta się brzytwy,"Polska będzie maksymalnie wykorzystywać kontrakty importowe na LNG, by dokonywać jak najmniejszych zakupów gazowych u Rosjan. Realizacja nowej umowy z amerykańskim koncernem Cheniere to kolejne wzmocnienie naszego bezpieczeństwa energetycznego. Gazprom tymczasem wystąpił do TSUE o unieważnienie nowelizacji unijnej dyrektywy gazowej, która ogranicza samowolę Nord Stream 2.","Odebranie w piątek w gazoporcie w Świnoujściu pierwszego transportu amerykańskiego LNG z długoterminowego kontraktu w ramach 24-letniej umowy z koncernem Cheniere, to kolejny ważny punkt w procesie dywersyfikacji źródeł energii przeprowadzanym przez polskiej władze. O tym, jak ogromnym jest to sukcesem świadczy szybkie uniezależnianie się od dostaw z Rosji, które zawsze obarczone były ryzykiem politycznych nacisków. W odczytywanych podczas uroczystości w Świnoujściu listach prezydenta, premiera i prezesa PiS przewijały się motywy bezpieczeństwa energetycznego, wpływającego na rozwój całego kraju, a także zacieśniania współpracy z USA i odcinania się od dostaw ze Wschodu. Współpraca energetyczna i militarna z USA w najbardziej dobitny sposób pokazują, jak bliskie są dziś relacje Waszyngtonu w Warszawą. I jak bardzo opłacalne są również pod względem finansowym – gdyż, jak wynika ze słów Jarosława Kaczyńskiego – dostawy LNG z USA są o prawie o 1/3 tańsze, niż dostawy gazu z Rosji na mocy kontraktu jamalskiego.  Prezes spółki Piotr Woźniak zapowiada, że od 2020 roku będzie ona maksymalnie wykorzystać kontrakty importowe na gaz skroplony, by nie kupować dodatkowych wolumenów gazu rosyjskiego. Oznacza to, że PGNiG potrzebuje w przyszłym roku 39 transportów LNG do Świnoujścia. Sytuacja spółki jest pod tym względem o tyle dobra, że ma ona podpisane długoterminowe kontrakty z licznymi dostawcami i może też kupować pojedyncze ładunki na rynku spot. – Nie opuszczamy gardy, do końca 2022 roku musimy utrzymywać podwyższoną czujność. Dostawy LNG do Polski powinny być rutyną. Tworzymy most LNG między Polską a Stanami Zjednoczonymi. Nie odstajemy od tego, co się dzieje na rynku europejskim. W zeszłym roku popyt na LNG w Europie wyniósł 32 mld m sześc. (po regazyfikacji), w tym roku będzie on dwa razy większy – podkreślał prezes PGNiG.  Plany spółki chwali ekspert BiznesAlert.pl Bartłomiej Sawicki, który podkreśla, że oprócz kwestii politycznych, również ekonomiczne wskazują na potrzebę jak najszybszego wycofywania się z kierunku wschodniego, gdyż Rosja dostarcza gaz „(…) na warunkach nieprzystających do europejskich, zarówno pod względem ceny, elastyczności (według zapewnień ze strony spółki), jak i pewności dostaw”. Podczas niedawnej konferencji „Bezpieczeństwo surowcowe Polski: ropa i gaz” pełnomocnik rządu ds. strategicznej infrastruktury energetycznej, Piotr Naimski, podkreślił, że zanim ruszy budowa wymiany handlowej, która być może umożliwi budowę hubu gazowego w naszym kraju, należy zapewnić infrastrukturę dającą zróżnicowanie dostaw gazu. – Jeżeli spełnimy warunki zróżnicowania dostaw gazu do Polski, to polski rynek stanie się węzłem, do którego można sprowadzać LNG, gaz z szelfu. Będą połączenia gazowe, także rewersowe. To spowoduje, że w polskim systemie przesyłowym będzie można myśleć o rosnącej wymianie handlowej. Warunkiem stworzenia takiej możliwości, poprzez Towarową Giełdę Energii, jest oczywiście ukończenie projektów infrastrukturalnych i taka będzie kolejność  – tłumaczył Piotr Naimski. W tym kontekście wymaniał m.in. rozbudowę terminalu LNG w Świnoujściu, a także postawienie pływającej jednostki regazyfikacyjnej FSRU w Gdańsku, której uruchomienie przewidywane jest na 2025 rok. Wybijanie się Polski na energetyczną niepodległość nie jest mile widziana w Moskwie. Jest ono bowiem zagrożeniem dla dotychczasowego monopolu energetycznego Rosji, gdyż projekty Warszawy aktywizują cały region Europy Środkowo-Wschodniej: tworzone są – w ramach projektu Trójmorza – połączenia północ – południe i następuje zbliżanie tej części Europy do USA. Mocny sprzeciw naszego kraju i innych państw członkowskich wobec budowy niemiecko-rosyjskiego gazociągu Nord Stream 2, został na Kremlu potraktowany jako uderzenie w jego kluczowe interesy. Obecnie budowa gazociągu jest w dużym stopniu opóźniana przez Danię, która realizuje w tym samym czasie z Polską przebiegający na dnie Bałtyku projekt Baltic Pipe. Rosjanie są wściekli. Gonią ich terminy. Niemiecka gospodarka czeka na nowe dostawy. Berlin chciałby zarabiać na eksportowaniu rosyjskiego gazu do innych krajów unijnych. Opóźnienia w realizacji NS2 powodują, że Moskwa będzie musiała w dalszym ciągu transportować surowiec przez terytorium Ukrainy. A to pozwala temu krajowi zdobyć dodatkowe punkty w walce o utrzymanie swojej suwerenności względem agresywnego sąsiada. Jak informuje Agencja Reutera, Gazprom chce przedłużyć, wygasający z końcem tego roku, kontrakt na tranzyt rosyjskiego gazu przez Ukrainę. Jednak nowa umowa miałaby mieć charakter krótkoterminowy i dotyczyć przesyłu małych wolumenów. Rosjanie są zmuszeni do tej transakcji, gdyż nie uda im się na czas wybudować gazociągi omijające ten kraj. Na to jednak nie zgadza się Kijów. Ukraiński państwowy koncern paliwowy Naftohaz chce bowiem zawarcia 10-letniego kontraktu na tranzyt gazu ukraińskimi rurociągami na Zachód. Do końca roku możemy się spodziewać ostrych negocjacji w tej sprawie. Tego samego dnia, gdy w gazoporcie w Świnoujściu trwały uroczystości związane z odebranie pierwszego transportu amerykańskiego LNG z koncernu Cheniere, kontrolowana przez rosyjski Gazprom spółka Nord Stream 2 wystąpiła do Trybunału Sprawiedliwości Unii Europejskiej o unieważnienie nowelizacji unijnej dyrektywy gazowej. Zdaniem spółki  jest ona sprzeczna z unijnymi zasadami równego traktowania i stosowności. Kreml nie zgadza się tym samym na rozciągnięcie obowiązywania reguł unijnego rynku gazowego na gazociągi łączące UE z innymi państwami – pod co podchodzi m.in. NS2. Nowelizacja doprowadza bowiem do sytuacji, w której dostawca gazu nie może być jednocześnie wyłącznym operatorem rurociągu, przez który gaz ten płynie. Zdaniem Rosjan – nowe prawo zostało przyjęte w celu „szykanowania” tego projektu i uniemożliwienia jego wybudowania. Kreml może mieć niedługo o wiele większe problemy, gdyż w przyszłym tygodniu Komisja Senatu USA do Spraw Zagranicznych ma przeprowadzić głosowanie w sprawie sankcji wobec firm i osób fizycznych zaangażowanych w budowę NS2.Projekt ustawy Protecting Europe’s Energy Security Act promowany jest m.in. przez senatora Teda Cruza, a do wejścia jej w życie potrzeba zgody Senatu i Izby Reprezentantów i następnie podpisu prezydenta Donalda Trumpa. Wcześniej USA wielokrotnie ostrzegały, że mogą nałożyć restrykcje na europejskie firmy realizujące ten projekt. Teraz ostrzeżenia mogą przyjąć o wiele groźniejszą formę. Petar Petrović Autor jest dziennikarzem Polskiego Radia.",,
Niemiecka prasa: Dowodzenie szpicą NATO testem dla niedofinansowanej Bundeswehry,"Objęcie od stycznia dowodzenia nad siłami bardzo szybkiego reagowania NATO, tzw. szpicą, to wielka odpowiedzialność i trudny sprawdzian dla niemieckiej armii, która po latach oszczędności cierpi na braki kadrowe i sprzętowe – pisze w środę „Süddeutsche Zeitung”.","Przed Bundeswehrą rok wielkiej odpowiedzialności – od 1 stycznia Niemcy przejęły dowództwo natowskich Wspólnych Sił Operacyjnych Bardzo Wysokiej Gotowości (VJTF), czyli tzw. szpicy. Siły te mają być w stanie w ciągu 48-72 godzin przerzucić żołnierzy we wskazane przez Sojusz miejsce. „Dla szpicy oznacza to, że musi funkcjonować, za wszelką cenę” – podkreśla „SZ”. Tymczasem po latach oszczędności i redukowania budżetu dla niemieckiego wojska „wysiłkiem było zgromadzenie personelu i wyposażenia dla brygady” Bundeswehry oddelegowanej do roli jednostki wiodącej w szpicy w 2019 roku. W tym celu sprzęt ściągnięto z innych jednostek, przez co w niektórych doszło do przestoju, bo zabrakło czołgów do prowadzenia ćwiczeń. „Militarne zaangażowanie tej wielkości doprowadza Bundeswehrę do granic (możliwości)” – ocenia „SZ”. Minister obrony Ursula von der Leyen przyznała, że dla wojska będzie to zadanie „niezwykle wymagające”, ale oceniła, że dowództwo nad szpicą będzie dla Bundeswehry bodźcem modernizacyjnym. „SZ” podkreśla jednak, że chodzi o „reanimację armii, o której w Niemczech myślano, że już nie będzie potrzebna”.",,
Kosiniak-Kamysz: sankcje wobec Rosji nie przyniosły efektu,"– Sankcje polityczno-gospodarcze nie przyniosły efektu. Nie poprawiły sytuacji na Ukrainie, nie jest bezpieczniej. W Donbasie nadal trwa wojna i giną ludzie – stwierdził w programie „Gość poranka” Władysław Kosiniak-Kamysz, szef Polskiego Stronnictwa Ludowego.","Na początku sierpnia 2014 roku Rosja nałożyła embargo na część produktów rolno-spożywczych z państw Unii Europejskiej, USA, Australii, Norwegii i Kanady. Początkowo miało ono obowiązywać przez rok. Embargo było odpowiedzią na sankcje, jakie za agresję na Krym nałożyła na Rosję między innymi Unia Europejska. Podczas szczytu 15 grudnia 2016 r. Rada Europejska uzgodniła przedłużenie sankcji o kolejne 6 miesięcy – do 31 lipca 2017 roku.",,
Tusk odebrał tytuł Człowieka Roku „Wprost”,"– Dedykuję tę nagrodę Polakom za to, że przez ostatnie cztery lata pokazali wszystkim w Europie, że Polska jest zupełnie innym krajem, niż do tej pory to wyglądało w wyobraźni wielu narodów – powiedział premier Donald Tusk, odbierając tytuł Człowieka Roku „Wprost”.","Uroczysta gala odbyła się w Auli Politechniki Warszawskiej.  Premier wygrywając w ubiegłym roku drugie z kolei wybory parlamentarne dokonał sztuki niezwykłej – mówił wydawca tygodnika Michał Lisiecki.Podkreślił, że właśnie to zdecydowało o przyznaniu tego tytułu Tuskowi po raz drugi. Poprzednim razem Tusk otrzymał to wyróżnienie za rok 2008. – Nie zmogły go ani kryzys, ani klęski żywiołowe, ani katastrofa smoleńska. Dziś niezależnie od tego co sądzimy o rządach Platformy, przyznać należy, że tak skutecznego polityka Polska jeszcze nie miała – powiedział Lisiecki. Odbierając nagrodę, Tusk podkreślił, że cztery lata, które minęły od czasu,gdy odebrał tytuł po raz pierwszy, pokazały, że „wielki zbiorowy wysiłekochronił Polskę przed złym scenariuszem”. Dedykując nagrodę wszystkimPolakom, szef rządu ocenił, że fakt, iż w ciągu tych czterech lat Polska„zwiększyła się gospodarczo o 16 proc., kiedy cała reszta Europy znalazła się pod kreską”, jest zasługą optymizmu, wiary we własne siły i miłości do swojej ojczyzny milionów Polaków. – Daliście radę, to znaczy, że znajdziemy w sobie także siły i wiarę w to, że następne cztery lata też nie będą dla Polski złe – powiedział Tusk. Tygodnik „Wprost” przyznaje tytuł Człowieka Roku od 1991 r. osobom, które wminionym roku wywarły największy wpływ na polską rzeczywistość - polityczną, społeczną, gospodarczą i kulturalną. W gronie wyróżnionych w latach poprzednich znaleźli się m.in.: Leszek Balcerowicz (1991), Aleksander Kwaśniewski (1993), Lech Wałęsa (1995), Wisława Szymborska (1996), Leszek Miller (2001 i 2002), Jarosław Kaczyński (2005) oraz Justyna Kowalczyk (2010).",,
Maduro mięknie. Proponuje wcześniejsze wybory,"Urzędujący prezydent Wenezueli Nicolas Maduro zaproponował zdominowanemu przez opozycję parlamentowi rozpisanie przedterminowych wyborów. Przewodniczący Zgromadzenia Narodowego Juan Guaido, który ogłosił się prezydentem, nie odniósł się do tej propozycji.","Poprzednie wybory do Zgromadzenia Narodowego odbyły się w 2015 r., a zdecydowaną większość zdobyła wówczas opozycja, kierowana przez Guaido, który 23 stycznia tego roku ogłosił się tymczasowym prezydentem Wenezueli. Kolejne wybory zaplanowane są na luty 2020 r., ale Maduro zaproponował ich przyśpieszenie, nie określając jednak dokładnej daty.– Chcemy usankcjonować jedną instytucję, która przez ostatnie pięć lat nie była prawomocna – powiedział Maduro, nawiązując do swojej decyzji, zgodnie z którą kilka miesięcy temu pozbawił parlament kompetencji i zastąpił go Narodowym Zgromadzeniem Konstytucyjnym, składającym się ze zwolenników reżimu urzędującego prezydenta. Guaido na razie nie skomentował propozycji Maduro, koncentrując się na poczynaniach swojego wysłannika do Waszyngtonu Carlosa Vecchio, który spotkał się z przedstawicielami amerykańskiego Departamentu Stanu oraz Pentagonu i rozmawiał „o wszystkich aspektach wenezuelskiego kryzysu”.Stan dwuwładzyOd stycznia, odkąd Maduro, którego ponowny wybór w głosowaniu opozycja uznała za nielegalny, został zaprzysiężony na nową, sześcioletnią kadencję prezydencką, Wenezuela znajduje się w stanie dwuwładzy i narastającego konfliktu politycznego.30 kwietnia Guaido oświadczył, że rozpoczęła się „końcowa faza” jego planu odsunięcia od władzy Maduro. Wezwał Wenezuelczyków i armię do poparcia go, aby zakończyć „uzurpację” Maduro. Ostatecznie jednak próba przejęcia władzy przez opozycję nie przyniosła rezultatu.",,
Młodzi coraz częściej wyjeżdżają za pracą,"Emigracja młodych ludzi to temat przewodni tegorocznego Międzynarodowego Dnia Młodzieży. Dla wielu osób wyjazd z rodzinnego kraju nie jest przygodą, a przykrą koniecznością.","Fala emigracji dotknęła przede wszystkim kraje pogrążone w kryzysie, takie jak Portugalia. Choć w dobie otwartych granic ciężko dokładnie oszacować skalę tego zjawiska, wiadomo, że tylu osób wyjeżdżających za chlebem nie odnotowano od wielu dekad. Tylko w 2011 roku według OECD kraj opuściło 44 tys. Portugalczyków. Niektóre statystyki mówią nawet o 100 tys. emigrantów. W ubiegłym roku tendencja była podobna. Przyczynia się do tego rekordowe bezrobocie – pracy nie ma 17,4 proc. obywateli, a wśród młodych ludzi ponad 40 procent.Większość emigrantów to świeżo upieczeni absolwenci. Najchętniej wybieranym kierunkiem wyjazdu są: Wielka Brytania, Szwajcaria, Niemcy, Luksemburg i Francja. Wielu młodych wybiera też odległe, ale prężnie rozwijające się dawne kolonie Lizbony: Brazylię, Angolę czy Mozambik. Po otwarciu unijnych granic wyjechało także wielu Polaków, najwięcej osób na nowe miejsce zamieszkania wybrało Wielką Brytanię. Do dziś to właśnie Wyspy cieszą się największą popularnością. W poszukiwaniu pracy chętnie wyjeżdżamy też do Niemiec, Holandii czy Danii. Międzynarodowy Dzień Młodzieży obchodzony jest 12 sierpnia. Święto zostało ustanowione 17 grudnia 1999 roku przez Zgromadzenie Ogólne ONZ, na wniosek Światowej Konferencji Ministrów Odpowiedzialnych za Sprawy Młodzieży.",,
Korwin-Mikke do sądu za sondaże?,"Prywatny akt oskarżenia przeciwko „Gazecie Wyborczej” i PBS DGA zamierza złożyć Janusz Korwin-Mikke (Wolność i Praworządność). Jego zdaniem, „działały w zmowie, żeby sfałszować wyniki wyborów”.","– Firma (PBS DGA) ogłosiła, że Komorowski wygra w I turze, dawała 51 proc. Komorowskiemu, 33 proc. – Kaczyńskiemu. Była to jawna manipulacja, na której ja straciłem, bo część moich wyborców uznała, że skoro dostałem tylko jeden procent, (...) a pan Olechowski 5,8 proc., to nie ma sensu na mnie głosować – tłumaczył Korwin-Mikke podczas konferencji prasowej w Warszawie.Chodzi o sondaż PBS DGA z 18 czerwca, według którego kandydat PO Bronisław Komorowski miał uzyskać 51 proc. głosów, a kandydat PiS Jarosław Kaczyński – 33 proc. głosów.Właśnie dlatego – mówił Korwin-Mikke – 20 czerwca otrzymał dwa raz mniej głosów niż się spodziewał. W I turze wyborów prezydenckich kandydat partii Wolność i Praworządność uzyskał poparcie 2,48 proc. wyborców.– Czy wolno fałszować sondaże? Czy wolno zamawiać świadomie fałszywe sondaże?Bo to nie pierwszy raz – pytał, dodając, że są także inne sondaże świadczące o tym, że PBS DGA „podawała jawnie fałszywe wyniki”. – To jest po prostu spisek, to jest tendencja – uważa.– Szefem PBS DGA jest pan (Krzysztof) Koczurowski, członek KLD (Kongres Liberalno-Demokratyczny – red.) dawnej, (...) czyli prototypu PO i on poprostu manipuluje opinię publiczną – ocenił.Jak dodał, ma nadzieję, że prokuratura „przyłączy się” do jego oskarżenia i podejmie „stosowne działania śledcze”.Pełnomocnik procesowy Agory S.A., Piotr Rogowski, pytany o oskarżenia Korwin-Mikkego, powiedział, że nie zna sprawy, więc nie będzie jej na razie komentował. Jak dodał, jeśli rzeczywiście Korwin-Mikke zarzuca gazecie manipulację, zostanie przeciwko niemu skierowany pozew o zniesławienie.Pracownia Badań Społecznych DGA nie chciała w czwartek komentować sprawy.",,
Ekonomista NBP: Polsce nie grozi gwałtowny wystrzał inflacji,Inflacja jest pod kontrolą i polskiej gospodarce nie grozi jej gwałtowny wystrzał – powiedział zastępca dyrektora Departamentu Analiz Ekonomicznych NBP Jacek Kotłowski.,"– Teraz inflacja powoli wraca do 2,5 proc., z dwóch powodów. Przede wszystkim mamy cen wzrost żywności: drożeją mięso, owoce, warzywa. Ekonomiści nie powinni się jednak tym przejmować, o ile nie zacznie to wpływać na oczekiwania inflacyjne – powiedział Kotłowski na konferencji w Łodzi. – Drugi czynnik to inflacja bazowa. (...) Wydaje się, że dzisiejszy wzrost inflacji bazowej to wypadkowa presji popytowej (...) ale w części są to też wzrosty cen ubezpieczeń. (...) Inflacja jest pod kontrolą, nie grozi nam gwałtowny wystrzał inflacji – dodał. Kotłowski poinformował ponadto, że według szacunków NBP Ukraińcy stanowią obecnie 4-5 proc. pracujących w Polsce, a w ostatnich latach pracownicy z Ukrainy wygenerowali nawet 20 proc. wzrostu gospodarczego Polski od strony podażowej. NBP opublikuje najnowszą projekcję inflacji i PKB na początku lipca. Projekcję opracowuje 3 razy do roku Departament Analiz Ekonomicznych NBP. Prezes NBP Adam Glapiński powiedział w czerwcu, że wszystko wskazuje na to, iż ścieżka CPI w lipcowej projekcji będzie wyższa niż w marcu, ale nie budząca niepokoju. Centralna ścieżka marcowej projekcji NBP zakłada inflację w latach 2019-2021 na poziomie: 1,7 proc., 2,7 proc. oraz 2,5 proc. Inflacja bazowa ma zaś wynieść 1,6 proc. w 2019 r., 2,2 proc. w 2020 r. oraz 2,1 proc. w 2021 r. Inflacja CPI w maju 2019 r. wzrosła rok do roku o 2,4 proc. vs. 2,2 proc. w kwietniu. Inflacja bazowa w maju utrzymała się na poziomie kwietniowego odczytu 1,7 proc. rdr. (najwyżej od końca 2012 r.).",,
Meksyk broni się przed pomysłami Trumpa. Powstał specjalny plan,"Meksyk przygotowuje się, by stawić czoła obietnicom, które chce spełnić Donald Trump. Amerykański prezydent elekt zapowiedział deportowanie z USA nielegalnych imigrantów z Meksyku i zbudowanie muru wzdłuż granicy między obydwoma krajami.","Meksykański rząd opracował 11-punktowy plan, którego celem jest ochrona obywateli tego kraju, którzy mieszkają w Stanach Zjednoczonych. Opracowany dokument zakłada zwiększenie personelu w meksykańskich konsulatach w Stanach Zjednoczonych i uruchomienie całodobowego, bezpłatnego telefonu, pod który będą mogli dzwonić imigranci mający problemy. Postanowiono ponadto, że pracownicy konsulatów będą objeżdżać poszczególne stany, by na miejscu rozwiązywać problemy imigrantów.  Deklaracja prezydenta Pomoc dla swych obywateli zadeklarował też osobiście prezydent Enrique Peńa Nieto. – Jako prezydent Meksyku będę stał na straży praw, dobrobytu i interesów Meksykanów bez względu na to, gdzie mieszkają – powiedział.  Rząd Meksyku zaapelował jednocześnie do swych obywateli mieszkających w Stanach Zjednoczonych, by nie wszczynali konfliktów. Zobowiązał się też do rozpoczęcia wkrótce negocjacji z administracją USA. Rozmowy miałyby się toczyć na poziomie lokalnym, stanowym i centralnym.",,
Milion Ukraińców w Polsce? Firmy szukają pracowników,"W tym roku możemy spodziewać się napływu ponad miliona osób z Ukrainy – pisze „Puls Biznesu”. Dziennik sugeruje, że osoby te nie powinny mieć problemu ze znalezieniem pracy.","Z badań realizowanych przez Work Service wynika, że w związku z powiększającym się niedoborem kadrowym już 38 proc. firm rozważa zatrudnienie pracowników z Ukrainy.Zwiększone zapotrzebowanie na siłę roboczą to efekt między innymi tego, że do 2020 roku około milion osób z powojennego wyżu demograficznego przejdzie na emeryturę. Osoby z niżu demograficznego mogą nie wypełnić luki, do tego dochodzi także emigracja pracowników z rodzimego rynku.Dziennik wskazuje, że dziś już 35 procent firm ma trudności ze znalezieniem kandydatów na rynku pracy. Skłania to pracodawców do zatrudniania osób zza granicy. Jest to jednak strategia krótkoterminowa, ponieważ w ramach uproszczonych procedur umożliwia zatrudnienia na 6 miesięcy i dotyczy głównie niewykwalifikowanych kadr.",,
Francja: tysiące za związkami gejów,"Niedawno protestowali przeciwnicy, teraz czas na głos drugiej strony. Na dwa dni przed debatą w Zgromadzeniu Narodowym nad projektem ustawy o legalizacji małżeństw homoseksualnych i
adopcji przez nie dzieci w Paryżu w niedzielę demonstrowały tysiące zwolenników „małżeństwa dla wszystkich”. Francuzi są w tej kwestii mocno podzieleni.","Demonstranci maszerowali pod transparentem „Za równością teraz, przeciwko dyskryminacji po wsze czasy”i tęczowymi flagami ruchu LGBT.Przed dwoma tygodniami, 13 stycznia, pod paryską wieżę Eiffla przyszło wmarszu przeciw legalizacji małżeństw tej samej płci według policji 340 tys.ludzi, a według organizatorów od 800 tys. do 1 miliona. Natomiast w sobotętysiące osób na ulicach Lyonu domagały się prawa do „małżeństwa dlawszystkich”. 68-letni państwo Andree i Gaston Pelot przyjechali na niedzielną manifestacjęz Conflans-Sainte-Honorine, położonego niedaleko Paryża, by opowiedzieć sięza swymi „ideami, za równością, za swoim synem”. Paryska manifestacja spotkała się z poparciem premiera Jean-Marca Ayrault. – Tym lepiej, że Zgromadzenie Narodowe ma wsparcie opinii publicznej – powiedział w sobotę. Jego zdaniem nie ma „żadnych wątpliwości co do tego”, że„ustawa zostanie uchwalona, i to większością głosów”.  Ustawa odzwierciedla obietnicę złożoną w kampanii wyborczej przez prezydentaFrancois Hollande'a. Komentatorzy nad Sekwaną są raczej zgodni, żeprzeforsuje on nowe prawo dzięki absolutnej większości głosów lewicy wparlamencie i Francja stanie się 12. krajem świata, w którym zalegalizowanomałżeństwa tej samej płci.   Według najnowszego sondażu instytutu Ifop, opublikowanego w sobotę, 63 proc.Francuzów popiera zawieranie małżeństw przez osoby tej samej płci, alespołeczeństwo jest silnie podzielone w kwestii adopcji dzieci przez pary tejsamej płci - 49 proc. jest za, 51 proc. przeciw. Wyniki nie różnią się wieleod poprzednich badań, choć wykazują, że poparcie dla takich związków wzrasta.Jeszcze w końcu grudnia i na początku stycznia wynosiło 60 proc. Wzrosłotakże - o 3 pkt proc. - poparcie dla przyznania takim parom prawa do adopcjidzieci.Projekt nowej ustawy umożliwia zawieranie cywilnych związków małżeńskichosobom homoseksualnym i pozwala na adoptowanie przez nie dzieci naidentycznych zasadach, jak w wypadku par heteroseksualnych. Proponowany tekstdokonuje licznych zmian w kodeksie cywilnym. Zachowuje jednak dotychczasowepojęcia „ojca” i „matki”, wprowadzając przy tym nowy termin - „rodzice tejsamej płci”. Nie pozwala natomiast na korzystanie przez pary tej samej płci zmetod medycznie wspomaganego rozrodu, jak technika in vitro czy sztucznezapłodnienie. Przy czym rządząca lewica zapowiada, że umożliwi paromlesbijskim prawo do medycznie wspomaganej prokreacji w osobnej ustawie wnajbliższych miesiącach.Przeciwnicy ustawy podkreślają, że dziecko może normalnie się rozwijaćjedynie w rodzinie heteroseksualnej. Opowiada się za tym część psychiatrów,inni podkreślają, że dziecko może mieć odniesienie do innych wzorców wkontaktach z dalszą rodziną i przyjaciółmi.We Francji geje i lesbijki mogą zawierać od 1999 roku rejestrowane związkipartnerskie, tzw. PACS. Legalizowane są związki nieformalne między dwojgiemludzi bez względu na płeć; dają takim parom w wielu dziedzinach prawaidentyczne z tymi, które mają małżeństwa heteroseksualne, jak rozliczanie sięz fiskusem czy dziedziczenie.",,
Sypią się kary dla palaczy na sardyńskich plażach,"Kary w wysokości 50 euro zapłaciło na Sardynii w ostatnich dniach wielu turystów, którzy złamali zakaz palenia tytoniu na plaży. Lokalne władze przyznają, że palacze sięgają po papierosy mimo widocznych tablic z informacją, że jest to zabronione.","Zakaz palenia obowiązuje na plażach w różnych częściach włoskiej wyspy, a w dniach szczytu sezonu wakacyjnego zaczął być egzekwowany.Pierwsze kary posypały się na południu Sardynii, w rejonie Cagliari.Lokalny dziennik „L'Unione Sarda” poinformował, że szczególnie aktywne są patrole straży miejskiej na wybrzeżu w miejscowości Castiadas, gdzie na tamtejszych plażach wypoczywają tysiące ludzi. Kary wymierzono zarówno Włochom, jak i cudzoziemcom. Rozporządzenie o zakazie palenia, jakie wydał burmistrz Eugenio Murgioni, weszło w życie w kwietniu, ale – jak zauważono – nikt go nie przestrzegał mimo tablic ostrzegawczych.",,
"„Ci, którzy wymyślili 500+, w wolnej Polsce muszą stanąć przed sądem”","– Rodzina 500+ to czysty komunizm. PiS idzie znacznie dalej niż odważył się Gomułka. Jakim prawem państwo zabiera jednemu i daje drugiemu? To działanie Janosika. Ludzie, którzy wymyślili program 500+, w wolnej Polsce muszą stanąć przed sądem za rabunek ze szczególną zuchwałością –  ocenił w „Polityce przy kawie” Janusz Korwin-Mikke, lider partii KORWiN.","Lider partii KORWiN skrytykował w TVP1 reformy rządowe, takie jak Rodzina 500+ i Mieszkanie Plus. – To czysty komunizm. PiS idzie znacznie dalej niż odważył się Gomułka. Jarosław Kaczyński chwalił się nawet, że na dziecko wydaje się 800 złotych, z tego państwo daje 500 złotych. Czyli dziecko w pięciu ósmych jest upaństwowione – powiedział Korwin-Mikke. I pytał, jakim prawem państwo zabiera jednemu, a daje drugiemu. – To działanie Janosika. Ludzie, którzy wymyślili program 500+, w wolnej Polsce muszą stanąć przed sądem za rabunek ze szczególną zuchwałością – mówił. „Spór pomiędzy socjalistami a komunistami”Gość porannego programu porównał państwo do pana Zenka, który z nożem podchodzi do „dzianego faceta” na ulicy, zabiera mu 600 złotych, 100 zatrzymuje sobie, a 500 złotych daje na dziecko. – Nieważne, czy z nożem, czy z komornikiem, ale te 500 złotych będzie komuś odebrane – przekonywał. Podobnie ocenia program Mieszkanie Plus. Zapowiadane zmiany podatkowe – zdaniem gościa TVP1 – to także „pełen komunizm”. – Idziemy w stronę komunizmu. Walka między Unią a rządem PiS to stary spór pomiędzy socjalistami a komunistami – powiedział i dodał, że „PiS buduje ustrój komunistyczny”. „Rosja jest naszym sojusznikiem”Korwin-Mikke pytany o demonstracje antyrządowe zwrócił uwagę, że PiS jest partią demokratyczną. – Ma większość. KOD tak naprawdę jest komitetem obrony prawa, a nie demokracji  – dodał. Podkreślił, że jego zdaniem nie ma możliwości kompromisu w sprawie Trybunału Konstytucyjnego. – PiS nie może się cofnąć, bo idzie na fali i jak, spadnie to definitywnie. A Trybunał nie może powiedzieć, że źle interpretuje konstytucję – ocenił. I dodał, że spór ten może skończyć się wojną domową. Zdaniem lidera partii KORWiN, za naszą granicą z Rosją nie dzieje się nic złego. Podkreślił, że powstanie Ukrainy zmieniło geopolitykę. – W tej chwili naszym wrogiem jest Ukraina, a nie Rosja. To Ukraina domaga się Łemkowyny, Chełmszczyzny, kawałka Hałyczyny Zachodniej. I Rosja jest dla nas sojusznikiem, bo dzięki niej Ukraina większość swoich wojsk musi trzymać na granicy z Rosją, a nie z Polską – mówił Janusz Korwin-Mikke i podkreślił, że dla niego Rosja jest sojusznikiem. ",,
"Horała: Postaramy się, żeby budowa CPK rozpoczęła się przed 2023 r.","Nowy pełnomocnik rządu ds. Centralnego Portu Komunikacyjnego optymistycznie patrzy na inwestycję. – Nie ma dużych opóźnień, choć z pozycji postronnego obserwatora może być wrażenie, że skoro nie ma wbitej łopaty, to nic się nie dzieje. Tak nie jest. Dzieje się bardzo dużo, a wbicie łopaty i koparka to będzie ostatnie poetyckie pociągnięcie pędzla. Będziemy starali się, żeby nastąpiło to jeszcze w tej kadencji Sejmu, czyli przed 2023 r. – zapowiedział w rozmowie z portalem tvp.info Marcin Horała.","Minister zastrzegł jednak, że przy tak wielkiej inwestycji trudno przewidzieć wszystkie czynniki. – Mówimy o 2023 r., ale nie sposób przewidzieć, czy np. za dwa lata od ewentualnego przetargu któryś z wykonawców się nie odwoła, co spowoduje paromiesięczne opóźnienie. W optymistycznym wariancie to jest ten termin, aby w 2027-28 pierwsze loty już mogły startować – powiedział Horała. Mieszkańcy i samorządowcy z gminy Baranów, gdzie CPK ma zostać zlokalizowany, narzekają na brak informacji na temat planowanej inwestycji. Nie wiedzą, czy będą musieli się wyprowadzić i czy w związku z tym powinni wydawać pieniądze na remonty obecnych domów. Zdaniem Horały w ciągu najbliższego roku powinni już wiedzieć, na czym stoją. – Myślę, że w 2020 r. rozpoczną się konsultacje i wykupy gruntów. Za wcześnie, aby spekulować, ile osób będzie musiało się wyprowadzić. Nie będą to duże liczby, bo teren pod lotnisko jest terenem rolniczym. Nie jest to teren gęsto zabudowany. To będzie bardzo dobry interes. Właściciele gruntów rolnych, które nie są bardzo wartościowe, będą mogli otrzymać konkretne pieniądze – stwierdził Horała. O tym, kto dokładnie będzie musiał się wyprowadzić będzie wiadomo, kiedy powstanie szczegółowy plan lotniska, wraz z usytuowaniem pasów startowych. Pełnomocnik rządu ds. CPK zapowiada, że lotnisko będzie wizytówką Polski. – Projekt na pewno będzie na skalę polską niepowtarzalny. Dobrze byłoby, żeby w designie był odpowiadający skali wyzwania. Najważniejsza jest jednak funkcjonalność tego lotniska. CPK powinno być pokazaniem, że Polska jest krajem z pierwszej ligi – mówił Horała.  Pełnomocnik rządu ds. CPK przewiduje, że inwestycja przyczyni się do znaczącego rozwoju Polskich Linii Lotniczych LOT. Przewoźnik nie będzie bowiem miał problemów z przepustowością dotychczas działających lotnisk. Wielu Polaków nie będzie musiało przesiadać się we Frankfurcie, czy Dubaju, aby dotrzeć do dalszych zakątków świata. Z CPK będą mogli korzystać też zagraniczni turyści, bo LOT będzie mógł uruchomić dużo nowych połączeń. – Ktoś, kto będzie leciał w bardzo dalekiej trasie, będzie miał alternatywę i zamiast Frankfurtu czy Kopenhagi będzie mógł wybrać Warszawę jako miejsce, gdzie będzie się przesiadał – powiedział Horała. Minister chce promować dojazd szynowy do lotniska, aby szybkim pociągiem dojechać z Warszawy w czasie wyraźnie krótszym niż pół godziny. Zdaniem Horały lotniska zlokalizowane poza dużym miastem to model obowiązujący w większości miast Europy Zachodniej. Przeniesienie większości ruchu lotniczego z Warszawy do gminy Baranów ma zmniejszyć hałas i korki w stolicy, a także poprawić w niej środowisko.",,
„Kaczyński i Miller w dziwnym duecie domagają się unieważnienia wyborów”,"– Wyrażam zdziwienie, że zanim jeszcze zakończono proces liczenia głosów, zanim ogłoszono wyniki wyborów oficjalnie, zanim miałoby się okazać, ile tych głosów jest nieważnych, panowie Kaczyński i Miller w bardzo dziwnym duecie domagają się ich unieważnienia – mówił Jacek Protasiewicz z PO w programie „Po przecinku” w TVP Info. W ten sposób odniósł się do środowego spotkania ws. wyborów, na które prezes PiS zaprosił przedstawicieli innych klubów. Adam Bielan z Polski Razem stwierdził natomiast, że zamieszanie wokół liczenia głosów to efekt niedbalstwa Państwowej Komisji Wyborczej.","Protasiewicz stwierdził, że o ile rozumie Millera, bo przegrał wybory i chciałby je powtórzyć, licząc na to, że za drugim podejściem uzyska lepszy wynik, to PiS – jego zdaniem – wzywa do powtórki wyborów, by zaognić sytuację polityczną. – PiS wzywa do tego powtórzenia, by stworzyć wrażenie chaosu w kraju. Niepotrzebnie, bo nikomu nie jest potrzebna destabilizacja. W sprawach ważności wyborów wypowiedzą się sądy okręgowe, a jak będzie trzeba również i Sąd Najwyższy – tłumaczył Protasiewicz.„Nie było żadnego duetu”Adam Bielan z Polski Razem wyjaśniał natomiast, że nie było żadnego duetu Miller - Kaczyński. – PiS zaprosił na to spotkanie pięć klubów. Wczoraj odbyło się spotkanie szefów klubów, na którym zjawili się trzej szefowie klubów – Jarosław Kaczyński w imieniu PiS-u, Jarosław Gowin z ramienia klubu Solidarna Polska i Leszek Miller. Nie przyszli panowie z PSL i PO i to jest pytanie, dlaczego nie chcą wziąć udziału w naradzie w sprawie zażegnania tego kryzysu – mówił.Dodał, że to nie PiS odpowiada za chaos, ale m.in. PKW swoim niedbalstwem przy wprowadzaniu informatyzacji. – Mieliśmy trzy lata w Polsce bez wyborów. Dużo czasu, by przygotować się do tego perfekcyjnie – stwierdził. „Urny i kamery istnieją w Rosji”Bielan powiedział, że gdyby wprowadzono rozwiązania proponowane przez opozycję, czyli przezroczyste urny i kamery internetowe w każdej komisji, a mieszkańcy mogliby przez całą noc obserwować jak są liczone głosy, to nie byłoby dziś do czynienia z takim kryzysem zaufania. Protasiewicz odpowiedział na to, że słowa, które wypowiada Bielan to tworzenie na siłę atmosfery kryzysu państwa i braku zaufania, a Polacy wcale tego nie odczuwają i nie artykułują. – Może i lepiej byłoby mieć przezroczyste urny i kamery w lokalach wyborczych, ale one istnieją w Rosji. Chyba pan Bielan nie chce powiedzieć, że mamy w Rosji wzorcową demokrację w odróżnieniu od Polski, bo chyba w atakowaniu własnego kraju aż tak daleko się nie posunie – skomentował.                                                teraz odtwarzane„Urny i kamery istnieją w Rosji” Bielan powiedział, że nie mówi o fałszowaniu wyborów, ale o zafałszowanych, wypaczonych wynikach. Dodał również, że sam pójdzie zagłosować w drugiej turze wyborów. – W drugiej turze wybór jest dosyć jasny. Karty do głosowania są dosyć proste, więc liczba głosów nieważnych będzie dużo mniejsza – stwierdził.",,
Pokojowy spór w Sejmie,"Ruch Palikota zarzuca SLD, że nie chce – zgodnie z propozycją Kancelarii Sejmu – zwolnić na rzecz Ruchu pomieszczeń zajmowanych dotąd w Sejmie. Kolejne rozmowy w tej sprawie – w piątek.","Rzecznik klubu Ruchu Palikota Andrzej Rozenek powiedział w czwartek podczas briefingu prasowego w Sejmie, że Kancelaria Sejmu zaproponowała, by Ruch Palikota zajął pomieszczenia używane w poprzednich latach przez Sojusz, ale SLD, jak mówił, nie chce się na to zgodzić. Rzecznik dodał, że każdemu klubowi przysługują pomieszczenia w gmachu przy ul. Wiejskiej, odpowiednio do liczby parlamentarzystów. Według Rozenka, Kancelaria Sejmu zaproponowała bardzo sprawiedliwy podział pomieszczeń.Rozenek powiedział, że na zaproponowany przez Kancelarię Sejmu podział pomieszczeń zgodziły się wszystkie kluby parlamentarne, poza SLD. Jego zdaniem, „po raz kolejny potwierdza się to, że SLD zależy wyłącznie na Jaguarach, marmurach i kryształowych żyrandolach, a nie na pracy w parlamencie”. – W związku z tym apelujemy do pana Ryszarda Kalisza, który reprezentuje Sojusz w tych negocjacjach, aby zajął się pracą, a nie gabinetami – powiedział Rozenek.Również Karol Jene z Ruchu Palikota komentował, że „bananowa, jaguarowa lewica, której w wyborach wyborcy powiedzieli »stop«, odrzuca propozycję kancelarii, mimo że jako jedyna z partii reprezentowanych w Sejmie ma pomieszczenia w głównym korytarzu i najlepszy współczynnik metra do posłów”.Pytany, jakie argumenty przedstawia SLD, powiedział: – To są zupełnie idiotyczne argumenty w postaci, że mają tam dokumenty, których jest bardzo dużo, i które jest trudno przenieść; że siedzieli tam od 1991 r. w związku z czym należy im się to przez zasiedzenie. Zwrócił uwagę, że stan liczebny klubu SLD zmniejszył się dwukrotnie w stosunku do poprzednich lat. Wyraził nadzieję, że zaplanowane na piątek spotkanie z szefem Kancelarii Sejmu Lechem Czaplą przyniesie koniec sporom o pokoje.Po zakończeniu briefingu prasowego Ruchu Palikota na korytarzu sejmowym, gdzie spotkanie się odbywało, pojawił się wiceszef klubu SLD Ryszard Kalisz. Między politykami doszło do przepychanki słownej.Na pytania dziennikarzy o „poczucie obciachu”, Kalisz odpowiedział, że „ma poczucie obciachu, że musi na ten temat rozmawiać”. Rozenek nawoływał z kolei Kalisza, bu Sojusz przyjął wynik wyborów z pokorą.",,
„Mogę jeszcze wystartować na prezydenta”,"– Mogę jeszcze wystartować lub nie wystartować w wyborach prezydenckich. Mój wynik może być jeszcze lepszy niż przed rokiem. SLD dotrwa do wyborów w dobrej kondycji i zobaczymy, kto będzie naturalnym kandydatem – powiedział w programie „Polityka przy kawie” w TVP1 były szef Sojuszu Grzegorz Napieralski. Dodał, że nie bagatelizuje Janusza Palikota, ale też „nie przejmuje się nim”.",,,
Były pacjent Grodzkiego ujawnia się i zarzuca mu korupcję. Poseł KO: To obrzydliwe,"Ujawnił się były pacjent prof. Grodzkiego. – Wręczyłem mu pieniądze do ręki i tego dowiodę – mówi na nagraniu wideo Henryk Osiewalski. Poseł Koalicji Obywatelskiej w rozmowie z portalem tvp.info nie kryje oburzenia. – To obrzydliwe – mówi Mirosław Suchoń. Z kolei poseł Jan Mosiński z Prawa i Sprawiedliwości wskazuje na niekonsekwencję opozycji. – Nie tak dawno jedna z kobiet stwierdziła, że 40 lat temu była molestowana przez jednego z księży. Wówczas opozycja dała wiarę tej pani. To środowisko wyznaje podwójne standardy – stwierdził.","– Z jednej strony wierzą takim informacjom, jak w przypadku nieżyjącego księdza, który nie może się bronić, a z drugiej strony podważają wiarygodność świadków. Twierdzą, że to zbyt odległy czas, aby wszystko pamiętać. Dają wiarę byłemu funkcjonariuszowi UB, który poręczył, że nie wręczył żadnych korzyści majątkowych, a pan marszałek mu bardzo elegancko jako dyrektor szpitala i lekarz służył – dodał poseł Mosiński. – Na temat pedofilii wśród księży ja nie będę rozmawiał, bo to jest inny temat. Nie można tego porównywać, bo to dwie zupełnie inne kategorie, inne zakresy, zupełnie inne normy naruszające – odpowiedział na tę krytykę poseł Koalicji Obywatelskiej Mirosław Suchoń.  Politycy Zjednoczonej Prawicy twierdzą, że różne podejście wobec rzekomej pedofilii wśród księży i rzekomej korupcji z udziałem prof. Grodzkiego to niejedyna niekonsekwencja opozycji. Jej przedstawiciele jeszcze przed sądami mieli wydać wyroki na szefach Komisji Nadzoru Finansowego i Najwyższej Izby Kontroli. Do tej pory opozycja mówiła, że mamy do czynienia z anonimowymi pomówieniami wobec marszałka Senatu. Tymczasem prokuratura weryfikuje cztery zdarzenia korupcyjne w szpitalu Szczecin-Zdunowo, a Centralne Biuro Antykorupcyjne przesłuchało pięć osób, które nie są anonimowe. Mecenas Jacek Dubois, pełnomocnik marszałka Senatu Tomasza Grodzkiego, przygotowuje prywatny akt oskarżenia przeciwko Henrykowi Osiewalskiemu. Mężczyzna twierdzi, że dał obecnemu marszałkowi pieniądze za przeprowadzenie badania i zrobienie zdjęcia rentgenowskiego. Osiewalski przed kamerami stwierdził, że tego dowiedzie. Grodzki zapowiada pozywanie każdego, kto oskarży go o korupcję. Ile jeszcze osób musi się zgłosić, żeby opozycja zdecydowała się na wymianę marszałka? Czy kolejne oskarżenia mogą go pogrążyć? – Nie. To jakaś zorganizowana akcja mająca pogrążyć pana marszałka. To, że Senat stał się ostoją demokratycznego państwa prawnego, bardzo skomplikowało sytuację PiS. Jestem przekonany, że ta cała akcja, mająca na celu podważenie wiarygodności pana marszałka, jest sterowana z Nowogrodzkiej i to jest obrzydliwe – odpowiedział poseł KO Mirosław Suchoń. – Nikt nie podważa zdolności medycznych pana Grodzkiego, ale coraz bardziej staje się on uciążliwością dla opozycji. Mam dla nich dobrą radę: niech poproszą senatorów PiS o poparcie wniosku o odwołanie marszałka Grodzkiego, to zakończy się to żałosne przedstawienie – powiedział poseł Mosiński z PiS.",,
Policjanci odmienili życie bezdomnej śpiewaczki. Podpisała kontrakt [WIDEO],"Emily Zamourka, 52-letnia śpiewaczka operowa z Rosji, zachwyciła tysiące internautów. Od czasu, gdy jej występ w metrze w Los Angeles został nagrany przez policjantów i opublikowany w internecie, kobieta otrzymała wsparcie finansowe i ofertę pracy.","Wideo nagrane przez funkcjonariuszy przedstawia kobietę z wózkiem i torbami. Na stacji metra śpiewa ona arię „O mio babbino caro” z opery Giacomo Pucciniego. Lokalnym mediom udało się spotkać z kobietą. Emily Zamourka w jednym z wywiadów powiedziała, że w wieku 24 lat przyleciała z Rosji do Stanów Zjednoczonych, aby uczyć muzyki. Kobieta udzielała lekcji gry na skrzypcach i pianinie. Musiała jednak przerwać pracę z powodów zdrowotnych. Przez trzy lata grała na ulicach, aż skradziono jej skrzypce o wartości ok. 10 tys. dol. Nagranie ze śpiewem Rosjanki zyskało dużą popularność w mediach społecznościowych. Internauci założyli specjalną zbiórkę pieniędzy na mieszkanie i nowe skrzypce dla artystki. W ciągu kilku dni udało się zebrać prawie 50 tys. dol. Kobieta zwróciła uwagę Joela Diamonda – producenta muzycznego nominowanego dwukrotnie do nagrody Grammy. Rosjanka podpisała z nim kontrakt; miała już pierwszy koncert na małej scenie w Los Angeles.  Zamourka spotkała się również z policjantem, który nagrał jej koncert w metrze. Jak przyznaje, odmienił on jej życie.",,
Prezydent punktuje Onet. „To przykład manipulacji”,"Przykład manipulacji – tak prezydent Andrzej Duda skomentował uwagę Onet.pl, że w 2015 r. nie odebrał on przysięgi od trzech sędziów TK. „Zapomnieli”, że w 2015 r. Sejm uznał swoje wcześniejsze uchwały o wyborze pięciu kandydatów na sędziów TK za „niebyłe” i pozbawione mocy prawnej – dodał.","Rzecznik prezydenta Błażej Spychalski pytany we wtorek w Radiowej Jedynce, czy prezydent przyjmie ślubowanie od nowo wybranych sędziów Trybunału Konstytucyjnego Stanisława Piotrowicza, Krystyny Pawłowicz oraz Jakuba Steliny, odparł: „Proszę pamiętać, jak wygląda sytuacja. Otóż to Sejm wybiera sędziów TK. Rola prezydenta polega tylko i wyłącznie na tym, że prezydent odbiera od sędziów legalnie i poprawnie wybranych ślubowanie”.Rzecznik prezydenta zaznaczył, że „jeżeli ci sędziowie byli wybrani w sposób legalny i poprawny, to prezydent, zgodnie z Konstytucją, ma obowiązek odebrania ślubowania od takich kandydatów”. – To wyłączna decyzja Sejmu co do tego, kto będzie sędzią TK. Tak było, jest i pewnie będzie przez wiele najbliższych lat – podkreślił Spychalski.Portal Onet.pl relacjonując tę wypowiedź dodał własny komentarz: „Przypomnijmy, w grudniu 2015 r. prezydent Andrzej Duda nie odebrał przysięgi od trzech sędziów, wybranych do Trybunału Konstytucyjnego przez Sejm poprzedniej kadencji”.Prezydent Andrzej Duda skomentował tę uwagę na Twitterze. „Przykład manipulacji w Onet.pl. „Zapomnieli”, że w 2015 r. Sejm uznał swoje wcześniejsze uchwały o wyborze 5 kandydatów na sędziów TK za „niebyłe” i pozbawione mocy prawnej. I podjął w to miejsce nowe uchwały. Taki mały szczegół” – napisał prezydent.",,
Manfred Weber chce utworzenia europejskiego FBI,"– W przyszłości powinien istnieć automatyczny system wymiany informacji (wywiadowczych), a z Europolu powinno powstać europejskie FBI – powiedział w rozmowie z tygodnikiem „Der Spiegel” czołowy kandydat Europejskiej Partii Ludowej (EPL) w wyborach do europarlamentu.","– Kiedy przypomnę sobie, jak w grudniu byliśmy zamknięciu w parlamencie w Strasburgu, bo na zewnątrz wokół jarmarku bożonarodzeniowego panował terror, to myślę, że w przyszłości powinien istnieć automatyczny system wymiany informacji (wywiadowczych), a z Europolu powinno powstać europejskie FBI – mówił bawarski chadek we wspólnej rozmowie z innym czołowym kandydatem w wyborach do Parlamentu Europejskiego, socjalistą Fransem Timmermansem. Politycy dyskutowali m.in. o relacjach transatlantyckich i tendencjach populistycznych w Europie, które ich zdaniem stwarzają zagrożenie dla Unii. – Należy przyzwyczaić się do myśli, że mamy do czynienia z amerykańskim prezydentem, który uważa, że w interesie USA jest podzielenie Europy – oskarżył Donalda Trumpa wiceszef Komisji Europejskiej Timmermans. – Oznacza to dla nas, że jeśli będziemy zjednoczeni, to nie będzie mógł nas do niczego zmusić. Brytyjczycy odczuwają na własnej skórze, jak słabi są w pojedynkę. Jeśli chcą zawrzeć umowę handlową z Trumpem, to muszą też zaakceptować też słynnego chlorowanego kurczaka. My w Europie nie musimy – przekonywał. – Powiedziałbym mu (Trumpowi), że jesteśmy gotowi z nim współpracować. Ale bez szantażu. Styl Donalda Trumpa jest nie do zaakceptowania – oświadczył Weber. – Akurat jeśli chodzi o handel, to Europa może działać pewnie. Zaproponowałbym Amerykanom całkowite zniesienie ceł na wyroby przemysłowe – zapowiedział kandydat EPL na przewodniczącego Komisji Europejskiej. Frans Timmermans uważa jednak, że chadecy i konserwatyści mają do rozwiązania znacznie pilniejszy problem: kwestię ewentualnej współpracy z „prawicowymi radykałami”. Weber przypomniał wówczas, że austriaccy socjaldemokraci z SPOe współrządzą w kraju związkowym Burgenland z nacjonalistyczno-konserwatywną Wolnościową Partią Austrii (FPOe). Zaapelował do adwersarza, żeby nie wykorzystywał tej kwestii do dyskredytowania chadeków. – Potrzebujemy nowego mechanizmu praworządności w UE, dzięki któremu będziemy mogli w ekstremalnych przypadkach nakładać sankcje. Czyli obcinać unijne fundusze tym, którzy nie szanują wartości europejskich. Komisja musi otrzymać większe pole manewru w tej kwestii – apelował bawarski polityk. Nie jest przesądzone, że Weber albo Timmermans zostanie szefem KE, jeśli rodzina partyjna któregoś z nich uzyska najlepszy wynik w nadchodzących wyborach do PE. Prezydent Francji Emmanuel Macron nigdy nie ukrywał, że jest przeciwnikiem wyboru wiodącego kandydata najsilniejszej frakcji w europarlamencie na stanowisko szefa KE. Zdaniem francuskiego przywódcy, zasada ta mogłaby być stosowana, gdyby istniały ogólnoeuropejskie listy wyborcze. W ostatnim czasie Macron, który liczy że jego ugrupowanie La Republique En Marche zbuduje z innymi liberalnymi partiami trzecią siłę w PE, szuka sojuszników, żeby zablokować ewentualny wybór chadeka Webera na przewodniczącego KE. Może już liczyć na przychylność premiera Holandii Marka Ruttego i szefa rządu Luksemburga Xaviera Bettela. Wybory europejskie odbędą się w RFN 26 maja. Z sondażu opublikowanego w czwartek, przeprowadzonego dla telewizji ARD, wynika, że ich faworytem w Niemczech jest CDU/CSU, które mogą liczyć na 28 proc. poparcia. Na drugim miejscu znaleźli się ex aequo Zieloni i socjaldemokraci – 17 proc. Na narodowo-konserwatywną Alternatywę dla Niemiec chce głosować 12 proc. wyborców. A na liberalną FDP i postkomunistyczną Lewicę – po 7 proc.",,
Wyścig Republikanów; Romney czy Santorum?,W Stanach Zjednoczonych w decydującą fazę wkroczyła kampania wyborcza przed jutrzejszymi prawyborami Partii Republikańskiej (GOP) w dziesięciu stanach. Dzień prawyborów określany jest mianem „super wtorku”.,"Wyniki jutrzejszych wyborów w dziesięciu stanach pokażą, czy były senator Rick Santorum będzie w stanie zagrozić biznesmanowi Mittowi Romneyowi – dotychczasowemu faworytowi Partii Republikańskiej w wyścigu do Białego Domu. Były gubernator stanu Massachusetts w sobotę w stanie Waszyngton odniósł już czwarte zwycięstwo w konferencjach partyjnych (caucuses) Partii Republikańskiej.Romney stwierdził, że jego zwycięstwo oznacza, że wyborcy „nie chcą waszyngtońskiego weterana w Białym Domu” – Chcą konserwatywnego biznesmena, który rozumie prywatny sektor i wie jak usunąć rząd federalny z drogi, tak aby gospodarka mogła znowu prężnie się rozwijać – mówił. Kandydaturze Romneya niechętna jest amerykańska prawica, która nie uważa go za prawdziwego konserwatystę. Kandydatem tego nurtu Republikanów stał się Rick Santorum.Podczas wiecu w Bowling Greek, były senator odwoływał się do chrześcijańskich wartości. Mówił, że wierzy w prawa dane przez Boga i uważa, że siła Ameryki bierze się z wiary, rodziny, społeczności lokalnych. Santorum skrytykował Baracka Obamę za ograniczanie wydatków zbrojeniowych. Podkreślił, że gdy się urodził, 60 procent wydatków budżetowych szło na wojsko, a teraz jest to tylko 17  procent. – Jako prezydent nie będę ciał wydatków wojskowych. Ameryka musi być najsilniejszym państwem świata – obiecał.Spośród 10 stanów, w których jutro odbędą się prawybory, najważniejsze jest Ohio. Żaden republikanin nie został bowiem prezydentem bez zwycięstwa w tym stanie. Sondaże pokazują, że w Ohio Rick Santorum i Mitt Romney mają zbliżone poparcie.",,
Ukraina grozi zakazem wjazdu dla pełnomocnika rządu Węgier,"Władze w Kijowie ostrzegły, że wydadzą zakaz wjazdu dla pełnomocnika rządu Węgier do spraw leżącego w granicach Ukrainy Zakarpacia, jeśli Budapeszt nie wyjaśni, w jakim celu został on powołany, i nie zostanie zmieniona nazwa jego funkcji.","„Jeśli nie będzie reakcji (Węgier), na jaką liczymy, jeśli nie otrzymamy wyczerpujących wyjaśnień i nie dojdzie do zmiany nazwy tego stanowiska, Ukraina będzie zmuszona do zdecydowanych działań, nie wyłączając zakazu wjazdu (dla pełnomocnika), chociaż nie chcielibyśmy tego”, oświadczył w piątek w wywiadzie dla gazety internetowej „Europejska Prawda” wiceminister spraw zagranicznych Ukrainy Wasyl Bondar. W węgierskim rządzie istniało do niedawna stanowisko pełnomocnika ds. współpracy regionów przygranicznych na Węgrzech i Ukrainie. Teraz w jego miejsce powołano pełnomocnika, odpowiedzialnego za rozwój Zakarpacia oraz rozwój przedszkoli w Kotlinie Panońskiej. Funkcję tę pełnił i pełni Istvan Grezsa – wyjaśniła „Europejska Prawda”. W czwartek MSZ Ukrainy wezwało przedstawiciela ambasady Węgier, któremu wręczono notę protestu w związku z powołaniem pełnomocnika ds. Zakarpacia oraz wyrażono sprzeciw w związku z wypowiedziami premiera Węgier Viktora Orbana w kwestii Ukrainy. MSZ zarzuciło Orbanowi, że jego poglądy w sprawie Ukrainy „odzwierciedlają poglądy” Rosji, a jego wypowiedzi na ten temat wyraźnie odbiegają od polityki Unii Europejskiej wobec Kijowa. W sobotę Orban gościł w Baile Tusnad w Rumunii, regionie zamieszkanym przez węgierskich Szeklerów w Siedmiogrodzie. W wygłoszonym tam przemówieniu krytykował UE za sankcje wobec Rosji wprowadzone za zaanektowanie należącego do Ukrainy Krymu i mówił, że nie widzi Ukrainy w UE i NATO. Stosunki ukraińsko-węgierskie zaostrzyły się w 2017 roku, gdy parlament w Kijowie przyjął nową ustawę oświatową. Budapeszt oświadczył, że godzi ona w prawa mniejszości węgierskiej na ukraińskim Zakarpaciu, gdyż ogranicza prawo do nauczania w języku ojczystym. Z powodu sporu Węgry blokują m.in. spotkania Komisji Ukraina-NATO.",,
Korwin-Mikke: Kobiety są mniej inteligentne. Powinny mniej zarabiać,"Nie milkną echa kontrowersyjnej wypowiedzi eurodeputowanego Janusza Korwin-Mikkego dotyczącej inteligencji kobiet i ich praw zarobkowych. Jak poinformowano w czwartek, Szef Parlamentu Europejskiego Antonio Tajani rozpoczął dochodzenie w związku z seksistowskimi uwagami Korwin-Mikkego wygłoszonymi podczas posiedzenia plenarnego.","W środę wieczorem lider partii Korwin mówił w trakcie debaty na temat różnic w wynagrodzeniach między kobietami i mężczyznami, że kobiety muszą zarabiać mniej, „bo są słabsze, mniejsze i mniej inteligentne”.",,
Brytyjski parlament zdecyduje o dalszych losach brexitu,"W brytyjskiej Izbie Gmin trwa posiedzenie, podczas którego posłowie mają zdecydować, czy poprzeć zawarte w czwartek przez premiera Borisa Johnsona porozumienie z Unią Europejską o warunkach brexitu. Z układu sił w parlamencie wynika, że wynik głosowania nie jest przesądzony. Możliwe też, że w sobotę w ogóle do niego nie dojdzie.","Spiker brytyjskiej Izby Gmin John Bercow poinformował, że jedna z poprawek, którą dopuścił do głosowania podczas sobotniego posiedzenia na temat umowy z UE w sprawie brexitu, przewiduje odłożenie głosowania nad poparciem umowy. Poprawkę złożył były poseł konserwatywny, a obecnie niezależny Oliver Letwin. Przewiduje ona wstrzymanie poparcia dla umowy do czasu, gdy stosowne ustawy nie zostaną przyjęte i nie wejdą w życie. Jej celem jest uniknięcie „przypadkowego brexitu bez umowy”, czyli sytuacji, w której posłowie poparliby porozumienie, ale ustawa nie przeszłaby całego procesu legislacyjnego przed 31 października; wówczas Wielka Brytania mimo porozumienia musiałaby wyjść z UE bez umowy.Przyjęcie poprawki Letwina oznaczałoby, że zgodnie z ustawą o wyjściu z UE (tzw. ustawą Benna) Johnson będzie się musiał zwrócić do Brukseli o przesunięcie terminu do 31 stycznia 2020 r. W tej sytuacji według rządu głosowanie nad poparciem porozumienia w sobotę byłoby bezcelowe. „Najlepsze rozwiązanie” Premier Boris Johnson rozpoczynając posiedzenie Izby Gmin  przekonywał posłów do poparcia porozumienia. Zapewniał, że to najlepsze rozwiązanie dla kraju. – Apeluję: zjednoczmy się jako demokraci, by położyć kres temu niszczycielskiemu sporowi. Zjednoczmy się jako demokraci, by poprzeć umowę: propozycję, która realizuje wolę większości, ale też pozwala nam zjednoczyć dwie połowy naszego narodu. Przemówmy w imieniu ludzi po obu stronach referendum. Wybierzmy umowę, która może uleczyć nasz kraj – wzywał premier. Jednak lider brytyjskiej opozycji Jeremy Corbyn zapowiedział, że Partia Pracy porozumienia  nie poprze.  Ocenił, że jego obecna wersja jest nawet gorsza niż ta forsowana przez Theresę May, która trzy razy została odrzucona przez Izbę Gmin.  Jak mówił, rozumie „zmęczenie i frustrację” związaną z ciągnącym się procesem brexitu, ale umowa uzgodniona przez Borisa Johnsona spowoduje zbiednienie ludzi, czego wyborcy nie wybaczą politykom.                                                    (fot. PAP/EPA/UK PARLIAMENTARY RECORDING UNIT) Premier nie ma większości w Izbie Gmin, nie może też liczyć na poparcie dotychczasowego sojusznika, północnoirlandzkiego DUP. Nie jest też jasne, czy stoi za nim cała jego partia. Tu kluczowe jest stanowisko skrzydła najtwardszych eurosceptyków Partii Konserwatywnej. Stuprocentowe poparcie nie jest wcale przesądzone.Z arytmetyki parlamentarnej wynika jednak, że zadecydują pojedyncze głosy. Największe ugrupowanie opozycyjne, Partia Pracy, też nie jest monolitem. Rząd ma nadzieję, że uda mu się pozyskać głosy posłów lewicy o orientacji eurosceptycznej, lub też reprezentujących eurosceptyczne okręgi.Głosowanie spodziewane jest ok. 15:30 polskiego czasu. Jeśli posłowie nie zaakceptują porozumienia ani nie zgodzą się na wyjście Wielkiej Brytanii z UE bez umowy, premier Johnson będzie zobligowany do zwrócenia się do Brukseli z wnioskiem o kolejne przesunięcie brexitu - do 31 stycznia 2020 r.",,
"Spurek odchodzi z Wiosny. „To nie jest Wiosna, do której wstępowałam”","Europosłanka Wiosny Sylwia Spurek odchodzi z ugrupowania. Jak poinformowała w mediach społecznościowych, od tej pory będzie posłanką niezależną, działającą w ramach Grupy Socjalistów i Demokratów.","W zamieszczonym na Twitterze wpisie wyjaśniła, dlaczego odchodzi.",,
"„Niemcy ukradli ponad 200 tys. polskich dzieci, które poddano pełnej germanizacji”","– Szacujemy, że w czasie II wojny światowej z Polski ukradziono nawet 200 tys. dzieci, które zostały zgermanizowane w niemieckich ośrodkach Lebensborn. Pochodzenie większości tych dzieci zostało skutecznie zatarte – tak dr Robert Derewenda z Katedry Historii Ustroju i Administracji Polski KUL komentował w programie „O co chodzi” przypadek 80-letniego Hermanna Lüdekinga. Pozwał on państwo niemieckie za to, że w 1942 r., gdy miał sześć lat i nazywał się Roman Roszatowski, został porwany z Łodzi i trafił do niemieckiej rodziny w Saksonii.",,,
150 tys. „na seicento dla Sebastiana” przepadło. Kary dla organizatora nie będzie,"Przepadły pieniądze z internetowej zbiórki na seicento dla Sebastiana K., 21-letniego kierowcy uczestniczącego w wypadku z udziałem kolumny ówczesnej premier Beaty Szydło. Deklarowanym celem akcji miało być zebranie 5 tys. zł; organizator otrzymał aż 150 tys. zł. Teraz twierdzi, że cała kwotę przekazał żonie. Okazuje się, że nie poniesie żadnej kary.","Sebastian K. nie otrzymał ani złotówki. Krakowska prokuratura, która prowadziła śledztwo w tej sprawie; teraz je umorzyła, stwierdzając, że nie doszło do przestępstwa.  Kluczowym argumentem okazał się regulamin zbiórki. Zapisano w nim, że pieniądze, które są przekazywane teoretycznie na zakup samochodu dla Sebastiana K., są własnością osoby, która wpadła na pomysł akcji. Dlatego – jak wskazała prokuratura – mógł nimi dowolnie dysponować. Śledczy stwierdzili, że postępowanie organizatora było naganne moralnie, ale z punktu widzenia prawa karnego nie można mu zarzucić popełnienia przestępstwa przywłaszczenia mienia. W akcji wzięło udział około 8 tys. osób.",,
Zmiana. Czy dobra? [Opinia],"Jeszcze w czwartek rano można było zakładać, że rekonstrukcja rządu przeciągnie przez kolejne dni. Sami politycy PiS dawali sobie czas do świąt Bożego Narodzenia. Nie było pewne, z kim z ministrów przyjdzie nam się pożegnać, zaś giełda nazwisk potencjalnych premierów notowała trzy, wydawałoby się równie mocne, nazwiska – dotychczasowej premier Beaty Szydło, prezesa PiS Jarosława Kaczyńskiego, wreszcie wicepremiera Mateusza Morawieckiego.","I choć ostatecznie ogłoszono, że premierem zostanie ten ostatni, przed Prawem i Sprawiedliwością pojawia się zadanie być może równie trudne, co gospodarcze reformy, które przeprowadzić ma Morawiecki. To wytłumaczenie zmiany własnym wyborcom i przekonanie ich do takiego finału rekonstrukcji gabinetu.Wyborcy (pomijam w tych rozważaniach sympatyków opozycji, o których później) znają dobrze osiągnięcia  rządu premier Beaty Szydło. 500+, walka z ubóstwem, obniżenie wieku emerytalnego, liczne działania na rzecz wzrostu poczucia bezpieczeństwa (socjalnego i militarnego) i sprawiedliwości (zarówno w sensie wymiaru sprawiedliwości, jak i w znaczeniu sprawiedliwości społecznej), reforma edukacji... Również – dobre wykorzystanie koniunktury gospodarczej, dobre wskaźniki ekonomiczne, nowe podejście do innowacyjności i inwestycji, słowem, wszystkie te elementy, które dziś, całkiem słusznie, zapisuje się na konto Mateusza Morawieckiego. To przecież jedna i ta sama ekipa, której twarzą była dotąd Beata Szydło, Mateusz Morawiecki zaś stopniowo wzmacniał swoje wpływy jako wicepremier i minister, a później super-minister finansów i rozwoju. Morawiecki premier na lata?Zmiana na stanowisku premiera tłumaczona jest nowymi zadaniami rządu, przesunięciem akcentów z kwestii politycznych i socjalnych na gospodarcze i rozwojowe, wreszcie oczekiwaniami lepszego kontaktu Morawieckiego z zagranicznymi elitami. Morawiecki - premier zyskuje na pewno większą swobodę decyzyjną i kompetencyjną, zyskuje większą przewagę nad ministrami, którzy dotąd ponoć nie zawsze chętnie wpisywali się w jego wizje. Czy jednak nie bierze na siebie, chcąc nie chcąc, większych, niż dotąd obowiązków, które nie pozwolą mu prowadzić najbardziej nawet wizjonerskiej polityki gospodarczej? Zakładając, że nie czekają nas kolejne trzęsienia ziemi i Mateusz Morawiecki, po dokończeniu w styczniu rekonstrukcji rządu, będzie premierem do końca kadencji, nie mamy co spieszyć się z ocenami. Dotychczasowe działania Morawieckiego dają nadzieje na kolejne skuteczne reformy, autoryzacja ze strony PiS to gwarancja zachowania godnej osłony socjalnej dla obywateli.. Na dłuższą metę zmiana prezesa Rady Ministrów nie wpłynie negatywnie na wyniki Prawa i Sprawiedliwości, jeśli nie pójdzie za nim jakieś głębsze odejście od politycznych celów „dobrej zmiany”, co jednak trudno sobie wyobrazić. Być może uda się uzyskać nowe głowy środowisk centroprawicowych, czym jednak i bez wzmocnienia dotychczasowego ministra finansów zająć miało się środowisko Jarosława Gowina. Szydło była blisko ludzi Nie wiemy, jak zachowa się ekonomiczna prawica, dla której z kolei Morawiecki jest symbolem nie tyle odzyskania należnego państwu VAT, co galopującego fiskalizmu. Możliwości zwiększenia notowań istnieją, ale w chwili, gdy PiS zbliżał się w sondażach do granicy 50% nie są już raczej bardzo znaczące. I tu warto wrócić do kwestii odbioru zmiany premiera w elektoracie PiS. W 2015 roku Beata Szydło dała się poznać jako autorka dwóch zwycięskich kampanii wyborczych. Pierwsza dała Andrzejowi Dudzie urząd prezydenta Polski, druga uczyniła samą Szydło premierem. Szydło porwała ludzi swoistą bliskością, była troskliwą, może nawet matczyną figurą, pochylającą się nad ludzką biedą, problemami, zmartwieniami. Jako szefowa rządu pokazała się jednak również od drugiej strony. Mocno broniła polityki swojego rządu na arenie międzynarodowej, na mównicy Parlamentu Europejskiego pokazując siłę i zdecydowanie, których skali nie spodziewali się nawet jej zwolennicy. W kraju w obronie dobrej zmiany stawała równie dzielnie,  pokazując przy tym Polakom, że walczy również w ich interesie, w obronie ich bezpieczeństwa i godności. I przez dwa lata czyniła to, dzięki szczerości i autentyczności, na tyle skutecznie, że związała ze sobą już nie tylko politycznie, lecz również emocjonalnie dużą część wyborców Prawa i Sprawiedliwości.  Skoro zaś udało się wykreować (tym skuteczniej, że przecież niebezpodstawnie) taki wizerunek premier polskiego rządu, należało wziąć pod uwagę, że i reakcje na jej odwołanie mogą być i będą emocjonalne.Odwołując się do pracy na rzecz Polaków, Beata Szydło broniła się również w czwartkowy ranek, gdy po raz kolejny Platforma Obywatelska zgłosiła wniosek o konstruktywne wotum nieufności i zastąpienie premier Grzegorzem Schetyną. Zachowująca się jak dzieci, zostawione w klasie bez opieki nauczyciela opozycja przegrała w zderzeniu z mocnym, pewnym wystąpieniem premier. Schetyna nie miał żadnych argumentów, większą część wystąpienia poświęcił więc atakom na Marsz Niepodległości, opartym o medialne klisze i stereotypy, przypisujące odpowiedzialność za działania i hasła radykalnego marginesu polskim władzom. Niczym nowym nie porwał PSL, ani, mimo nowego lidera, Nowoczesna. O wiele ciekawsze były wystąpienia przedstawicieli sejmowej drobnicy, z reguły punktujących duże siły opozycyjne. Politycy PiS opuścili salę, by udać się na spotkanie z prezydentem, jednak na miejscu został młody poseł Marcin Horała, który wygłosił jedno z lepszych przemówień w tej kadencji. Co ciekawe, z udziału w debacie całkowicie zrezygnował klub Kukiz’15, którego posłowie nie wzięli też udziału w głosowaniu w sprawie odwołania premier Szydło. Lecz premier, rano wybroniona przez swoich kolegów, wieczorem została przez nich odwołana – i tu nie da się uciec od poczucia pewnej niezręczności, niespójności przekazu. Dobre notowania, dobre wyniki, zadowolenie z sukcesów po dwóch latach pracy rządu – publicznie nie sformułowano wobec Beaty Szydło żadnego zarzutu, który uprawomocniał by jej wymianę w oczach elektoratu.W piątek dowiedzieliśmy się, że Beata Szydło firmować ma obecnie politykę społeczną rządu Morawieckiego. To oczywiście lepsze rozwiązanie, niż plan wysłania jej do walki o prezydenturę stolicy, być może będące reakcją na sygnały płynące od wyborców. Jednak o to, by ich kryzys zaufania do decyzji kierownictwa PiS minął jak najszybciej zadbać postanowiła opozycja parlamentarna. Piątkowe obrady w sprawie przyjęcia prezydenckich ustaw, dotyczących sądownictwa, zgodnie z przewidywaniami próbowano zamienić w rozwrzeszczany cyrk, mnożąc oświadczenia, przemycane jako pytania, lecz nie odnoszące się do omawianych w danym momencie poprawek, wreszcie… czyniąc marszałkowi sejmu zarzut, że proceduje stojąc tyłem do godła narodowego. Może był to zresztą tylko wyraz troski, twarzą do orła marszałek nie musiałby patrzeć na autokompromitację kolejnych parlamentarzystów. Powtarzanie jak zaklęcia słowa „Wschód”, cytowanie Goebbelsa czy skandowanie „Pisokracja” pokazują jedynie brak poważnej oferty dla wyborców – tak samo, jak pokazała to czwartkowa debata nad wotum nieufności. Zachowanie opozycji w sejmie i jej zwolenników na ulicach pokazuje, że z tej strony rząd nie może liczyć na chwilę oddechu. Werbalnie, bowiem praktyka rozmija się z szumnymi zapowiedziami. Na piątek zapowiedziano blokadę sejmu, powtórkę z zeszłego grudnia, ta jednak skończyła się już o 17 jako całkowita klapa. Zapamiętamy z niej żenująca napaść na posłankę Krystynę Pawłowicz i jajka, rzucone w auta pracowników kancelarii Prezydenta. Dobry odbiór zagranicy Pierwsze głosy, dobiegające z zagranicy, witają Morawieckiego cieplej, niż dwa lata temu Szydło. Nie należy jednak spodziewać się, by wpłynęło to na percepcję polskich reform i wybijania się przez nas na samodzielność. Wszelkie wątpliwości rozwiało kolejne stanowisko Komisji Weneckiej wobec reform sądownictwa. W kraju opozycja swoją wrogość do rządu Beaty Szydło zachowa również dla odświeżonej ekipy, tak samo, jak jej najmocniej zdeterminowany elektorat. Ten, który w mediach społecznościowych gotów jest bronić nawet mechanizmów warszawskiej reprywatyzacji w obliczu kolejnych szokujących faktów, związanych ze słynną kamienicą przy ulicy Noakowskiego. Pożegnanie premier i powitanie premiera w pałacu prezydenckim przebiegło w atmosferze godnej, jednak przesadny entuzjazm nie rzucał się w oczy widzów. Przed Mateuszem Morawieckim dużo pracy rządowej, przed Prawem i Sprawiedliwością – konieczność przekonania swoich wyborców do nowego premiera i stworzenie równie nośnego, co w przypadku Beaty Szydło, wizerunku. Będzie dobrze, jeśli politycy partii rządzącej nie zostawią tego zadania niezawodnej opozycji i nadgonią ujawnione przy okazji zmiany na szczycie władzy braki komunikacyjne. Na końcu w tej grze może być oczywiście wielu wygranych w obozie Zjednoczonej Prawicy,  na razie pierwszą wygraną jest sama premier Beata Szydło, która swoją pokorą i poczuciem misji zrobiła wielkie wrażenie, nie tylko na swoich zwolennikach.",,
Szydło: Za chwilę rząd przedstawi swoje propozycje stronie związkowej,"Przedstawiciele rządu i oświatowych związków zawodowych po raz kolejny zasiedli do stołu negocjacyjnego. W Centrum Partnerstwa Społecznego „Dialog” w Warszawie rozpoczęła się trzecia tura przerwanych w poniedziałek po południu rozmów o podwyżkach w oświacie. Po kilkudziesięciu minutach Szydło poinformowała o przerwie w rozmowach, która potrwać ma do godziny 16.","– Pojawiły się nowe propozycje ze strony społecznej. Poprosiliśmy o to, żeby je przygotować, spisać – powiedziała po spotkaniu wicepremier Szydło. Dodała, że rozmowy będą kontynuowane o godz. 16.Podkreśliła, że w tym czasie członkowie rządu udają się na posiedzenie Rady Ministrów na godz. 10. – O godz. 16 spotykamy się ponownie tutaj – podkreśliła Szydło.Wicepremier Beata Szydło mówiła przed rozmowami, że jest pełna optymizmu. Wyraziła też nadzieję, że dojdzie do porozumienia. Beata Szydło zapowiedziała, że rząd przedstawi związkom swoje propozycje. – Mam nadzieję, że zostaną one zaakceptowane – powiedziała, Zapewniła, że rządowi zależy na porozumieniu i na tym, by egzaminy odbyły się w terminie. Przewodniczący Związku Nauczycielstwa Polskiego Sławomir Broniarz powiedział, że propozycje rządu są powtórzeniem tych z początku roku. Odniósł się też do propozycji prezydenta Andrzeja Dudy, który zaproponował, by koszty uzyskania przychodu dla nauczycieli były takie, jak dla nauczycieli akademickich i twórców – by wynosiły 50 proc.Minister rodziny, pracy i polityki społecznej Elżbieta Rafalska zapewniała przed rozmowami, że rząd chce rozwiązać problem. Krytykowała niektóre samorządy, które chcą płacić nauczycielom za strajk. Jej zdaniem w ten sposób „deklarują wzmocnienie strajku”. – Jestem bardzo zmartwiona, że w takim bardzo ważnym momencie z punktu widzenia prowadzonych negocjacji, część samorządów deklaruje wzmocnienie tego strajku poprzez znalezienie pieniędzy na zapłacenie za ten strajk nauczycielom. Myślę, że to jest taka presja na to, by strajk utrzymać – mówiła minister Rafalska.",,
"Premier, ministrowie i politycy PiS uczcili pamięć ofiar katastrofy smoleńskiej","Prezes Prawa i Sprawiedliwości Jarosław Kaczyński, premier Mateusz Morawiecki, wicepremier Piotr Gliński oraz inni politycy PiS uczcili pamięć ofiar katastrofy smoleńskiej w kolejną miesięcznicę tragedii. W intencji zmarłych odprawiona została msza św., złożono też kwiaty przed pomnikami ofiar tragedii.","We mszy odprawionej wieczorem w archikatedrze św. Jana Chrzciciela w Warszawie uczestniczyli oprócz lidera Prawa i Sprawiedliwości, premiera i ministrów - również m. in. przewodniczący podkomisji smoleńskiej, były minister obrony Antoni Macierewicz, parlamentarzyści PiS i krewni ofiar katastrofy. Wraz z nimi modlili się m.in. przedstawiciele środowisk kombatanckich Armii Krajowej, członkowie pocztów sztandarowych m. in. policji, Służby Ochrony Państwa, Lasów Państwowych oraz liczni wierni. Po mszy grupa kilkudziesięciu osób przeszła przed Pałac Prezydencki. Wśród nich nie było polityków. Prezes PiS, brat tragicznie zmarłego prezydenta Lecha Kaczyńskiego, mówił wówczas, że odbyło się 96 marszów – tyle, ile było ofiar katastrofy smoleńskiej – i zapowiedział, że choć miesięcznice będą obchodzone, to marsz pamięci będzie się odbywał tylko raz w roku.  Wcześniej, po wieczornej mszy w archikatedrze św. Jana Chrzciciela, uczestnicy comiesięcznych obchodów przechodzili wieczorem w kierunku Pałacu Prezydenckiego zamkniętą dla ruchu, ogrodzoną barierami i zabezpieczaną przez policję ulicą. 10 kwietnia 2010 r. w katastrofie samolotu wiozącego delegację na uroczystości katyńskie w Smoleńsku zginęło 96 osób, w tym prezydent Lech Kaczyński i jego małżonka, najwyżsi dowódcy Wojska Polskiego oraz ostatni prezydent RP na uchodźstwie Ryszard Kaczorowski.",,
"Tusk zapowiada walkę z przemytem ludzi. „To mordercy, odpowiedzialni za śmierć tysięcy ludzi”","– Jesteśmy w pełni świadomi, że ten ogromny kryzys to nie przypadek, że to coś w rodzaju początku exodusu – powiedział szef Rady Europejskiej Donald Tusk. – Będziemy się z tym problemem mierzyć przez wiele lat – dodał, deklarując równocześnie walkę z przemytnikami, zajmującymi się przerzutem imigrantów do Europy.","Szef RE zapewnił, że UE „jest skoncentrowana na ratowaniu ludzkiego życia”. – To jest dla nas najważniejszy cel – zadeklarował. Dlatego Unia musi skupić się na „walce z handlem ludźmi i przemytem ludzi”.  Przemytników nazwał „mordercami, bezpośrednio odpowiedzialnymi za śmierć tysięcy ludzi”.Imigranci i ksenofobiaZdaniem Tuska o obecnym kryzysie należy mówić także „w kontekście ogólnym”. – Chodzi o gospodarkę, bezpieczeństwo; nie tylko o ochronę granic europejskich, lecz także o sytuację panującą w niektórych krajach Bliskiego Wschodu – powiedział.Podkreślił, że obecna sytuacja obnażyła w wielu krajach „zjawiska społeczne takie jak ksenofobia”. Według najnowszych szacunków ONZ przez Morze Śródziemne dotrze w tym roku do Europy ok. 400 tys. uchodźców, a w przyszłym roku może to być 450 tys. lub więcej. Od stycznia podczas ryzykownej morskiej przeprawy zginęło ponad 2,8 tys. ludzi.",,
„W tej całej bijatyce zapomina się o lokatorach”,"– Mamy do czynienia z działalnością zorganizowanej przestępczości na terenie Warszawy, która już co najmniej raz zabiła: mówimy o Jolancie Brzeskiej, którą porwano z domu i zabito w Lesie Kabackim. Trzeba szybko uchwalić kompleksową ustawę reprywatyzacyjną, by zatrzymać te zwroty – tak warszawski radny Jan Śpiewak („Miasto jest nasze”) komentował w „Minęła dwudziesta”, w TVP Info aferę ze zwrotem gruntów w stolicy. – W tej całej bijatyce między PO i PiS zapomina się o lokatorach – przekonywał Piotr Ikonowicz (PPS). – Problem reprywatyzacji dotyczy tysięcy ludzi w całym kraju – ostrzegał Przemysław Wipler (KORWiN).","Prezydent Warszawy Hanna Gronkiewicz-Waltz zwołała na czwartek nadzwyczajną sesję Rady Miasta, aby wyjaśnić wszystkie sprawy związane ze zwrotami nieruchomości objętych tzw. dekretem Bieruta. Wyjaśnianiem okoliczności prywatyzacji w stolicy zajmie się powołana właśnie specgrupa. – Prokurator Krajowy już podjął decyzję. Zarządzanie zostanie wydane wkrótce. Rzecz jasna chodzi o sprawy związane z handlem roszczeniami, a także innymi przypadkami reprywatyzacji w Warszawie – stwierdził na antenie TVP Info prokuratur Maciej Kujawski z biura prasowego Prokuratury Krajowej. Matka afer reprywatyzacyjnych?Jan Śpiewak, który od lat piętnuje nieprawidłowości w związku ze zwrotem nieruchomości w Warszawie, ostro odniósł się do afery reprywatyzacyjnej: – Mamy do czynienia z działalnością zorganizowanej przestępczości na terenie Warszawy, która już co najmniej raz zabiła: mówimy o Jolancie Brzeskiej, która porwano z domu i zabito w Lesie Kabackim. Dzisiaj nie usłyszeliśmy ze strony pani prezydent słowa „przepraszam”, ale starą śpiewkę, że „wszyscy są winni tylko nie ja” – mówił oburzony. Działacz społeczny Piotr Ikonowicz przypomniał, że przed laty bronił kobiety, eksmitowanej z kamienicy, przejętej przez rodzinę pani prezydent. Jego zdaniem obecnie PiS i PO walczą ze sobą o władzę w Warszawie, a najważniejsza winna być „obrona interesów lokatorów”. – Od tego wszystkiego nie przybędzie tym ludziom, wyrzuconym do jakichś nor, ani złotówka. A oni zostali skrzywdzeni – mówił Ikonowicz. Przemysław Wipler przekonywał, że wyrzucanie ludzi z ich mieszkań „to zwykła gangsterka i złodziejstwo”. – Można powiedzieć, że sprawa kamienicy przy Noakowskiego, która trafiła w ręce rodziny Gronkiewicz-Waltz, w której swoja siedzibę miała firma Fenix –  będąca podmiotem, który czyści kolejnej budynki – to matka wszystkich afer prywatyzacyjnych – atakował Wipler.Działacze i polityk zaapelowali o jak najszybsze uchwalenie ustawy reprywatyzacyjnej, która ukróciłaby nieprawidłowości.",,
"„Panie Marszałku Seniorze, nie zapomnimy o Panu, o Pana bezinteresownej miłości do Polski”","W wieku 78 lat zmarł Kornel Morawiecki, poseł i marszałek senior Sejmu VIII kadencji, lider założonej w 2016 r. partii Wolni i Solidarni, Kawaler Orderu Orła Białego, ojciec premiera Mateusza Morawieckiego. W czasach PRL był działaczem opozycji antykomunistycznej, założycielem niepodległościowej organizacji Solidarność Walcząca. Po śmierci Kornela Morawieckiego politycy składają kondolencje jego najbliższym.",   ,,
"Gowin: Nie wiem, czy przekonałem prof. Pawłowicz","Reforma szkolnictwa wyższego budziła od początku ostry spór. Szefa resortu, Jarosława Gowina, nie oszczędzała zarówno ze strony opozycji, jak i własnych koalicjantów. Dziś minister, po wprowadzeniu ok. 200 poprawek, a przede wszystkim po akceptacji projektu przez PiS, jest już spokojny. Czy jest też do końca zadowolony z kompromisu? Których poprawek nigdy by nie wprowadził bez presji środowiska naukowego i politycznego? Kto na uczelniach powinien obawiać się przepisów lustracyjnych? O tym w rozmowie portalu tvp.info z ministrem nauki i szkolnictwa wyższego.","Trwa mundial, więc zapytam pana najpierw jako byłego piłkarza Czarnych Jasło, który wie, co to jest faul.  Czy gra wokół Ustawy 2.0 jest prowadzona fair play, czy czuł się pan faulowany? Gra jest prowadzona fair play.  Rozumiem, że przy tak ważnej reformie muszą być kontrowersje.  Są również podziały polityczne, szczególnie między obozem rządowym a opozycją. Koalicja rządowa składa się z trzech partii, więc też mogło dojść do różnicy zdań. Jednak wszystko, na co w ramach koalicji umówiliśmy się, jest do tej pory dotrzymywane. Ogromna w tym zasługa prezesa Kaczyńskiego, który poparł projekt po bardzo wnikliwej lekturze. Siedzieliśmy przez wiele godzin i analizowaliśmy wszystko punkt po punkcie.  Musiał pan rzeczywiście odetchnąć, gdy ostatecznie zyskał poparcie PiS. Miałem wrażenie, że już dokładnie sam pan nie wiedział, kto jest pana przeciwnikiem, a kto mógłby pana poprzeć, bo krytyka spływała zewsząd.  Nie, spokojny byłem już wcześniej, gdy wystąpiliśmy razem z prezesem Kaczyńskim na konferencji prasowej. A co do moich przeciwników: nie dzielę ich politycznie. Moimi przeciwnikami są obrońcy status quo. To ludzie, którzy uważają, że na polskich uczelniach niczego nie trzeba zmieniać poza tym, by dodać więcej pieniędzy. Na pewno potrzeba ich więcej, ale jeśli pieniądze, jak nowe wino, wlejemy w stare bukłaki, to zostaną one zmarnotrawione. Polskie uczelnie nie są słabe, ale też nie są dobre, są ledwie przeciętne. A my chcemy, by reprezentowały poziom światowy. W przeciwnym przypadku trwać będzie dramatyczny drenaż mózgów: co roku – jak obecnie – wyjeżdżać z Polski będzie znaczna część najzdolniejszych maturzystów, studentów, młodych naukowców… Większość z nich stracimy bezpowrotnie.  By chronić młode elity narodowe, musimy zreformować polskie uczelnie. Ale przedtem musicie wprowadzić łącznie aż 200 poprawek do ustawy. To przejaw elastyczności, taktyki czy po prostu przyznanie się do błędów?      Pewnie wszystkiego po trochu, choć najmniej tego ostatniego. To są ogromne dwie ustawy, które zastępują cztery inne, znacznie większe. Ta druga ustawa to są przepisy przejściowe, bo zależy nam na tym, by nowe zasady były wprowadzane ewolucyjnie w ciągu kilku lat. Podczas pisania tak rozległych dokumentów wkradły nam się  pewne legislacyjne nieścisłości, i to jest ten element przyznania się do pomyłek. Fakt, że uwzględniliśmy wiele poprawek, był też podyktowany naszą wolą kompromisu. I wreszcie były również i takie rozwiązania, których myśmy nie wymyślili. Zrobili to za nas inni i uznaliśmy, że ich zmiany są  lepsze. To świadczy o naszej otwartości na argumenty. A kto jest ich autorem?   Przede wszystkim ludzie z szeroko rozumianego środowiska akademickiego, nie tylko profesorów, ale też doktorantów czy studentów.  Niektóre rozwiązania zastąpiliśmy pomysłami prezesa Kaczyńskiego, marszałka Ryszarda Terleckiego czy prof. Waldemara Parucha.  Jak udało się panu przekonać marszałka Terleckiego, który wyraził się o ustawie, że „jest taka jak Kudryckiej, tyle że gorsza”? Jak pan przekonał krytyczną prof. Krystynę Pawłowicz?   Nie wiem, czy przekonałem prof. Pawłowicz, ale marszałka Terleckiego przekonałem rozmową i otwartością na jego argumenty, bo wiele postulatów reprezentowanego przez niego środowiska akademickiego znalazło odzwierciedlenie w ustawie. To, co udało nam się osiągnąć, nazwałbym rozumnym kompromisem.  Uelastycznił pan nieco m.in.  przepisy związane z mniejszymi ośrodkami akademickimi. Ktoś pana przekonał, czy sam pan doszedł do tego wniosku? A  może to po prostu czysta kalkulacja wyborcza, by nie dawać oręża opozycji przed wyborami lokalnymi  w postaci haseł: Rząd chce zlikwidować uniwersytety w Olsztynie, Szczecinie czy Opolu?  Uczelnie nie dzielą się na duże, średnie i małe lub na metropolitalne i prowincjonalne. One się dzielą na dobre i - powiedzmy - mniej dobre. No, te duże i małe mają jednak różne możliwości.  Możliwości mają różne, ale ustawa została pomyślana w ten sposób, by każdemu typowi uczelni dać szanse rozwoju. Pojawiły się opinie, że słabsze uczelnie – obojętne: duże, średnie czy małe - mogą mieć problem w szybkim dostosowaniu się do wysokich wymogów. Dlatego rzeczywiście złagodziliśmy niektóre rozwiązania. Jednak nie zrezygnowaliśmy z dążenia do podnoszenia jakości. Rząd promuje zrównoważony rozwój, a nie zrównoważoną stagnację. Nie możemy pozwolić uczelniom, które kształcą słabo, na to, żeby dalej marnie przygotowywały studentów. Ta ustawa w ostatecznym kształcie nie zagraża żadnej uczelni, a z drugiej strony - wszystkie zmusza do podniesienia poziomu. Czy przeprowadzał pan jakieś symulacje, ile uczelni na obecną chwilę nie sprostałoby nowym kryteriom?   Tego się nie da zasymulować, bo dzisiaj uprawnienia do nadawania stopni naukowych przypisane są do wydziałów uczelni. W przyszłości będą przypisane do dyscyplin naukowych. Przykładowo na UJ są kulturoznawstwa na czterech różnych wydziałach i każdy z tych kulturoznawstw ma inną kategorię i inny dorobek naukowy. A w przyszłości będziemy oceniali poszczególne dziedziny horyzontalnie, niezależnie kto pracuje na jakim wydziale. Jeżeli wspomniane kulturoznawstwo będzie miało wysoką kategorię, będzie mogło przyznawać doktoraty i habilitacje, jeśli niską, wówczas UJ w dziedzinie kulturoznawstwa tytułów naukowych nie będzie mógł nadawać.   Prof. Michał Seweryński, wicemarszałek Senatu, krytykuje pana, że od początku zbyt surowo podszedł pan m.in. do tytułu habilitacji, którą można obejść, robiąc karierę naukową.   Dla mnie nie są ważne literki przed nazwiskiem, tyko realny dorobek naukowy. Jeden z profesorów, zresztą przeciwny ustawie, opowiadał kiedyś, że koledzy pytają go, dlaczego on jeszcze chodzi do biblioteki, skoro ma już tytuł profesora. Niestety jest tak, że część kadry profesorskiej przestaje prowadzić badania, ale jest też i tak, że często największe osiągnięcia, zwłaszcza w naukach ścisłych, mają ludzie młodzi. W Polsce samodzielność naukową, czyli habilitację, osiąga się średnio w wieku czterdziestu kilku lat.  Na Zachodzie, gdzie nie ma habilitacji, tę samodzielność osiąga się po doktoracie, czyli średnio między 30 a 35 rokiem życia. Dla mnie dużym przełomem jest fakt, że Uniwersytet Jagielloński nadał tytuł doktora studentowi, a więc komuś, kto nie miał nawet magisterium. A to dlatego, że sporządzono listę publikacji w najważniejszych czasopismach i okazało się, że nazwisko studenta jest w czołówce wszystkich profesorów wykładających w tej dziedzinie na UJ. Władze uniwersytetu podjęły słuszną decyzję: skoro  jest on już lepszy od 95 proc. profesorów, to po diabła ma robić magisterium i doktorat? To jest właśnie podejście, na którym mi zależy. To w takim razie może trzeba skreślić rozróżnienie tytułów na profesora nadzwyczajnego i zwyczajnego.   To są już niuanse. Mnie zależało na likwidacji habilitacji, bo podzielam zgodną opinię zagranicznych ekspertów, którzy wskazują, że ten tytuł jest barierą w rozwoju młodych naukowców. Nie udało mi się tego pomysłu wprowadzić, bo opór środowiska był zbyt duży. Ale jeśli polska nauka ma się rozwijać, to wcześniej czy później habilitacje powinny być zlikwidowane.  Jakie są jeszcze inne poprawki do ustawy, których pan żałuje?   Żałuję osłabienia kompetencji rady uczelni. Uważałem, że w skład rady powinni wchodzić w ponad 50 procentach ludzie spoza uczelni.  Kto miałby decydować o doborze członków rady?   Senat. Dzięki temu autonomia uczelni będzie zachowana w stu procentach. A kogo wybierze senat, to już kwestia jego dojrzałości. Wyobrażam sobie, że będą to wybitni wychowankowie, autorytety moralne i społeczne, wybitni naukowcy z innych ośrodków akademickich, czyli ludzie, którzy świeżym okiem patrzą na problemy danej uczelni. Jednak w ramach kompromisu zmieniliśmy zakres uprawnień rady. Nie będzie ona organem współdecydującym, tylko ciałem doradczym.  Jakie będą kryteria doboru członków rady?   Tu zostawiliśmy maksymalną swobodę uczelniom. Wprowadziliśmy tylko warunek, że te osoby powinny mieć ukończone studia wyższe, i wyeliminowaliśmy też czynnych polityków. Zresztą warunek dotyczący wyższego wykształcenia uważam za zbędny. Przygotowywaliśmy ustawy o innowacyjności i niezwykle cennymi doradcami byli właściciele nowoczesnych firm, 20- i 30-latkowie, np. wybitni informatycy, fizycy lub chemicy, którzy założyli swoje firmy na studiach i często nie mają nawet licencjatu. Mimo to są dzisiaj wybitnymi menedżerami działającymi na styku nauki i gospodarki. Dyplom ukończenia studiów nie był im do niczego potrzebny. Uważałem, że uczelnie powinny korzystać z tego typu ludzi, ale świat akademicki uznał, że ze względów prestiżowych członek rady powinien mieć ukończone przynajmniej studia licencjackie. Poprzez poprawki zdjęta została decyzyjność z rad uczelni, ale pozostała od początku przez pana proponowana silna i rozległa władza w rękach rektora. Mówi się już dziś, że relacje na uczelniach nie są najlepsze. Mówiąc potocznie, nikt nie postawi się rektorowi. Wzmocnienie ich władzy nie pogłębi jeszcze tej sytuacji?   Od ponad 30 lat sprawuję funkcje kierownicze. Można powiedzieć za kultowym filmem, że z „zawodu jestem dyrektorem” i wiem, że dobrze funkcjonują tylko te instytucje, gdzie jest jasne, silne przywództwo. Dlatego w rządzie jestem zwolennikiem silnej pozycji premiera. Na uczelni też musi być wyrazisty lider. Dzisiaj, wbrew temu, co się twierdzi, pozycja rektorów jest bardzo słaba. Bywa, że poszczególne wydziały wybierają na dziekanów ludzi będących w opozycji do rektora. To tak jakby premierowi Morawieckiemu ministrów wybierały Platforma Obywatelska, Nowoczesna i PSL. Czy taki rząd miałby szanse sprawnie funkcjonować? Jak mają sprawnie działać uczelnie, gdzie panuje klincz między kluczowymi osobami? Dlatego rzeczywiście władza rektorów ulega pewnemu wzmocnieniu, ale jest daleka od władzy dyktatorskiej.  Mówił pan kiedyś, że projektowi ustawy sprzeciwiają się głównie naukowcy starszego pokolenia. Tymczasem jednym z najbardziej zagorzałych pana przeciwników spoza świata polityki jest dr Aleksander Temkin z Narodowej Rady Rozwoju przy prezydencie, który mówi wprost, że cała ta ustawa to „brudny deal Gowina z rektorami”. Z pewnością dr Temkin nie jest przedstawicielem starszego pokolenia, podobnie jak protestujący studenci na wielu uczelniach.   „Brudny deal” to język rodem z PRL. Nieprzypadkowo to właśnie przede wszystkim środowiska skrajnie lewicowe oponują przeciw ustawie. Prawdą jest też, że protestowali studenci, ale ilu ich było? W skali kraju - kilkuset. To jest ułamek promila z półtora miliona studentów. Jednocześnie reprezentatywne gremia świata akademickiego, tj. wszystkie konferencje rektorów, Rada Główna Szkolnictwa Wyższego, Krajowa Reprezentacja Doktorantów i, co dla mnie najważniejsze, Parlament Studentów RP, czyli reprezentacja wszystkich samorządów studentów, oraz bardzo wiele poszczególnych samorządów uczelni i organizacji studenckich  oficjalnie poparło moją ustawę. Co z finansami uczelni, czy będą one przejrzyste i jawne?   To jest bardzo ważna zmiana. Dzisiaj uczelnie dostają tzw. dotacje przeznaczone na konkretne cele wskazane przez ministerstwo. Autonomia uczelni w dysponowaniu tymi środkami jest minimalna. Wraz z nową ustawą uczelnie będą dostawać tzw. subwencje i same będą decydować, na co je przeznaczą. Wierzę w mądrość środowiska akademickiego, jestem pewien, że te pieniądze będą wydawane lepiej niż wtedy, gdy cele wydatków były narzucone z góry.  Czy w takim razie po przydzielaniu subwencji państwo nie będzie kontrolować pieniędzy, które wyłożyło?   Oczywiście inwestycje i wydatki uczelni będą poddane kontroli, ale takiej, która ma ocenić, czy podczas samodzielnego wydawania środków nie doszło do nadużyć lub marnotrawstwa. Bardzo ważne jest jednak to, by uczelnia wydawała pieniądze zgodnie z tym, jak sama definiuje swoje priorytety i misję.  Czy na każdym etapie korzystania z subwencji wszelkie wydatki będą jawne?   Oczywiście, wszystkie sprawy związane z subwencjami muszą mieć charakter transparentny.  W pańskiej ustawie jest również mowa o przepisach lustracyjnych. Ma to być element rozdzielenia nauki od polityki. Stwierdził pan, że może ze względu właśnie na te przepisy wielu sprzeciwia się ustawie. Jakie środowiska miał pan na myśli?  Zaczynałem studia w 1980 r., a więc wtedy, gdy powstawała Solidarność. Byłem też jednym z założycieli NZS-u na Uniwersytecie Jagiellońskim. Dzisiaj jest dla mnie rzeczą nie do przyjęcia, że rektorami, dziekanami czy dyrektorami instytutów mogą być ludzie, którzy donosili na swoich przyjaciół studentów albo kolegów z pracy. Uczelnie mają swoją misję moralną, mają  nie tylko uczyć, ale i wychowywać. Stąd wprowadziłem do ustawy zapis, że funkcji kierowniczych nie będą mogły wykonywać ludzie, którzy byli tajnymi współpracownikami lub  pracownikami komunistycznych służb bezpieczeństwa. Czy wszyscy na podobnych stanowiskach będą musieli przejść weryfikację?   Tu nie chodzi o masową akcję sprawdzania wszystkich, ale jeśli okaże się, że jeśli ktoś figuruje na liście tajnych współpracowników bądź należał do komunistycznych służb bezpieczeństwa, straci funkcję kierowniczą.  Jaka część obecnej kadry ma przeszłość, o której pan mówi?   Nie sądzę, by była to duża grupa ludzi, zwłaszcza że czas płynie i na uczelniach jest coraz mniej ludzi ze starszego pokolenia. Natomiast nie jest tajemnicą, że środowisko akademickie do idei lustracji, a tym bardziej dekomunizacji było nastawione sceptycznie. Poczytuję sobie za zasługę, że w przeciwieństwie do lat 2005-07, gdy na uczelniach masowo protestowano przeciw lustracji, tym razem nie ma jakiegoś zdecydowanego sprzeciwu. Stało się tak dlatego, że przeprowadziłem wcześniej szerokie konsultacje ze środowiskiem akademickim,  które w zdecydowanej większości podzieliło moje argumenty.  Na koniec znowu powołam się na pańskie doświadczenia wyniesione z gry w piłkę nożną. Dlaczego tak szybko odpadliśmy z mistrzostw świata?   Nie mieliśmy zespołu. Mieliśmy 11 zawodników, którzy biegali po boisku bez żadnej myśli przewodniej, bez żadnej  przemyślanej taktyki, bez wyuczonych schematów. A co chyba najbardziej bolesne, nie było widać, żeby jeden chciał ginąć za drugiego. Jak się patrzy na dużo słabszych piłkarzy z Maroka, z Egiptu czy Iranu, to tam zawodnicy grali wspólnie jak jedna pięść.  My mieliśmy na boisku 11 palców.",,
"Pokój, ekologia, zrównoważony rozwój. Prezydent Duda o wystąpieniu na forum ONZ","– Gwarancją pokoju jest przestrzeganie prawa międzynarodowego – powiedział prezydent Andrzej Duda, wskazując na główne tematy swoje wieczornego wystąpienia na forum Organizacji Narodów Zjednoczonych.","Prezydent Duda jest w Stanach Zjednoczonych z czterodniową wizytą. Wziął udział w rozpoczęciu 74. sesji Zgromadzenia Ogólnego ONZ. Po północy czasu polskiego prezydent wystąpi na forum Organizacji Narodów Zjednoczonych. Zdradził dziennikom, o czym będzie mówił.  Prezydent przypomniał, że w tym roku kończy się nasza misja w Radzie Bezpieczeństwa ONZ, więc opowie, jak Polska działała w tym zakresie. – Będę mówił o głównym haśle i głównym elemencie, który poruszaliśmy czyli – pokój przez prawo. Że gwarancją pokoju jest przestrzeganie prawa międzynarodowego – podkreślił.  Przypomniał, że Polska występowała także w obronie praw dzieci na obszarach objętych konfliktami zbrojnymi. – Będę mówił o Agendzie 2030, o celach zrównoważonego rozwoju, które chcemy realizować – wskazał.",,
Aktywiści Greenpeace wdarli się na platformę wiertniczą,"Aktywiści z organizacji ekologicznej Greenpeace wdarli się w czwartek na pokład platformy wiertniczej należącej do koncernu Statoil, aby uniemożliwić jej wypłynięcie z norweskiego portu Skipavika – poinformowali działacze. Firma chce wykorzystać platformę do odwiertów w Arktyce.","Zdaniem szefa norweskiego oddziału Greenpeace Trulsa Gulowsena, na pokładzie platformy znajduje się dwóch działaczy, a dziesięciu jest na wodzie w kajakach, aby „mieć pewność, że platforma nie opuści portu”. – Jesteśmy gotowi pozostać tak długo, jak to konieczne – dodał Gulowsen. W czwartek rzecznik prasowy Statoil Morten Eek powiedział, że akcja Greenpeace nie wpłynie na ich plany operacyjne, gdyż żadne prace nie zostały jeszcze rozpoczęte. W zeszłym miesiącu norweski koncern naftowy oświadczył, że w sezonie letnim na Morzu Barentsa zamierza przeprowadzić dwa odwierty poszukiwawcze z możliwością przeprowadzenia kolejnych pięciu. Według Statoil platforma zapewni bezpieczną i wydajną eksploatację.",,
„Wyjazdem do Portugalii Petru rozbił bank. Tusk zamienił politykę na administrowanie”,"Były doradca Nowoczesnej ds. strategii politycznej, autor wyborczego sukcesu Nowoczesnej Jakub Bierzyński opowiada o zapleczu styczniowego protestu w Sejmie, punktuje Ryszarda Petru i Platformę Obywatelską. – Kiedy nie ma się większości w Sejmie, to twarde „nie” można sobie mówić w nieskończoność – mówi Bierzyński w rozmowie z „Polska The Times”. I dodaje: – Fakt, że Platforma sama nazwała się „totalną opozycją”, to dowód na zupełny brak kompetencji do uprawiania polityki.","Bierzyński tak odnosi się do pytania dziennikarza o styczniowy protest w Sejmie, kiedy to Platforma wraz z Nowoczesną blokowały przez niemal miesiąc mównicę sejmową. – To był moment, w którym jak w krzywym zwierciadle widać było wszystkie słabości polskiej polityki. Wszyscy trzej główni aktorzy tego dramatu – i Petru, i Schetyna, i Kaczyński – praktycznie przez cały czas popełniali same błędy! Pytanie brzmiało tylko tak: kto popełni ich najwięcej. Ostatecznie to Ryszard Petru przelicytował – relacjonuje w „Polska The Times” swój punkt widzenia Bierzyński.Były doradca ds. strategii politycznej w partii Ryszarda Petru uważa, że lider Nowoczesnej „rozbił bank” sylwestrowym wyjazdem na Maderę w towarzystwie, jak się później okazało, partnerki Joanny Schmidt. Sprawa wyszła na jaw za pośrednictwem mediów społecznościowych. Jeden ze współpasażerów w samolocie, którym podróżował Petru i jego podwładna, sfotografował parę polityków. Doszło do tego w samym środku trwającego w Sejmie protestu, do którego kontynuacji Petru żarliwie nawoływał. Okazuje się, że specjalista od PR w Nowoczesnej miał plan, jak zakończyć protest sukcesem. Petru nie zastosował się do wcześniejszych ustaleń partii. Nowoczesna na barykadach– Pierwszy pomysł był prosty, logiczny – taki, że natychmiast, gdy w Sejmie pojawią się z powrotem dziennikarze, ogłaszamy wielkie zwycięstwo demokracji i natychmiast kończymy protest – mówi dla „Polska The Times” były doradca czwartej siły politycznej w Polsce.Czemu ta strategia się nie utrzymała i opozycja kontynuowała okupowanie plenarnej Sejmu? Bierzyński twierdzi, że lidera Nowoczesnej poniosły emocje i atmosfera sukcesu. Lider, który „popłynął”– Ryszard Petru ma wyjść przed Sejm i ogłosić zwycięstwo i zakończenie okupacji sali sejmowej przed tłumem demonstrantów (…) I co się dzieje? On nie ogłasza końca protestu. Mówi za to z trybuny, że będziemy w nim trwać. Pytam więc: Ryszard, dlaczego nie zrobiłeś tego, co wszyscy ustaliliśmy? Otóż dlatego, że poniosły go emocje. Stanął przed ludźmi, zobaczył ich entuzjazm, to mu się jakoś udzieliło. Popłynął. No, tak bywa – wyznał były PR-owiec Nowoczesnej. Bierzyński odniósł się także do niefortunnych występów przewodniczącego Nowoczesnej w mediach. Nie odmawia mu sukcesu w tym zakresie w czasie kampanii wyborczej, ale uważa, że dobra passa się skończyła. – Lider może fałszywie uwierzyć, że to w mediach robi się politykę. Że rzeczywistość studia telewizyjnego zacznie mu się mylić z tą realną (…). Od razu przyznaję, że ta choroba z czasem nas dopadła – ocenia były doradca ds. strategii politycznej Nowoczesnej. Petru chce na premieraJakub Bierzyński miał rozpocząć współpracę z Petru już w listopadzie 2014 r. Przy kawiarnianym stoliku lider Nowoczesnej opowiadał swojemu przyszłemu doradcy o swoich politycznych marzeniach. Kiedy okazało się, że Petru marzy o stanowisku premiera, Bierzyński zdecydował się na współpracę. Tusk abdykował z politykiDostaje się także Platformie Obywatelskiej, również z czasów premiera Donalda Tuska. O polityce „ciepłej wody w kranie” PR-owiec mówi, że to właśnie ta strategia jest przyczyną obecnego położenia Platformy, która od początku nie miała na siebie innego pomysłu. – Donald Tusk w momencie, w którym ogłaszał otwarcie epoki „ciepłej wody w kranie”, tak naprawdę abdykował z polityki, zrezygnował z jej uprawiania. Zamienił ją na administrowanie, czyli bieżące zarządzanie tym, co jest w zasięgu ręki. A polityka to kreowanie marzeń o wspólnej przyszłości. Pełnej, spójnej wizji tego, w jakim kraju chcemy wspólnie żyć. Donald Tusk zapowiedział swoim pracownikom, że jeśli ktoś do niego przyjdzie z taką wizją, to go wyśle do psychiatry – relacjonuje swoje spostrzeżenia spec od wizerunku.Platforma kontra 500 Plus Zdaniem Bierzyńskiego błędem Tuska było odrzucenie opinii ludzi takich jak Michał Boni czy Paweł Kowal. Według niego Boni dobrze diagnozował stan państwa i społeczeństwa, ale ówczesny premier był głuchy na jego sugestie. Kowal zaś miał proponować Tuskowi wprowadzenie programu 500 Plus, którym zasłynął rząd Prawa i Sprawiedliwości. – To Paweł Kowal jest autorem programu 500 Plus. I który z tym programem chodził po politycznym rynku, szukając siły, która byłaby chętna ten program zrealizować. W Platformie tego poparcia nie znalazł – mówi Bierzyński.",,
Benedykt XVI: Jest tylko jeden papież i nazywa się Franciszek,"„Jest tylko jeden papież i nazywa się Franciszek” – powiedział
Benedykt XVI w wywiadzie dla cotygodniowego dodatku włoskiej
gazety „Corriere della Sera”.","Dziennik zamieści w piątek rozmowę z papieżem-seniorem, ale już teraz opublikował kilka jej fragmentów.Benedykt XVI powiedział, że „jedność Kościoła jest zagrożonaod wieków”. Tak było często w historii Kościoła. Wojny, wewnętrzne konflikty i groźby schizm nie były rzadkością. Ale ostatecznie zawsze przebijała się świadomość, że „Kościół jest zjednoczony i tak musi pozostać” – powiedział gazecie Benedykt XVI. – Jedność Kościoła była zawsze silniejsza niż wewnętrzne walki i wojny – powiedział Benedykt XVI w rozmowie z włoskim dziennikarzem Massimo Franco.",,
Doleśniak-Harczuk: Źródła antysemityzmu w Niemczech nie biją wyłącznie w środowiskach skrajnej prawicy,"– Statystyki wskazujące na wysoki odsetek przestępstw na tle antysemickim popełnianych przez samych Niemców, przynależących do organizacji neonazistowskich, wyglądają na próbę odwrócenia uwagi od antysemityzmu ludności muzułmańskiej. Z naciskiem na imigrantów, którzy przybyli do Europy Zachodniej z falą uchodźczą zapoczątkowaną latem 2015 roku – przekonuje w rozmowie z portalem tvp.info Olga Doleśniak-Harczuk, ekspert Instytutu Staszica.","  Znany jest przypadek z Brandenburgii-Prus z 1670 roku, gdy Fryderyk Wilhelm I przyjął 4 tys. Żydów wydalonych z Austrii i jeszcze nadał im przywileje. Ta decyzja miała przynieść Prusom nie mniejsze korzyści dla wzrostu gospodarczego  niż ta o przyjęciu francuskich Hugenotów. Im bliżej przełomu wieku XVIII/XIX, tym bardziej Żydzi zaczęli jednak społeczeństwu niemieckiemu wadzić, zaczęto w ich dostrzegać element kosmopolityczny, oskarżać o brak patriotyzmu. Ten trend stał się wiodącym również w warstwach najbardziej wyedukowanych> Można powiedzieć, że niechęć do Żydów dotarła do samego serca elit.  W 1815 roku, żydowski publicysta, Saul Asher pisał już o „Germanomanii”. Ponad sto lat później, w 1922 roku Kurt Tucholsky w artykule o antysemityzmie nakreślił satyryczną scenkę, w której generał Erich Ludendorff, pukając do nieba bram musi odpowiedzieć na pytanie, jak usprawiedliwi śmierć 2 milionów ludzi w I wojnie światowej, a on odpowiada: „ To byli Żydzi!”. Tucholsky w ten sposób poruszył temat oskarżania Żydów o wszystko, coś, co uznawał wtedy za charakterystyczne dla swoich rodaków.   Temat zaś z noszeniem lub nienoszeniem jarmułek w miejscach publicznych to sprawa dla polityków i mediów, ale przeciętny Niemiec nim nie żyje. Więcej emocji wzbudza afera taśmowa w Austrii. Programy plotkarskie i rozrywkowe ogrywają ten skandal satyrą. Jarmułek satyrą ograć się nie da, temat nie nadaje się do żartów, a Niemcy wbrew krążącej opinii lubią się pośmiać. A najbardziej ze skorumpowanych polityków udających macho przed rzekomymi rosyjskimi celebrytkami.",,
Politycy PiS na mszy św. w intencji ofiar katastrofy smoleńskiej,"Msza św. w intencji ofiar katastrofy smoleńskiej została odprawiona w niedzielę rano, w kolejną miesięcznicę, w warszawskim kościele seminaryjnym. Uczestniczyli w niej m.in. politycy PiS.","Po liturgii delegacja z prezesem PiS Jarosławem Kaczyńskim złożyła wieńce przed pomnikami prezydenta Lecha Kaczyńskiego i ofiar katastrofy smoleńskiej.              We mszy uczestniczyli m.in. premier Mateusz Morawiecki, marszałek Sejmu Marek Kuchciński, szef kancelarii premiera Michał Dworczyk, szef gabinetu politycznego premiera Marek Suski, szef Komitetu Stałego Rady Ministrów Jacek Sasin, minister obrony Mariusz Błaszczak, szef MSWiA Joachim Brudziński, były szef MON Antoni Macierewicz, wicemarszałek Sejmu Ryszard Terlecki, rzeczniczka rządu Joanna Kopcińska i rzeczniczka PiS Beata Mazurek.",,
Sędzia Iwulski z negatywną opinią KRS,"Józef Iwulski, kierujący obecnie pracami Sądu Najwyższego, znalazł się wśród sędziów negatywnie zaopiniowanych przez Krajową Radę Sądownictwa – poinformował rzecznik KRS.","– Chciałbym poinformować opinię publiczną, iż sędziowie: pan Zbigniew Myszka, Anna Kozłowska, Bogumiła Ustjanik, Rafał Malarski oraz pan Marian Kocon uzyskali pozytywną opinię. Pozostałe osoby uzyskały opinie negatywną: m.in. pan Józef Iwulski, Jerzy Kuśniar, Maria Szulc, Anna Owczarek, Stanisław Zabłocki – powiedział rzecznik KRS Maciej Mitera. KRS wydała opinie dotyczące sędziów SN, którzy ukończyli 65 lat. Mogą oni dalej pełnić funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyrazi zgodę na dalsze zajmowanie stanowiska sędziego SN. Zgodnie z ustawą o Sądzie Najwyższym, która weszła w życie 3 kwietnia, w trzy miesiące od tego terminu, czyli 3 lipca, w stan spoczynku przeszli z mocy prawa sędziowie SN, którzy ukończyli 65. rok życia. Mogą oni jednak dalej pełnić funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyrazi zgodę na dalsze zajmowanie stanowiska sędziego SN. Prezydent, przed wyrażeniem zgody na dalsze zajmowanie stanowiska, zasięga opinii KRS. 3 lipca w SN było 73 sędziów, spośród których 27 osiągnęło wiek 65 lat. Z kolei spośród tych 27 sędziów oświadczenia dotyczące woli pozostania na stanowisku z powołaniem na podstawę prawną nowej ustawy o SN złożyło dziewięciu sędziów. Natomiast w siedmiu kolejnych oświadczeniach sędziowie powołali się bezpośrednio na Konstytucję RP, nie dołączyli także zaświadczeń o stanie zdrowia. Zgodnie z konstytucją, „Pierwszego Prezesa Sądu Najwyższego powołuje Prezydent Rzeczypospolitej na sześcioletnią kadencję spośród kandydatów przedstawionych przez Zgromadzenie Ogólne Sędziów Sądu Najwyższego”. Małgorzata Gerdsorf została powołana na I prezesa SN 30 kwietnia 2014 r. Po ubiegłotygodniowym spotkaniu prezydenta Dudy z Gersdorf, prezesem Iwulskim kierującym Izbą Pracy i Ubezpieczeń Społecznych SN i prezesem Naczelnego Sądu Administracyjnego Markiem Zirk-Sadowskim, wiceszef Kancelarii Prezydenta Paweł Mucha informował, że wolą prezydenta było, by najstarszy stażem sędzia Iwulski od środy 4 lipca wykonywał funkcje związane z wykonywaniem obowiązków I prezesa SN. Przed tygodniem sędzia Iwulski oświadczył, że nie jest „zastępcą, a tym bardziej następcą I prezes Sądu Najwyższego Małgorzaty Gersdorf”, a jedynie zastępuje ją „w razie, gdy będzie nieobecna”. Zapewnił jednocześnie, że prezydent nie wyznaczył go ani nie powierzył obowiązków I prezesa, a jedynie zaaprobował jego wybór przez prezes Gersdorf. Jak poinformował zespół prasowy SN, Małgorzata Gersdorf ma na razie urlop do 19 lipca. Z kolei według komunikatu Kancelarii Prezydenta sędzia Iwulski od 4 lipca – z mocy ustawy, a nie decyzji I prezesa SN – kieruje pracami Sądu Najwyższego.",,
Miller: nie atakujmy premiera za wizyty w terenie,"Leszek Miller nie widzi nic złego w spotkaniach Donalda Tuska z wyborcami. – Nie można atakować urzędującego premiera za to, że od czasu do czasu pojawi się gdzieś, bo każdy polityk to robi. Kiedy pełniłem urząd szefa rządu, robiłem dokładnie to samo – powiedział lider SLD, który był gościem programu „Dziś wieczorem” w TVP Info.","Przewodniczący Sojuszu odniósł się w ten sposób do sobotniej wizyty premiera  w  Strzałkowie pod Radomskiem, będącej odpowiedzią na list dwóch dziewczynek przebywających w rodzinie zastępczej.  Donald Tusk odwiedził rodzinę dziewczynek,  rozmawiał też z mieszkańcami wsi.  Przewodniczący Sojuszu podkreślił, że on również, choć nie jest już premierem, stara się jak najczęściej być  tam, gdzie można spotkać obywateli .  –  Ja i moi koledzy i koleżanki uważamy, że stała obecność wśród wyborców to jest powinność wszystkich parlamentarzystów – podkreślił.  – Jeździmy wszędzie:  tam, gdzie jest duże bezrobocie i tam, gdzie jest lepiej.  Zbieramy w ten sposób  bardzo ciekawy materiał, który pomaga w prowadzeniu kampanii wyborczych – powiedział Leszek Miller. 10 stycznia SLD znów rusza w teren, by odwiedzić stolice byłych województw.  –Chcemy wyjaśnić nasz punkt widzenia dotyczący koncepcji przywrócenia podziału na  49 województw.  W Polsce bardzo powiększa się dysproporcja w położeniu regionów. W pierwszej dziesiątce największych beneficjentów środków unijnych tylko stolice obecnych województw.  (…)Gołym okiem widać, jak Polska, ta nie-wojewódzka, się degraduje  podkreślił lider SLD. Leszek Miller wyznał, że był kiedyś zapalonym kibicem.  Zapytany, czy teraz będzie kibicował Robertowi Lewandowskiemu w Bayernie Monachium, czy Kubie Błaszczykowskiemu i Łukaszowi Piszczkowi w Borussii Dortmund, powiedział:  „Będę kibicował Lewandowskiemu, bo jest świetnym zawodnikiem.  A po drugie – w Bayernie grał zawodnik, który nazywał się Mueller. Zdaje się teraz jest inny Mueller, który też gra. Z tych emocjonalnych powodów – będę im kibicował”.",,
Senat USA: Polska odgrywa kluczową rolę w powstrzymaniu rosyjskiej agresji,Komisja sił zbrojnych amerykańskiego Senatu opublikowała własną wersję budżetu obronnego USA na rok 2020. Dokument mówi o strategicznym znaczeniu Polski w powstrzymywaniu potencjalnej rosyjskiej agresji i konieczności zwiększenia „ciągłej” obecności wojskowej USA w Polsce.,"Senatorowie wnioskują o przedłużenie rotacyjnej obecności wojsk USA w Europie Wschodniej.Komisja Sił Zbrojnych Senatu podkreśla, że strategiczna rywalizacja z Rosją należy do podstawowych priorytetów Pentagonu określonych w Narodowej Strategii Obronnej.              Senatorowie oceniają, że mimo znaczącego postępu osiągniętego poprzez rotacyjną obecność wojsk amerykańskich w Europie Wschodniej, obecne rozmieszczenie sił zbrojnych USA nie jest adekwatne do zagrożenia ze strony Rosji.              „Wobec geostrategicznej lokalizacji i zdolności polskich sił zbrojnych, Polska odgrywa kluczową rolę w powstrzymaniu i pokonaniu rosyjskiej agresji przeciwko sojusznikom z NATO w Europie Środkowej i Wschodniej” – napisano w dokumencie. Komisja rekomenduje zwiększenie „nieustającej” obecności wojsk amerykańskich w Polsce, w tym oddziałów wsparcia bojowego, a także elementów dowództwa operacyjnego.",,
Antena większa od Nowego Jorku. Chińczycy ukończyli budowę ogromnej instalacji,"Po trzynastu latach została ukończona w Chinach budowa ogromnej anteny. Nie ma na świecie drugiego tak dużego obiektu. Instalacja zajmuje ponad 2250 km², czyli więcej niż wynosi powierzchnia np. Nowego Jorku.","South China Morning Post informuje, że po 13 latach udało się zakończyć budowę ogromnej anteny.Urządzenie wykorzystuje bardzo niskie częstotliwości (ELF), które stosowane są m.in. do komunikacji z łodziami podwodnymi. Antena pozwoli chińskiej marynarce wojennej wytwarzać sygnał o częstotliwości od 0,1 do 300 Hz.Wojskowa instalacja od samego początku wzbudza wiele kontrowersji.Międzynarodowa Agencja Badań nad Rakiem, należąca do WHO, ostrzega, że fale ELF mogą zdecydowanie przyspieszyć powstawanie i rozwój nowotworów.Chińczycy trzymają w tajemnicy, gdzie znajduje się cała instalacja. Ze względu na swoją budowę, jest ona  bardzo trudna do wykrycia, ponieważ nie różni się zbyt wiele od typowych linii energetycznych.",,
Poroszenko: winni katastrofy malezyjskiego boeinga zostaną ukarani. „To nasz obowiązek”,Prezydent Ukrainy Petro Poroszenko obiecał bliskim ofiar katastrofy Boeinga 777 linii Malaysia Airlines ukaranie winnych. Deklaracja padła mimo zawetowania wcześniej tego dnia przez Rosję projektu rezolucji Rady Bezpieczeństwa ONZ o utworzeniu międzynarodowego trybunału ds. katastrofy.,"„Wyniki mówią same za siebie” –  napisał Poroszenko na swoim Facebooku, przywołując środowe głosowanie w RB ONZ nad projektem rezolucji w sprawie utworzenia międzynarodowego trybunału do spraw zbadania tej katastrofy, w której w lipcu 2014 roku zginęło 298 osób. Tylko Rosja przeciwZa dokumentem, który przedstawiła Malezja, opowiedziało się 11 państw spośród 15 członków RB ONZ. Chiny, Angola i Wenezuela wstrzymały się od głosu, a Rosja zagłosowała przeciwko.– Ale Ukraina nie zatrzyma się na tym. Winni muszą zostać ukarani. To jest nasz obowiązek wobec ofiar i ich rodzin – dodał Poroszenko. Stały przedstawiciel Rosji przy ONZ Witalij Czurkin, wyjaśniając przyczyny weta, tłumaczył, że projekt rezolucji ONZ jest „pozbawiony jakiejkolwiek podstawy prawnej i precedensowej”. Wyraził opinię, że decyzja Rosji zawetowania rezolucji „nie ma nic wspólnego z promowaniem bezkarności”. Zadeklarował, że Rosja jest gotowa współpracować w śledztwie ustalającym przyczyny katastrofy malezyjskiego samolotu. Bezkarność sprawcy?Malezyjski minister transportu Liow Tiong Lai powiedział po głosowaniu, że jest ono „niebezpiecznym przesłaniem bezkarności dla sprawcy tej ohydnej zbrodni”.Ambasador USA w ONZ Samantha Power zapewniła, że „weto nie będzie stać na drodze ścigania i ukarania tej okrutnej zbrodni”. Trybunał miał się zająć ściganiem winnych katastrofy, do której doszło nad terenami wschodniej Ukrainy, znajdującymi się pod kontrolą prorosyjskich separatystów. Boeing 777 linii Malaysia Airlines leciał z Amsterdamu do Kuala Lumpur, większość osób na jego pokładzie stanowili Holendrzy. Rosyjski projektInicjatywę Malezji powołania trybunału poparły władze Australii, Holandii, Belgii i Ukrainy; sprzeciwiła się jej Rosja, która wniosła własny projekt.Wciąż brak oficjalnych ustaleń, kto zestrzelił samolot i ponosi odpowiedzialność za śmierć 298 osób. Powołując się na dane wywiadowcze, rządy państw zachodnich i Ukrainy przypisywały odpowiedzialność za tę tragedię działającym w rejonie katastrofy prorosyjskim separatystom, którzy mieli zaatakować boeinga przeciwlotniczym pociskiem kierowanym. Moskwa odpierała te zarzuty, sugerując, iż samolot trafiła rakieta wystrzelona przez ukraiński myśliwiec.Wyniki śledztwa prowadzonego przez Holendrów mają być znane w październiku.",,
„Świętujmy razem”. Spot IPN na stulecie niepodległości,W związku z obchodami 100. rocznicy odzyskania przez Polskę Niepodległości Instytut Pamięci Narodowej przybliża ważne wydarzenia i postacie związane z odzyskaniem niepodległości. W ostatnich dniach na stronie instytutu pojawił się spot zapraszający do wspólnego świętowania.,"Materiał poświęcony jest rozejmowi w Compiègne , który zakończył I wojnę światową, oraz Józefowi Piłsudskiemu. „11 listopada 1918 r., po 123 latach, Polska zrzuciła kajdany niewoli. Niepodważalną rolę w procesie walki i odbudowy państwowości odegrał – obok działań dyplomatycznych – czyn zbrojny Józefa Piłsudskiego, który poprzez niezłomną postawę wobec wszystkich trzech zaborców zaskarbił sobie zaufanie i szacunek tak w społeczeństwie, jak i w wielu kręgach politycznych. Dlatego też powołana przez Niemcy i Austro-Węgry Rada Regencyjna zdecydowała się tego dnia przekazać mu zwierzchnictwo i naczelne dowództwo nad podległym jej wojskiem polskim. Trzy dni później uzyskał pełnię posiadanej władzy zwierzchniej w Królestwie Polskim. Tak odradzała się Polska” – czytamy na stronie IPN.",,
Kosiniak-Kamysz wypomina Trzaskowskiemu kartę LBGT+. „To błąd”,"– Podpisanie karty LGBT+ to błąd, szczególnie w okresie przedwyborczym – ocenił lider PSL Władysław Kosiniak-Kamysz. Pytany o nowe propozycje programowe PiS ocenił, że „intencjonalnie jesteśmy za tzw. piątką Kaczyńskiego”.","– Ja bym nie podpisał tej karty (LGBT+), szczególnie w okresie przedwyborczym. Wydaje mi się, że to jest błąd, szczególnie w tym czasie, bo wywołuje bardzo duże emocje światopoglądowe. My już mamy wojnę polityczną polsko-polską. Nałożenie na to wojny światopoglądowej nie jest niczym dobrym – powiedział Kosiniak-Kamysz w TVN24.– W PSL, i tak samo powinno być w Koalicji Europejskiej, sprawy światopoglądowe to jest indywidualna sprawa, nawet nie formacji politycznej, tylko każdego tworzącego poszczególne formacje polityczne – dodał Kosiniak-Kamysz.Zaznaczył też, że nie poparłby zrównania z małżeństwem homoseksualnych związków partnerskich. – Na pewno bym nie poparł zrównania związku partnerskiego z małżeństwem wpisanym do konstytucji jako związek kobiety i mężczyzny – oświadczył.Lider PSL odniósł się również do nowych propozycji programowychPiS, określanych jako „piątka Kaczyńskiego”. – Intencjonalnie jesteśmy za „piątką Kaczyńskiego”. Z kolei w sprawie emerytur powinniśmy iść o krok dalej, powinna być bez podatku – dodał.",,
Jaruzelska „podszczypuje” Kwaśniewskiego. „Jak mogłeś na mnie głosować?”,"Aleksander Kwaśniewski nie zagłosuje w najbliższych wyborach na Monikę Jaruzelską, ponieważ nie chce łamać paktu senackiego, a Koalicja Obywatelska w jego okręgu wystawiła innego kandydata. Były prezydent wyznał przy tym, że w zeszłorocznych wyborach samorządowych głosował na Jaruzelską do stołecznej Rady Miasta. Córka gen. Jaruzelskiego zwróciła mu uwagę, że to niemożliwe.","„Drogi Aleksandrze, jak mogłeś na mnie głosować w wyborach samorządowych 2018, skoro startowałam z okręgu nr 2 [Praga Południe i Rembertów], a Ty głosowałeś w okręgu nr 8 w Wilanowie?” – zadała pytanie w mediach społecznościowych Jaruzelska.W RMF FM były prezydent powiedział, że „bardzo chętnie” zagłosowałby na Jaruzelską, jednak ze względu na pakt senacki opozycji nie może tego zrobić. We wtorek wieczorem Monika Jaruzelska w Polsat News opowiedziała o swojej rozmowie z ojcem w „dosłownie ostatnich dniach życia”. – Powiedział „Moniczko, jak mnie już nie będzie, to są takie trzy osoby, na które na pewno możesz w życiu liczyć, bo ja im bardzo pomogłem” – opowiadała. Wśród tych osób miał wymienić Aleksandra Kwaśniewskiego. – Od czasu pogrzebu ojca z Aleksandrem Kwaśniewskim nie miałam kontaktu i kiedy zmarła moja mama, i kiedy radni PiS chcieli zabrać mi dom, a nawet kiedy była 5. rocznica śmierci ojca i razem ze środowiskami wojskowymi przy grobie ojca zorganizowaliśmy takie spotkanie wspominkowe. Pan prezydent powiedział, że będzie, jednak nie znalazł czasu – powiedziała i dodała, że były prezydent nie zadzwonił i nie porozmawiał.Jak mówiła, nie poprosił jej osobiście, by zrezygnowała z wyborów do Senatu.",,
„Polska rosnąca w siłę zawsze komuś będzie przeszkadzała”,"– Geopolityka jest grą interesów i zawsze, jeżeli Polska będzie rosła w siłę, komuś to będzie przeszkadzało na Zachodzie – ocenił  w programie „Kwadrans polityczny” Adam Andruszkiewicz (Wolni  i Solidarni), komentując groźbę uruchomienia przeciwko Polsce art. 7 unijnego traktatu. W ocenie Marka Sowy (Nowoczesna) „wchodząc do Unii Europejskiej każdy z nas zdawał sobie sprawę, że pewne kwestie mogą być rozstrzygane na poziomie europejskim i to nie jest nic złego”.","Komisja Europejska będzie w środę analizować ustawy o Sądzie Najwyższym oraz KRS i podejmie decyzje czy aktywować wobec Polski art. 7 unijnego traktatu. – Bardzo chętnie będziemy prowadzili dialog z KE. Natomiast jeżeli KE zdecyduje o wszczęciu jakiejś części procedury artykułu numer 7, to jest to oczywiście jej suwerenna decyzja – powiedział Mateusz Morawiecki .  Według Marka Sowy (Nowoczesna) te słowa premiera, który pod koniec zeszłego tygodnia uczestniczył w szczycie UE w Brukseli, wskazują na to, że jest on „pogodzony” z uruchomieniem art. 7. – Liczyłem, że premier ten pierwszy szczyt wykorzysta do tego, aby wrócić z większym optymizmem i z większą nadzieją, aby te negatywne elementy dla Polski się nie spełniły. Wygląda na to, że takiego efektu świeżości tutaj nie mamy i raczej te rozmowy nie poszły w dobrą stronę – ocenił Marek Sowa.  Jednocześnie wskazał, że „wchodząc do Unii Europejskiej każdy z nas zdawał sobie sprawę, że pewne kwestie mogą być rozstrzygane na poziomie europejskim i to nie jest nic złego”. „Geopolityka grą interesów” –  Bruksela będzie cały czas nam trochę dociskać pasa, ponieważ widzi pewne reformy, które w Polsce zachodzą. Nie tylko chodzi o reformę sądownictwa, ale też przede wszystkim o procesy gospodarcze. Proszę pamiętać, że geopolityka jest grą interesów i zawsze, jeżeli Polska będzie rosła w siłę, komuś to będzie przeszkadzało na Zachodzie – ocenił  Adam Andruszkiewicz (Wolni  i Solidarni). Zapytany, czy może prowadzimy tę grę nieumiejętnie, odparł, że „zawsze trzeba wprowadzać pewne korekty”.  – Musimy podwyższać poziom swojej dyplomacji,  to jest bardzo ważne zawiązywać sojusze. Spójrzmy teraz na Austrię; być może jest to rząd, który będzie naszym sojusznikiem – powiedział. ",,
Dali wywiad i zniknęli. Milczą komórki Rosjan podejrzanych o atak w Salisbury,Rosjanie podejrzewani o atak chemiczny w brytyjskim mieście Salisbury zaginęli. Poinformowała o tym szefowa telewizji RT (wcześniej Russia Today) Margarita Simonian. Dzień wcześniej kremlowska stacja opublikowała wywiad z obu mężczyznami.,"W piątek Simonian poinformowała, że telefony Aleksandra Pietrowa i Rusłana Boszyrowa nie odpowiadają i nie wiadomo, gdzie obaj się znajdują. Władze Wielkiej Brytanii podejrzewają mężczyzn o marcowy zamach z użyciem nowiczoka na Siergieja Skripala i jego córkę Julię.  Zdjęcie z katedrą w Salisbury w tle  Pietrow i Boszyrow w środę wieczorem przyszli do redakcji telewizji RT i udzielili wywiadu szefowej stacji. Rozmowę opublikowano w czwartek. Mężczyźni oświadczyli, że pojechali do Salisbury, aby obejrzeć tamtejszy kościół, nigdy nie mieli kontaktu z żadnymi truciznami i nie są funkcjonariuszami rosyjskiego wywiadu wojskowego GRU. „Powiedzieli, że jeśli znajdą swoje zdjęcia na tle kościoła w Salisbury, to mi przyślą. Czekam do tej pory” – cytuje wypowiedź Margarity Simonian portal Rambler.ru. Szefowa telewizji RT poinformowała również, że telefon, z którego dzwonili do niej Pietrow i Boszyrow, jest wyłączony.",,
W obliczu „straszliwego klimatu napięć” papież wezwał do dialogu i przestrzegł przed wojną,"O dialog i samokontrolę w obliczu napięć, jakie w ostatnich dniach pojawiły się w świecie zaapelował papież Franciszek po modlitwie „Anioł Pański”. Podczas niedzielnego spotkania z wiernymi na Placu św. Piotra w Watykanie mówił też o Bożym planie dla każdego człowieka, by stawać się świętymi w miłości.","– W wielu częściach świata odczuwany jest straszliwy klimat napięcia. Wojna przynosi ze sobą jedynie śmierć i zniszczenie. Wzywam wszystkie strony do podtrzymywania płomienia dialogu i samokontroli oraz zapobieganie cienia wrogości – powiedział papież.  Złożył też ponownie noworoczne życzenia – pokoju w Panu i pogody ducha. – W momentach szczęśliwych i trudnych zawierzmy się Jemu, który jest naszą nadzieją – podkreślił.   – Przypominam również zobowiązanie, jakie wzięliśmy na siebie w Nowy Rok – Światowy Dzień Pokoju: pokój jako droga nadziei; dialog, pojednanie i nawrócenie ekologiczne – dodał.   W ten sposób przywołał swe orędzie na ten dzień i słowa, jakie skierował wtedy do wiernych. – Z Bożą łaską możemy to wprowadzić w praktykę – wskazał.",,
"Wdowa po Olszewskim dla SE: Cieszę się, że Kornel Morawiecki spocznie obok mojego męża","Bardzo szanowałam Kornela Morawieckiego, był z niego dobry, wspaniały człowiek. Mój mąż bronił go w procesie za komuny. I cieszę się, że ten wspaniały człowiek spocznie obok mojego męża na Wojskowych Powązkach – powiedziała w rozmowie z Super Expressem wdowa po Janie Olszewskim, Marta Olszewska.","Zmarły w poniedziałek marszałek senior Kornel Morawiecki spocznie na Wojskowych Powązkach obok swojego obrońcy z czasów PRL, mecenasa i późniejszego premiera Jana Olszewskiego.  – Bardzo szanowałam Kornela Morawieckiego, był z niego dobry, wspaniały człowiek. Mój mąż bronił go w procesie za komuny. I cieszę się, że ten wspaniały człowiek spocznie obok mojego męża na Wojskowych Powązkach – wyznała w rozmowie z gazetą wdowa po Janie Olszewskim, Marta Olszewska.  Msza pogrzebowa Kornela Morawieckiego odprawiona zostanie w sobotę w południe w Katedrze Polowej WP; następnie o godz. 15 na Cmentarzu Wojskowym na Powązkach będzie miała miejsce ceremonia pogrzebowa. Pogrzeb będzie miał charakter państwowy.",,
Australia zapłaciła przemytnikom za zawrócenie łodzi z imigrantami? Premier zaprzecza,"Australijskie władze stanowczo zaprzeczyły doniesieniom, według których tamtejsze służby zapłaciły ok. 5 tys. dolarów australijskich załodze łodzi z imigrantami. W zamian statek miał zawrócić. Australia boryka się z problemem olbrzymiej imigracji z państw Azji.","O sprawie w mijającym tygodniu informowały australijskie i indonezyjskie media. Według ich ustaleń australijska marynarka zapłaciła ok. 5 tys. australijskich dolarów (ok. 14 tys. zł) przemytnikom ludzi, którzy szmuglowali z Indonezji do Australii 65 osób. Łódź z nimi została przechwycona na pełnym morzu. Powrót za pieniądzeAustralia, podobnie jak państwa południa Europy, walczy z lawinowym napływem nielegalnych imigrantów. Ludzie ci starają się dotrzeć do Australii na łodziach, którymi operują wyspecjalizowani w tym przemytnicy. Australijczycy zawracają statki. Imigranci, którzy dotarli na wybrzeże, trafiają do specjalnych ośrodków na Papui Nowej Gwinei oraz na wyspie Nauru. Australijskie ministerstwa spraw zagranicznych oraz imigracji natychmiast zaprzeczyły doniesieniom o płaceniu przemytnikom. Jednocześnie premier Tony Abbott odmówił wyjaśnień. – Nie podajemy szczegółów środków operacyjnych dotyczących bezpieczeństwa narodowego – powiedział. Tymczasem indonezyjskie władze przyznają, że zatrzymały załogę statku, który zawrócił spod australijskiego wybrzeża. Jego kapitan miał potwierdzić, że za powrót do Indonezji otrzymał 5 tys. dolarów, które otrzymał w kilku czarnych workach.",,
Lubnauer rozczarowana Koalicją Europejską. „Oczywiście nie jesteśmy zachwyceni”,"– Nie jesteśmy zachwyceni, ale myślę, że niezachwyconych będzie zdecydowanie więcej, również w innych partiach – powiedziała szefowa Nowoczesnej Katarzyna Lubnauer, pytana dlaczego Nowoczesna nie dostała ani jednej „jedynki” na listach Koalicji Europejskiej w wyborach do Parlamentu Europejskiego.","Rada Krajowa Platformy Obywatelskiej w sobotę przyjęła uchwałę zatwierdzającą okręgowe listy kandydatów Platformy Obywatelskiej na posłów do Parlamentu Europejskiego w ramach Koalicji Europejskiej (PO, PSL, SLD, Nowoczesna, Zieloni). Zgodnie z ustaleniami koalicyjnymi Platforma obsadziła siedem „jedynek”, a po trzy otrzymali przedstawiciele PSL i SLD. Żadnego z miejsc pierwszych nie mają Nowoczesna i Zieloni.O tę kwestię została zapytana w Polsat News szefowa Nowoczesnej Katarzyna Lubnauer. – Oczywiście nie, nie jesteśmy zachwyceni – powiedziała Lubnauer. Jak dodała, „o tym, że nie będziemy na »jedynkach, dwójkach«, wiedzieliśmy”. – Myślę, że niezachwyconych będzie zdecydowanie więcej, nie tylko w Nowoczesnej, ale również w innych partiach – zaznaczyła.Podkreśliła przy tym, że kluczowy dla niej jest cel zawiązanej Koalicji. – Dla mnie jest jasne, jaki jest cel tej koalicji (…) z jednej strony pokonać PiS, z drugiej strony – przywrócić pozycję Polski w Unii Europejskiej, zawalczyć o następny budżet europejski – wyjaśniła Lubnauer.",,
Chorwacja jak w 1998 roku? Apetyty rozbudzone... [WIDEO],"Po efektownych zwycięstwach z Nigerią (2:0) i Argentyną (3:0), reprezentację Chorwacji coraz śmielej wymienia się w gronie kandydatów do medalu mistrzostw świata. Starsi kibice doskonale pamiętają rok 1998 i mundial we Francji, podczas którego piłkarze Miroslava Blazevicia zajęli trzecie miejsce. Czy teraz będzie podobnie?","Tylko kataklizm może odebrać Chorwatom pierwsze miejsce w grupie. Oznacza to, że niemal na pewno w 1/8 finału zagrają z drugim zespołem grupy C – Francją, Danią lub Australią (najpewniej Danią). Schody zaczną się w ewentualnym ćwierćfinale, gdzie na Lukę Modricia i spółkę czekać może nawet... Hiszpania. Półfinał? Niemcy, Belgia, Anglia, a może i Polska. Brzmi nierealnie? Trudno wskazać zespół, który na tym mundialu prezentuje się lepiej od drużyny Zlatko Dalicia. Wszystko wydaje się w nim poukładane, każdy zna swoją rolę, a największa gwiazda – Luka Modrić – rozgrywa turniej życia. 20 lat temu też nikt na nich nie stawiał. Chorwacja? Po medal? W mundialowym debiucie? Nawet gdy wyszli z grupy, gdzie mierzyli się z Argentyną, Japonią i Jamajką, w 1/8 finału stawiano raczej na Rumunów. Ograli ich, a potem zaskoczyli świat, wygrywając aż 3:0 z Niemcami (którzy przez większość meczu grali w dziesiątkę). W półfinale trafili na gospodarzy – Francuzów. Udało im się nawet wyjść na prowadzenie po golu Davora Sukera (króla strzelców tamtego mundialu), ale dwa gole Liliana Thurama odarły ich z marzeń o finale. Pozostała walka o brąz, z Holandią. Wygrana 2:1.Jak będzie tym razem? Za złotówkę postawioną na mistrzostwo świata Chorwatów można zarobić 15. Większe szanse bukmacherzy dają m.in. Hiszpanii (5), Brazylii (5,5), Francji (8), Niemcom (9), Belgii (9,5), a nawet Anglii (12). W przypadku triumfu Polaków, z każdej złotówki zwróci się aż... 125.",,
Amerykanie zainwestują w lotnisko wojskowe i bazę dronów w Mirosławcu,"Stany Zjednoczone mają zaangażować się w rozbudowę infrastruktury 12. Bazy Bezzałogowych Statków Powietrznych, której siedziba znajduje się na lotnisku wojskowym w Mirosławcu. Szczegółów na razie nie podano, inwestycja jest objęta klauzulą niejawności.","Ministerstwo Obrony Narodowej poinformowało jedynie, że lotnisko jest objęte  planami rozbudowy, a inwestycje prowadzi właśnie strona amerykańska.  W Mirosławcu funkcjonuje od 2016 r. pierwsza w Polsce baza bezzałogowych statków powietrznych. Zajmuje się ona zabezpieczeniem operacji lotniczych na tym lotnisku, a także prowadzeniem operacji rozpoznania obrazowego i elektronicznego. Docelowo w bazie mają stacjonować eskadry dronów.  USA i NATO współfinansują już inwestycje na lotniskach wojskowych w Łasku i Powidzu. W Łasku, gdzie stacjonują myśliwce F-16 (na czas budowy przeniesione do Krzesin), kończy się rozbudowa drogi startowej, która teraz będzie miała długość 3 km; niedługo ruszą przygotowania do potrzeb ILS (systemu nawigacyjnego wspomagającego lądowanie samolotu w warunkach ograniczonej widoczności).",,
Trwają negocjacje Chiny-Watykan w sprawie uznania „podziemnych” biskupów,"Po podpisaniu tzw. tymczasowej umowy z rządem Chin ws. nominacji biskupich Stolica Apostolska prowadzi dalsze negocjacje, mające na celu uznanie przez tamtejsze władze biskupów „podziemnych”, czyli mianowanych przez papieża bez zgody władz tego kraju.","Porozumienie watykańsko-chińskie przyznaje rządowi w Pekinie prawo weta przy nominacjach biskupich, dokonywanych przez papieża. Z kolei Franciszek uznał ostatnich siedmiu biskupów minowanych wcześniej bez jego zgody przez władze. Tym samym cały chiński episkopat podlega teraz papieżowi, gdyż już wcześniej około 70 biskupów „rządowych” było stopniowo uznawanych przez trzech kolejnych papieży: św. Jana Pawła II, Benedykta XVI i Franciszka. Przez kilka dziesięcioleci około 12 mln chińskich katolików podlegało albo biskupom minowanym przez rząd i należącym do Patriotycznego Stowarzyszenia Katolików Chińskich (PSKCh), za którego pomocą komunistyczne władze sprawowały nadzór nad Kościołem, albo biskupom mianowanym przez papieża i uznającym nad sobą jego władzę. Tych ostatnich jest około 40, ale 20 proc. spośród nich ma ponad 90 lat. Nie zostali oni w ogóle wspomniani w tymczasowej umowie. Ich los – a więc uznanie przez władze chińskie – jest nadal przedmiotem watykańsko-chińskich rokowań. Anonimowe watykańskie źródło cytowane przez agencję AFP zaznacza, że celem rozmów jest zapewnienie jak największej swobody działania katolickim duchownym w Chińskiej Republice Ludowej, której polityka religijna pozostanie bardzo restrykcyjna. Tymczasowa umowa „nie jest zadowalająca, ale jest to jedyne porozumienie, jakie teraz można było uzyskać”. Będzie ona jednak podlegała rewizji „za kilka lat”. Jak na razie Stolica Apostolska uzyskała gwarancje, że nieuznawani przez władze biskupi nie będą zmuszani do wstąpienia do PSKCh, czego zawsze stanowczo odmawiali.",,
Amerykanie czekają na całkowite zaćmienie Słońca. Pierwsze od prawie 100 lat,"Amerykanów ogarnęła prawdziwa słoneczna gorączka. Z niecierpliwością czekają na całkowite zaćmienie Słońca, które będzie można obserwować w poniedziałek nad Stanami.  Po specjalne okulary ustawiają się ogromne kolejki.","Na specjalnej stronie NASA poświęconej temu zjawisku zegar odmierza czas, który pozostał do zaćmienia. Ostrzega też, żeby  nie patrzeć wprost na Słońce bez specjalnych okularów i podaje parametry tych, które są najbezpieczniejsze dla oczu.  W sklepach internetowych kosztują od kilkudziesięciu do ok. 300 dolarów za sztukę. W wielu miejscach, m.in. w waszyngtońskim  Narodowym Muzeum Lotnictwa i Przestrzeni Kosmicznej, okulary rozdawane są za darmo, a ludzie stoją po nie w gigantycznych kolejkach.   Totalne amerykańskie zaćmienie    Szerokość pasa zaćmienia całkowitego wyniesie 115 km, a faza całkowita potrwa maksymalnie 2 minuty i 40 sekund. Amerykanie zaplanowali już podróże do takich zakątków swojego kraju, gdzie zaćmienie będzie najlepiej widoczne. Do USA przybyli też turyści.  Pas fazy całkowitej zaćmienia w poniedziałek zacznie być widoczny o godzinie 18:49 naszego czasu (16:49 UT) na północnym Pacyfiku. Później przejdzie przez terytorium Stanów Zjednoczonych, przez stany Oregon, Idaho, Wyoming, Nebraska, Kansas, Iowa, Missouri, Kentucky, Tennessee, Georgia, Karolina Północna, Karolina Południowa, a następnie zakończy się na Atlantyku o godzinie 22:03 w Polsce (20:03 UT). Centralna faza zaćmienia nastąpi niedaleko miasta Hopkinsville w stanie Tennessee.  Eksperci informują, że nie będą mogli go oglądać w pełnej krasie mieszkańcy wielkich miast.    Zaćmienie nie będzie widoczne z Polski. Można je będzie jednak obejrzeć dzięki licznym, internetowym transmisjom na żywo.    NASA przygotowała na swojej stronie internetowej aż 10 różnych transmisji, m.in. z pokładu Międzynarodowej Stacji Kosmicznej (ISS), kosmicznych obserwatoriów, a nawet z balonów stratosferycznych. Następne w 2024 r.    Jak obliczono, na obszarach, gdzie zaćmienie będzie najlepiej widoczne, mieszka 12 mln Amerykanów. A jeśli wytyczy się odpowiednią drogę, to w ciągu dwóch godzin będzie można obejrzeć zaćmienie w USA cztery razy i ma na to szansę 12 mln osób.   Poprzednie całkowite zaćmienie Słońca miało miejsce w USA w 1918 r. i wtedy było widoczne na wybrzeżach Oceanu Spokojnego i Atlantyku.  Następne, nie tak spektakularne zaćmienie, jest przewidziane w USA na 2024 r. Zaćmienia Słońca widoczne w Polsce    Jeśli chodzi o teren Polski, to ostatni raz można tu było obserwować całkowite zaćmienie Słońca ponad 60 lat temu, 30 czerwca 1954 r. (Suwałki, Sejny). W tysiącletniej historii naszego kraju – biorąc pod uwagę obecne terytorium Polski, takich całkowitych zaćmień było siedemnaście.  Najbliższa okazja do obserwacji całkowitego zaćmienia Słońca z terenu Polski nastąpi dopiero za 118 lat (7 października 2135 r.), zaś najbliższe obrączkowe zaćmienie Słońca widoczne będzie z naszego kraju 13 lipca 2075 r. Nikt z obecnie żyjących raczej nie ma szans na obserwacje zaćmienia w 2135 r., ale na szczęście w rejonach świata bliższych nam niż Ameryka całkowite zaćmienia nastąpią „już” 12 sierpnia 2026 r. (można je będzie obserwować z terenu Hiszpanii) i 2 sierpnia 2027 r (Egipt).   Nieco wcześniej, 10 czerwca 2021 roku, z Polski widoczne będzie częściowe zaćmienie Słońca. Rok wcześniej, 21 czerwca 2020 roku, skrawek zaćmienia częściowego (poniżej 1 proc. zasłonięcia tarczy słonecznej) dosięgnie fragmentów Bieszczadów. Kiedy pojawia się zaćmienie Słońca  Zaćmienie Słońca następuje w sytuacji, gdy Księżyc jest w nowiu i znajdzie się na linii Ziemia-Słońce, przesłaniając tarczę słoneczną. W zależności od dokładnego położenia Ziemi na orbicie wokół Słońca i Księżyca na orbicie wokół Ziemi, zaćmienie może mieć różną długość i formę. Wyróżnia się zaćmienie całkowite, obrączkowe, częściowe i hybrydowe. To pierwsze następuje wówczas, gdy tarcza Księżyca całkowicie przesłania tarczę słoneczną. Zaćmienie obrączkowe jest w sytuacji, gdy stożek cienia księżycowego wypada nieco ponad Ziemią. Wtedy tarcza Księżyca nie jest w stanie w całości przesłonić tarczy Słońca i widzimy wokół Księżyca jasną obrączkę. Zaćmienie hybrydowe (obrączkowo-całkowite) jest najrzadsze – ze względu na kulistość Ziemi czasem występuje sytuacja, że w centralnych rejonach pasa zaćmienia jest ono całkowite, a na skraju pasa obrączkowe. Zaćmienia częściowe to takie, w których tarcza Księżyca zakrywa jedynie część tarczy słonecznej.   Według obliczeń astronomów, kiedyś dla mieszkańców naszej planety całkowite zaćmienia Słońca się skończą. Księżyc nieustannie oddala się od Ziemi (o około 3,8 cm rocznie) i za jakiś czas będzie miał zbyt małe rozmiary kątowe, aby w całości przesłonić tarczę Słońca. Na szczęście nastąpi to dopiero za około 560 milionów lat.",,
Nie żyje Maja Borkowska. Dziennikarka walczyła z nowotworem,"„Z ogromnym żalem informujemy, że Maja przegrała walkę z okrutną chorobą” – napisały mama i siostra dziennikarki na jej facebookowym profilu. Maja Borkowska miała 44 lata. Pogrzeb odbędzie się 27 stycznia na cmentarzu komunalnym w Elblągu-Dębica.","Maja Borkowska była reporterką i wydawcą serwisów informacyjnych w Programie Trzecim Polskiego Radia. Zaczęła tam pracować od 1996 roku. Przygotowywała również poranne wydanie „Zapraszamy do Trójki”. Prowadziła cykle „Informator kulturalny”, „Przegląd prasy” oraz „Komentatorzy”. Z wykształcenia była polonistką. Studia ukończyła na Uniwersytecie Warszawskim. Pożegnała się z Trójką w grudniu 2016. Do 2018 roku pracowała na antenie Polskiego Radia 24 jako serwisantka.",,
"Papież: młodzież spychana na margines, zmuszana do emigracji","W czasie dziękczynnych nieszporów za kończący się rok papież Franciszek w Watykanie apelował o zapewnienie perspektyw i przyszłości młodym ludziom, którzy – jak dodał – są spychani na margines życia publicznego, dyskryminowani i zmuszani do emigracji.","W homilii podczas nabożeństwa w Bazylice św. Piotra papież zwrócił uwagę na sytuację młodych ludzi i przypomniał o odpowiedzialności za ich przyszłość. – Właściwym słowem jest tutaj dług. Tak, dług, jaki mamy wobec nich. Mówienie o kończącym się roku oznacza, że powinniśmy poczuć się zachęceni do pomyślenia o tym, jak interesujemy się miejscem, jakie młodzi mają w naszym społeczeństwie – powiedział.Franciszek zachęcił do refleksji mówiąc: Stworzyliśmy kulturę, która z jednej strony ubóstwia młodość, starając się uczynić ją wieczną, a z drugiej, paradoksalnie, skazaliśmy naszych młodych na brak przestrzeni prawdziwej integracji, ponieważ powoli usunęliśmy ich na margines życia publicznego, zmuszając do emigracji lub żebrania o zawody, które nie istnieją lub nie pozwalają im zaplanować przyszłości. „Trzeba pomóc młodym w ich ojczyźnie” – Daliśmy pierwszeństwo spekulacji, a nie pracy godnej i autentycznej, pozwalającej im być czynnymi protagonistami w życiu naszego społeczeństwa. Mamy wobec nich oczekiwania i wymagamy, aby byli zaczynem przyszłości, ale ich dyskryminujemy i skazujemy na pukanie do drzwi, które przeważnie pozostają zamknięte – dodał. Obowiązkiem wszystkich - zdaniem papieża - jest to, by pomóc młodym ludziom odnaleźć miejsce na ziemi, „w ich ojczyźnie” i stworzyć perspektywy na przyszłość. Franciszek przestrzegał przed narzekaniem i uleganiem zgorzknieniu Franciszek apelował o to, by przyswoić sobie Bożą logikę, która „nie jest skoncentrowana na przywileju, ustępstwach, protekcjach”.  Papież zastrzegł, że podziękowanie za kolejny rok nie powinno być ""bezowocną nostalgią czy pustym wspomnieniem wyidealizowanej i bezcielesnej przeszłości, ale żywą pamięcią”.Przestrzegał przed narzekaniem i uleganiem zgorzknieniu. Wezwał: ""czas stojący przed nami wymaga inicjatyw pełnych śmiałości i nadziei, a także rezygnacji z pustego zaangażowana czy niekończących się zmagań, aby się pokazać innym"".",,
Kidawa-Błońska obiecuje 6 proc. PKB na służbę zdrowia. Taką ustawę podpisano rok temu,"Małgorzata Kidawa-Błońska zobowiązała się do zwiększenia wydatków na ochronę zdrowia do 6 proc. PKB. Wicemarszałek Sejmu nie wspomniała jednak, że taki wzrost wydatków na ten cel zakłada ustawa podpisana przez prezydenta w sierpniu 2018 r. Kandydatka KO na premiera poinformowała też w poniedziałek, że nowym ministrem zdrowia w jej ewentualnym rządzie będzie Tomasz Grodzki. Ten polityk deklarował wcześniej, że pomysłem PO na szpitale jest ich prywatyzacja.","Kidawa-Błońska  zapewniała, że Koalicja Obywatelska jest przygotowana i ma świetny zespół fachowców do tego, aby wprowadzać zmiany w zakresie ochrony zdrowia. – Ponieważ ten temat jest tak ważny, chciałam dzisiaj państwu przedstawić pierwszego ministra w moim rządzie: pana prof. Tomka Grodzkiego – powiedziała.Jak podkreśliła, Grodzki „to nie tylko wybitnej klasy specjalista, nie tylko świetny naukowiec, ale także lekarz, który potrafi pracować z pacjentem, który rozumie pacjenta i doskonale wie, jak zreformować służbę zdrowia”. – Jestem bardzo dumna, że pan profesor przyjął moje zaproszenie – dodała Kidawa-Błońska.Przypomnijmy, Tomasz Grodzki mówił w 2017 r., że szpitale należy sprywatyzować. „W mojej ocenie, zakaz prywatyzacji szpitali i uniemożliwienie ich komercjalizacji poprzez przekształcenie w spółkę, nie są właściwe. Kiedy Platforma Obywatelska odzyska władzę, zrobimy wszystko, aby wspomniane zakazy przestały obowiązywać” – zadeklarował Grodzki w listopadzie 2017 r. w rozmowie z „Menedżerem Zdrowia”.Kidawa-Błońska podkreślała w poniedziałek, że zdrowie Polaków jest najważniejszym tematem, z jakim przyjdzie się zmierzyć. – Każda rodzina mająca dzieci, dorosłych czy starszych, musi wiedzieć, że trafi do szpitala, do lekarza i tam uzyska pomoc, będzie leczona – powiedziała. Zobowiązała się przy tym do zwiększenia wydatków na ochronę zdrowia do 6 proc. PKB.",,
"Czechy: wygrała lewica, porządzi prawica","Socjaldemokraci zdobyli najwięcej głosów w wyborach parlamentarnych w Czechach, ale wszystko wskazuje na to, że większość w Izbie Poselskiej, niższej izbie parlamentu, będą miały trzy partie centroprawicowe. Do urn poszło 62 proc. uprawnionych do głosowania.","Stan po policzeniu 90 proc. głosów wygląda następująco: Czeska Partia Socjaldemokratyczna (CSSD) – 22,4 proc., Obywatelska Partia Demokratyczna (ODS) – 19,9 proc.,  konserwatywny TOP 09 (Tradycja, Odpowiedzialność, Prosperity) – 16,2 proc., komuniści – 11,5 proc. i centrowe Sprawy Publiczne (VV) – 10,9 proc.Szef socjaldemokratów Jirzi Paroubek ustąpił z fotela przewodniczącego partii po jej złym wyniku wyborczym. Jego zdaniem, jest jasne, że kraj zmierza do koalicji centroprawicowej. – Wydaje się, że ludzie wybrali kierunek, w jakim powinna pójść republika i jest to inny kierunek niż ten, którzy proponowali socjaldemokraci – dodał Paroubek.Wybory do niższej izby czeskiego parlamentu trwały od godz. 14.00 w piątek. Lokale wyborcze zamknięto o 14.00 w sobotę. Uprawnionych do głosowania było ponad 8 milionów Czechów. Do urn karty wrzuciło 62 proc. z nich. Cisza przedwyborcza została zignorowana. Redaktorzy naczelni trzech z czterech głównych dzienników otwarcie wezwali wyborców do głosowania na prawicę strasząc, że wygrana socjaldemokratów może pomóc w powrocie komunistów do władzy.",,
"Najstarsza polska „foczka” skończyła 93 lata. Morsuje, chociaż przeszła dwa zawały","Ma 93 lata i jest najstarszym morsem, a raczej foczką w Polsce. Krystyna Galara z Kędzierzyna-Koźla wskakuje w strój kąpielowy, a następnie do wody. Kondycji i wigoru może jej pozazdrościć niejeden nastolatek. Podkreśla, że przez pięć lat żyła na Syberii, gdzie zesłano ją razem z rodziną.","Kilka dni temu Krystyna Galara świętowała 93. urodziny, a w niedzielę towarzyszyła w akwenie Dębowa (woj. opolskie) miłośnikom zimowych kąpieli. – Jak weszłam do wody, to już mnie trudno wyciągnąć – mówiła obecnemu na miejscu reporterowi TVP3 Opole. Niskie temperatury jej niestraszne. Przez pięć lat pani Krystyna żyła na Syberii, gdzie zesłano ją razem z rodziną. – Tam mrozy były przecież nie takie jak tu, dlatego tutaj dla mnie to wcale nie jest coś nowego – powiedziała.",,
"„My, dzieci ze związków jednopłciowych, boimy się mówić o swoim bólu”","„Małżeństwo jednopłciowe zabiera dziecku mamę lub tatę, mówiąc, że to nie ma znaczenia. A ma. Wielu z nas, waszych dzieci, cierpi. Codziennie boleśnie tęskniłam za tatą. Kochałam partnerkę mamy, ale druga mama nie mogła zastąpić straconego ojca. My, dzieci ze związków jednopłciowych, boimy się mówić o naszym bólu” – to słowa listu Heather Barwick, kobiety wychowanej przez dwie lesbijki, skierowanego do społeczności homoseksualnej.","„Społeczności gejowska, jestem waszą córką. Moja mama i jej partnerka wychowywały mnie w latach 80. i 90. Partnerka mamy traktowała mnie jak własną córkę. Kocham was. Ale nie popieram małżeństwa jednopłciowego” – pisze Barwick w swoim liście do homoseksualistów zatytułowanym „Wasze dzieci cierpią”.  Jak wyjaśnia, jej matka wyszła za mąż za jej ojca, uważając się za lesbijkę. Dwa lub trzy lata po urodzeniu córki porzuciła go („nie był wspaniały” – pisze Heather, dodając, że nie interesował się nimi później) i związała się z kobietą.  „Pamiętacie książeczkę »Heather ma dwie mamy« (wydana w 1989 r. książeczka dla dzieci promująca rodzinę homoseksualną)? To było moje życie. Z mamą i jej partnerką mieszkaliśmy w przytulnym domku na osiedlu, które miało bardzo liberalnych, otwartych mieszkańców” – czytamy w liście do wspólnoty LGBT. „Nie mówię, że nie umiecie być dobrymi rodzicami. Umiecie. Miałam jednych z najlepszych. Nie mówię też, że u rodziców obu płci wszystko musi być idealnie” – zastrzega autorka listu, wyjaśniając, że pojęcie małżeństwa jednopłciowego redefiniuje nie tylko samo małżeństwo, ale również rodzicielstwo.  „To promocja struktury rodzinnej, która z zasady odbiera nam coś bardzo cennego i podstawowego. Coś, czego potrzebujemy, czego pragniemy, wmawiając nam jednocześnie, że nie potrzebujemy tego, czego tak nam brak” – wyjaśnia Heather Barwick. Przypomina, że o ile dzieci rozwodników czy adoptowane mają prawo mówić o swoim zranieniu, dzieciom ze związków jednopłciowych prawa tego się odmawia.  „To nie tylko ja. Nas jest wiele. Wiele z nas boi się mówić o swoim cierpieniu, bo wygląda na to, że z jakiejś przyczyny nie słuchacie. Nie chcecie słyszeć. Jeżeli mówimy, że cierpimy z powodu wychowania przez jednopłciowych partnerów, jesteśmy albo ignorowani, albo klasyfikowani jako hejterzy” – tłumaczy córka lesbijki, odżegnując się przy tym od nienawiści wobec homoseksualistów.",,
Aresztowani wystartują w wyborach? Partia wpisuje członków rządu Katalonii na listy,Republikańska Lewica Katalonii (ERC) umieści na swoich listach w grudniowych wyborach do regionalnego parlamentu aresztowanych członków katalońskiego rządu Carlesa Puigdemonta. Wśród nich jest m.in. wicepremier Katalonii Oriol Junqueras.,"Podczas konwencji ERC władze tego ugrupowania zaprezentowały listy wyborcze na przedterminowe wybory, które odbędą się w Katalonii 21 grudnia. Jak powiedziała sekretarz generalna ERC Marta Rovira, jej ugrupowanie wystartuje w wyborach samodzielnie. Tym samym zdementowała wcześniejsze spekulacje mediów, z których wynikało, że ERC może wejść w skład bloku wyborczego katalońskich partii proniepodległościowych. – Kandydatura wyborcza naszego ugrupowania pozwoli nam odzyskać demokrację, wolność oraz zbudować republikę – zapowiedziała Rovira. Na listach ugrupowania poza wicepremierem Katalonii znajdzie się kilku innych ministrów, osadzonych wraz z nim w areszcie; zarzuca się im m.in. nieposłuszeństwo wobec władz państwowych Hiszpanii. Na listach wyborczych ERC są też niektórzy ministrowie przebywający z Puigdemontem w Belgii, wobec których hiszpański wymiar sprawiedliwości wystosował Europejski Nakaz Aresztowania. W gronie polityków z ERC, którzy będą ubiegać się o mandat do parlamentu Katalonii, jest także jego była przewodnicząca Carme Forcadell. W czwartek została ona tymczasowo osadzona w areszcie; w piątek, po wpłaceniu 150 tys. euro kaucji, wypuszczono ją na wolność. Wybory w grudniu Wybory 21 grudnia to jedna z decyzji Madrytu służących ograniczeniu autonomii Katalonii po ogłoszeniu 27 października przez tamtejszy parlament niepodległości. Dzień później rząd centralny Mariano Rajoya opublikował szereg kroków mających służyć zastopowaniu dążeń zwolenników niepodległości Katalonii do secesji. Wśród nich było m.in. odwołanie rządu Puigdemonta i zdymisjonowanie ponad 130 wysokich rangą urzędników. 2 listopada sąd w Madrycie wydał zgodę na aresztowanie dziewięciu ministrów rządu Puigdemonta. Dzień później z aresztu zwolniony został za kaucją w wysokości 50 tys. euro były kataloński minister przedsiębiorczości Santi Vila.",,
Błękitny ford Karola Wojtyły do kupienia na aukcji w USA,"Auto należące niegdyś do św. Jana Pawła II wystawił na sprzedaż dom aukcyjny Sotheby's. To samochód, którym Karol Wojtyła jeździł jako metropolita krakowski, zanim został papieżem.","Na aukcji, która odbędzie się w dniach od 30 sierpnia do 2 września w Auburn w stanie Indiana, wystawiony zostanie Ford Escort 1 100 GL Sedan w kolorze błękitnego metaliku, rocznik 1976. Wartość auta, w którym wszystkie części są oryginalne, szacuje się na 150-300 tys. Dolarów.             Samochód stanowi „rzadki przedmiot kolekcjonerski” – zapowiadakatalog domu aukcyjnego. A informujący o aukcji portal ClassicCars.com przypomina, że w połowie lat 90. autozostało kupione przez watykańską instytucję dobroczynną. Dochódz sierpniowej aukcji zasili fundację w Teksasie, która opiekujesię biedną młodzieżą w Houston.",,
Gersdorf: Będę I prezesem Sądu Najwyższego na uchodźstwie,– Sędziowie nie mają wojska; sędzia zawsze przegra z władzą; będę I prezesem na uchodźstwie – mówiła na piątkowej konferencji sędzia Małgorzata Gersdorf.,"Sędzia Małgorzata Gersdorf przyjechała do Karlsruhe, by wygłosić wykład zatytułowany „Państwo prawa w Polsce - stracone szanse?”. Wcześniej w tym niemieckim mieście wzięła udział w konferencji prasowej. Była pytana m.in. o komentarz do uchwalenia w piątek przez Sejm nowelizacji przepisów m.in. o Sądzie Najwyższym i sądach w sprawie procedur wyboru I prezesa SN i obsadzania stanowisk sędziowskich w SN. Gersdorf powiedziała, że było oczywiste, że Sejm przegłosuje ustawy. Dodała, że piątkowe procedowania w Sejmie ustaw było procedowaniem „nieprzyjętym w europejskich sferach prawniczych”. Zaznaczyła, że ustawy mają doprowadzić do szybszej wymiany kadr. Jak dodała, wymianę kadr ocenia źle, bo uważa, że prawnik im jest starszy, tym mądrzejszy.  Na uchodźstwie – Co się stanie, jeśli pojawi się drugi prezes? Sędziowie nie mają wojska. Sędzia zawsze przegra z władzą. Będzie tak, jak to będzie. W tej chwili mamy pełniącego obowiązki prezesa z mojego umocowania. Pan prezydent mówi, że z jego umocowania. Nowy prezes nie zostanie wybrany jednak szybko, mimo tego przyspieszenia – powiedziała. – Mogę tylko trwać, trwać w tym swoim mniemaniu, że jestem I prezesem, natomiast nie ma takiej możliwości, żeby sędzia, i to jednak kobieta, według władzy stara, mogła się przeciwstawić wszystkiemu  –  dodała. Jej zdaniem prezydent Andrzej Duda miał problem, by wśród sędziów SN znaleźć jej następcę. Stwierdziła, że dlatego znalazł się w kłopotliwej sytuacji, bo – jej zdaniem – nie spodziewał się, iż nie znajdzie takiej osoby. Dlatego – jak mówiła – zmuszony jest dokonać „szybszego naboru”.  Ocena KRS Jak zaznaczyła, w KRS zasiadają głównie sędziowie rejonowi, którzy będą oceniać kandydatów do Sądu Najwyższego, przesyłając te kandydatury do prezydenta. – W Sądzie Najwyższym znajdą się osoby, o których sędziowie Sądu Najwyższego nic nie wiedzą. Może będą to bardzo dobre osoby, a może będą to bardzo złe osoby. Nie mamy pojęcia – mówiła. Wyjaśniała, że chce przebić się z przekazem do polskiego społeczeństwa o tym, że działania, które są podejmowane przez rządzących, są działaniami przeciw obowiązującej konstytucji, a ona sama przysięgała jej strzec.  Przysięga i honor– Stąd jestem zdeterminowana swoją przysięgą, ponieważ jestem osobą honorową. Jednak w pewnym momencie już nic nie można będzie zrobić – powiedziała. Gersdorf oświadczyła też, że reforma wymiaru sprawiedliwości w Polsce zmierza do uczynienia z sędziów urzędników podległych w sądach powszechnych ministrowi sprawiedliwości, jednocześnie prokuratorowi generalnemu, a w przypadku Sądu Najwyższego – prezydentowi. Oświadczyła, że w poniedziałek zamierza prawdopodobnie przyjść do pracy, ale chce kontynuować urlop, który miała zaplanowany wcześniej.   Sprawozdania Małgorzaty Gersdorf Prezes niemieckiego Federalnego Trybunału Sprawiedliwości (BGH) Bettina Limperg powiedziała na konferencji, że Gersdorf od dwóch lat sprawozdawała przedstawicielom sądów najwyższych w Europie o tym, co się dzieje w Polsce. W 2015 r. – jak dodała – pojawiły się pierwsze wiadomości, które ją zmartwiły. – Sieć europejskich prezesów sądów najwyższych jest bardzo zmartwiona tymi wydarzeniami. Oczywiście są możliwe jakieś działania reformatorskie, ale w sumie dotyczy to tego, o czym pani Gersdorf mówiła – chodzi o wymianę kadr w sądownictwie, co podważa niezależność sądownictwa – wskazała Limperg.   Stanowisko przewodniczącej Federalnego Trybunału RFN Wcześniej w piątek Limperg, jak napisała dpa, oceniła, że I prezes polskiego Sądu Najwyższego Małgorzata Gersdorf została zwolniona z urzędu niezgodnie z prawem. – Zwolnienie Małgorzaty Gersdorf jest tymczasowym i dramatycznym punktem kulminacyjnym rozwoju sytuacji, który może być określany jako katastrofalny – powiedziała Limperg niemieckiej agencji. Dodała, że „sytuacja w Polsce napawa (ją) największą troską”. Prezydent Miasta Karlsruhe Frank Mentrup podziękował na konferencji, że w tak gorącym okresie Gersdorf znalazła czas, by przyjechać do Karlsruhe.   Ustawa Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym od 4 lipca przestali – według ustawy – pełnić swoje funkcje. Mogą dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie przez nich stanowiska sędziego SN. Gersdorf, która ukończyła 65. rok życia, nie złożyła takiego oświadczenia.   Zgodnie z konstytucją Gersdorf – wybrana na I prezesa SN w 2014 r. – podkreślała wielokrotnie, że kadencja I prezesa SN zgodnie z konstytucją trwa 6 lat. „Zostałam prawidłowo powołana na stanowisko I prezes Sądu Najwyższego; zgodnie z Konstytucją moja kadencja w SN trwa do 30 kwietnia 2020 roku i nie może zostać skrócona żadną ustawą” – napisała sędzia Gersdorf w liście skierowanym do prezydenta Andrzeja Dudy.",,
Rosyjskie MSZ: Sankcje UE nie pozostaną bez reakcji,MSZ Rosji oceniło w sobotę jako „nieprzyjazną akcję” wprowadzenie przez UE sankcji wobec rosyjskich funkcjonariuszy związanych z listopadowym incydentem w rejonie Cieśniny Kerczeńskiej. Działania UE nie pozostaną bez odpowiedzi – zapewniło ministerstwo.,"W oficjalnym komunikacie rosyjski resort oznajmił, że nieprawdziwe są argumenty UE, iż Rosja przejmując okręty ukraińskie w rejonie Cieśniny Kerczeńskiej i aresztując ich załogę naruszyła prawo międzynarodowe i bezpodstawnie użyła siły. MSZ nazwało incydent prowokacją organizowaną przez władze Ukrainy. Ministerstwo powtórzyło także wcześniej wyrażane przez stronę rosyjską stanowisko, iż ukraińskie jednostki naruszyły granicę morską Federacji Rosyjskiej w miejscu, gdzie przebiegała ona jeszcze przed marcem 2014 roku (czyli przed aneksją Krymu przez Rosję – PAP). „Pretekst do umieszczenia naszych rodaków na nielegalnych listach osób objętych sankcjami poraża obłudą i cynizmem” – oświadczyło ministerstwo. Decyzja UE „świadczy o nieposzanowaniu prawa Federacji Rosyjskiej do zapewnienia ochrony swojej granicy państwowej” – głosi komunikat. Wśród osób, które UE objęła w piątek sankcjami są: szef zarządu ds. granicy Federalnej Służby Bezpieczeństwa (FSB) Rosji na anektowanym Krymie oraz jego zastępca; trzech oficerów dowodzących okrętami patrolującymi granicę oraz okrętem zwalczającym łodzie podwodne, którzy brali udział w działaniach uniemożliwiających statkom ukraińskim dostęp do ukraińskiego wybrzeża Morza Azowskiego, oraz dowódca odpowiedzialny za rosyjskie siły wojskowe w regionie. Informując o sankcjach rzeczniczka Komisji Europejskiej Maja Kocijanczicz podkreśliła, że UE nie uznaje nielegalnej aneksji Krymu i Sewastopola i uważa ją za bezpośrednie wyzwanie dla bezpieczeństwa międzynarodowego. UE oczekuje, że Rosja uwolni zatrzymanych ukraińskich marynarzy i zwróci przejęte okręty Ukrainy – powiedziała rzeczniczka. Pod koniec listopada 2018 roku siły rosyjskie ostrzelały trzy małe okręty ukraińskie, które próbowały przepłynąć z Morza Czarnego na Morze Azowskie przez Cieśninę Kerczeńską, kontrolowaną przez Rosję. Jednostki zostały przejęte, a 24 członków ich załóg aresztowano; ostatnio ich areszt przedłużono do 24 kwietnia.",,
„Młode wilki” wracają. Schetyna przed starciem z opozycją wewnątrz PO,"Choć od przegranych dla Koalicji Obywatelskiej wyborów minęło zaledwie kilka dni, Grzegorz Schetyna stoi przed kolejną batalią – zaplanowanymi na styczeń wyborami wewnątrz PO. A sytuacja przewodniczącego partii wydaje się jeszcze trudniejsza niż w wyborach parlamentarnych, bo do głosu coraz częściej dochodzą tzw. „młode wilki” Platformy. Schetyna nie po raz pierwszy zresztą będzie musiał gasić pożar wewnątrz PO.","O tym, że w Platformie Obywatelskiej nastroje są – kolokwialnie mówiąc – nieciekawe, wiadomo było jeszcze przed wyborami. Grzegorz Schetyna w jednym z wywiadów zapewniał, że czas na powyborcze rozliczenia jeszcze nadejdzie, a jego kadencja jako przewodniczącego PO kończy się dopiero w styczniu 2020 roku, kiedy w ugrupowaniu odbędą się wybory. – Dziś w głowie mam tylko to, co jest najważniejsze. A najważniejsze jest zwycięstwo 13 października – mówił zaledwie tydzień temu. Jednak dziś, po wyborczej klęsce ugrupowania Schetyny wiemy, że polityk ma zupełnie inne problemy na głowie. – Nasz elektorat jest potężnie rozczarowany – mówi „Gazecie Wyborczej” jeden z polityków Platformy Obywatelskiej i dodaje, że części wyborców ugrupowanie może przy sobie nie utrzymać. Dlatego kryzysową sytuację Schetyny próbują wykorzystać tzw. „młode wilki” PO. Nie po raz pierwszy.Wewnątrzpartyjna opozycja SchetynyJak ujawnia jeden z polityków Koalicji Obywatelskiej, długo nie czekał m.in. prezydent Warszawy Rafał Trzaskowski i już w poniedziałek odwołał wszystkie swoje spotkania, by rozpocząć rozmowy wewnątrz PO. To samo ma się dziać w innych miejscach kraju, gdzie lokalnie władzę sprawuje partia Schetyny.                                                teraz odtwarzane„Kły stępione”. Schetyna w TVP o młodych w PO Inicjowane przez frakcję młodych polityków Platformy spotkania wskazują, że rozpoczęły się negocjacje mające na celu wyłonienie kandydata, który wystartuje przeciw Grzegorzowi Schetynie.Kto to będzie? Wśród „młodych wilków” PO wymienia się – oprócz Trzaskowskiego – m.in. Arkadiusza Myrchę, Sławomira Nitrasa, Joannę Muchę, Agnieszkę Pomaską, Cezarego Tomczyka, Krzysztofa Brejzę czy Borysa Budkę.Ten ostatni oficjalnie szykował się zresztą do konkurencji ze Schetyną już w 2015 roku, jednak ostatecznie odpuścił, tłumacząc, że trzeba „budować silną opozycję”. Teraz jednak, kiedy przed PO kolejne cztery lata w opozycji, zwieranie szyków może nie wystarczyć. Warto przypomnieć, jak krytycznie o liderze PO młodzi politycy tej partii wypowiadali się choćby w 2017 roku. Posłanka Joanna Mucha przekonywała wówczas w jednym z wywiadów, że Polsce potrzebna jest nowa partia, złożona z ludzi młodych. Do objęcia sterów w Platformie szykowany był z kolei Rafał Trzaskowski, o którym mówiło się, że jest „polskim Macronem”. „Przed nami niezwykle ważne wybory prezydenckie, w których PO będzie musiała wypełnić zadanie integrowania sił demokratycznych wokół naszego kandydata na prezydenta oraz przyjąć główny ciężar kampanii. Dlatego musimy dziś mocno zewrzeć szyki” – cytuje wspomniany list „Wyborcza”.– Trzeba czymś zająć ludzi w partii. Dać im nowe wyzwania. To część strategii ratunkowej, która ma poprawić notowania Schetyny. Partię ma poukładaną pod siebie, więc o lojalność współpracowników raczej nie musi się martwić – ocenia w rozmowie z dziennikiem jeden z ważnych polityków PO.Inny z kolei twierdzi, że partia zamierza zadbać o interesy lidera PO w całym kraju. – Chcemy wytłumaczyć, że teraz najważniejsze są wybory prezydenckie, a nie rozliczenia – mówi.Twarzą kampanii przed wyborami do Sejmu i Senatu Grzegorz Schetyna zrobił Małgorzatę Kidawę-Błońską. Najwyraźniej jednak nie udało się jej obarczyć klęską za przegraną, bo – jak zauważa „GW” – w partii „wrze”, a jako główny winny wskazywany jest Schetyna. Otwarcie wynik głosowania  komentują także wieloletni i doświadczeni politycy Platformy, choć raczej niezwiązani z frakcją Schetyny, jak Bogdan Zdrojewski. – Grzegorz Schetyna wie, jaką osobistą decyzję powinien teraz podjąć – stwierdził w rozmowie z „Rzeczpospolitą” polityk PO podkreślając, że jest „bardzo rozczarowany” wynikiem niedzielnych wyborów.",,
Agata Kornhauser-Duda chce działać pro publico bono,"Nie będzie uregulowania statusu małżonki głowy państwa. Nieoficjalnie powodem jest brak entuzjazmu Pałacu Prezydenckiego – informuje „Rzeczpospolita”. – Ten punkt nie znalazł się póki co w planie komisji, a do końca kadencji są tylko dwa posiedzenia Sejmu i sporo ustaw na tzw. wczoraj – tłumaczy Urszula Rusecka z PiS, przewodnicząca Komisji Polityki Społecznej i Rodziny. Nie ukrywa, że nie ma już zbyt wielu szans na uregulowanie statusu pierwszej damy.","Wszystko zaczęło się od petycji, którą w październiku ubiegłego roku do premiera Mateusza Morawieckiego wysłało stowarzyszenie Polski Instytut Praw Głuchych. Inicjatorem pisma był Daniel Kowalski, dyrektor zarządzający stowarzyszenia.Zdaniem instytutu pierwsza dama Agata Kornhauser-Duda „niewątpliwie jest jedną z kobiet najbardziej zapracowanych w kraju”, a jej „ogromna aktywność” wymaga wielu wyrzeczeń, takich jak porzucenie pracy zawodowej. Dlatego stowarzyszenie zaapelowało o przyznanie małżonce prezydenta pensji. Zauważyło, że obecnie  nie jest ona nawet ubezpieczona, a składki musi odprowadzać jej mąż.Dziennik przypomina, że krytycznie do przyznania pensji małżonce odnosił się w styczniu sam Andrzej Duda w rozmowie z Wirtualną Polską. – Moja żona nie oczekuje pensji, może sprawować funkcję honorowo, w pełni pro publico bono – oświadczył.Według dziennika zamrożenie prac w Sejmie oznacza, że fiaskiem skończy się już druga próba przyznania pensji małżonce prezydenta za rządów PiS. Pierwsza miała miejsce latem 2016 roku. Uposażenie dla pierwszej damy było elementem większej nowelizacji, podnoszącej pensje m.in. prezydenta i ministrów oraz parlamentarzystów.",,
Tego jeszcze nie było: ropa tanieje od 10 sesji,"Ropa w USA tanieje od 10 sesji. Tak długiego spadku cen surowca jeszcze nigdy nie było. Baryłka ropy West Texas Intermediate w dostawach na grudzień na giełdzie paliw NYMEX w Nowym Jorku kosztuje 60,58 dolarów. Analitycy wskazują na zwolnienie niektórych krajów z zakazu importu surowca z Iranu.","– Na rynku ropy rządzą niedźwiedzie – mówią maklerzy. Atakujący od góry niedźwiedź jest popularną metaforą trendu spadkowego, przeciwny trend symbolizuje atakujący od dołu byk. Tylko 8 listopada notowania surowca spadły w USA o 1,4 proc., od początku tygodnia spadek wynosi 4 proc., zaś biorąc pod uwagę notowania sprzed pięciu tygodni, najwyższe od 2014 r., ropa staniała aż o jedną piątą. Zdaniem analityków jest to efekt tymczasowego zwolnienia z zakazu importu ropy z Iranu, jakie Waszyngton przyznał Chinom, Indiom, Japonii, Korei Południowej, Grecji, Włochom, Tajwanowi i Turcji. Zwolnienia nie otrzymała Unia Europejska.",,
Verhofstadt życzy Petru powodzenia w jednoczeniu opozycji,Szef frakcji liberałów w europarlamencie Guy Verhofstadt trzyma kciuki za zjednoczenie polskiej opozycji przeciwko PiS. W piątek przekazał życzenia w tej sprawie przewodniczącemu Nowoczesnej Ryszardowi Petru.,"„Powodzenia @RyszardPetru w twoim wysiłku na rzecz zjednoczenia opozycji przeciwko manipulacjom prawa wyborczego przez PiS” – napisał na Twitterze przewodniczący Porozumienia Liberałów i Demokratów na rzecz Europy.W czwartek rano liderzy Platformy i Nowoczesnej – Grzegorz Schetyna i Ryszard Petru oświadczyli, że Rafał Trzaskowski jest wspólnym kandydatem obu ugrupowań na prezydenta Warszawy, zaś dotychczasowy kandydat Nowoczesnej Paweł Rabiej – kandydatem na jego zastępcę.",,
Sondaż. Niemcy chcą przedterminowych wyborów,"Z najnowszego sondażu przeprowadzonego na zlecenie Niemieckiej Agencji Prasowej (DPA) wynika, że 34 procent Niemców chce zerwania w przyszłym roku koalicji rządowej i rozpisania przedterminowych wyborów. 39 procent jest odmiennego zdania. Oficjalnie wybory parlamentarne w Niemczech mają się odbyć jesienią 2021 roku.","Najwięcej zwolenników przedterminowych wyborów jest wśród członków i sympatyków lewicy i AfD. Te partie zyskują w ostatnich sondażach coraz większe poparcie.   Eksperci twierdzą, że postawa nowych władz SPD także przyczynia się do kryzysu rządowego i możliwości zerwania koalicji. Żądają oni zwiększenia wydatków na programy socjalne i klimatyczne, co potęguje kryzys wewnątrz rządowy.   Z innego sondażu dotyczącego popularności polityków wynika, że nadal największym zaufaniem cieszy się Angela Merkel. Czterdzieści procent Niemców chce, aby w przyszłym roku nadal miała duży wpływ na niemiecką politykę.  Nowa szefowa CDU i główna kandydatka na kolejnego kanclerza, Annegret Kramp-Karrenbauer, w ciągu roku spadła z pierwszego na siódme miejsce. Jej poparcie spadło aż o szesnaście punktów procentowych.",,
Wartość dodana lewicy,"Instytutu Europejski w Warszawie, zainauguruje swą działalność w najbliższą sobotę. To najnowszy „think-tank, który będzie się specjalizował w dziedzinie polityki europejskiej” – mówi jego prezes Leszek Miller.","Z LESZKIEM MILLEREM, b. premierem, prezesem Instytutu Europejskiego, rozmawia Krzysztof Lubczyński W sobotę 11 grudnia 2010 r. o godz.10.30, w siedzibie Wyższej Szkoły Ceł i Logistyki w Warszawie przy ul. Jagiellońskiej 82 zainauguruje działalność Instytut Europejski. Czy ten Instytut, na którego czele stanął Pan, to jest właśnie ten od lat wyczekiwany na lewicy pierwszy lewicowy think-tank? - Tak. To będzie think-tank, który będzie się specjalizował w dziedzinie polityki europejskiej. Jego działalność będzie się ogniskowała wokół trzech problemów. Po pierwsze, wokół strategii dalszego funkcjonowania Unii Europejskiej. Po drugie, wokół doświadczeń w działalności partii lewicowych w Europie. Po trzecie, wokół polskiej polityki wschodniej. Z jednej strony będzie to klasyczny think-tank, w którym będzie się wypracowywało ekspertyzy, będzie się prowadzić dyskusje wokół strategii, ale z drugiej strony chcielibyśmy zajmować się też działalnością edukacyjną, m.in. spotykać się na uczelniach z młodzieżą akademicką, z młodzieżą licealną, tak aby nasze prace nie zamykały się w wąskim gronie ekspertów, ale miały walor publicznej debaty.  Dlaczego pierwszy lewicowy think - tank dotyczy akurat spraw europejskich, a nie tego, co zasadniczo bliższe jest lewicy, czyli kwestii społecznych, światopoglądowych w polityce krajowej? - To wynika z moich zainteresowań, a przypominam, że to mój rząd finalizował proces akcesji Polski do Unii Europejskiej i wprowadzał tam nasz kraj. Na marginesie dodam, że po 2004 roku kierownictwo SLD, świadomie lub nie, próbowało ominąć tę tematykę, ku olbrzymiej dla siebie stracie, bo to przecież Sojusz, jako partia wtedy rządząca, miał swój udział w akcesji Polski do Unii.  Na ile Instytut Europejski będzie związany z SLD, a na ile będzie think - tankiem „ogólnolewicowym”? - Instytut będzie z partią zaprzyjaźniony, stowarzyszony, choć autonomiczny. Na pewno do współpracy będziemy zapraszać ludzi o lewicowych poglądach, także spoza SLD.  Jakie będą formy działalności Instytutu? - Poza wspomnianymi sympozjami i dyskusjami, w 2011 roku zajmiemy się analizą badań nad stosunkiem Polaków do Europy i Unii Europejskiej. Z tych badań wynikają zaskakujące dane, bo okazało się, że wyborcy Prawa i Sprawiedliwości wcale nie są tak eurosceptyczni, jak zwykło się uważać i w niektórych kategoriach są nawet bardziej proeuropejscy od zwolenników SLD i Platformy Obywatelskiej. Kolejna sesja będzie poświęcona zaczynającej się w połowie przyszłego roku polskiej prezydencji w Unii.  A co z działalnością wydawniczą, bez której żaden think-tank nie może się obejść? - Na to potrzeba pieniędzy, ale Grzegorz Napieralski zapewnił, że znajdą się pewne środki na działalność wydawniczą i popularyzatorską.  Pan zagospodarował problematykę zagraniczną. Czy można się spodziewać, że inni koledzy z lewicy pójdą Pana śladem i założą kolejny think - tank, tym razem poświęcony tematyce społecznej i światopoglądowej? - Tak powinno być. W SLD istnieją od kilku lat platformy programowe obliczone na zagadnienia wewnętrzne, ale trwają w jakimś uśpieniu i może nasz przykład pobudzi je do działania.  Dziękuję za rozmowę.",,
Będzie spotkanie Obama-Putin? „Rozwiązanie problemów prowadzi przez Moskwę”,"W Białym Domu trwają dyskusje, czy doprowadzić do spotkania Baracka Obamy z Władimirem Putinem na wrześniowej sesji Zgromadzenia Ogólnego ONZ – pisze „New York Times”. Podzielenie są zarówno prezydenccy doradcy i urzędnicy, jak i analitycy.","Dziennik przypomina o lodowatych stosunkach między oboma przywódcami od pierwszego spotkania w 2009 roku i o tym, że nie rozmawiali ze sobą w cztery oczy od ponad roku. Tymczasem – zauważa „NYT” – nasilony transport rosyjskiego sprzętu wojskowego do Syrii sprawia, że jeszcze bardziej aktualne jest pytanie: angażować się w rozmowy z Rosją czy izolować ją? – Skoro Ukraina i Syria są dwiema najbardziej znaczącymi strefami konfliktu na świecie, niektórzy urzędnicy argumentują, że rozwiązanie obu problemów prowadzi przez Moskwę, co oznacza konieczność rozmów. Inni martwią się jednak, że zgoda na spotkanie będzie tylko na korzyść Putina i będzie stanowić nagrodę dla międzynarodową łobuza – pisze „NYT”. Obama woli rozmowę od izolacji Gazeta zauważa, że prezydent USA Obama jest politykiem, który z założenia preferuje rozmowę od izolacji, co pokazuje jego polityka wobec Kuby i Iranu, ale jego dotychczasowe kontakty z prezydentem Rosji Putinem okazywały się bezowocne albo były wykorzystywane przez Moskwę dla swych interesów. – Ruch Rosji, aby wzmocnić rząd prezydenta Baszara el-Asada, który opiera się od lat nawoływaniom Obamy do ustąpienia, uwypukla sprzeczne podejście USA i Rosji do zwalczania Państwa Islamskiego – podkreśla „NYT”. Rosja uważa, że rząd w Damaszku jest jedyną siłą, która może pokonać islamskich ekstremistów: dlatego zbroi Syrię i wzywa innych, by uczynili to samo.–  Jednak intencje Rosji nie są jasne – zauważa „NYT”, cytując rzecznika Białego Domu Josha Earnesta, który powiedział, że „proces podejmowania decyzji w Rosji jest raczej nieprzejrzysty"". – Z jednej strony spotkanie z Putinem mogłoby pomóc w zrozumieniu jego przesłanek i celów – pisze „NYT” – ale z drugiej będzie zaprzeczeniem dotychczasowej polityki izolacji Putina w odwecie za działania na Krymie i na wschodniej Ukrainie. – Obama nie może oczekiwać niczego pozytywnego z widzenia się z Putinem – powiedział John Herbst, były ambasador USA na Ukrainie, teraz w think tanku Atlantic Council. – Spotkanie z rosyjskim strongmanem sprawi tylko to, że prezydent będzie wyglądał na słabeusza – zauważył. Putin przed ONZ-etem Zdaniem analityków cytowanych przez dziennik Putin chce wykorzystać swoje przemówienie w ONZ, aby odwrócić uwagę świata od kryzysu na Ukrainie, naciskając na międzynarodową koalicję do walki z Państwem Islamskim z udziałem syryjskiego rządu. W ten sposób miałby szansę wyzwolić się z międzynarodowej izolacji i sprawić, że Rosja znowu będzie szanowanym członkiem międzynarodowej społeczności.Ostatnia rozmowa telefoniczna Obama-Putin miała miejsce w czerwcu i dotyczyła negocjacji nuklearnych z Iranem.",,
Szefowie MSZ Polski i Ukrainy o ekshumacjach. „Trzeba dobrej woli z obu stron”,"W dyskusji z Ukrainą na temat miejsc pamięci oraz poszukiwań i ekshumacji potrzebna jest dobra wola obu stron; okazaliśmy tę dobrą wolę – powiedział minister spraw zagranicznych Jacek Czaputowicz po wtorkowych rozmowach z szefem ukraińskiej dyplomacji Pawło Klimkinem. Klimkin dodał, że rozmowy dotyczyły możliwości „pójścia do przodu” w sprawach historycznych. Do spotkania stron doszło w Warszawie.","Chodzi przede wszystkim o blokowanie przez Kijów poszukiwań i ekshumacji polskich ofiar II wojny światowej na Ukrainie. Władze wschodniego sąsiada domagają się natomiast ochrony ukraińskich miejsc pamięci w Polsce. Minister Jacek Czaputowicz powiedział, że zakaz ekshumacji szczątków Polaków, którzy zginęli na obecnym terytorium Ukrainy, jest „trudny do wytłumaczenia”. – Jest to pewne prawo, które przynależy społeczeństwu polskiemu. Ono jest bezdyskusyjne; natomiast też przyjęliśmy do wiadomości uwagę strony ukraińskiej, którą Pawło Klimkin często zgłaszał. Strona ukraińska podtrzymuje swoje zastrzeżenia do faktu, że Polska też jest zobowiązana do ochrony pewnych miejsc pamięci Ukrainy. Tych, które są postawione zgodnie z polskim prawem. Jest to pewne zobowiązanie – mówił Czaputowicz. – Gdyby udało się z naszej strony podjąć jakieś zdecydowane działania w tym zakresie, myślę, że strona ukraińska też by mogła podjąć pewne działania i dopuścić polskich badaczy do ewentualnych ekshumacji. Trzeba dobrej woli z obu stron i właśnie okazaliśmy tę dobrą wolę – dodał Czaputowicz. Minister dodał, że decyzja jest też po stronie właściwych instytucji, takich jak ukraiński IPN. Zdaniem ministra Pawło Klimkina kontekst emocjonalny nie pozwala „iść do przodu” w dialogu historycznym. Ocenił jednak, że po rozmowach w Warszawie udało się stworzyć wizję dalszych działań. – Liczę bardzo na to, że ta logika doprowadzi do tego, że będziemy w kwestiach historii rozumieć się wzajemnie bardzo dobrze i współpracować. Popracujemy jeszcze z Jackiem nad praktycznymi konsekwencjami, dzisiaj o nich rozmawialiśmy i w najbliższym czasie liczę na to, że powiemy, w jaki sposób będzie się to odbywało – powiedział Klimkin. Ukraiński minister zastrzegł, że na razie nie będzie wymieniał miejsc pamięci, o których rozmawiano. Jak zapewnił, informacje o nich zostaną przekazane w najbliższym czasie. Wiosną zeszłego roku Ukraina wydała na swym terytorium zakaz poszukiwań i ekshumacji Polaków, ofiar II wojny światowej. Było to następstwem zdemontowania nielegalnego pomnika Ukraińskiej Powstańczej Armii w Hruszowicach koło Przemyśla w kwietniu 2017 r. Przeprowadzone przez IPN pod koniec maja tego roku badania archeologiczne i medyczno-sądowe nie dały podstaw do uznania, że w miejscu zdemontowanego pomnika ku czci UPA znajdowały się mogiły członków tej ukraińskiej formacji. Kijów liczy z kolei na zmiany w ustawie o Instytucie Pamięci Narodowej, której przepisy – zaskarżone do Trybunału Konstytucyjnego – zakładają sankcje karne za negowanie zbrodni ukraińskich nacjonalistów.",,
Premier bez ochrony w Dniu Dziecka w KPRM,"Donald Tusk polecił BOR, by nie sprawdzało tysięcy osób, które odwiedziły jego siedzibę z okazji Dnia Dziecka w kancelarii premiera. Złamano wszelkie procedury – alarmuje „Rzeczpospolita”.","W Dniu Dziecka Kancelaria Premiera Rady Ministrów zaprosiła rodziców wraz zpociechami na dzień otwarty. Chętnych było ponad 11 tysięcy – tyle ludziweszło na rządowy teren. Część z nich – 1,2 tys. – zwiedziła siedzibę prezesa Rady Ministrów. Jak ustaliła „Rzeczpospolita”, grupa ta weszła bez jakiejkolwiek kontroli ze strony BOR, choć samo Biuro było do tego przygotowane - było specjalnestanowisko wyposażone w urządzenia m.in. do kontroli pirotechnicznej.Sprawdzania zaniechano na wyraźne polecenie premiera Donalda Tuska. Z nieoficjalnych informacji wynika, że po otrzymaniu polecenia szefa rządu,oficerowie nie konsultowali decyzji o wpuszczeniu gości bez kontroli ze swoim przełożonym. – Niewiarygodne, skandaliczne, nieodpowiedzialne. W zasadach ochrony nie ma wyjątków – podkreśla Jerzy Dziewulski, były szef ochrony Aleksandra Kwaśniewskiego. Dariusz Aleksandrowicz, rzecznik BOR, zapewnia, że wchodzących do samejsiedziby premiera kontrolowano. – Po zakończeniu imprezy cały teren został drobiazgowo przeszukany przez pirotechników – dodaje.",,
"Ambasador Ukrainy: Dopóki Rosja nie odda okrętów, UE powinna nałożyć na nią nowe sankcje","Dopóki Rosja nie odda ukraińskich okrętów, nie wypuści marynarzy, to cała UE powinna nałożyć na nią dodatkowe sankcje; oddzielna sankcja za każde działanie Rosji, finansowa i gospodarcza. Chociażby wstrzymanie Nord Stream 2 – mówi w wywiadzie dla „Dziennika Gazety Prawnej” ambasador Ukrainy Andrij Deszczyca.","Deszczyca podkreślił w wywiadzie dla piątkowego „DGP”, że poprzez incydent w Cieśninie Kerczeńskiej prezydent Rosji Władimir Putin przypomniał, ale nie o Ukrainie, tylko przede wszystkim o sobie, „o tym, że nie zgadza się z tym stanem rzeczy, że chce więcej”. – Zresztą cały czas chciał. Teraz testuje, czy może sobie pozwolić na bezprawne kontrolowanie Cieśniny Kerczeńskiej i Morza Azowskiego. Jeśli nic się nie stanie, nic go za to nie spotka, to posunie się dalej i sprawdzi, co się zadzieje, kiedy spróbuje kontrolować np. całe Morze Czarne. Czy świat będzie wtedy te udawał, że tego nie zauważa – powiedział ambasador Ukrainy w Polsce. Odnosząc się do reakcji międzynarodowych na ten incydent stwierdził, że „stanowisko powinno być ostrzejsze, poza tymi słowami powinny pójść dalsze czyny ze strony całej Unii Europejskiej i świata demokratycznego”. – Rosja wtedy zrozumie, że ponosi koszt za swoje agresywne działania – zaznaczył Deszczyca.",,
„Przynależność do UE jest wymogiem polskiego patriotyzmu”,"Przynależność do Unii Europejskiej jest wymogiem polskiego patriotyzmu, ale czy musi oznaczać że na wszystko się zgadzamy? – pytał podczas konwencji Prawa i Sprawiedliwości w Poznaniu lider tej partii Jarosław Kaczyński. – Przynależność do Unii nie kończy polityki, tej nieustającej gry o status, o pozycje. Musimy zabiegać o równość, a tę równość zaczęto kwestionować – podkreślił.","Szef PiS zwracał uwagę, że sprawa równości nie odnosi się wyłącznie do „aspektów wielkiej polityki"", ale też do „aspektów polskiej codzienności”. – Każdy z nas pewnie widział sklepy z niemieckimi proszkami do prania, prosto z Niemiec. Takie same proszki są sprzedawane w Polsce i to po takich samych cenach, tylko że są gorsze. Są po prostu gorsze, mają gorszy skład, gorzej piorą – wskazywał zaznaczając, że jest to tylko pewien przykład. – Takich towarów jest więcej – To jest nierówność i to nierówność, na którą nie wolno się zgadzać – podkreślił.Kaczyński wskazał, że jego ugrupowanie stawiało te sprawę wielokrotnie i „oto są wyniki”. – Zupełnie niedawno, przed kilkoma dniami PE zatwierdził raport odnoszący się do zmiany dyrektywy o zapobieganiu wprowadzania w błąd w handlu – mówił. – To są zmiany, które po raz pierwszy – podkreślam to – po raz pierwszy, idą w tym kierunku, by tę nierówność zlikwidować, wyłączyć, żeby karać za tego rodzaju działania – zwrócił uwagę.Mówił, że co prawda zmiany nie są w pełni zadowalające, „ale naprawdę dokonaliśmy pierwszego, wielkiego kroku w tym ważnym dla Polski przedsięwzięciu zmierzającym do tego, żeby była rzeczywista równość”.Przypomniał także, że Unia Europejska powstała przed przeszło 60 laty i została stworzona przez ludzi, którzy „nawiązywali do wartości chrześcijańskiej, co więcej, sami byli takimi bardzo praktykującymi chrześcijanami”. Jak mówił, „to było wyciągnięcie wniosków z I, a w szczególności, II wojny światowej i można powiedzieć, że tutaj Unia, powtarzam, przedtem to była Europejska Wspólnota Gospodarcza, odniosła sukcesy i te sukcesy powinny być kontynuowane”. „Nie dla Unii dwóch prędkości”Ocenił, że „one mogą być kontynuowane tylko wtedy, jeżeli zwycięży hasło: »Nie dla Unii dwóch prędkości i nie dla Unii dwóch jakości«”. – Tak dla Unii równości, tak dla Unii, która będzie wracała – i wierzę, że tak będzie – do swoich korzeni, bo w związku równych, wolnych, europejskich narodów jest przyszłość Unii, jest jej nadzieja, jest jej siła, jest jej szansa na prawdziwą wielkość – podkreślił Kaczyński.Prezes partii rządzącej skomentował również propozycję PO, by wprowadzić w Polsce euro. – Wprowadzenie obecnie euro w Polsce przyniosłoby straty polskiej gospodarce, uderzyłoby w polskie gospodarstwa domowe – ocenił.– Jest takie pytanie, czy euro w tej chwili przyniesie korzyści polskiej gospodarce, czy będziemy się dzięki temu szybciej rozwijać, czy polskie gospodarstwa domowe będą dzięki temu lepiej się miały, czy będzie tak, że polskie kieszenie na tym zyskają? Otóż nie. Gdybyśmy w tej chwili przyjęli euro to polska gospodarka by na tym straciła, rozwijała by się wolniej, a polskie gospodarstwa domowe by na tym traciły – powiedział były premier.– Gdyby oni (PO – przyp. red.) wygrali, to – zobaczycie – (sprawa wprowadzenia euro w Polsce) byłaby natychmiast aktualna. Mam nadzieję, że nie zobaczycie – powiedział Kaczyński, zwracając się do uczestników konwencji. – Powtarzam: uderzy to w gospodarkę jako całość, uderzy to w polskie gospodarstwa domowe, ale mimo wszystko oni są za tym – przestrzegał.                                                teraz odtwarzanePremier Morawiecki: Walcząc o równe traktowanie, jednocześnie walczymy o silną Unię Klub równych szansPo prezesie PiS wystąpił premier Mateusz Morawiecki, który także zapowiedział walkę o równość. Podkreślał, że Polska weszła do Unii, ponieważ był to „klub równych państw”.– To jest ważne nie tylko dla pozycji Polski w Unii, nie tylko dlatego, żebyśmy odnosili sukcesy, żebyśmy realizowali nasze interesy. To jest ważne również w średniej i dłuższej perspektywie dla czegoś fundamentalnego – żeby Unia wzmacniała się, przetrwała, była silna, to musi być klubem równych państw; w przeciwnym razie będziemy mieli kryzys za kryzysem – dowodził.– My dzisiaj walcząc w interesie Polski, walcząc o równe traktowanie, jednocześnie walczymy o silną Unię Europejską, o Unię która nie jest koncertem mocarstw, nie jest europejskim koncertem mocarstw czy koncertem europejskich mocarstw, tylko jest Unią europejską równych państw – nie unia równych i równiejszych, tylko Unią, która służy wszystkim państwom członkowskim w sposób sprawiedliwy i solidarny – dodał.Morawiecki zapowiedział także, że PiS będzie walczył z dyskryminacją polskich przedsiębiorców w Unii Europejskiej. – Wolny i wspólny rynek europejski musi zakładać uczciwe traktowanie wszystkich konsumentów – wskazał. – Unia była naszym marzeniem, a teraz jest naszym zadaniem. Chcemy ją wzmacniać – zaznaczył.",,
Oskarżony o szpiegostwo na rzecz Rosji: Wspierają mnie Janusz Korwin-Mikke i Grzegorz Braun,"Po blisko trzech latach w areszcie, po wpłaceniu kaucji w wysokości 200 tys. zł na wolność wyszedł Mateusz Piskorski. Jest oskarżony o szpiegostwo na rzecz Rosji i Chin. Lider partii Zmiana nie przyznaje się do winy.","W poniedziałek udzielił pierwszego po wyjściu z aresztu wywiadu, dla rosyjskiego portalu eadaily.com. W nim jako osoby, które go „wpierały i wspierają” wymienił Janusza Korwin-Mikkiego, Grzegorza Brauna i Piotra Ikonowicza – podaje portal niezalezna.pl „Zbiórka pieniędzy na kaucję dla Mateusza Piskorskiego trwała od grudnia, gdy sąd po raz pierwszy zgodził się wypuścić z aresztu polityka oskarżonego o szpiegostwo. Od tamtego czasu sądy trzykrotnie zmieniały kwotę poręczenia. Pierwsza nieprawomocna decyzja mówiła o 300 tys. zł, prawomocnie podwyższono ją do pół miliona. Pieniędzy nie udało się zebrać, ale przed tygodniem sąd apelacyjny ustalił nową kwotę – 200 tys. zł” – podaje portal niezalezna.pl, cytując „Gazetę Wyborczą”. Piskorski był pytany, czy zwracali się do niego polscy działacze polityczni, proponując, by został ich sojusznikiem.  – Niedługo są wybory do Parlamentu Europejskiego, na jesieni wybory do Sejmu… – zauważa rosyjski dziennikarz Andriej Wypołzow. – Kontakty są. Wymienię tych, którzy mnie wspierali i wspierają: eurosceptyk Janusz Korwin-Mikke, znany polski reżyser Grzegorz Braun, lider Ruchu Sprawiedliwości Społecznej Piotr Ikonowicz – odpowiada Piskorski.",,
Spółka PDD zbuduje drewniane domy dla osób o przeciętnych dochodach,"Sejm uchwalił w piątek ustawę powołującą spółkę Polskie Domy Drewniane (PDD), która w ramach programu Mieszkanie plus ma stawiać drewniane budynki. Udziałowcami spółki będą Narodowy Fundusz Ochrony Środowiska i Gospodarki Wodnej oraz BOŚ.","Za głosowało 230 posłów, przeciw było 188. Od głosu wstrzymało się ośmiu posłów.              Jak mówił w czwartek w Sejmie minister środowiska Henryk Kowalczyk, domy budowane w ramach spółki PDD, będą „dla osób o przeciętnych dochodach”. – Dla tych, których nie stać na kupno swojego mieszkania – podkreślił.              – Takie rodziny naprawdę potrzebują mieszkań. Może państwu takie osoby nie są bliskie, albo nawet całkiem obce i o nich państwo nie musicie się troszczyć, ale my troszczymy się o te osoby – powiedział, zwracając się do posłów opozycji. Przypomniał, że lokale te będą dostępne na wynajem oraz z opcją dojścia do własności. – To jest najlepszy sposób, by pomóc rodzinom, które oczekują na mieszkania – stwierdził.              – Wiem, że (...) to rozwiązanie na pewno nie pasuje deweloperom i stąd ta krytyka, mówienie o tym, że to będą drogie, ekskluzywne domy – dodał Kowalczyk.   „Budownictwo ekologiczne i energooszczędne”             Odpowiadając na zarzuty opozycji, że na polskim rynku nie ma firm, które mogłyby budować domy drewniane Kowalczyk zaznaczył, że takich firm jest ok. 750. – Takich bardzo dużych, o bardzo dużej mocy przerobowej jest kilkanaście – dodał, podkreślając, że „te firmy oczekują, iż dla nich stworzy się rynek”. – Będą mogły sprzedawać swoje produkty, domy drewniane, w Polsce, a nie będą musiały wywozić ich za granicę – tłumaczył.              Ocenił, że przeznaczanie środków z Narodowego Funduszu Ochrony Środowiska i Gospodarki Wodnej na ten cel jest zasadne, bo to „budownictwo ekologiczne, energooszczędne”. – To jest walka ze smogiem, bowiem potrzeba mniej środków, mniej energii na ogrzewanie tego typu domów – dodał.              Szef MŚ przyznał, że obecnie nie ma norm dotyczących budownictwa energooszczędnego, ale rząd nad tym pracuje i „w tym roku powinny być gotowe”. W środę na posiedzeniu komisji posłowie PiS złożyli poprawki, w myśl których Lasy Państwowe mają być wykreślone z grona udziałowców PDD. Poprawki uzyskały poparcie rządu.   Domy na wynajem             Po zmianach zaproponowanych przez PiS założycielami spółki będą Narodowy Fundusz Ochrony Środowiska i Gospodarki Wodnej oraz Bank Ochrony Środowiska.              Z projektu wynika, że kapitał zakładowy PDD ma wynosić co najmniej 50 mln zł. Szef MŚ powiedział, że z rozmów z założycielami PDD wynika, że na początek zamierzają oni wnieść do kapitału zakładowego 100 mln zł – 60 mln zł ma wnieść NFOŚiGW, a 40 mln zł – BOŚ.              Projekt ustawy zakłada powołanie spółki Polskie Domy Drewniane (PDD), której celem ma być wspieranie budownictwa mieszkaniowego przy wykorzystaniu technologii energooszczędnego budownictwa drewnianego. PDD będzie operatorem mieszkaniowym działającym w ramach programu Mieszkanie plus. Domy budowane przez PDD mają być przeznaczone na wynajem oraz na wynajem z opcją dojścia do własności.              Ponadto spółka będzie także pozyskiwać lub tworzyć nowe rozwiązania technologiczne w zakresie przetwarzania drewna, a także nabywać i przetwarzać surowiec drzewny oraz sprzedawać produkty drzewne.              W projekcie proponuje się, że w latach 2018-2027 maksymalny limit wydatków NFOŚiGW w ramach PDD wyniesie w 2018 r. – 60 mln zł; 2019 r. – 500 mln zł; 2020 r. – 400 mln zł; 2021 r. – 400 mln zł; 2022 r. – 300 mln zł; 2023 r. – 100 mln zł. Od 2024 roku Fundusz nie będzie ponosił kosztów w związku z projektowaną nowelą, bowiem spółka będzie zarabiać i finansować się sama.",,
Ekspert: Zełenski raczej nie usunie nieporozumień w relacjach z Polską,"Ukraiński komentator Witalij Portnikow uważa, że zwycięzca wyborów prezydenckich na Ukrainie, showman Wołodymyr Zełenski będzie słabym szefem państwa i raczej nie poradzi sobie z konfliktem z Rosją ani nie usunie nieporozumień w stosunkach z Polską.","– Żeby zrozumieć, co będzie robił Zełenski, trzeba poczekać na jego realne działania. Będzie raczej słabym prezydentem, bo nie rozumie, jak działa polityka, nie ma politycznej bazy poparcia ani bazy ideologicznej – powiedział w poniedziałek PAP Portnikow, który jest przewodniczącym ukraińskiej części Polsko-Ukraińskiego Forum Partnerstwa działającego pod egidą ministrów spraw zagranicznych dwóch krajów. – Nadzieje, że Zełenski usunie wszystkie problemy, które niepokoją obecnie władze Polski z punktu widzenia pamięci historycznej, uważam za błędne – stwierdził. Wyjaśnił, że większość spraw, wokół których toczy się polsko-ukraiński spór historyczny, nie odnosi się do kompetencji władz państwowych, lecz władz na szczeblu regionalnym i lokalnym. Tak jest m.in. z kwestią własności kościołów. – To oczywiste, że ukraiński prezydent nie wpływa na decyzje władz regionalnych, a co więcej, mogą one stać się o wiele ostrzejsze, by pokazać swoją samodzielność i niezależność od Kijowa – podkreślił. – Dlatego nie uda mu się szybkie zakończenie wojny w Donbasie. Zełenski otrzymuje w spadku konflikt z Rosją, a Rosja nie zamierza na ten temat z nikim dyskutować. Wątpię, by w najbliższych 10-15 latach na Ukrainie pojawił się polityk, który będzie w stanie porozumieć się z Moskwą. Klucz do takich porozumień nie znajduje się w Kijowie, lecz w Moskwie – powiedział. Zdaniem komentatora Zełenski zobowiązany jest do kontynuacji dążeń Ukrainy do członkostwa w Unii Europejskiej i NATO. – Tego wyboru dokonaliśmy pięć lat temu, wychodząc pod unijnymi flagami na Majdan. Chociaż Zełenskiego i jego zwolenników tam nie było, swoją prezydenturę zawdzięcza on tym, którzy uratowali wtedy demokrację – podkreślił. Portnikow uważa, że pierwszą wizytę zagraniczną prezydent elekt powinien złożyć w Brukseli, by „jasno zapewnić, że kurs europejski i euroatlantycki będzie kontynuowany”. Rozmówca PAP wskazał też, że reformy, o których Zełenski mówił w swojej kampanii wyborczej, mogą być realizowane wyłącznie dzięki współpracy z parlamentem. Wybory do Rady Najwyższej Ukrainy mają odbyć się jesienią. W 2017 roku, na fali popularności serialu „Sługa narodu”, w której Zełenski zagrał główną rolę prezydenta, zarejestrowano partię Sługa Narodu. Poparcie dla tego ugrupowania wynosi ok. 12 procent. – Zełenski może zbudować silną partię, która wygra wybory parlamentarne, ale członkowie tej partii nie będą połączeni ideą, a będą skoncentrowani wyłącznie wokół postaci przywódcy – ocenił Portnikow. Jak zaznaczył, Zełenski powinien również liczyć się z wpływami politycznymi najważniejszych oligarchów. Komentator ocenił, że doskonały wynik wyborczy Zełenskiego świadczy o tym, że Ukraińcy „zjednoczyli się wokół nadziei, których nie można spełnić”. – Że może zakończyć się wojna, że poprawi się sytuacja socjalna, że szybko uda się pozbyć korupcji i tak dalej. Kiedy ludzie przekonają się, że tak się nie stanie – a nie ma ku temu obiektywnych przyczyn – to zjednoczą się w nienawiści do człowieka, któremu powierzono realizację tych marzeń. Chciałbym, by ukraińskie społeczeństwo zaczęło jednoczyć się wokół realiów, ale na razie jest ogromna liczba wyborców, gotowych do jednoczenia się wokół marzeń – oświadczył Portnikow w rozmowie z PAP.",,
Marek Chrzanowski pozostanie w areszcie. Sąd oddalił zażalenia jego obrońców,"Były przewodniczący Komisji Nadzoru Finansowego Marek Chrzanowski zostaje w areszcie. Sąd Okręgowy w Katowicach nie uwzględnił zażalenia obrony na stosowanie tego środka zapobiegawczego. Chrzanowski jest podejrzany przekroczenie uprawnień w czasie, gdy był szefem KNF.","O postanowieniu Sądu Okręgowego poinformowali dziennikarzy prokurator i obrońcy Chrzanowskiego, którzy brali udział w posiedzeniu.Chrzanowski został zatrzymany przez CBA 27 listopada. W śląskim wydziale Prokuratury Krajowej usłyszał zarzut przekroczenia uprawnień w związku z marcową rozmową z właścicielem Getin Noble Banku Leszkiem Czarneckim, na którym omawiano przebieg postępowania KNF w sprawie programu naprawczego tego banku. Czarnecki, który nagrał tę rozmowę, na początku listopada złożył doniesienie w prokuraturze, a 19 listopada przez 12 godzin składał w niej zeznania.Przesłuchanie Chrzanowskiego trwało dwa dni – w sumie przez kilkanaście godzin. Podejrzany nie przyznał się do winy. Wniosek o aresztowanie byłego szefa KNF prokuratura motywowała grożącą mu surową karą – do 10 lat więzienia – oraz obawą matactwa. Decyzję o aresztowaniu podejrzanego na dwa miesiące Sąd Rejonowy Katowice-Wschód ogłosił w nocy z 28 na 29 listopada.",,
"Nadrenia: chadecy wygrali, ale minimalnie","Chadecka CDU zdobyła najwięcej głosów w niedzielnych wyborach do parlamentu Nadrenii Północnej-Westfalii, ale jej koalicja z Wolną Partią Demokratyczną (FDP) nie utrzyma się  – wynika z wstępnych pełnych rezultatów wyborów regionalnych. Kanclerz Niemiec Angela Merkel przyznała, że niemiecka chadecja CDU poniosła „bolesną porażkę”.","CDU zdobyła 34,6 proc. głosów (67 mandatów), czyli o 10 pkt proc. mniej, niż pięć lat temu i najmniej w powojennej historii. Cząstkowe wyniki wskazywały, że poparcie dla tego ugrupowania było jeszcze mniejsze, na poziomie 34,1 proc. Kanclerz Niemiec Angela Merkel przyznała, że niemiecka chadecja poniosła „bolesną porażkę” wniedzielnych wyborach regionalnych w Nadrenii Północnej-Westfalii.– Nie udało się osiągnąć celu, jakim było kontynuacja rządów koalicji chadecko-liberalnej – powiedziała Merkel na konferencji prasowej w Berlinie.Kanclerz przyznała także, że wpływ na wyniki wyborów miała praca kierowanego przez nią federalnego rządu Niemiec w minionych miesiącach. Ze strony rządu chadecji iliberalnej FDP „nie było wiatru w żagle, a raczej wiatr przeciwny” - jak to określiła.Zdaniem Merkel jednym z wniosków, który wypływa z porażki CDU jest to, że „w dającym się przewidzieć czasie” zapowiadana w zeszłorocznej kampanii wyborczej oraz w umowie koalicyjnej pomiędzy blokiem CDU/CSU, a FDP obniżka podatków nie będzie możliwa do zrealizowania.FDP w niedzielnych wyborach zdobyła 6,7 proc. głosów (13 mandatów), w porównaniu z 6,2 proc. w 2005 r. Oznacza to, że rządząca dotychczas landem koalicja CDU i FDP nie uzyskała tym razem większości. Na Socjaldemokratyczną Partię Niemiec (SPD) zagłosowało 34,5 proc. wyborców (67 mandatów), o 2,6 pkt. proc. mniej, niż w poprzednich wyborach. Ostatecznie więc partia ta uplasowała się minimalnie za CDU, a nie przed nią, jak wynikało z danych cząstkowych.Stan posiadania wyraźnie zwiększyli Zieloni, zdobywając 12,1 proc. głosów (23 mandaty), w porównaniu z 6,2 proc. w 2005 r. Do parlamentu najludniejszego, blisko 18-milionowego niemieckiego kraju związkowego po raz pierwszy wejdzie również Lewica, która uzyskała 5,6 proc. głosów (11 mandatów).Komentatorzy wskazują, że trudno obecnie ocenić, jaki rząd wyłoni się w Nadrenii Północnej-Westfalii w wyniku niedzielnych wyborów. Choć CDU i FDP nie mają większości, nie ma jej również koalicja SPD-Zieloni. Partie te mogłyby dokooptować Lewicę, co pozwoliłoby im stworzyć gabinet większościowy. Inne możliwe warianty to tzw. „wielka koalicja” CDU i SPD lub koalicja CDU i Zielonych.Zdaniem komentatorów, wyborcy ukarali rząd chadeków i liberałów m.in. za liczne spory koalicyjne, a także manewry w sprawie pomocy finansowej dla zadłużonej Grecji. Niemcy zobowiązały się wesprzeć Ateny kwotą 22,4 mld euro do 2012 r. w ramach europejskiego pakietu ratunkowego, który opiewa na 110 mld euro.",,
Rosja ma łamać konwencję o broni chemicznej. USA szykują nowe sankcje,"Amerykański Departament Stanu poinformował, że USA zamierzają wprowadzić kolejne sankcje wobec Rosji. Zdaniem Waszyngtonu Moskwa nie przedstawiła odpowiednich zapewnień, że nie użyje w przyszłości broni chemicznej przeciwko swoim obywatelom.","– Departament Stanu poinformował Kongres, że ze strony Rosji nie ma poświadczenia, iż spełniła warunki wymagane przez konwencję o broni chemicznej i biologicznej (CBW) oraz deklarację o eliminacji działań wojennych z 1991 roku. Zamierzamy postępować zgodnie z warunkami konwencji o CBW, która nakazuje wdrażanie dodatkowych sankcji – powiedziała rzeczniczka Departamentu Heather Nauert, która według części mediów może zostać nowym ambasadorem USA przy ONZ.W sierpniu Waszyngton nałożył sankcje na Rosję w związku z wykazaniem, iż Moskwa użyła środka paralityczno-drgawkowego przeciwko byłemu rosyjskiemu agentowi Siergiejowi Skripalowi i jego córce w brytyjskim Salisbury. Wtedy też poinformowano, że jeśli Moskwa nie przedstawi zapewnień, iż nie użyje broni chemicznej w przyszłości, i nie zgodzi się na inspekcje ONZ, to w trzy miesiące później wprowadzona zostanie druga transza sankcji.Według amerykańskiej prasy kolejne restrykcje mogą oznaczać „obniżenie rangi stosunków dyplomatycznych, zawieszenie lotów Aerofłotu do USA oraz obniżenie prawie całego eksportu i importu”.Na początku marca 66-letni Siergiej Skripal – były pułkownik GRU i współpracownik brytyjskiego wywiadu, w przeszłości skazany w Rosji za szpiegostwo na rzecz Wielkiej Brytanii – oraz towarzysząca mu 33-letnia córka Julia trafili do szpitala w stanie krytycznym. Stracili przytomność przed centrum handlowym w brytyjskiej miejscowości Salisbury po kontakcie z nowiczokiem, środkiem paralityczno-drgawkowym. Po kilku tygodniach opuścili szpital i obecnie są pod opieką brytyjskich służb bezpieczeństwa.",,
W Nowy Rok większość użytkowników wieczystych stanie się właścicielami,"1 stycznia 2019 r. 2,5 mln użytkowników wieczystych stanie się właścicielami gruntów, na których znajdują się ich nieruchomości. Zmiana dotyczy użytkowników gruntów pod budynkami mieszkalnymi.","– W momencie, w którym wystrzelą korki od szampana, ci, którzy są dziś właścicielami swoich mieszkań i domów staną się jednocześnie właścicielami gruntów, których byli użytkownikami wieczystymi – mówił w Radiu Wnet wiceminister inwestycji i rozwoju Artur Soboń.Soboń podkreślał, że użytkowanie wieczyste, które jest już anachronizmem, będzie od 1 stycznia likwidowane „w znacznym stopniu”, choć nie całkowicie.– Dotyczy to 2,5 mln użytkowników, więc istotnie zmniejszamy udział użytkowania wieczystego, ale niestety nie likwidujemy go całkiem, bo na gruntach użytkowania wieczystego są też np. kościoły czy ogródki działkowe – tłumaczył wiceminister.Jednak, jak dodał, „podzielenie tego na etapy ma sens, bo to naprawdę gigantyczna operacja”. Będzie to i tak duże obciążenie dla samorządów czy np. notariuszy. Zgodnie z uchwaloną latem ustawą użytkowanie wieczyste działek zabudowanych budynkami mieszkalnymi zamieni się we własność lub współwłasność. Zlikwidowana zostanie również możliwość ustanawiania nowych praw użytkowania wieczystego na cele mieszkaniowe.Dotychczasowy właściciel gruntu – samorząd lub skarb państwa – będzie musiał wydać z urzędu zaświadczenie potwierdzające przekształcenie prawa użytkowania wieczystego gruntu w prawo własności gruntu. Ma na to rok od dnia przekształcenia albo, na wniosek właściciela, cztery miesiące od dnia otrzymania wniosku.Taki dokument trafi do użytkownika wieczystego, ale też do właściwego sądu, który dokona odpowiedniego wpisu w księdze wieczystej. W księdze znajdzie się także informacja o zobowiązaniu do zapłaty opłaty przekształceniowej.Opłatę przekształceniową trzeba będzie wnosić przez 20 lat, do 31 marca każdego roku. Dodatkowo, będzie ją można rozłożyć na mniejsze raty. W przypadku uregulowania całej 20-letniej opłaty jednorazowo przysługiwać będzie bonifikata, która w pierwszym roku wynosić będzie w przypadku gruntów skarbu państwa 60 proc., a w kolejnych latach obniżana będzie o 10 proc.",,
Imigranci okupują katedrę w Ratyzbonie. Chcą uniknąć deportacji,"Ponad 30 imigrantów z krajów bałkańskich okupuje katedrę w Ratyzbonie, by uniknąć deportacji do krajów pochodzenia i skłonić władze Niemiec do przyznania im prawa pobytu. Władze kościelne nie chcą interwencji policji.","Rzecznik diecezji zapewnił, że Kościół zapewni uciekinierom na czas pobytu nocleg, wyżywienie i urządzenia sanitarne dodając, że przedmiotem szczególnej troski będą dzieci. Kwestie polityczne zajścia muszą zostać zdaniem diecezji wyjaśnione na właściwym dla tych spraw szczeblu.Rzecznik policji powiedział, że władze kościelne nie życzą sobie interwencji policji. Pomoc mimo groźby deportacji Niemieckie Kościoły katolicki i ewangelicki wielokrotnie udzielały w przeszłości, pomimo krytyki ze strony rządu, schronienia imigrantom, którym groziła deportacja. Ratyzbona leży nad Dunajem w Bawarii. Tamtejsza katedra należy do najwspanialszych budowli gotyckich w Niemczech.",,
"Mateusz Morawiecki: Słowa Wałęsy mówią wszystko o nim, a nic o moim ojcu","– Więcej te słowa świadczą o Lechu Wałęsie i wszystko o nim mówią, a nic nie mówią o moim ojcu – powiedział wPolsce.pl premier Mateusz Morawiecki odnosząc się do słów byłego prezydenta, który na konwencji KO określił jego zmarłego niedawno ojca mianem zdrajcy. Szef rządu dodał, że gdyby Wałęsa przyznał się na początku lat 90. do współpracy z SB, Polacy prawdopodobnie by mu wybaczyli.","– Ja mam od wielu lat swoje bardzo określone zdanie na temat pana Lecha Wałęsy i ogromnie ubolewam że na początku lat dziewięćdziesiątych nie przyznał się do tego, że był tajnym współpracownikiem SB, bo ja na pewno bym mu wybaczył. Myślę że wszyscy byśmy mu wybaczyli jako naród i historia Polski mogłaby się dużo, dużo lepiej potoczyć – ocenił premier w rozmowie z telewizją wPolsce.pl.Były prezydent Lech Wałęsa wystąpił jako gość specjalny konwencji Koalicji Obywatelskiej w Warszawie. W swym przemówieniu nawiązał m.in. do postaci zmarłego w ostatni poniedziałek i pochowanego w sobotę Kornela Morawieckiego.",,
"Merkel przypomina uchodźcom, że otrzymali „przejściową ochronę”. Po wojnie muszą wrócić do domu","Kanclerz Niemiec Angela Merkel przypomniała uchodźcom, że nie mogą zostać w Europie na stałe. Podkreśliła jednocześnie, że Unia Europejska nadal musi pomagać osobom uciekającym przed wojną i prześladowaniem.","Przemawiając na jednym z partyjnych spotkań Angela Merkel przypominała, że uchodźcy, którzy dotarli do Niemiec, otrzymali jedynie przejściową ochronę. Jak powiedziała, Syryjczycy czy Irakijczycy będą musieli wrócić do swoich krajów, kiedy ustaną trwające tam walki. Podkreśliła, że podobnie było z uchodźcami z byłej Jugosławii, którzy po zakończeniu wojny na Bałkanach w większości wyjechali z Niemiec.Liczba uchodźców nie może rosnąćMerkel dodała, że jest zawiedziona postawą Unii Europejskiej w kryzysie migracyjnym. Jak powiedziała, wspólnota licząca 500 milionów mieszkańców, jest w stanie pomóc milionowi Syryjczyków. Dlatego zaapelowała do krajów Unii o wsparcie. Zastrzegła przy tym, że liczba uchodźców przybywających do Europy nie może już rosnąć.",,
„Hipokryzja”. Internauci komentują wideo polityków PO na zalanych terenach,"Grzegorz Schetyna, który najpierw obecność polityków PiS na zalanych terenach nazywał „politycznym kabaretem”, teraz  wraz z prezydentem Warszawy Rafałem Trzaskowskim nagrał spot wyborczy z poparciem dla podkarpackiej kandydatki KE w wyborach do Parlamentu Europejskiego. Politycy dali się nagrać, stojąc na tle terenów dotkniętych powodzią. Kampanijne wideo nie uszło uwadze internautów, którzy zarzucają politykom Platformy hipokryzję i brak doświadczenia.",  ,,
Rosja proponuje Turcji myśliwce Su-35 w miejsce F-35,"Szef rosyjskiego koncernu zbrojeniowego Rostiech Siergiej Czemiezow zapewnił w czwartek, że firma jest gotowa dostarczyć myśliwce Su-35 Turcji, jeśli będzie ona tym zainteresowana. Wcześniej USA wyłączyły Turcję z programu zakupu amerykańskich myśliwców V generacji F-35. To reakcja na podjęcie przez Ankarę decyzji o zakupie rosyjskich systemów rakietowych S-400.","– Jeśli nasi tureccy koledzy wyrażą życzenie, to jesteśmy gotowi przestudiować dostawy Su-35 –  oświadczył Czemiezow.  Dzień wcześniej Biały Dom wydał komunikat, w którym oznajmił, że Turcja nie może kupić amerykańskich samolotów F-35, jeśli wybrała rosyjski system obrony powietrznej S-400.   „F-35 nie mogą współistnieć z rosyjską platformą zbierającą dane wywiadowcze, która zostanie wykorzystana, aby zbadać nasze zaawansowane zdolności bojowe” – wskazano w komunikacie. W lipcu Rosja rozpoczęła dostawy S-400 do Turcji. Su-35 to myśliwiec generacji 4++. Do tej pory jedynym zagranicznym nabywcą tych maszyn były Chiny, które kupiły 24 samoloty. Kontrakt z Rosją na dostawy Su-35 podpisała Indonezja, ale jego realizacja opóźnia się ze względu na amerykańskie sankcje. F-35 to myśliwiec V generacji produkowany przez koncern Lockheed Martin. Pełni między innymi zadania myśliwca przewagi powietrznej i samolotu przeprowadzającego ataki na cele naziemne.",,
Nieoficjalnie: wysłuchanie Wojciechowskiego przed PE tydzień wcześniej niż planowano,"Termin ponownego wysłuchania przed Parlamentem Europejskim Janusza Wojciechowskiego, polskiego kandydata na komisarza ds. rolnictwa, został przyspieszony; ma się ono odbyć 7 października – poinformowała korespondentka TVP w Brukseli Dominika Cosic, powołując się na nieoficjalne informacje. Pierwsze wysłuchanie Polaka, we wtorek, został źle ocenione i deputowani postanowili, że będzie musiał pisemnie odpowiedzieć na dodatkowe pytania.","Zgodnie z ustaleniami korespondentki Telewizji Polskiej Wojciechowski otrzymał sześć pytań z Parlamentu Europejskiego i dwa dni na odpowiedź. Dopiero po tym odbędzie się jego ponowne wysłuchanie w PE; najbardziej prawdopodobnym terminem jest poniedziałkowe popołudnie, 7 października.Początkowo miało się ono odbyć 14 października, skąd więc ten pośpiech? W kuluarach PE mówi się, że to rezerwa czasowa, gdyby kandydatura Wojciechowskiego odpadła, a w konsekwencji – by Polska miała czas na przygotowanie innego kandydata – relacjonuje Cosic. Dodaje, że europarlamentarzyści chcą do 15 października zakończyć wysłuchania.Dodatkowe pytania czekają także Szwedkę Ylvę Johansson, która ma odpowiadać za sprawy wewnętrzne. Od tego zależy, czy zostanie zaproszona na dodatkowe wysłuchanie.",,
Wenezuela: połowa kraju bez prądu,"Połowa Wenezueli pozbawiona była we wtorek prądu. Prezydent kraju jest przekonany, że to efekt sabotażu. „Wszystko wskazuje na to, że skrajna prawica próbuje dokonać energetycznego puczu” – napisał Nicolas Maduro na Twitterze.","Sabotażu nie wyklucza także minister spraw wewnętrznych Miguel RodriguezTorres. Jak poinformował dziennik „El Universal”, we wtorek około południa (czasumiejscowego) prądu nie było w co najmniej 14 z 23 stanów, jak i w znacznejczęści Caracas i stołecznej aglomeracji. Minister ds. energii elektrycznej Jesse Chacon powiedział, że przyczyną sąproblemy na linii przesyłowej między miastem Guayana a zachodnią częściąWenezueli. Elektrownia wodna w pobliżu w pobliżu Guayany pokrywa ponad 80procent zapotrzebowania kraju na energię elektryczną. Chacon zapewnił, że zasilanie będzie stopniowe przywracane. Lider wenezuelskiej opozycji Henrique Capriles Radonski uważa, że to władzesą odpowiedzialne za problemy energetyczne. „Nasz naród cierpi z powodunieudolności rządu, który nie chce inwestować w modernizację przestarzałejsieci energetycznej” – napisał na Twitterze Capriles Radonski, który jestgubernatorem stanu Miranda, także pozbawionego prądu.",,
W cztery lata znaleźli ponad 5 tys. przypadków rosyjskiej dezinformacji,"Ponad 5 tysięcy przypadków rosyjskiej dezinformacji odnotowała od 2015 roku specjalna, europejska grupa do spraw walki z prokremlowskimi fałszywymi doniesieniami. Kilka dni temu minęły cztery lata od jej utworzenia w ramach unijnego korpus dyplomatycznego.","W grupie do walki z propagandą i dezinformacją Rosji pracuje kilkanaście osób, ale są plany jej zwiększenia.              Najwięcej przypadków dezinformacji – ponad 2000 – dotyczyło Ukrainy, w tym ponad 200 Krymu, a 30 Morza Azowskiego – wynika z zestawienia, do którego dotarła brukselska korespondentka Polskiego Radia Beata Płomecka.             Unijni eksperci ustalili, że kampania dezinformacyjna dotycząca Morza Azowskiego zaczęła się niemal rok przed listopadowym atakiem na ukraińskie okręty przez rosyjskie jednostki. Najpierw donoszono, że Ukraina pogłębiła dno Morza Azowskiego dla floty NATO, a później, że władze w Kijowie zainfekowały Morze wirusem cholery.",,
„Teraz cię dopadliśmy”. Atak na katedrę w stolicy Nikaragui [WIDEO],"Zwolennicy rządzącego Nikaraguą lewicowego prezydenta Daniela Ortegi szturmem zaatakowali katedrę w stolicy kraju, Managui. Wewnątrz kościoła pobito księdza i zakonnicę. Agresja zwolenników lewicowej władzy wobec Kościoła trwa od 2018 r., w ostatnich dniach przybiera na sile.","Do ataku na katedrę doszło, gdy przebywały w nim matki więźniów politycznych. Kobiety prowadziły strajk głodowy, domagając się w ten sposób uwolnienia więzionych członków ich rodzin. Strajkujące kobiety zostały ewakuowane przez Czerwony Krzyż. Archidiecezja Managua opublikowała nagranie wideo z ataku; dokumentuje ono pobicie księdza i agresję wobec wiernych.  Przedstawiciele archidiecezji poinformowali także, że stacjonujące przed katedrą siły bezpieczeństwa nie podjęły próby powstrzymania bojówkarzy. Demonstrujące matki zostały przeprowadzone do bezpiecznego pomieszczenia przykościelnego. Kontrolę nad katedrą przejęło wojsko, które przekazało świątynię dyplomacie watykańskiemu i przedstawicielowi archidiecezji. Państwowe siły bezpieczeństwa od wielu dni otaczają także kościół św. Michała w mieście Masaya. Również tam - już w ubiegłym tygodniu – matki więźniów politycznych rozpoczęły  strajk głodowy. Starają się o uwolnienie ponad 130 zwolenników opozycji, aresztowanych podczas krwawych protestów antyrządowych w ubiegłym roku. Według jednej z relacji obecnie ksiądz Roman jest „uśmiercany na raty”, ponieważ władze uniemożliwiają zaopatrywanie go w wodę i lekarstwa. Tak wynika z relacji z Nikaragui opublikowanej przez meksykańskiego prawnika i działacza pro-life Carlosa A. Ramireza. Fakt aresztowania 13 wolontariuszy, którzy przynieśli wodę pitną do kościoła w Masai (staną za to przed sądem oskarżeni o terroryzm) potwierdzają agencje informacyjne i media. Jak oceniła przewodnicząca organizacji praw człowieka Matki Kwietnia, Francy Valdivia w rozmowie telewizją CNN, rządowe represje mają na celu „kryminalizację solidarności”.  Takie działania potępiło już ONZ-owskie biuro praw człowieka w Genewie. Od chwili rozpoczęcia protestów półtora roku temu Matki Kwietnia skupiają członków rodzin zabitych lub więzionych przeciwników reżimu. Daniel Ortega rządził Nikaraguą od lat siedemdziesiątych do 1990 r., wspierany wówczas przez ZSRR. W 2006 r. powrócił do władzy.",,
Nocna próba przed defiladą w Święto Wojska Polskiego,"Ponad 1500 żołnierzy przemaszerowało w piątek nad ranem alejami Ujazdowskimi w nocnej próbie przed defiladą z okazji Święta Wojska Polskiego, która odbędzie się 15 sierpnia. Traktem przejechało również ponad 200 pojazdów – od motocykli po czołgi i samobieżne armatohaubice.","– Na co dzień nas nie widać, ćwiczymy, jesteśmy w garnizonach. Święto Wojska Polskiego to jedna z niewielu okazji, gdy wojsko może wyjść i się zaprezentować. Tego dnia chcemy pokazać jaki mamy sprzęt, jak jesteśmy wyszkoleni, jak pięknie się prezentujemy – powiedziała ppłk Joanna Klejszmit z Dowództwa Garnizonu Warszawa.Choć próba – dwukrotny przemarsz i przejazd trasą, przy której zostanie ustawiona trybuna honorowa – rozpoczęła się po północy, widzów nie brakowało. – Fakt, że nocą przychodzą mieszkańcy, by oglądać próbę, to dla nas ogromne wsparcie. Bardzo to lubimy, bo wtedy widzimy, że to wszystko ma sens – przyznała ppłk Klejszmit.– Większość jednostek w kraju wystawia pododdziały piesze, oprócz tego będą szły poczty sztandarowe, przemaszerują pododdziały w uczelni wojskowych i klasy mundurowe, członkowie organizacji proobronnych. Po raz pierwszy w defiladzie weźmie udział pododdział Wojsk Obrony terytorialnej – powiedziała KlejszmitPoczty sojusznikówJak co roku, 15 sierpnia w defiladzie przemaszerują sojusznicy Polski. W tym roku będą wśród nich żołnierze pododdziałów przysłanych przez NATO dla wzmocnienia wschodniej flanki. Przemaszerują m. in. Amerykanie, Kanadyjczycy, Brytyjczycy i Rumuni, poczty sztandarowe wystawiło kilkanaście państw sojuszniczych i partnerskich, w tym Chorwacja, Hiszpania, Niemcy i Ukraina. Paradę rozpoczną lekkie pojazdy – motocykle i samochody żandarmerii, pojazdy jednostek specjalnych, samochody terenowe i wozy opancerzone, później przejedzie ciężki sprzęt, w tym pojazdy minowania, czołgi i samobieżna artyleria kołowa i gąsienicowa.Debiut Raka– Godny uwagi jest samobieżny moździerz Rak na podwoziu kołowego transportera opancerzonego Rosomak, który wystąpi w kompanijnym module ogniowym. To debiut tego wozu na defiladzie, pojazdy zostały przekazane 17. Wielkopolskiej Brygady Zmechanizowanej w ostatnich tygodniach – zaznaczył oficer prasowy Dowództwa generalnego Rodzajów Sił Zbrojnych kpt. Krzysztof Płatek. Widzowie będą mogli obejrzeć amerykańskie kołowe transportery Stryker, wozy Jackal i Panther armii brytyjskiej. Siły zbrojne Rumunii zaprezentują działo przeciwlotnicze Oerlikon holowane za ciężarówką.Biało-czerwone nieboW defiladzie zaplanowano udział ponad 60 statków powietrznych. Pokaz lotniczy rozpocznie zespół Biało-Czerwone Iskry, zostawiając smugę w polskich barwach narodowych. Nad trasa defilady przelecą śmigłowce SW-4 Puszczyk, W-3 Sokół, Mi8 i Mi17 oraz szturmowe Mi-24; część śmigłowcową zamkną amerykańskie Apache, Chinook i Black Hawk.Po śmigłowcach przelecą samoloty transportowe CASA C-295M, Hercules i Bryza; szkolne Orliki, bojowe F-16 i MiG-29 i Su-22. – Liczyliśmy na amerykańskie F-16, ale nie dotarły – powiedział Płatek.",,
Trump: „spore szanse” na porozumienie handlowe z Chinami,"Prezydent USA powiedział w piątek, że istnieją „spore szanse” na porozumienie handlowe z Pekinem. Donald Trump spotka się w marcu z prezydentem Chin Xi Jinpingiem, aby omówić najtrudniejsze kwestie i zakończyć wojnę handlową.","Prezydent powiedział dziennikarzom, że rozmowy z chińskimi partnerami toczą się „bardzo dobrze” i zawarto porozumienie dotyczące kwestii manipulowania kursami walut, nie podał jednak żadnych szczegółów.Trump podkreślił, że najważniejsze decyzje w sprawie porozumienia handlowego zapadną podczas jego spotkania z Xi. Zapowiedział, że prawdopodobnie przyjmie Xi w swej rezydencji na Florydzie Mar-a-Lago.Minister finansów USA Steven Mnuchin, który od czwartku prowadzi w Waszyngtonie kolejną rundę rozmów z delegacją z Pekinu, poinformował, że negocjacje przedłużą się do niedzieli.W rozmowach toczących się w Waszyngtonie stronę amerykańską reprezentuje też przedstawiciel USA ds. handlu Robert Lighthizer. Delegacji chińskiej przewodzi wicepremier Liu He, którego chińskie ministerstwo handlu określało jako specjalnego wysłannika prezydenta Xi Jinpinga. Tematy negocjacjiPrzedmiotem negocjacji są takie sporne kwestie jak wymuszanie transferów technologii, cyberkradzież, ochrona praw własności intelektualnej, usługi, kursy walut, rolnictwo i pozataryfowe bariery rynkowe.W ubiegłym tygodniu Lighthizer i Mnuchin negocjowali z Liu w Pekinie, a następnie spotkali się z prezydentem Xi.1 marca upływa „zawieszenie broni” w wojnie handlowej, uzgodnione w grudniu przez Xi i Trumpa, który ostrzegł jednak, że jeśli nie zostanie zawarte całościowe porozumienie, to zwiększy karne cła na sprowadzane do USA chińskie towary warte 200 mld dolarów rocznie z 10 do 25 proc.",,
"„Na jednego za wcześnie, na drugiego już za późno”. Nowacka o kandydacie Lewicy","Gdybym miała dziś obstawiać, to ani Robert Biedroń, ani Adrian Zandberg nie będzie kandydatem Lewicy na prezydenta Polski – oceniła posłanka Koalicji Obywatelskiej Barbara Nowacka. Dodała, że „na jednego jest za wcześnie, a na drugiego już za późno”.","Nowacka w Radiu ZET została zapytana o to, kto może startować w wyborach prezydenckich z Lewicy – czy będzie to lider Wiosny Robert Biedroń czy może lider Razem Adrian Zandberg. – Gdybym miała dziś obstawiać, to żaden z nich – oparła. – Takie mam poczucie, że Adrian Zandberg jest za mądry, by startować w tych wyborach. On owszem może mieć fejm, ale nie realny sukces, a start w wyborach prezydenckich 2019 r. przekreśli jego marzenia o starcie na prezydenta. Teraz byłoby zdecydowanie za wcześnie – tłumaczyła.Dalej dodała, że na jednego jest „za wcześnie, na drugiego już za późno”. – Biedroń raczej przegadał swoje pięć minut. Ale to ich problem – powiedziała Nowacka.",,
Szef MSWiA: Zatrzymanie Podleśnej absolutnie zgodne z prawem,Zatrzymanie Elżbiety Podleśnej i postępowanie w sprawie profanacji w Płocku było absolutnie zgodne z prawem – powiedział szef MSWiA Joachim Brudziński. Jego zdaniem policja ma też obowiązek ustalić tożsamość innych osób uczestniczących w tym akcie.,"Brudziński  podkreślił w Polskim Radiu 24, że „wolność pani Podleśnej kończy się tam, gdzie zaczyna się wolność drugiego człowieka”. – Jeżeli ona w imię wolności ma jakieś wizje artystyczne, ma do tego prawo, ale nie ma prawa obrażać uczuć religijnych innych współobywateli – powiedział. W przekonaniu szefa MSWiA zatrzymanie Podleśnej i postępowanie było „absolutnie zgodne z prawem”. – Policja ma wręcz obowiązek ustalić tożsamość innych osób uczestniczących w tym akcie - w mojej ocenie – prowokacji i profanacji wizerunku Najświętszej Maryi Panny – dodał. Według ministra policja zapukała do pani Podleśnej o godz. 7, a nie „wtargnęła o godz. 6”. Jak zaznaczył, działania płockiej policji trwały od 5 do 7 godzin, m.in. ze względu na konieczność przewiezienia Podleśnej z Warszawy do Płocka. Wyjaśnił też, że policja zatrzymała ją, po tym jak działaczka wróciła z zagranicy, celem przeprowadzenia postępowania wyjaśniającego i próby ustalenia pozostałych sprawców. – Po drugie, gdyby to było tak, że pani Podleśna, czy ktokolwiek w Polsce dotknięty jakąś wizją artystyczną, namalował tęczę wokół głowy wizerunku Matki Bożej i wkraczałaby policja, to rzeczywiście można by uznać, że jest to nadużycie władzy – powiedział, dodając, że sytuacja wyglądała jednak „diametralnie” inaczej. – Są święta Wielkiejnocy, czas święty dla katolików i chrześcijan, jest Wielka Sobota. Działaczki LGBT wkraczają do kościoła w Płocku i dokonują profanacji grobu Pańskiego, wtykając flagi symbolizujące to środowisko w ten grób – relacjonował. – Następnie jest próba wywołania awantury wewnątrz kościoła, atakowany jest kapłan, osoba niezwykle zasłużona dla Płocka, ale również dla opozycji niepodległościowej – dodał. W nocy – mówił dalej minister – zamaskowane kobiety nakleiły wizerunek Matki Boskiej m.in. na przenośne toalety i śmietniki. Jak zaznaczył, udało się zidentyfikować jedną z nich, czyli Elżbietę Podleśną. – Dlaczego PO z panem (Donaldem) Tuskiem, z panem (Grzegorzem) Schetyną, dlaczego niektórzy reprezentanci środowiska artystycznego uważają, że nie wolno - oczywiście, ja też tak uważam - obrażać uczuć religijnych Żydów, nie wolno obrażać uczuć religijnych muzułmanów, nie wolno obrażać uczuć religijnych innych wyznawców, a czy wolno obrażać uczucia religijne katolików i chrześcijan? Czy my jesteśmy obywatelami drugiej kategorii? – mówił minister. W poniedziałek policja zatrzymała 51-letnią kobietę, Elżbietę Podleśną, której przedstawiono zarzut profanacji wizerunku Matki Bożej Częstochowskiej w Płocku (woj. mazowieckie) pod koniec kwietnia. Sprawa dotyczy rozlepienia w nocy z 26 na 27 kwietnia wokół płockiego kościoła św. Dominika, m.in. na koszach na śmieci i na przenośnych toaletach, plakatów oraz nalepek z wizerunkiem Matki Bożej Częstochowskiej, na których postaci Maryi i Dzieciątka otoczone zostały aureolami w barwach tęczy.",,
W Galicji i Kraju Basków bez niespodzianki: górą prawica i nacjonaliści,"Po podliczeniu 99 proc. głosów w Galicji i 100 proc. w Kraju Basków niedzielne wybory regionalne w tym pierwszym, tradycyjnie prawicowym regionie, wygrała konserwatywna Partia Ludowa premiera Hiszpanii Mariano Rajoya, natomiast w drugim - nacjonalistyczna PNV.","W Galicji, z której pochodzi premier Hiszpanii i zarazem lider konserwatywnej Partii Ludowej (PP) Mariano Rajoy, jego ugrupowanie uzyskało 41 mandatów w 75-osobowym parlamencie regionalnym. Oznacza to, że PP nadal utrzyma absolutną większość w parlamencie tego regionu.Słabsze znaczenie Wyniki głosowania wskazują też na osłabienie znaczenia opozycyjnej Hiszpańskiej Socjalistycznej Partii Robotniczej(PSOE) w Galicij, która została zepchnięta na trzecią pozycję przez „En Marea” - lokalne odgałęzienie nowej, radykalnej lewicy - Podemos (Możemy). W Kraju Basków zwyciężczynią wyborów została tradycyjnie Baskijska Partia Nacjonalistyczna (PNV). Straciła ona wprawdzie nieco w porównaniu z głosowaniem z 2012 roku, ale zdobyła 29 miejsc w 75-osobowym parlamencie regionalnym. Komentatorzy wskazują, że PNV będzie musiała poszukać koalicyjnego partnera.Na drugim miejscu po PNV w baskijskich wyborach uplasowała się lewicowa EH Bildu, czyli „Jedność Kraju Basków”(Euskal Herria Bildu), która podobnie jak prawica z PNV opowiada się za całkowitą niepodległością regionu. EH Bildu zdobyła 17 mandatów w lokalnym parlamencie.Ich pierwszy razZ kolei stanowiąca baskijską odnogę radykalnej lewicy Podemos (Możemy) - partia Elkarrekin-Podemos zdobyła w wyniku niedzielnego głosowania 11 głosów. Partia ta po raz pierwszy uzyska swą reprezentację parlamentarną. Warto dodać, że Elkarrekin-Podemos również opowiada się za prawem do samostanowienia i niepodległością Kraju Basków. Hiszpańska Socjalistyczna Partia Robotnicza i Partia Ludowa zajęły tam, odpowiednio, czwarte i piąte miejsca. Komentatorzy wskazują, że partia premiera Rajoya straciła w Kraju Basków jeden mandat i od teraz będzie mieć 9 deputowanych w lokalnym parlamencie.",,
Jakubiak: Konfederacja jest w stanie utworzyć wspólny rząd z Platformą,"Konfederacja jest w stanie utworzyć wspólny rząd z Platformą – powiedział w poniedziałek w programie „Kwadrans polityczny” Marek Jakubiak (Federacja dla Rzeczypospolitej). Na stwierdzenie, że są to ideowo dwie rożne Polski odparł, że „dla interesu się wszystko zrobi”.","Marek Jakubiak był w poniedziałek gościem programu „Kwadrans polityczny”.– Chce pan powiedzieć, że coś co jest Kukizem i PSL-em, z SLD czy ogólnie pojętą Lewicą i Platformą, jest w stanie utworzyć wspólny rząd? – zapytał prowadzący.– I Konfederacją, proszę nie zapominać jeszcze o Konfederacji, która może paru posłów wprowadzić i z tego co wiem, tutaj zbytnich dyskusji nie ma, wszystko jest anty-PiS – oznajmił.Dziennikarz dopytywał, czy jego zdaniem, naprawdę Konfederacja jest w stanie utworzyć wspólny rząd z Platformą, Jakubiak bez wahania odpowiedział, że naprawdę jest w stanie. Polityk, na stwierdzenie, że są to ideowo dwie różne Polski odparł, że „dla interesu się wszystko zrobi”.",,
Budowa Nord Stream 2 wstrzymana. Szwajcarzy obawiają się sankcji,Szwajcarska firma Allseas wstrzymała dziś układanie rur gazociągu Nord Stream 2 na dnie morza na niemieckim i duńskim odcinku wód ekonomicznych. Ma to związek z amerykańskimi sankcjami.,"Przedstawiciele firmy Allseas poinformowali rano, że wstrzymują pracę przy budowie Nord Stream 2. Firma przyznaje, że jest to konsekwencja zaakceptowania przez amerykańskiego prezydenta Donalda Trumpa sankcji gospodarczych jakie mają być nałożone na firmy uczestniczące w budowie tego projektu. Szef szwajcarskiej firmy otrzymał list od dwóch amerykańskich senatorów, w którym piszą, że jeśli firma będzie kontynuować prace, narazi się na sankcje.   Zastępca rzecznika prasowego rządu Ulrike Demmer ostro skrytykowała amerykańskie sankcje. – Rząd niemiecki odrzuca takie eksterytorialne sankcje, jakie spotkają niemieckie i europejskie firmy. To jest ingerencja w nasze sprawy wewnętrzne – powiedziała Demmer.  W 2020 roku ma zostać oddany do użytku leżący na dnie Morza Bałtyckiego gazociąg Nord Stream 2, którym gaz popłynie bezpośrednio z Rosji do Niemiec, z pominięciem m.in. Polski i Ukrainy. Polska, kraje bałtyckie, Ukraina, a także Unia Europejska sprzeciwiają się projektowi.",,
Rosjanie budują kolejną bazę przy granicy z Ukrainą. Będzie w niej miejsce dla ponad 5 tys. żołnierzy,"Około 1,3 tys. pojazdów opancerzonych i 5,2 tys. żołnierzy ma trafić do bazy wojskowej, którą rosyjskie wojsko chce zbudować w pobliżu granicy z Ukrainą – informuje agencja Reutera. To już drugi tego rodzaju obiekt w tym rejonie.","Reuters powołuje się na dostępne publicznie dokumenty oraz ludzi zatrudnionych przy realizacji tego projektu. Baza ma powstać w mieście Boguczar w obwodzie woroneskim, w pobliżu części Ukrainy kontrowanej przez wspieranych przez Rosję separatystów. Wcześniej Reuters informował, że Rosjanie rozpoczęli już budowę bazy w miejscowości Sołoti, położonej ok. 30 km od ukraińskiej granicy. Ma w niej stacjonować ok. 3,5 tys. żołnierzy. Według agencji rosyjski druga baza ma powstać z przekształcenia starych magazynów wojskowych. W koszarach ma być miejsce dla 5210 żołnierzy, a magazyny mają pomieścić 1,3 tys. sztuk ciężkiego sprzętu oraz amunicję. W bazie, odległej o 45 km od granicy z Ukrainą, będą zapasy pocisków rakietowych, szpital, basen pływacki i wielki ośrodek szkoleniowy.Ofensywa spod granicyReuters pisze, powołując się na przetarg ogłoszony na stronie rządu rosyjskiego zakupki.gov.ru, że resort obrony planuje przeniesienie brygady zmotoryzowanej z Niżnego Nowogrodu na północnym zachodzie Rosji do Boguczaru, wraz z wojskami wyszkolonymi w zakresie reagowania na ataki nuklearne, biologiczne i chemiczne.Agencja dodaje, powołując się na anonimowego wojskowego, że część żołnierzy z Niżnego Nowogrodu jest już w Boguczarze. Reuters odnotowuje, że NATO i prozachodni rząd ukraiński twierdzą, iż z baz przy granicy z Ukrainą Moskwa wysyła żołnierzy pomagających separatystom.",,
Szczyt w Davos bez USA. Efekt shutdownu,Prezydent Donald Trump odwołał wyjazd delegacji USA na Światowe Forum Ekonomiczne w Davos z powodu częściowego zawieszenia funkcjonowania rządu (shutdown). Wcześniej swój udział odwołała m.in. premier Wielkiej Brytanii Theresa May.,"Z uwagi na 800 tys. amerykańskich pracowników, którzy nie otrzymują wynagrodzenia oraz z uwagi na potrzebę zapewnienia odpowiedniego wsparcia jego ekipie, prezydent Trump odwołał podróż jego delegacji na Światowe Forum Ekonomiczne w Davos, w Szwajcarii – oświadczyła rzeczniczka Białego Domu Sarah Sanders.W zeszłym tygodniu Trump, który był w Davos w 2018 r., zapowiedział, że nie weźmie tym razem udziału w Forum, chociaż pierwotnie miał taki zamiar. Prezydent motywował swoją decyzję przedłużającą się konfrontacją z Demokratami wokół kwestii finansowaniu budowy muru wzdłuż granicy z Meksykiem i będącym tego konsekwencją częściowym zawieszeniem prac rządu.Na czele delegacji USA mieli stanąć, w zastępstwie prezydenta, sekretarz stanu Mike Pompeo oraz sekretarze skarbu Steven Mnuchin i handlu Wilbur Ross. W składzie delegacji miał również znaleźć się specjalny przedstawiciel rządu USA ds. handlu Robert Lighthizer.Wcześniej w czwartek Trump odwołał służbowy wyjazd przewodniczącej Izby Reprezentantów Nancy Pelosi do Belgii, Egiptu i Afganistanu. Motywował swoją decyzję również shutdownem, który trwa już 27 dni.",,
W 16 krajach przebadano poparcie dla związków jednej płci,"W 16 krajach świata większość obywateli opowiada się za prawnym uznaniem związków osób jednej płci, w tym w dziewięciu krajach większość popiera małżeństwa homoseksualne – wynika z opublikowanego we wtorek sondażu ośrodka Ipsos dla agencji Reutera. W Polsce ponad połowa badanych poparła uznanie prawne związków osób jednej płci.","Z badania wynika też, że w 12 z 16 krajów większość jest zdania, że pary osób jednej płci powinny mieć takie same prawa do adopcji dzieci, jak pary heteroseksualne.W Polsce ponad połowa badanych poparła uznanie prawne związków osób jednej płci, ale mniej niż połowa poparła małżeństwa, a nieco więcej niż jedna czwarta badanych – prawo par homoseksualnych do adopcji dzieci.Badanie przeprowadzono w Argentynie, Australii, Belgii, Francji, Hiszpanii, Japonii, Kanadzie, Korei Południowej, Niemczech, Norwegii, Polsce, Szwecji, USA, na Węgrzech, w Wielkiej Brytanii i we Włoszech.Poparcie dla małżeństw osób jednej płci lub prawnego uznania ich związków jest najwyższe w Szwecji (91 proc.), Norwegii (90 proc.), Hiszpanii (89 proc.); Wielkiej Brytanii (82 proc.) i Francji (80 proc.). Najniższe – w Japonii i na Węgrzech (po 51 proc.), w Korei Południowej (57 proc.) i Polsce (60 proc.). Wyniki te świadczą, że we wszystkich 16 krajach większość badanych popiera jakąś formę uznania prawnego związków homoseksualnych – podkreślił wiceprezes Ipsos Nicolas Boyon.W szczególności małżeństwa homoseksualne popiera większość badanych w Szwecji, Norwegii, Hiszpanii, Belgii, Kanadzie i Francji – krajach, które już uznają takie małżeństwa. Ale ponad 50 proc. popiera je również w Niemczech, Wielkiej Brytanii i Australii, które uznają jedynie związki partnerskie. W Argentynie, gdzie małżeństwa osób jednej płci są legalne, poparcie dla nich wyraziła mniejszość - 48 proc. badanych. W USA, gdzie regulacje różnią się zależnie od stanu, 42 proc. badanych poparło takie małżeństwa. Największe poparcie dla przyznania parom homoseksualnym prawa do adopcji dzieci odnotowano w Szwecji (78 proc.), Hiszpanii (73 proc.), Niemczech (71 proc.), Kanadzie (70 proc.), Australii (67 proc.), Belgii (67 proc.), Norwegii (67 proc.) i USA (64 proc.) Cztery kraje, gdzie prawo do adopcji nie zyskało większości, to: Polska (27 proc.), Węgry i Włochy (po 42 proc.) i Korea Płd. (46 proc.).Z badania wynika, że o poparciu dla małżeństw osób jednej płci decyduje m.in. wiek i płeć. Biorąc pod uwagę zbiorczo wszystkie kraje, za legalnością małżeństw częściej opowiadały się kobiety (58 proc.) niż mężczyźni (46 proc.) oraz osoby poniżej 35 lat (58 proc.) niż w wieku 35-64 lat (45 proc.). Tylko w USA odnotowano mniejszą – 5 pkt proc. – różnicę zależnie od płci.Poparcie dla małżeństw homoseksualnych jest też wyższe, jeśli ktoś ma osobę LGBT (lesbijki, geje, biseksualiści, transseksualiści) wśród kolegów z pracy, przyjaciół czy krewnych. Biorąc pod uwagę zbiorczo wszystkie kraje, 68 proc. ankietowanych mających takich znajomych poparło małżeństwa osób jednej płci, a 71 proc. adopcję dzieci przez takie pary. Odsetek ten wynosił odpowiednio 38 proc. i 49 proc. wśród tych, którzy nie mają znajomych osób LGBT.Fakt posiadania takich znajomych deklarowała bardzo różna liczba badanych, zależnie od kraju; najwięcej - w Hiszpanii (66 proc.) i Norwegii (65 proc.), najmniej – w Japonii (mniej niż 5 proc.) i Korei Płd. (mniej niż 3 proc.). Pewne znaczenie w postawach wobec małżeństw homoseksualnych odgrywa religia. Wśród osób deklarujących związek z konkretną religią poparcie dla nich – ujmując zbiorczo wszystkie kraje – wyraziło 44 proc., wśród osób nieidentyfikujących się z konkretną lub żadną religią poparcie wyniosło około 68 proc.Jak zauważa Ipsos, ankietowani są zdania, że różnice kulturowe mają znaczenie w ocenie małżeństw osób jednej płci. O tym, że „pewne kultury nie są gotowe na takie małżeństwa” przekonanych było od 86-87 proc. badanych zarówno we Francji, Belgii i Niemczech, jak i w Korei Płd.Ipsos przebadał za pośrednictwem internetu 12484 osoby w wieku 18-64 lat. W Argentynie, na Węgrzech, w Norwegii, Polsce, Korei Południowej i Szwecji ankietowano po 500 osób, margines błędu wynosi 5 pkt procentowych. W pozostałych krajach ankietowano po tysiąc osób, przy 3,5-procentowym marginesie błędu.",,
"„Wiesz, że Cię kocham” hasłem spotkania młodych Lednica 2000","Słowa „Wiesz, że Cię kocham” będą hasłem XXIII Ogólnopolskiego Spotkania Młodych Lednica 2000, które odbędzie się 1 czerwca na Polach Lednickich.","– Ojciec Jan W. Góra OP, założyciel i pierwszy duszpasterz Wspólnoty Lednica 2000, powtarzał często za św. Janem Pawłem II: „Człowiek jest mocny wtedy, kiedy wie, że jest kochany”. Ta myśl, którą postaramy się przekazać młodzieży podczas XXIII spotkania młodych Lednica 2000, jest streszczeniem gawędy świętego papieża do zgromadzonych przed krakowskim pałacem arcybiskupów w 1987 r. Ojciec Święty Jan Paweł II tak wołał wtedy do młodzieży: „Musicie być mocniejsi niż warunki, w których przyszło Wam żyć” – tłumaczyła w piątek rzecznik prasowa wydarzenia Julia Chałasiak.Dodała, że papież Jan Paweł II wskazywał wówczas „na Eucharystię jako siłę przebicia. Na ten sakrament, który dodawał siły wielu pokoleniom – również w jego młodzieńczych latach, w okresie drugiej wojny światowej”.",,
W Brzeszczach upamiętniono ofiary Marszu Śmierci sprzed 75 lat,75 lat temu w dniach 17–21 stycznia główną drogą przez Brzeszcze przeszło około 25 tysięcy więźniów. Wielu z nich zginęło z wycieńczenia bądź kul SS-manów. Uroczystości upamiętniające te tragiczne wydarzenia odbyły się na miejscowym cmentarzu komunalnym. Właśnie tu znajduje się pierwsza zbiorowa mogiła ofiar niemieckiej agresji. Informację o jej przebiegu oraz zdjęcie otrzymaliśmy na platformę Twoje Info.,"W uroczystościach upamiętnienia ofiar Marszu Śmierci udział wzięli przedstawiciele władz wojewódzkich i samorządowych z Małopolski. Hołd ofiarom niemieckich zbrodni złożyli m.in. Zbigniew Starzec, wicewojewoda Małopolski, Michael Groß, konsul generalny Niemiec i Vasyl Mykhailiuk, wicekonsul generalny Ukrainy. Na miejscu byli obecni także przedstawiciele Instytutu Pamięci Narodowej i Israel Guide to Poland Association.  Podczas uroczystości Zbigniew Starzec wicewojewoda małopolski  złożył wieniec w imieniu Prezesa Rady Ministrów  Mateusza Morawieckiego. Organizatorem uroczystości była Fundacja Pobliskie Miejsca Pamięci Auschwitz-Birkenau z Brzeszcz.  W Brzeszczach mieści się pierwszy pomnik na długiej sięgającej aż po Wodzisław trasie ewakuacji więźniów. Siedemdziesiąt pięć lat temu – wieczorem 17 stycznia 1945 r. po ostatnim obozowym apelu rozpoczęła się ewakuacja więźniów i więźniarek kompleksu obozów KL Auschwitz. 56 tysięcy więźniów stanęło do ostatniego apelu wieczornego. Tak rozpoczął się więźniarski exodus trudnej, a wielu wypadkach tragicznej trasy Marszu Śmierci z obozu głównego i okolicznych podobozów. Ss-mani różnymi drogami ewakuacji pędzili pieszo więźniarki i więźniów w kierunku Gliwic i Wodzisławia. Stamtąd dalej byli wywożeni pociągami do obozów koncentracyjnych w głąb Rzeszy.",,
Brak chętnych do służby. „Mają nie tylko trzymać halabardę i stać w miejscu”,"– Watykańska Gwardia Szwajcarska ma problemy ze znalezieniem rekrutów – przyznał jej dowódca w sobotę, przed poniedziałkowym zaprzysiężeniem 23 nowych żołnierzy. Trudności te tłumaczy bardzo dobrą sytuacją ekonomiczną w Szwajcarii i brakiem bezrobocia.","W przypadające 6 maja święto Gwardii Szwajcarskiej zaprzysiężonych zostanie w Watykanie o jedną trzecią rekrutów mniej niż przed rokiem. Potrzeba ich około 40.  Sygnały o kłopotach ze znalezieniem kandydatów pojawiały się już wcześniej. Aby ułatwić procedurę naboru, Gwardia rozpoczęła przyjmowanie zgłoszeń przez internet.  – Problem ze znalezieniem nowych gwardzistów wynika z tego, że gospodarka w Szwajcarii ma się bardzo dobrze, praktycznie nie ma bezrobocia – przyznał dowódca, pułkownik Christoph Graf podczas sobotniego spotkania z mediami. Następnie dodał: „Przypominam jednocześnie, że aby zostać gwardzistą trzeba być katolikiem; tu nie przybywa się dla zabawy”. Dowódca zaznaczył też, że formacja jest obecna też w mediach społecznościowych. Wytłumaczył to następująco: „Chcemy zmienić wizerunek Gwardii Szwajcarskiej; chodzi nie tylko o to, by trzymać halabardę i stać w miejscu”. Najważniejszą kwestią, jak podkreślił, jest zapewnianie bezpieczeństwa.  Kobiety w Gwardii? Obecnie nie ma takiego tematu – Towarzyszymy Ojcu Świętemu wszędzie, w czasie podróży zagranicznych i wizyt w parafii – dodał komendant. Płk Graf wykluczył możliwość przyjmowania kobiet do Gwardii. – W Szwajcarii w wojsku jest niewiele kobiet; obecnie nie ma takiego tematu – stwierdził.",,
„Mówmy to procesowo bezpiecznie”. Liderzy Konfederacji mieli omawiać nielegalny transfer środków,"„Ile zostanie włożone przez partię KORWiN do wspólnego kotła Konfederacji na kampanię centralną? – 2,5 miliona”. Tak liderzy Konfederacji negocjowali udział partii KORWiN w kosztach kampanii wyborczej. Nagrania ujawnił portal fakt.pl. Zdaniem portalu może chodzić o nielegalną operację finansową, jaką jest przekazanie środków z państwowej subwencji dla partii politycznej na rzecz innego podmiotu.","Według portalu fakt.pl rozmowa, której fragment opublikowano, odbyła się 17 czerwca 2019 r. w siedzibie partii KORWiN przy ul. Pięknej w Warszawie. Całość nagrania trwa półtorej godziny. Opublikowano dziewięciominutowy fragment.  W spotkaniu mieli brać udział Janusz Korwin-Mikke (KORWiN). Marek Jakubiak (Federacja Liroy-Jakubiak), działacze Ruchu Narodowego Robert Winnicki, Krzysztof Bosak i Michał Wawer, Maciej Maciejowski i Paweł Dulski, którzy reprezentowali stowarzyszenie Skuteczni oraz Kaja Godek. Uczestnicy spotkania mieli potwierdzić dziennikarzom swój udział. Jeden z nich, jak pisze fakt.pl, określił rozmowy o finansach mianem oburzających.  Partii KORWiN po uzyskaniu w wyborach w 2015 r. 4,76 proc. przysługiwała subwencja z budżetu państwa (próg powyżej którego jest ona przyznawana wynosi 3 proc.). W trakcie uwiecznionej na opublikowanym fragmencie nagrania rozmowy Janusz Korwin-Mikke sugerował gotowość przekazania całości ewentualnej subwencji na cele kampanii Konfederacji. Janusz Korwin-Mikke: – Zaraz, zaraz, chwileczkę. Kto może dokładnie policzyć, ile to będzie. Maciej Maciejowski: – To będzie razem 4. Po krótkiej chwili Robert Winnicki precyzuje pytanie: – Ile zostanie włożone przez partię KORWiN do wspólnego kotła Konfederacji na kampanię centralną? Janusz Korwin-Mikke: – 2,5 miliona. Paweł Dulski: – Przestrzegam przed używaniem takiej retoryki. Mówmy to jakoś tak... Maciej Maciejowski: – Procesowo bezpiecznie. Według fakt.pl uczestnicy rozmowy mieli świadomość, że transakcja, którą omawiają jest nielegalna. Portal cytuje wypowiedź Krzysztofa Lorentza, dyrektora zespołu kontroli finansowania partii politycznych w Państwowej Komisji Wyborczej. – Partia może finansować działalność wyłącznie z utworzonego przez siebie komitetu wyborczego. Zgodnie z ustawą o partiach politycznych, środki z subwencji mogą być przeznaczone wyłącznie na cele statutowe partii, a takim nie jest finansowanie innej partii ani innego podmiotu – powiedział Lorentz. Za złamanie ustawy o partiach politycznych i prawa wyborczego może grozić od 1 do 100 tys. zł grzywny i do 2 lat pozbawienia wolności.  Janusz Korwin-Mikke, którego głos słychać na nagraniu, miał zapewnić, że nie prowadził takich rozmów.",,
Ukraina: wspólne oświadczenie ambasadorów Polski i Izraela,"Ambasadorowie Polski i Izraela na Ukrainie wydali wspólne oświadczenie w sprawie upamiętniania nacjonalistów przez ukraińskie władze. Dyplomaci wskazują, że Rada Obwodu Lwowskiego oraz Państwowa Administracja Miasta Kijowa, wciąż celebrują historyczne postaci i wydarzenia, które należy raz na zawsze potępić.","Ambasadorowie Bartosz Cichocki i Joel Lion przypomnieli, że 24 grudnia Rada Obwodu Lwowskiego przyjęła uchwałę o przeznaczeniu w 2020 roku środków publicznych „na uczczenie pamięci ukraińskiego nazistowskiego kolaboranta Andrija Melnyka. Środki mają też być przekazane na uczczenie pamięci ksenofobicznego, antysemickiego i antypolskiego pisarza Iwana Lypy oraz jego syna Jurija Lypy, który jest twórcą rasistowskiej teorii ukraińskiej rasy”. Ponadto, jak czytamy w oświadczeniu, 1 stycznia Państwowa Administracja Miasta Kijowa wyeksponowała na swoim gmachu baner z wizerunkiem Stepana Bandery.   Ambasadorowie Polski i Izraela oświadczyli, że wynoszenie do chwały osób, które aktywnie promowały czystki etniczne, jest obrazą, która przynosi efekt przeciwny do zamierzonego w walce z antysemityzmem i w procesie pojednania naszych narodów. Ukraińscy nacjonaliści z Ukraińskiej Powstańczej Armii i Organizacji Ukraińskich Nacjonalistów są współodpowiedzialni między innymi za rzeź wołyńską – masową zbrodnię, w której według szacunków zginąć mogło ponad 100 tysięcy Polaków, a którą polski parlament uznał za ludobójstwo.",,
SLD proponuje: rok 2014 – rokiem Europy,"Przyszły rok powinien być czasem dyskusji o przyszłości Polski w Unii Europejskiej. Zaproponował to przewodniczący Sojuszu Lewicy Demokratycznej, Leszek Miller. SLD chce ogłosić przyszły rok, w którym minie 10 lat naszego członkostwa w Unii, rokiem Europy.","Na konferencji prasowej, zwołanej pod hasłem w „W 10-lecie referendum akcesyjnego o pokoleniu UE i roku Unii Europejskiej”. Miller poinformował o inicjatywie powołania obywatelskiego komitetu obchodów rocznicy wstąpienia Polski do Unii. Ich kulminacją byłby dzień pierwszego maja i zwołany w Warszawie Kongres Europy.  Jak wyjaśnił przewodniczący SLD, byłoby to spotkanie przyjaciół Polski w Europie.  – Pragniemy, aby przyszły rok był nasycony spotkaniami, debatami o historii i przyszłości Unii Europejskiej, o miejscu naszego kraju w jednoczącej się Europie, o dokonaniach i inicjatywach na rzecz silnej Polski w silnej Europie – powiedział przewodniczący SLD.Leszek Miller podkreślił, że obecność Polski w Unii trzeba codziennie wygrywać.   – Wnieśliśmy do Wspólnoty naszą pomysłowość, inicjatywy, gotowość do ciężkiej pracy i potencjał intelektualny, który powinien być jak najlepiej wykorzystany - powiedział przewodniczący SLD podkreślając, że siła i prestiż Polski rodzi się nad Wisłą. Wynika ona z siły polskiej gospodarki i ze stanu spraw społecznych i obywatelskich. Miller przyznał, że dzisiejsza Polska nie spełnia wszystkich oczekiwań obywateli, ale odpowiedzią na to są ideały Unii Europejskiej, a nie postulaty zwolenników Polski zaściankowej i nietolerancyjnej. „Polska jest naszą ojczyzną, a Europa naszym wspólnym domem”  – zakończył Leszek Miller.",,
Czarnecki: Opozycja totalna i Tusk tracą amunicję i paliwo polityczne,"– Żali Tuska nie słyszałem, natomiast wydaje mi się, że te słowa padają w bardzo konkretnym momencie politycznym. Na finiszu jest zawarcie porozumienia rządem a Komisją Europejską. W tym momencie opozycja totalna i pan Tusk w Brukseli tracą amunicję i paliwo polityczne – powiedział w programie „O co chodzi” eurodeputowany PiS Ryszard Czarnecki.","Skomentował w ten sposób doniesienia RMF24 mówiące o tym, że Donald Tusk w kuluarach europejskich skarży się, że PiS chce go wraz z synem wsadzić do więzienia. Ryszard Czarnecki ocenił, że im gorzej było w relacjach na linii rząd Polski – Komisja Europejska, „tym lepiej było dla Donalda Tuska i totalnej opozycji”. – Pan Tusk mógł się przedstawiać wobec partnerów z Europy jako ten jedyny, który może stać za porozumieniem między Polską a Komisją Europejską – stwierdził. Zdaniem eurodeputowanego PiS nerwowość przewodniczącego Rady Europejskiej wynika z tego, że Polska jest bliska zawarcia porozumienia z KE.",,
Antoni Macierewicz w Kijowie: nie ma zgody na agresję Rosji,– Nie ma zgody na agresję Rosji w Europie i gdziekolwiek indziej – powiedział w Kijowie minister obrony narodowej Antoni Macierewicz. Szef resortu obrony uczestniczył w uroczystych obchodach ukraińskiego Dnia Niepodległości. Spotkał się też z prezydentem Ukrainy Petrem Poroszenką.,"Szef polskiego resortu obrony obserwował paradę w ukraińskiej stolicy. Oprócz najwyższych władz ukraińskich, w uroczystościach wzięli udział także szefowie resortów obrony krajów wschodniej flanki NATO oraz sekretarz obrony Stanów Zjednoczonych James Mattis.  Minister Antoni Macierewicz powiedział TVP Info, że panuje zgoda jeśli chodzi o negatywnie oceniają działań  Rosji. Zdaniem ministra warunkiem przywrócenia ładu w Europie jest odbudowa „całości terytorialnej Ukrainy”.",,
Gen. Breedlove: NATO musi uznać Rosję za zagrożenie,"– USA i państwa sojusznicze muszą pokazać, że ich siły w Europie stanowią wiarygodny czynnik odstraszający – stwierdził generał Philip Breedlove, który do maja dowodził w Europie siłami NATO i USA. W artykule dla „Foreign Affairs” postawił tezę, że podstawą strategii Sojuszu musi być uznanie, że Rosja stanowi zagrożenie dla międzynarodowego porządku.","W artykule dla amerykańskiego prestiżowego dwumiesięcznika „Foreign Affairs” Breedlove zaznacza, że Rosja chce znów być globalną potęgą. Dodał, że szuka okazji do rozszerzenia swych wpływów za granicą, co pokazała jej interwencja w Syrii. Relacje z Zachodem uznał za „grę zero-jedynkową”, która jego zdaniem nie zmieni się w przyszłości. „Rząd Putina nie pozwoli żadnemu narodowi, nad którym ma wystarczającą władzę, na zbliżenie się z Zachodem, czyli dołączenie do UE i NATO, i zrobi wszystko w swojej mocy, by szerzyć niestabilność w krajach takich jak Gruzja, Mołdawia czy Ukraina” – napisał generał. Breedlove apeluje do USA o zachowanie broni jądrowej jako kluczowego czynnika odstraszającego Rosję. Podkreślił, że Waszyngton nie powinien pozwalać na złagodzenie sankcji, którymi Moskwa została objęta po aneksji Krymu i inwazji w ukraińskim Donbasie.",,
„Rośnie ryzyko wojny z Koreą”. Polityk wysłał apel do Pentagonu,"Wpływowy amerykański senator Lindsey Graham wyraził przekonanie, że wojna z Koreą Północną staje się coraz bardziej prawdopodobna. Polityk wezwał Pentagon, by rozpoczął wycofywanie z Korei Południowej rodzin amerykańskich żołnierzy.","W wywiadzie dla telewizji CBS Lindsey Graham wyraził niepokój z powodu przyspieszenia koreańskiego programu nuklearnego. „Jesteśmy coraz bliżej konfliktu zbrojnego, ponieważ Korea Północna zmierza w kierunku umieszczenia pocisków jądrowych na rakietach balistycznych. Oznacza to, że Stany Zjednoczone mogłyby się znaleźć w zasięgu koreańskiej broni nuklearnej. Mamy coraz mniej czasu” – oświadczył senator. Zapowiedział, że zaapeluje do Pentagonu, by wstrzymał wysyłanie do Korei Południowej rodzin stacjonujących tam żołnierzy. „Jest szaleństwem wysyłanie żon i dzieci naszych żołnierzy do Korei Południowej, biorąc pod uwagę prowokacje ze strony Korei Północnej. Myślę, że nadszedł czas, by rozpocząć wycofywanie członków rodzin z Korei Południowej” – dodał senator Graham, który równocześnie skrytykował Chiny za nieskuteczność w próbach zatrzymania programu broni jądrowej realizowanego przez Pjongjang.",,
"Co nas nie zabije, to nas wzmocni","Komisja Europejska zapowiada na wtorek 4 maja rewizję układu z Schengen, który znosi kontrolę osób na granicach wewnętrznych między 27 państwami, w tym 22 krajami członkowskimi UE. Rozważa się czasowe przywrócenie tej kontroli.","Zapowiedź KE jest odpowiedzią na list prezydenta Francji, Nicolasa Sarkozy’ego oraz włoskiego premiera, Silvio Berlusconiego. Domagają się oni przymknięcia granic, co ma pomóc w zatrzymaniu fali uciekinierów z Libii i Tunezji, którzy szturmują włoską wyspę Lampedusę, a następnie próbują przedostać się do Francji.   Trudno uznać to żądanie. Graniczne barykady nie zatrzymają fali imigrantów, bo to wymagałoby albo odgrodzenia Europy od świata murem albo walki w obronie libijskiego przywódcy, Muammara Kadafiego, który na mocy tajnego układu z Rzymem wyłapywał uciekinierów z Afryki. Sęk tkwi w tym, że kwestia uciekinierów jest problemem pozornym – przybycie 26 tys. Tunezyjczyków na kontynent potrzebujący wykwalifikowanych rąk do pracy nie jest tragedią.   Zaś Silvio Berlusconi i Nicolas Sarkozy mają poważniejsze problemy, które najpewniej zrodziły ich apel. Przeciwko premierowi Włoch toczą się obecnie cztery procesy. Oskarżony jest m.in. o oszustwa podatkowe, seks z nieletnią prostytutką  i nadużycie władzy. Prezydentowi Francji grozi porażka w przyszłorocznych wyborach. Z sondaży wynika, że może on liczyć na zaledwie 20-proc. poparcie i przegra z każdym kandydatem lewicy. Sarkozy ma szanse na utrzymanie prezydentury jeżeli w drugiej turze jego konkurentką będzie Marie Le Pen, liderka skrajnie prawicowego  Frontu Narodowego lub jeśli Carla Bruni mu urodzi dziecko (po  Francji krąży plotka, że żona prezydenta spodziewa się dziecka).   Berlusconi i Sarkozy niemal jawnie chcą poprawić swoje notowania,  odwołując się do wyborców, którzy nie chcą imigrantów, a nawet pragną wyrzucić tych, którzy już są. Uciekinierzy stali się  kozłami ofiarnymi na ołtarzu zaniepokojonej prawicy nie tylko w Włoszech i Francji. W wielu krajach –  m. in.  Danii, Holandii, Finlandii -  wyborcy zmęczeni  kryzysem głosują na  skrajną prawicę, szermującą antyimigranckimi i ksenofobicznymi hasłami. Tradycyjne partie prawicowe tracą przez to wyborców. W efekcie niemiecka kanclerz Angela Merkel oraz brytyjski premier David Cameron ogłaszają fiasko społeczeństwa wielokulturowego.   Trudno jednak pojąć dlaczego Bruksela akceptuje próby zamachu na zasady Schengen, które są podobnie jak wspólna waluta filarem zjednoczonej Europy. Przecież przymknięcie granic nic nie da – imigranci prześlizną się przez każdą dziurę, byle tylko dotrzeć do oazy dobrobytu, jaką dla Afryki jest Europa.  Można się więc domyślać, że rewizja Schengen to pozory skutecznego działania w czasie, gdy kilku państwom członkowskim i to należącym do strefy euro - Grecji, Irlandii, Portugalii, Hiszpanii grozi bankructwo, co zagraża chaosem monetarnym. Do tego dochodzą inne kłopoty: rosnąca pozycja Chin, wojna walutowa dolara z juanem, zmiany klimatyczne, deficyty budżetowe, kryzys energetyczny, gospodarczy i finansowy. Bruksela od lat nie jest w stanie sobie z nimi poradzić. Sensacja zastępcza czyli inwazja imigrantów jest dla eurokratów zbawieniem. Rzecz jednak w tym, że europejskie kłopoty pogłębiają się, a przemilczanie ich i pozorne ruchy nic nie dadzą.   Europa musi skoncentrować się na kryzysie, a nie na kwestiach zastępczych, takich jak imigranci. Powinna pogłębiać integrację: ujednolicić w końcu politykę gospodarczą i zagraniczną. Pamiętajmy, że każdy kryzys wymusza nowe rozwiązania technologiczne i systemowe – z tego powodu po krachu przychodzi prosperity. Co więcej, im głębszy krach, tym dłużej trwa dobrobyt. Po wielkim kryzysie z lat 30. XX w przyszedł najdłuższy w historii okres dobrobytu, umożliwiający m.in. powstanie państwa opiekuńczego i społeczny awans milionów Europejczyków. Dlatego nie załamujmy się kłopotami, tylko myślmy o lepszej przyszłości. Co nas nie zabije, to nas wzmocni.Małgorzata Borkowska, dziennikarka TVP",,
„Totalne szaleństwo. PO brnie ku kompletnemu upadkowi”,"– Mam wrażenie, że Platforma Obywatelska z pełną świadomością brnie ku kompletnemu upadkowi, bo przecież nie sposób nie zauważać tego, co się dzieje z sondażami – mówiła w programie „Minęła 8” Małgorzata Gosiewska (PiS), krytykując program przedstawiony przez Grzegorza Schetynę.","Decentralizacja państwa, wzmocnienie finansowe samorządów, przywrócenie filaru kapitałowego systemu emerytalnego, wyższe zarobki i emerytury – m.in. te postulaty złożyły się na „totalną propozycję”, która – jak mówił w sobotę w Łodzi szef PO Grzegorz Schetyna – pozwoli odsunąć PiS od władzy. Według Małgorzaty Gosiewskiej Platforma Obywatelska nie jest już totalną opozycją, tylko „totalnym szaleństwem”. – Program, jaki został przedstawiony, jest bliski totalnego zera. Ja tam w zakresie jakiegoś programu samorządowego niczego nie zauważyłam – oceniła w poniedziałek w TVP Info. – Mam wrażenie że Platforma Obywatelska chyba z pełną świadomością brnie ku kompletnemu upadkowi, bo przecież nie sposób nie zauważać tego, co się dzieje z sondażami – mówiła. Zmiany w rządzie? Zapytana, czy prezes PiS Jarosław Kaczyński zostanie szefem rządu, powiedziała, że „gdyby miał aspiracje bycia premierem, to po wyborach tym premierem by został”. – Jest szefem zwycięskiej partii i te możliwości jak najbardziej były. Zrealizowany został inny wariant – mówiła Małgorzata Gosiewska. – Pani premier Beata Szydło jest bardzo dobrym premierem, mamy bardzo dobra opinię w społeczeństwie, dobre sondaże, nie ma najmniejszego powodu, by cokolwiek zmieniać – stwierdziła. Zapytana o ewentualną rekonstrukcję rządu, wskazała, że to pytanie do premier Beaty Szydło, i to ona podejmie ostateczną decyzję, choć „oczywiście wiele swoich decyzji konsultuje z szefem partii”.",,
Napieralski: jedyne rozwiązanie to odejście Leszka Millera. „Nie ma dla niego miejsca w nowym otwarciu”,"– Wybory prezydenckie to nie jest porażka, to klęska SLD. To Miller był autorem i pomysłodawcą takiej koncepcji prowadzenia kampanii wyborczej – podsumował słaby wynik kandydatki Sojuszu w wyborach prezydenckich Grzegorz Napieralski. – Trzeba być mężczyzną i zachować się honorowo – podkreślił polityk, który od marca jest zawieszony w prawach członka SLD.","Grzegorz Napieralski powiedział dziennikarzom w Sejmie, że niedzielne wybory to już trzecie z rzędu, które przegrało SLD pod wodzą Leszka Millera. – Wybory prezydenckie to nie jest porażka, to klęska SLD. Jedyne rozwiązanie to odejście Leszka Millera i złożenie rezygnacji – powiedział.  „Trzeba być mężczyzną”Pytany o stanowisko, które w tej sprawie przedstawił sam Miller tłumacząc, że szef partii odpowiada za wynik wyborów parlamentarnych, a nie prezydenckich, Napieralski stwierdził, że trzeba być mężczyzną i zachować się honorowo. – Jeżeli nawet przyjąć tę logikę to przypominam, że wybory do PE zakończyły się totalną klapą. Co się musi stać, aby Leszek Miller podał się do dymisji? – pytał i podkreślił, że obecny szef Sojuszu jest odpowiedzialny za słaby wynik kandydatki SLD. – To on był autorem i pomysłodawcą takiej koncepcji prowadzenia kampanii wyborczej – powiedział i dodał,  że szef Sojuszu przeprowadził to wbrew zasadom, które obowiązywały w SLD, bo nie odbyły się żadne konsultacje  zarząd „przepchnął pomysł kolanem”. „Nie ma miejsca dla Leszka Millera”Napieralski dodał, że wyniki wyborów pokazały, że Ogórek i Palikot nie przekroczą 5 procent w wyborach parlamentarnych gdyby je zsumować. A to, jego zdaniem, pokazuje, że trzeba lewicę zbudować od nowa. Tym bardziej, że wynik Pawła Kukiza pokazuje, że jest przestrzeń na racjonalną partię polityczną czy ruch polityczny. – Albo zbudujemy coś od nowa, albo nie będzie miał kto zgłaszać lewicowych ustaw w parlamencie – przestrzegał. Zapowiedział, że będzie w sprawie nowej formacji rozmawiał z młodymi ludźmi, jeśli Miller odejdzie uda się do tego projektu włączyć także SLD. – W nowym otwarciu nie ma miejsca dla Leszka Millera – podkreślił Napieralski. Zgodnie z cząstkowymi wynikami PKW, Magdalena Ogórek znalazła się na piątej pozycji z 2,38 proc. głosów.",,
Znany dziennikarz: Kraków upokorzył Radwańską,"„Zbulwersowała mnie odmowa Rady Miasta Krakowa przyznania honorowego obywatelstwa Agnieszce Radwańskiej. (…) publiczne przerzucanie się argumentami, dlaczego najwybitniejsza polska tenisistka w historii na zaszczyt nie zasłużyła, upokarza Bogu ducha winną sportsmenkę” – pisze znany dziennikarz sportowy Michał Pol.","Jak twierdzi w felietonie opublikowanym na stronie „Przeglądu Sportowego” Pol, w sprawie dominują argumenty polityczne, a w sporze przestają mieć znaczenie zarówno  faktyczne osiągnięcia sportowca, jak i jego ewentualne zasługi dla miejscowości, z której pochodzi. Jego zdaniem, nie ma sensu argument, że Radwańska jest zbyt młoda, choćby dlatego, że wielokrotnie honorowe obywatelstwo przyznawano sportowcom w podobnym do niej wieku – wymienia tu  m.in. hokeistę Mariusza Czerkawskiego, lekkoatletkę Anitę Włodarczyk i tenisistę Łukasza Kubota. Pol pisze, że Radwańska zawsze będzie mu kojarzyć się z Krakowem. Jak pisze, „przez 12 lat kariery Isia podkreślała związek z rodzinnym miastem. Tak naprawdę nigdy z niego nie wyjechała. W przeciwieństwie do gwiazd światowego tenisa i w ogóle gwiazd światowego sportu, zarabiających miliony dolarów dzięki zwycięstwom i kontraktom reklamowym, Radwańska nigdy nie przeniosła się do Monako, Szwajcarii czy na Wyspę Jersey”. Również zarzuty o eksponowanie sympatii politycznych przez rodzinę Radwańskiej wydają się Polowi absurdalne. „Okazuje się więc, że Radwańska przez 12 lat kariery nie reprezentowała Polski, ale PiS? Grała wyłącznie dla sympatyków partii rządzącej, a nie wszystkich kibiców?” – pyta retorycznie dziennikarz. Jak podkreśla, daleko zresztą tenisistce do jasnego zaangażowania się w spory polityczne, jakim wykazuje się jej ojciec i trener Robert Radwański. Ostatecznie – jak pisze Pol – honorowe obywatelstwo Krakowa ma wiele postaci, które mogą być kontrowersyjne dla części mieszkańców, np. Lech Wałęsa, Edward Moskal, Ryszard Kukliński, Władysław Bartoszewski, Jerzy Buzek.",,
Tillerson: USA rozczarowane podpisaniem przez prezydenta Dudę ustawy o IPN,"Sekretarz stanu USA Rex Tillerson powiedział, że Stany Zjednoczone są rozczarowane z powodu podpisania przez prezydenta Andrzeja Dudę nowelizacji ustawy o IPN. Prezydent zdecydował o odesłaniu podpisanej znowelizowanej ustawy do Trybunału Konstytucyjnego.","Stany Zjednoczone potwierdzają, że określenia takie jak „polskie obozy śmierci” są bolesne i wprowadzające w błąd - napisał we wtorek sekretarz stanu USA Rex Tillerson w oświadczeniu na temat podpisania przez prezydenta RP ustawy o IPN. „Takie historyczne niepoprawności dotykają Polskę, naszego mocnego sojusznika, i muszą być zwalczane w sposób, który chroni podstawowe wolności” – głosi oświadczenie.„Uważamy, że otwarta debata, nauka i edukacja to najlepszy sposób przeciwstawiania się wprowadzającemu w błąd językowi” – podkreślił Tillerson.",,
„Specjalne partnerstwo” USA z Wlk. Brytanią. Obama rozmawiał z Cameronem i Merkel,"Prezydent USA przeprowadził w piątek rozmowę telefoniczną z premierem Cameronem. Obiecał, że oba kraje będzie łączyć „specjalne partnerstwo”. Odbyło się też posiedzenie Rady Nadzoru Stabilności Finansowej, która zapewnia, że system finansowy USA nie ucierpiał.","Prezydent USA Barack Obama przeprowadził w piątek konsultacje telefoniczne z premierem Wielkiej Brytanii Davidem Cameronem oraz z niemiecką kanclerz Angelą Merkel. W obu rozmowach wyraził nadzieję, że wyjście Zjednoczonego Królestwa z Unii Europejskiej –  „co Stany Zjednoczone przyjmują z żalem, będzie się odbywać w sposób uporządkowany”.Obama rozmawiał z europejskimi politykami z pokładu samolotu prezydenckiego, w trakcie podróży. Zapowiedział, że „zarówno Wielka Brytania, jak i USA zamierzają się skoncentrować w najbliższym okresie na zagadnieniach wzrostu gospodarczego oraz zapewnieniu stabilności finansowej”. Partnerstwo z Wlk. Brytanią „kamieniem węgielnym polityki zagranicznej USA”Podczas wystąpienia na uroczystościach w Uniwersytecie Stanford Obama powiedział: „choć zmienią się stosunki Zjednoczonego Królestwa z UE, jest jedna rzecz, która się nie zmieni, a mianowicie – specjalna relacja, jaka łączy nasze kraje, i która przetrwa”. W specjalnym komunikacie opublikowanym w piątek przez Biały Dom podkreślono, że Stany Zjednoczone nadal będą postrzegać „partnerstwo z Wielką Brytanią oraz członkostwo tego kraju w NATO jako kamień węgielny polityki zagranicznej USA”.  Priorytetem dla negocjacje z całym blokiem UE Pewne modyfikacje będą jednak nieuchronne. Rzecznik Białego Domu Eric Schultz powiedział dziennikarzom, że słowa wypowiedziane przez Baracka Obamę podczas jego kwietniowej wizyty w Wielkiej Brytanii, kiedy to próbował nakłonić Brytyjczyków, aby głosowali za pozostaniem ich kraju w Unii Europejskiej, „zachowały ważność i prezydent w żaden sposób nie zmienił swego uprzedniego stanowiska w sprawie uprzywilejowanych relacji bilateralnych w sferze gospodarczej”. Obama zapowiedział w kwietniu, że w przypadku wyjścia Wielkiej Brytanii z Unii Europejskiej oddzielne porozumienie dwustronne „nie wydarzy się w najbliższej przyszłości”, a „priorytetem dla USA będą w dalszym ciągu negocjacje z całym blokiem [Unii Europejskiej]”. – Wielka Brytania będzie stać na końcu kolejki – zaznaczył wtedy Obama, oceniając, że podpisanie oddzielnej umowy po ewentualnym Brexicie byłoby „wyjątkowo nieefektywne”. Telekonferencja Rady Nadzoru Stabilności Finansowej Wpływ wyników brytyjskiego referendum na sytuację finansową USA był w piątek przedmiotem obrad nadzwyczajnej telekonferencji Rady Nadzoru Stabilności Finansowej (Financial Stability Oversight Council, FSOC). Posiedzenie było zamknięte dla środków masowego przekazu. W skład Rady, powołanej w 2010 r. w ramach reformy mającej ograniczyć skutki kryzysu finansowego, wchodzą przedstawiciele Komisji Papierów Wartościowych i Giełd (Securities and Exchange Commission, SEC), Rezerwy Federalnej oraz ministerstwa skarbu. W ocenie FSOC w chwili obecnej nie odnotowano żadnych poważniejszych zagrożeń, a system finansowy USA nie tylko nie ucierpiał, ale funkcjonuje tak, jak dotąd. Rada będzie nadal monitorować sytuację, aby zapobiec pojawieniu się zagrożeń. Fed, amerykański bank centralny, starając się uprzedzić dalsze niepokoje na rynkach finansowych, które zareagowały w piątek na wynik referendum gwałtownymi spadkami, oznajmił, że gotów jest zapewnić gospodarce płynność dostarczając środki, poprzez istniejące już kanały wymiany z innymi bankami centralnymi.",,
Balcerowicz: to największa antyreforma w III RP,"– To taka typowa populistyczna zagrywka, albowiem w większości krajów Zachodu mamy dużą część emerytur, która pochodzi z tego że ludzie nie zależą od obietnic polityków, tylko zależy od inwestowania. To chyba jest największa antyreforma, jaką jakikolwiek rząd dokonał w historii III Rzeczpospolitej – grzmiał prof. Leszek Balcerowicz, były minister finansów, gość programu „Minęła Dwudziesta” w TVP Info, komentując wypowiedź premiera Donalda Tuska, który zadeklarował odkładanie emerytury w ZUS, a nie w OFE.","Od 1 kwietnia do końca lipca Polacy będą mogli decydować gdzie mają być gromadzone ich składki na przyszłą emeryturę. Mają wybór: OFE i ZUS albo tylko ZUS. Możliwość wyboru pojawiła się w związku ze zmianą przepisów dotyczących systemu emerytalnego, która weszła w życie 1 lutego tego roku. Premier Donald Tusk i lider lewicy Leszek Miller poparli przejście do ZUS. – Polska, warto przypomnieć, niestety za rządów obecnej koalicji, obecnego premiera, poszła śladem jedynego kraju w naszej części świata, który pozbawił ludzi ponad połowy oszczędności emerytalnych w drugim filarze. Żadne inny kraj w naszej części Europy, choć bywały w trudniejszej sytuacji gospodarczej jak Litwa czy Estonia,  nie posunął się tak daleko. I to powinno skłaniać do pewnej ostrożności w interpretacji wypowiedzi Donalda Tuska, który nie wiem czy wypowiadał się jako indywidualny człowiek czy jako polityk. Chyba jako polityk – mówił prof. Leszek Balcerowicz. Rząd zniechęcał do OFE Zdaniem byłego ministra finansów, rząd „zrobił wszystko, aby zniechęcić Polaków żeby nie przeszli całkowicie do ZUS” i w ten sposób „utopił drugi filar emerytalny”. – Aby zostać w OFE to trzeba napisać specjalne podanie. Z badań psychologicznych wynika, że wielu ludzi tego podania nie pisze – mówił prof. Balcerowicz. –  To chyba jest największa antyreforma jaką jakikolwiek rząd dokonał w historii III Rzeczpospolitej. To co rząd Donalda Tuska próbuje wmówić ludziom jest sprzeczne z elementarnymi wiedzą i doświadczeniem. Że emerytury oparte na inwestowaniu w papiery wartościowe zawsze są ryzykowne, bez  porównania tego jak ryzykowane są emerytury, które zależą od polityków. Bo przepisy jakie będą emerytury można zmienić z dnia na dzień i tam się nie gromadzi żadnych oszczędności – dodał. Prof. Balcerowicz radził, aby „nie czerpać informacji tylko od polityków, ale posłuchać ekspertów”. – Bo wtedy okaże się, że wszystkie twierdzenia, które były wysuwane przez polityków PO, PSL lub PiS były kłamliwe lub naciągane. Wierzę bardziej ekspertom niż większości polityków – podkreślił. Prawa nie uchwala się w takim trybie Były minister finansów odniósł się krytycznie do protestu rodziców niepełnosprawnych dzieci, okupujących Sejm i żądających przyznania im odpowiednich świadczeń. – Przede wszystkim nie uchwala się w takim trybie prawa, bo prawo dotyczy milionów ludzi, a nie tylko grupek, które naciskają skądinąd z emocjonalnych powodów i jeżeli się ustępuje w warunkach chaosu, bez analiz, to sprowadza się na innych ludzi nieoczekiwane skutki. Dobrze, żeby media zapytały, nie słyszałem żeby tak było, jaka była propozycja rządowa o której jest mowa, że była przedłożona i zdaniem protestujących czy zdaniem rządu nie została przyjęta? – dopytywał się profesor. – Jeżeli jedna grupa dostanie ekstra świadczenia, to wielokrotnie liczniejsze grupy mogą dostać też świadczenia. Jak się wtedy okaże, że podatki rosną, to będzie następny protest. Uchwalajmy prawo poważnie – dodał.",,
"Najpierw gotowość, teraz krytyka. „Cyrk na stadionie”","Rząd zaproponował debatę cyrkową. Okrągły stół to jest robienie cyrku na stadionie – powiedział szef klubu PO-KO Sławomir Neumann, odnosząc się do organizacji przez rząd okrągłego stołu edukacyjnego. „Nie wiem czemu PO obraża rodziców, nauczycieli, samorządowców i ekspertów” którzy wezmą w nim udział – komentuje jego słowa szef KPRM Michał Dworczyk. I publikuje pismo Neumanna do premiera Mateusza Morawieckiego, w którym wyraża on „gotowość” wzięcia udziału w tak proponowanej formule rozmów.","– 16 kwietnia wydawało nam się, że to będzie prawdziwa rozmowa o problemach w edukacji, o strajku nauczycieli, o rozwiązaniu tego konfliktu. PiS zaproponował w międzyczasie, czy właściwie rząd, bardziej debatę cyrkową. Taka debata to jest robienie cyrku na stadionie – stwierdzał w RMF FM Neumann.Wypowiedź przewodniczącego klubu PO-KO skomentował szef kancelarii premiera Michał Dworczyk. Zamieścił także pismo Neumanna z 16 kwietnia, gdzie polityk zapewnia: „wyraziłem gotowość i potwierdzam udział w rozmowach przedstawicieli klubu PO-KO”. W piśmie polityk PO zwracał uwagę, że ze względu na strajk nauczycieli, spotkanie powinno odbyć się jak najszybciej. – Poważne potraktowanie postulatów nauczycieli, w tym przyznanie odpowiednich podwyżek, umożliwiłoby zakończenie protestu jeszcze przed świętami Wielkanocy – wskazywał.",,
Morawiecki: Polska będzie mocno optować za umacnianiem wspólnego rynku,"– Polska będzie bardzo mocno optować za tym, aby umacniany był wspólny rynek, żeby eliminować zakusy protekcjonizmu – powiedział w czwartek premier Mateusz Morawiecki przed nieformalnym szczytem UE w Sybinie, w środkowej Rumunii.","– Polska będzie bardzo mocno optować za tym, żeby umacniany był wspólny rynek, (...) żeby eliminować te zakusy protekcjonizmu, które utrudniają naszym firmom transportowym, budowlanym, konkurowanie na zachodzie Europy, bo my poprzez to doganiamy kraje zachodniej Europy. Poprzez to nasi pracownicy zaczynają zarabiać na coraz bardziej przyzwoitym poziomie, a za kilka, kilkanaście lat naszym celem jest, aby zarabiali tak, jak w poszczególnych państwach zachodniej Europy - powiedział Morawiecki dziennikarzom.– A więc wspólny rynek i eliminowanie protekcjonizmu ze strony niektórych państw Zachodniej Europy to punkt pierwszy.Jak powiedział premier, punkt drugi, to „odpowiednie zasady polityki ochrony granic zewnętrznych, tak, żeby kryzys z uchodźcami, kryzys migracyjny więcej już nie zagroził Europie i spójności Europy”. Budżet Unii EuropejskiejPremier nawiązał do Deklaracji Warszawskiej, która - jak przypomniał - wynegocjowana została w gronie 13 państw. Jak mówił, w ramach dokumentu ujęte zostały „nasze priorytety”.– One są bardzo konkretne. Pokazujemy, jak Polska potrafi budować sojusze, jak Polska potrafi zintegrować 13 państw, a więc niemal połowę wszystkich państw Unii Europejskiej, również wokół tak kluczowych spraw, jak przyszły budżet UE - zaznaczył.Morawiecki dodał, że ten przyszły budżet unijny będzie obejmował „nowe zasady polityki spójności i wspólnej polityki rolnej”.– Na pewno te zasady będą bardzo dobre dla Polski, bo to, w jaki sposób rozmawiamy w ramach Grupy Wyszehradzkiej czy w ramach tych 13 państw, pokazuje, że jest to niezwykle silna grupa, które będzie dbała o to, żeby ten budżet był jak najlepszy dla Europy Środkowej – dodał szef rządu.",,
„UE odstąpiła od przymusu relokacji pod wpływem polskiej dyplomacji”,"Unia Europejska odstąpiła od przymusowych mechanizmów relokacji pod wpływem zdecydowanego oporu polskiej dyplomacji – powiedział minister ds. pomocy humanitarnej. Michał Woś dodał, że polski sposób pomocy „na miejscu” jest dostrzegany w Europie i w USA.","Michał Woś ocenił w rozmowie z PAP, że polski sposób pomocy „na miejscu” w krajach dotkniętych konfliktami zbrojnymi jest dostrzegany na świecie – zarówno w krajach europejskich, jak i w Stanach Zjednoczonych. Świadczy o tym – jego zdaniem – po pierwsze, odstąpienie Unii Europejskiej od przymusowych mechanizmów relokacji, co, jak podkreślił Woś, nastąpiło pod wpływem „zdecydowanego oporu” polskiej dyplomacji. Kolejnym faktem przemawiającym za sukcesem polskiej polityki wobec migrantów ma być udział Polski w konferencji amerykańskiego Departamentu Stanu dot. wolności religijnej, która odbyła się w połowie lipca. Trzydniowa konferencja, określana jako największe w historii zgromadzenie w obronie wolności religii, została zorganizowana z inicjatywy sekretarza stanu Mike'a Pompeo po raz drugi. Minister Woś wraz z przedstawicielami władz Węgier, Niemiec i Republiki Południowej Afryki wziął udział w dyskusji panelowej zatytułowanej „Wolność religii a współpraca rozwojowa i pomoc humanitarna"". W wystąpieniu otwierającym dyskusję Woś przedstawił filozofię i założenia polskich programów pomocy humanitarnej, w tym programów pomocy dla ofiar prześladowań religijnych w północnym Iraku. Ponadto, jak wskazał minister, w Unii Europejskiej podnoszona jest kwestia migracji, ale przy tej okazji nie mówi się już o mechanizmach przymusowych. – UE pod wpływem grupy państw wyszehradzkich, pod wpływem polskiej dyplomacji, odstąpiła od mechanizmów przymusowych – zauważył. Zaznaczył również, że UE utworzyła Instrument Pomocy dla Uchodźców w Turcji. Polega on – wyjaśnił Woś – na wsparciu pomocy na miejscu dla uchodźców syryjskich ze środków unijnych i budżetów poszczególnych państw członkowskich. To – zdaniem ministra – „jest zupełnie nowy przejaw zrozumienia dla polskiego punktu widzenia”. – My będziemy podkreślać, że nasza koncepcja i polska filozofia pomocy na miejscu jest skuteczna – powiedział. Dodał, że filozofia ta opiera się po pierwsze, na odruchu serca, by pomagać krajom dotkniętym konfliktem, ale z drugiej strony pojawia się kwestia „twardego polskiego interesu narodowego”. – My, pomagając na miejscu i promując ten model pomocy zmniejszamy presję migracyjną – zaznaczył Woś. – Dzieje się tak, ponieważ prowadzimy do tego, by obywatele tych państw nie chcieli stamtąd uciekać – wyjaśnił. Woś dodał, że kwota przeznaczona na wsparcie rozwojowe dla poszkodowanych na miejscu ze środków Polski w 2018 roku wyniosła 2,8 mld zł.",,
Francuskie media: historyczny triumf lewicy,"W wyniku częściowych wyborów do francuskiego Senatu lewica z socjalistami na czele zdobyła po raz pierwszy od pół wieku większość w izbie wyższej – podkreślają w poniedziałek media, dodając, że prawica zachowuje nadal decydujący głos w Zgromadzeniu Narodowym.","Według ogłoszonych w nocy z niedzieli na poniedziałek rezultatów częściowych wyborów lewica uzyskała w Senacie 177 miejsc na 348, czyli o dwa więcej niż wynosi bezwzględna większość. Wcześniej przewagę w izbie wyższej miała centroprawica pod wodzą partii prezydenta Nicolasa Sarkozy'ego – Unii na Rzecz Ruchu Ludowego (UMP).We wszystkich komentarzach zauważa się, że wynik ten ma duże symboliczneznaczenie, ponieważ w dotychczasowych dziejach V Republiki, czyli od 1958roku, lewica nie rządziła nigdy w Senacie.W opinii mediów zmiana układu sił w izbie wyższej jest złym sygnałem dlaobecnego szefa państwa na siedem miesięcy przed wiosennymi wyboramiprezydenckimi.Prasa cytuje słowa premiera Francoisa Fillona, który oświadczył zaraz poogłoszeniu wstępnych rezultatów w niedzielę, że „moment prawdy nadejdziewiosną” i „że tego wieczora batalia się rozpoczęła”.„Zdobycie Pałacu” – tytułuje triumfalnie poniedziałkowy komentarz lewicowe„Liberation” w nawiązaniu do nazwy senatorskiej siedziby – PałacuLuksemburskiego. Gazeta pisze, że niedzielne głosowanie jest „nadzieją dlalewicy na 2012 rok”. Z kolei przychylne rządzącej centroprawicy „Le Figaro”donosi na pierwszej stronie w neutralnym tonie: „Senat przechodzi w ręcelewicy”.Dziennik podkreśla, że zwycięstwo lewicy udaremnia rozważany przezSarkozy'ego projekt wpisania do konstytucji tzw. złotej reguły dotyczącejzachowania równowagi budżetowej, gdyż do tego jest potrzebna większość dwóch trzecich parlamentarzystów obu izb – deputowanych i senatorów.Media są zgodne, że bezpośrednie konsekwencje polityczne zmian w Senacie nie są zbyt duże, gdyż zdominowana zdecydowanie przez centroprawicę izba niższa będzie mogła nadal przegłosować swoje projekty nawet w wypadku oporusenatorskiego. – W dziedzinie legislacyjnej lewica będzie miała możliwość opóźnieniaprzyjęcia tekstów i dobitnego głoszenia swojego sprzeciwu (wobec propozycjirządu) – podkreślił politolog Olivier Rouquan.W obliczu zbliżających się wyborów głowy państwa we Francji komentatorzy nie spodziewają się w najbliższych miesiącach znaczących inicjatywustawodawczych. Podstawowym terenem walki w parlamencie będzie natomiastjesienna dyskusja nad budżetem na przyszły rok.Zgodnie z francuską ordynacją wyborczą, w trakcie niedzielnych pośrednichwyborów blisko 72 tys. tzw. wielkich elektorów - głównie przedstawicielisamorządu terytorialnego - wymieniło połowę składu Senatu Francji. Członkowie izby wyższej sprawują w tym kraju mandat przez 6 lat.",,
Kryptowaluty w odwrocie. Czołowa kopalnia wstrzymała wypłaty inwestorom,"Biznes kryptowalutowy szybko przestał się opłacać – wskazuje „Puls Biznesu”, twierdząc, że Platforma Independent Enterprise wstrzymała wypłaty tysiącom inwestorów. - Zmniejszenie wydobycia kryptowalut nie wpłynęło na w żaden sposób na możliwości wypłaty środków - odpowiada kancelaria prawna reprezentująca spółkę.","Ponad 4 tys. klientów zainwestowało w moc obliczeniową komputerów, tzw. koparek kryptowalut, za pośrednictwem platformy internetowej Independent Enterprise (IE), należącej do Independent Enterprise Global z siedziba w Belize. Za sprzedaż koparek, umieszczenie ich na jednej z czterech serwerowni na terenie Polski, a także obsługę, konserwację i podłączenie do internetu odpowiada Independent Enterprise Polska z siedzibą w Pabianicach (woj. łódzkie). Spółka ma 10 właścicieli.Kopalnia IE rozpoczęła działalność w marcu, ale po kilku miesiącach działalności w połowie października zamroziła biznes i wypłaty. Klienci, którzy podpisali kontrakty na 730 dni i inwestorzy, którzy umieścili w kopalni własny sprzęt, są zaniepokojeni o powierzone firmie pieniądze i mienie.Założyciele zapewniają, że uczestnicy systemu mogą czuć się bezpiecznie i każde zlecenie wypłaty urobku zostanie zrealizowane, a sprzęt komputerowy oddany właścicielowi, jeśli tylko zechce. – Ograniczyliśmy wydobycie, zabezpieczając zarówno pieniądze użytkowników platformy Independent Enterprise, jak i firmę przed bankructwem – przekonuje Tomasz Budrys, prezes Independent Enterprise Polska. Jego zdaniem, żeby kopanie było rentowne, ethereum powinno kosztować około 500 dolarów, a nie 200 dolarów, jak obecnie.",,
Szydło: Dzięki programowi „Rodzina 500 Plus” zmieniła się pozycja rodzin wielodzietnych,"Rodzina wielodzietna stała się symbolem rodziny, która jest szczęśliwa i daje poczucie bezpieczeństwa swoim dzieciom – powiedziała wicepremier, szefowa Komitetu Społecznego Rady Ministrów Beata Szydło.","Wicepremier wraz m.in. z minister rodziny Elżbietą Rafalską i ministrem zdrowia Łukaszem Szumowskim wzięli udział w Narodowej Debacie o Rodzinie.– W ciągu trzech lat problematyka dotycząca rodzin, szeroko pojętych spraw związanych z rodziną, stała się osią centralną dalszych projektów rządowych. To wszystko, co zrobiliśmy do tej pory, co jest realizowane, proponowane, zawsze gdzieś tam nawiązuje do spraw związanych z rodziną – mówiła Szydło.Zwróciła uwagę, że zmieniła się pozycja rodziny. – Jest doceniana, dostrzegana, rodzina jest postrzegana jako bardzo ważny element budowania polskiej tożsamości – mówiła wicepremier. Zmieniła się też – kontynuowała Beata Szydło – rola i pozycja rodzin wielodzietnych. Jak podkreśliła, to m.in. zasługa programu „Rodzina 500 plus”, który pomógł ograniczyć ubóstwo.– Rodzina wielodzietna stała się symbolem rodziny, która jest szczęśliwa i daje poczucie bezpieczeństwa swoim dzieciom, która jest czymś bardzo pozytywnym – powiedziała wicepremier. Przypomniała, że wcześniej rodziny wielodzietne były niedoceniane. Szefowa resortu rodziny i pracy powiedziała, że to rodziny przez lata pielęgnowały patriotyzm i ducha polskości.– Zaborcom nie udało się zniszczyć naszej narodowej tożsamości, języka, sztuki, religii, literatury, nauki, muzyki, pamięci o przeszłości. Więcej: w tym czasie powstawały nowe ponadczasowe dzieła, które na trwałe weszły do kanonu polskiej sztuki – mówiła.Zaznaczyła, że w trudnych sytuacjach rodziny płaciły największe ofiary.– Traciły majątki, konfiskowane za udział w powstaniach. Żegnały ojców, odchodzących do zbrojnych oddziałów, lub z zsyłanych (...), były zmuszane do emigracji. Jednak Polska przetrwała te trudne doświadczenia dzięki silnemu duchowi patriotyzmu, kształtowanego w rodzinach i silnej wierze w Boga. Bez tego bastionu niewiele by zostało po naszym narodzie i kulturze – powiedziała Rafalska.Jak mówiła, dziś stoją przed państwem nowe zadania. – Ale jedno jest pewne: nie przetrwamy jako naród bez silnej rodziny – podkreśliła. Szumowski podkreślił natomiast, że mówienie o kobietach lub mężczyznach zajmujących się rodziną, że nie robią nic jest fikcją.– To wynikało z tego, że w Polsce w tamtym czasie nikt nie doceniał rodziny, było to niejako passe. To się zmieniło – mówił.Zwrócił uwagę, że rodzina jest ważna w kwestii zdrowia. – Są dane, które mówią o tym, że osoby samotne żyją krócej. Dlatego, że opieka najbliższych daje korzyści zdrowotne. To jest wychowanie do pewnego zdrowego trybu życia. Nie poradzimy sobie z wyzwaniami chorób cywilizacyjnych, jeżeli nie będzie wychowania w domach u dzieci – powiedział minister.Zaznaczył, że galopująca otyłość wśród dzieci nie zmieni się ustawami. – To jest kwestia wartości, odpowiedzialności rodzin – dodał.",,
Lewica złożyła własny projekt dotyczący 30-krotności składek ZUS,"Lewica złożyła w Sejmie projekt dotyczący zniesienia limitu 30-krotności przy składkach ZUS. Klub proponuje też podwyższenie emerytury minimalnej do 1600 zł i wprowadzenie emerytury maksymalnej, która w pierwszym roku obowiązywania miałaby wynosić 15,6 tys. zł.","Dyrektor ds. legislacji klubu Lewicy Dariusz Standerski zaznaczył, że projekt Lewicy różni się od projektu PiS zakładającego zniesienie limitu 30-krotności przy składkach ZUS tym, że jest to projekt systemowy. – Projekt PiS to tylko skok na kasę, który zapewnia jednorazowe wpływy, jednocześnie nic nie zmienia w systemie – powiedział. – Projekt Lewicy to z jednej strony zniesienie limitu 30-krotności składki. Po drugie to mocne podwyższenie emerytury minimalnej do kwoty 1,6 tys. zł, czyli to, co Lewica proponowała w swoim programie wyborczym – mówił Standerski. W tym roku emerytura minimalna wynosi 1,1 tys. zł brutto. Standerski poinformował, że projekt wprowadza nową instytucję w systemie, czyli emeryturę maksymalną. – Dla tych wszystkich, którzy zarabiają dzisiaj tak, że będą płacić wyżej niż ten limit 30-krotności, to dla większości z nich emerytury będą i tak wyższe, ponieważ wtedy np. jeżeli dzisiejszy pracownik, który zarabia dużo i będzie płacił coraz więcej składek, i mógł liczyć dzisiaj na emeryturę w wysokości 4-4,5 tys. zł, to w myśl naszego projektu będzie mógł liczyć na emeryturę rzędu nawet 6 tys. zł – mówił.Ocenił, że projekt Lewicy jest korzystny dla ponad miliona osób, które otrzymują najniższą emeryturę, a „jednocześnie jest to korzystne dla budżetu państwa”. – I tym się jeszcze różnimy od projektu PiS-u, że projekt PiS zabiera te 5 lub 7 mld zł do kieszeni, a my przesuwamy te 5 mld zł do najbardziej potrzebujących, którzy dziś mają najniższe emerytury – podkreślił. W pracach sejmowych projekt Lewicy prezentować będzie wiceszefowa klubu, przewodnicząca sejmowej komisji polityki społecznej i rodziny Magdalena Biejat. W ubiegłym tygodniu posłowie PiS złożyli w Sejmie projekt ustawy likwidujący od 2020 r. górny limit przychodu, do którego płaci się składki na ubezpieczenia emerytalne i rentowe - który wynosi obecnie 30-krotność prognozowanego przeciętnego wynagrodzenia w gospodarce. Według autorów projektu, ma to przynieść wzrost wpływów do Funduszu Ubezpieczeń Społecznych oszacowany na 7,1 mld zł. Przeciwne takiemu rozwiązaniu jest Porozumienie – koalicjant PiS w Zjednoczonej Prawicy. W poniedziałek wieczorem zebrał się klub Lewicy, gdzie posłowie wypracowali wspólne stanowisko ws. projektu PiS, jednak przedstawić je mają dopiero w debacie sejmowej.",,
Pilot śmigłowca znów przed sądem?,"O tydzień odroczył Sąd Najwyższy zbadanie apelacji prokuratury od wyroku uniewinniającego ppłka Marka Miłosza – pilota śmigłowca, który w grudniu 2003 roku awaryjnie lądował z premierem Leszkiem Millerem na pokładzie. Prokuratura chce uchylenia wyroku uniewinniającego i zwrotu sprawy do Sądu Okręgowego w Warszawie.","Mam żal do prokuratury – tak mówił ppłk Marek Miłosz, gdy dowiedział się, że wojskowi śledczy zamierzają odwołać się decyzji sadu, który go uniewinnił. W toczącym się sześć lat procesie prokuratura oskarżyła pilota o umyślne sprowadzenie niebezpieczeństwa katastrofy – przez to, że nie włączył ręcznego trybu instalacji przeciwoblodzeniowej, choć na trasie przelotu występowała temperatura poniżej 5ºC – i o nieumyślne spowodowanie wypadku. W takich warunkach instrukcja zaleca przejście z trybu automatycznego na ręczny.W marcu tego roku Wojskowy Sąd Okręgowy w Warszawie uniewinnił Miłosza. – Materiał dowodowy, po jego rozważnej ocenie, nie pozwolił przypisać oskarżonemu  zawinienia całej sytuacji i jej następstw – mówił uzasadniając wyrok sędzia Mirosław Kolankowski.Zeznający tym w procesie technik pokładowy powiedział przed sądem, że podczas całego lotu nie było konieczności włączania trybu antyoblodzeniowego silników. Według samego oskarżonego, ekspertyza powołanej wtedy komisji lotniczej oznaczała, że do wypadku mogło dojść z winy urządzeń oraz niedostatecznej wtedy jeszcze wiedzy naukowców na temat tego, jak i kiedy powstaje oblodzenie silników. Sąd ustalił, że załoga sprawdzała temperaturę, a jej odczyty nie rodziły konieczności włączania instalacji przeciwoblodzeniowej. Uznał też, że ppłk Miłosz miał prawo nie wiedzieć o niekorzystnych warunkach. Informowała o tym cywilna prognoza meteo, ale oskarżony nie miał do niej dostępu, bo korzystał z wojskowej, która nie ostrzegała przed możliwością oblodzenia. Sąd zauważył też, że w wyniku manewru Miłosza udało się przekierować maszynę z terenu zabudowanego na las. Po wniesieniu apelacji w sierpniu tego roku, obrońca Miłosza mecenas Andrzej Werniewicz powiedział: – Jestem zaskoczony, że prokuratura zdecydowała się na apelację. W świetle ustaleń, jakich sąd I instancji dokonał – a oparł je na bezspornych, obiektywnych dowodach – nie widzę szans na jej powodzenie. Leszek Miller deklarował, że gdyby „miał wybierać, z jakim pilotem mógłby w trudnych warunkach atmosferycznych lecieć helikopterem, to wybrałby Miłosza”. – To jest mistrz w swojej klasie i w swojej profesji – podkreślał były premier.Śmigłowiec rządowy Mi-8 z 36. specjalnego pułku lotnictwa transportowego rozbił się w Lesie Chojnowskim pod Piasecznem 4 grudnia 2003 roku. W wypadku ówczesny premier Leszek Miller doznał złamania dwóch kręgów piersiowych. Obrażenia odniosło też kilkunastu innych pasażerów, w tym ówczesna sekretarz stanu w kancelarii premiera Aleksandra Jakubowska. Łącznie 12 osób musiało przejść długotrwale leczenie.",,
Strajk pilotów linii Ryanair w pięciu krajach. Kłopot mają również Polacy,"Dziś strajk pilotów irlandzkich linii lotniczych Ryanair w Niemczech, Belgii, Holandii, Irlandii i Szwecji. Akcja protestacyjna dotknie także Polaków, bo zostały odwołane loty do i z naszego kraju. W związku ze strajkiem pilotów z pięciu krajów nie poleci dziś prawie 55 tysięcy pasażerów. W sumie zostało odwołanych prawie 400 lotów taniego przewoźnika z 2400 zaplanowanych.","Jak poinformował Ryanair, pasażerowie zostali powiadomieni drogą mailową lub SMS-em, że przewoźnik zaoferuje im alternatywne loty lub zostaną im zwrócone pieniądze za bilet.W piątek z lotniska w Modlinie odwołano: dwa rejsy z Brukseli-Charleroi (Belgia) o 06.55 oraz 18.20 i dwa powroty o godz. 9.15 i o 20.40; lot ze Sztokholmu (Szwecja) o 07.00 i powrotny o 08.55; rejs z Memmingem (Niemcy) o 18.00 i powrotny o godz. 20.10; a także lot z Kolonii (Niemcy) o 18.05 i wylot o godz. 20.15. Z Krakowa w piątek nie odbędą się przyloty i wyloty do Sztokholmu, Brukseli oraz do dwóch niemieckich miast: Berlina i Norymbergi.Nie odbędzie się rejs na trasie Hamburg (Niemcy)-Katowice- Hamburg, Düsseldorf-Bydgoszcz-Düsseldorf. Odwołano także lot ze Sztokholmu do Gdańska oraz rejs powrotny. Pierwszy taki protest Dotychczas jednodniowe strajki pilotów Ryanaira miały miejsce tylko w Irlandii, odbyło się ich łącznie cztery. Zorganizowany w grudniu ubiegłego roku przez niemiecki związek zawodowy pilotów VC (Vereinigung Cockpit) strajk ostrzegawczy w Niemczech nie spowodował odwołań lotów, gdyż przewoźnik zdołał zmobilizować wystarczającą liczbę pilotów zastępczych.Do wczoraj nie było wiadomo czy w strajku będą mogli uczestniczyć piloci z Holandii, bo firma Ryanair próbowała zablokować w sądzie możliwość zorganizowania protestu, ale ten sprzeciw został odrzucony. W środę niemiecki związek zawodowy pilotów VC (Vereinigung Cockpit) poinformował, że wezwał wszystkich pilotów z niemieckich baz Ryanaira do przeprowadzenia w piątek 24-godzinnego strajku. 24 godziny utrudnień  Strajk rozpoczął się o godzinie 3.01 i potrwa do godziny 2.59 w sobotę. Związkowcy w irlandzkich liniach lotniczych domagają się poprawy warunków pracy i podwyższenia płac. Ryanair uważa, że żądania związków są nieuzasadnione i przekonuje, że warunki, które zapewnia swoim pracownikom są konkurencyjne i lepsze od oferowanych przez inne linie lotnicze. Ryanair twierdzi, że warunki, jakie zapewnia swoim pracownikom, są konkurencyjne i często lepsze od tych, które oferują jego rywale, a żądania związków są nieuzasadnione. Irlandzka linia lata w 37 krajach z 86 baz. W zeszłym roku przewiozła 130 mln pasażerów. W Polsce Ryanair w ub.r. przewiózł o 1 mln 677 tys. pasażerów więcej niż w 2016 roku. W 2017 r. linia przewiozła prawie 11 mln pasażerów, uzyskując 30,65-proc. udział w naszym rynku.",,
"Jest opinia biegłego ws. pracy ratowników, którzy reanimowali Pawła Adamowicza","Biegły ocenił, że ratownicy medyczni prawidłowo przeprowadzili reanimację prezydenta Gdańska Pawła Adamowicza po tym, jak został on zaatakowany nożem – poinformowała gdańska prokuratura. Na możliwe błędy w reanimacji wskazywał w liście przesłanym prokuraturze inny biegły lekarz sądowy.","O treści wydanej przez biegłego opinii dotyczącej przebiegu czynności ratunkowych podjętych wobec Adamowicza poinformowała prok. Grażyna Wawryniuk z Prokuratury Okręgowej w Gdańsku, która  prowadzi śledztwo w sprawie zabójstwa prezydenta tego miasta. Rzeczniczka wyjaśniła, że powołany przez prokuraturę biegły ocenił, iż akcja reanimacyjna „prowadzona była w sposób prawidłowy, zgodnie z obowiązującymi wytycznymi Europejskiej Rady Resuscytacji”. Wawryniuk dodała, że zdaniem biegłego prawidłowa była również decyzja o przewiezieniu pokrzywdzonego do Uniwersyteckiego Centrum Klinicznego. – Znajdujący się bowiem bliżej szpital nie miał oddziału kardiochirurgii i torakochirurgii – wyjaśniła. O zamiarze powołania biegłego, który miał ocenić działania i decyzje ratowników medycznych zajmujących się rannym Adamowiczem, prokuratura poinformowała na początku marca. Zlecenie wykonania opinii związane było m.in. z listem, jaki prokuratura otrzymała w lutym od jednego z gdańskich lekarzy biegłych sądowych. Lokalne media, informując w marcu o przesłanym prokuraturze liście, podawały, że – zdaniem jego autora, patomorfologa z 30-letnim stażem – „długotrwała reanimacja prezydenta Gdańska w miejscu zdarzenia była błędem medycznym”. – Reanimacja na scenie, która w ocenie biegłego trwała aż 40 minut, spowodowała nieodwracalne skutki, m.in. wstrząs hipowolemiczny, którego następstwem jest śmierć mózgu. Masowanie serca z raną kłutą po prostu spowodowało wypompowanie krwi z ciała pacjenta – podawało w marcu Radio Gdańsk dodając, że według lekarza „serce z krwotokiem nie przestaje pracować i należało w pierwszej kolejności pozszywać rany”.13 stycznia wieczorem 27-letni Stefan W. podczas finału Wielkiej Orkiestry Świątecznej Pomocy w Gdańsku wtargnął na scenę i zaatakował nożem prezydenta Adamowicza. Jeszcze w nocy ugodzony kilkukrotnie nożem Adamowicz przeszedł pięciogodzinną operację. Następnego dnia zmarł. Sekcja zwłok wykazała na jego ciele m.in. trzy głębokie rany – jedną w okolicy serca i dwie w brzuchu. Stefan W. został zatrzymany tuż po napaści. Postawiono mu zarzut zabójstwa z motywacji zasługującej na szczególne potępienie. Czyn ten zagrożony jest karą co najmniej 12 lat więzienia, 25 lat pozbawienia wolności, a nawet dożywocia. Stefan W. nie przyznał się do jego popełnienia. Został aresztowany. Na polecenie prokuratury został poddany obserwacji psychiatrycznej. Jej wyniki nie są jeszcze znane.",,
Wywiad USA: Syn Bin Ladena nie żyje,"Hamza bin Laden, syn założyciela Al-Kaidy Osamy bin Ladena, nie żyje – twierdzi amerykański wywiad. Dziennik „New York Times” informuje, że ekstremista zginął podczas operacji, w której „pewną rolę odegrały Stany Zjednoczone”.","Amerykańskie władze nie podają szczegółów operacji, nie wiadomo nawet, gdzie do niej doszło. Media zwracają uwagę, że Hamza bin Laden od miesięcy nie pojawiał się publicznie. Po raz ostatni wygłosił oświadczenie w 2018 roku, w którym groził Arabii Saudyjskiej i wzywał mieszkańców Półwyspu Arabskiego do powstania.W marcu tego roku Arabia Saudyjska pozbawiła 30-latka obywatelstwa. Waszyngton ogłosił natomiast, że za informację, która doprowadzi do Bin Ladena zapłaci milion dolarów. Jeden z liderów Al-Kaidy figurował na „czarnej liście” terrorystów islamskich stanowiących zagrożenie dla interesów USA.Media spekulują, że Hamza bin Laden urodził się w 1989 roku. Jego ojciec stał za zamachami z 11 września 2001 i został zabity przez amerykańskich komandosów z Navy SEALs w pakistańskim Abbottabadzie w 2011 roku. Wśród materiałów, jakie grupa, która zlikwidowała Osamę, przywiozła do USA, znalazł się też film z wesela Hamzy, które odbyło się najprawdopodobniej w Iranie. Dzięki temu nagraniu udało się ustalić jego późniejszy wizerunek.",,
Abp Viganò ponownie oskarża ws. abp. McCarricka i apeluje o walkę z plagą homoseksualizmu,"List prefekta Kongregacji ds. Biskupów kard. Marca Ouelleta uznaje istotne stwierdzenia, jakie poczyniłem i czynię, oraz kwestionuje stwierdzenia, jakich nie poczyniłem i nie czynię
–  pisze w noszącym datę dzisiejszą liście były nuncjusz w USA, abp Carlo Maria Viganò.","Abp Viganò przytacza po raz kolejny poszczególne tezy swojego noszącego datę 22 sierpnia br. „Świadectwa”, a następnie ustosunkowuje się do listu prefekta Kongregacji ds. Biskupów, kard. Marca Ouelleta z 7 sierpnia br. Swoje uwagi kończy stwierdzeniem, że „kard. Ouellet uznaje istotne stwierdzenia, jakie poczyniłem i czynię, oraz kwestionuje stwierdzenia, jakich nie poczyniłem i nie czynię"".  Ocenia, że jedyny punkt polemiczny to twierdzenie kard. Ouelleta, jakoby nie było wystarczających dowodów domniemanej winy abp. McCarricka. Abp Viganò wskazuje na szereg dokumentów znajdujących się w archiwach zarówno Kongregacji ds. Biskupów, jak i w Sekretariacie Stanu. Podtrzymuje, że 23 czerwca 2013 roku papież Franciszek sam pytał go o to, jaka jest sytuacja ówczesnego kard. McCarricka. Były nuncjusz w USA, a wcześniej delegat ds. nuncjatur w Sekretariacie Stanu i sekretarz Gubernatoratu Państwa Watykańskiego wskazuje, że w skierowanych przeciw niemupublicznych oskarżeniach pominięto dramat ofiar, a także rolę homoseksualizmu w demoralizacji kapłanów i biskupów.  W odniesieniu do tej ostatniej plagi stwierdza: „Ogromnąhipokryzją jest ubolewanie z powodu nadużyć, zachęcanie, by płakać wraz z ofiarami, i odmawianie potępienia głównej przyczyny tylu seksualnych nadużyć: homoseksualizmu. Hipokryzją jest odmawianie przyznania, że ta plaga wynika z poważnego kryzysu w życiu duchowym kleru” – twierdzi abp Viganò.",,
Atak na północną Syrię. Niemcy zakazują eksportu broni do Turcji,"Niemiecki rząd zabronił eksportu wszelkiej nowej broni do Turcji w związku z turecką inwazją na północno-wschodnią Syrię – poinformował w sobotę szef niemieckiej dyplomacji Heiko Maas, cytowany przez tygodnik „Bild Am Sonntag”.","„Ze względu na turecką ofensywę wojskową w północno-wschodniej Syrii rząd federalny nie będzie wydawał nowych pozwoleń na eksport wszelkiego wyposażenia wojskowego, które mogłoby zostać wykorzystane przez Turcję w Syrii” – powiedział Maas.W 2018 roku Niemcy wyeksportowały do Turcji broń wartą 243 mln euro, co stanowi blisko jedną trzecią całej zeszłorocznej sprzedaży broni – podał „Bild Am Sonntag”.W czwartek taką decyzję podjęła Norwegia. „Zważywszy, iż sytuacja jest skompilowana i zmienia się szybko, Ministerstwo Spraw Zagranicznych zapobiegawczo nie będzie do odwołania przyjmować nowych wniosków Turcji o licencje na eksport materiałów obronnych i materiałów wielorakiego zastosowanie” – napisała szefowa norweskiej dyplomacji Marie Eriksen Soereide w mailu wysłanym do AFP.Finlandia, która nie jest członkiem NATO, również zawiesiła dostawy broni do Turcji. Turcja rozpoczęła w środę operację militarną w północno-wschodniej Syrii, wymierzoną w kurdyjskie milicje o nazwie Ludowe Jednostki Samoobrony (YPG), które Ankara uważa za terrorystów. Są one jednak wspierane przez Zachód i stanowią główny trzon syryjskich sił SDF, które odegrały decydującą rolę w pokonaniu IS w Syrii i kontrolują obecnie większość północnych terenów kraju.Ofensywa ruszyła po ogłoszeniu przez prezydenta USA Donalda Trumpa decyzji o wycofaniu żołnierzy amerykańskich z północnej Syrii. Kurdowie określili ją jako „cios w plecy”.Ankara zamierza utworzyć wzdłuż swojej granicy z Syrią „strefę bezpieczeństwa” wolną od bojówek kurdyjskich. Ma ona również być wykorzystana do osiedlenia syryjskich uchodźców przebywających obecnie w Turcji.",,
Niemiecki dyplomata krytykuje Nord Stream 2. „Popełniliśmy błąd”,Szef monachijskiej konferencji bezpieczeństwa i były ambasador RFN w Waszyngtonie Wolfgang Ischinger krytycznie ocenia projekt Nord Stream 2. – Na etapie planowania Niemcy nie docenili pewnych rzeczy – przekonuje.,"Zdaniem cenionego w Niemczech eksperta w dziedzinie polityki zagranicznej „należało na samym początku włączyć w ten projekt Polskę i innych”. – Niemcy zbyt długo udawali, że Nord Stream 2 nie jest projektem politycznym. To był błąd – przekonywał Ischinger w wywiadzie dla konsorcjum medialnego Netzwerk Deutschland.Zdaniem dyplomaty, mimo to Niemcy nie powinni ugiąć się pod presją USA. – To byłoby na dłuższą metę trucizną dla relacji niemiecko-amerykańskich – dowodził. Jak zaznaczył, Berlin powinien jednak nadal rozmawiać z Kijowem, by rozwiać obawy Ukrainy przed izolacją w polityce zagranicznej.USA grożą sankcjamiPod koniec grudnia 2018 ambasador USA w RFN Richard Grenell zagroził sankcjami firmom, które uczestniczą w budowie Nord Stream 2.W odpowiedzi minister gospodarki Niemiec Peter Altmaier (CDU) powiedział w wywiadzie dla dziennika ekonomicznego „Handelsblatt”, że budowa gazociągu jest już na zaawansowanym etapie i niemiecki rząd nie widzi możliwości ingerencji w ten proces, ponieważ – jak się wyraził – nie ma do tego podstaw prawnych.Niemiecki minister spraw zagranicznych Heiko Maas oświadczył natomiast, że „nawet ewentualne sankcje USA nie wstrzymają budowy gazociągu Nord Stream 2”.",,
Kwieciński: Bank Światowy potwierdza dobry stan polskiej gospodarki,"– Podniesienie przez Bank Światowy prognozy wzrostu PKB w tym roku do 4,2 proc. z 4,0 proc. i w 2019 do 3,7 proc. z 3,5 proc. jest potwierdzeniem dobrego stanu polskiej gospodarki i dobrego zarządzania w gospodarce – ocenia minister inwestycji i rozwoju Jerzy Kwieciński.","– To namacalny dowód, że nie tylko polski rząd wierzy w polską gospodarkę i stabilny, zrównoważony i stosunkowo wysoki wzrost, ale również międzynarodowi eksperci, międzynarodowe instytucje finansowe. Widzimy wyraźnie, że te przewidywania, które czyniła i opozycja, i niektórzy eksperci krajowi i zagraniczni, mniej więcej dwa lata temu, mówiące o krachu, o załamaniu gospodarczym, absolutnie się nie sprawdziły – powiedział minister Jerzy Kwieciński odnosząc się do kolejnego już podniesienia przez Bank Światowy prognoz wzrostu dla Polski. – Mamy taki stan gospodarki, którego wiele krajów nam zazdrości. Miałem przyjemność z tymi opiniami zetknąć się niejednokrotnie podczas ostatnich dni i tygodni – dodał.Według ostatniego raportu Banku Światowego PKB Polski wzrośnie w 2018 r. o 4,2 proc., w 2019 r. o 3,7 proc., zaś w 2020 r. o 3,5 proc. Deficyt budżetowy wyniesie w 2018 r. 2,0 procent, zaś w roku 2020 może zbliżyć się do granicy 3 procent. Wsparcie unijne dla Centralnego Portu KomunikacyjnegoMinister rozwoju oświadczył także, że Polska będzie starała się o uzyskanie unijnego wsparcia dla budowy komponentu kolejowego i drogowego Centralnego Portu komunikacyjnego. Wyjaśnił, że wsparcie budowy samego lotniska jest niemożliwe ze względu na to, że obecne unijne regulacje na to nie pozwalają. – Finansowanie dla części lotniskowej będziemy w stanie zapewnić – zapewnił minister, deklarując, że lotnisko Centralnego Portu Komunikacyjnego mogłoby zostać częściowo sfinansowanie środkami pochodzącymi od inwestorów komercyjnych.– Europejska polityka transportowa począwszy od tej obecnej perspektywy stawia bardzo silny akcent nie tylko na połączenia w ramach sieci TEN-T (bazowej Transeuropejskiej Sieci Transportowej), ale, co jest swego rodzaju nowością, na węzły transportowe – powiedział Jerzy Kwieciński, wskazując, że chodzi nie tyle o węzły stricte drogowe czy kolejowe, co intermodalne. – Nasza propozycja dotycząca Centralnego Portu Komunikacyjnego jest o tyle ważna, że tworzy z CPK taki intermodalny węzeł – stwierdził ministerKwieciński wyjaśnił, że wartość części drogowej i kolejowej projektu CPK to około połowa całkowitej wartości projektu, która jest szacowana na 30-35 mld zł. Rząd docelowo będzie chciał włączyć CPK do transportowej sieci transeuropejskiej.Powrót Via Carpatia – magistrala o znaczeniu ponadeuropejskimNegocjacje odnośnie zmian kształtu bazowej Transeuropejskiej Sieci Transportowej, zgodnie z polską propozycją, która ma, według Kwiecińskiego, wstępne poparcie Brukseli, mogłyby się rozpocząć w 2022 r. Minister wyjaśnił, że dzięki temu przybliżyłaby się możliwość wykorzystania środków unijnych na realizację trasy Via Carpatia. Inicjatywa sfinansowania tej drogi z funduszy wspólnotowych pojawiła już w 2006 roku, wspierał ją wówczas prezydent Lech Kaczyński.– W 2007 roku rząd Prawa i Sprawiedliwości zabezpieczył środki na finansowanie całego polskiego odcinka Via Carpatii z Programu Infrastruktura i Środowisko w wysokości około 2 mld euro. Jednak praktycznie w całości polski odcinek Via Carpatii rząd premiera Tuska pozbawił unijnego finansowania. Zostało tylko finansowanie obwodnic Rzeszowa i Lublina. Również cała kwestia wsparcia dla wspólnych działań wielu krajów w ramach Karpat była wówczas przez polski rząd zarzucona – przypomniał minister.Obecnie rząd wraca do wcześniejszych koncepcji, ale fakt, że Via Carpatia nie jest włączona w sieć unijnych korytarzy transportowych, czyli sieć TEN-T, jest, zdaniem Kwiecińskiego, dużym problemem.– Od samego początku kadencji naszego rządu podejmujemy, wspólnie z ministrem infrastruktury Andrzejem Adamczykiem, starania dotyczące zapewnienia finansowania dla trasy Via Carpatia. Rozmawiamy z Komisją Europejską na temat tego, jak strategicznie umieścić Via Carpatię, która powinna zostać włączona do sieci TEN-T i powinna mieć zapewnione finansowanie – stwierdził minister dodając, że obecnie rośnie zainteresowanie budową drogi Via Carpatia i to nie tylko wśród krajów, przez które ona przebiega.– Ten szeroki front zainteresowania rośnie. Dla nas jest bardzo ważne to, żeby była możliwość finansowania Via Carpatii w ramach nowej finansowej perspektywy unijnej po roku 2020. Czyli żeby ta trasa znalazła się w polityce transportowej UE. Zainteresowanie Via Carpatią wykazują nawet kraje Bliskiego Wschodu, bo byłby to nowy korytarz, który zwiększyłby dla nich dostępność państw Europy i skalę wymiany handlowej między tymi częściami świata – powiedział minister rozwoju.",,
Ustawa ws. jawności majątku rodzin polityków skierowana  do Trybunału Konstytucyjnego,Prezydent Andrzej Duda skierował do Trybunału Konstytucyjnego w trybie kontroli prewencyjnej ustawę ws. jawności majątku rodzin najważniejszych urzędników państwowych – poinformował rzecznik prezydenta Błażej Spychalski.,"– Prezydent w pełni popiera i zgadza się z ideą samej ustawy, natomiast to są na tyle istotne kwestie, że nie powinno być najmniejszych wątpliwości, szczególnie prawnych, w związku z tym prezydent podjął decyzję o skierowaniu ustawy do Trybunału Konstytucyjnego w trybie prewencyjnym – powiedział PAP Spychalski.Jak zaznaczył, wątpliwości głowy państwa dotyczą przede wszystkim sytuacji, kiedy ktoś ma wpisać do oświadczenia majątkowego informacje o majątku swych najbliższych, a tych informacji albo nie może zdobyć albo mogą one być nieprecyzyjne. Ustawa w sprawie jawności majątku rodzin najważniejszych urzędników państwowych, której projekt powstał w kancelarii premiera, została uchwalona przez Sejm 11 września. Przewiduje zmiany w pięciu ustawach: ustawie o wykonywaniu mandatu posła i senatora, ustawy o ograniczeniu prowadzenia działalności gospodarczej przez osoby pełniące funkcje publiczne, ustawie o uposażeniu posłów do Parlamentu Europejskiego wybranych w RP, ustawie o Centralnym Biurze Antykorupcyjnym oraz ustawie o statusie sędziów Trybunału Konstytucyjnego.Według przyjętych zmian m.in. premier, ministrowie, posłowie, posłowie do PE, senatorowie, prezesi: Trybunału Konstytucyjnego, Naczelnego Sądu Administracyjnego i Sądu Najwyższego, a także osoby stojące na czele innych instytucji państwowych będą zobowiązane do umieszczania w oświadczeniu majątkowym informacji o majątku osobistym małżonków, dzieci i osób pozostających we wspólnym pożyciu.Zgodnie z nowelizacją obowiązek złożenia takiego oświadczenia majątkowego dotyczy w sumie blisko 30 różnych urzędników, w tym marszałków i wicemarszałków Sejmu i Senatu, prezesów Najwyższej Izby Kontroli i Narodowego Banku Polskiego, sekretarzy i podsekretarzy stanu, przewodniczącego Komisji Nadzoru Finansowego, wojewodów, prezesów zarządów: Narodowego Funduszu Zdrowia, Państwowego Funduszu Rehabilitacji Osób Niepełnosprawnych, Narodowego Funduszu Ochrony Środowiska i Gospodarki Wodnej, Agencji Mienia Wojskowego, Agencji Rozwoju Przedsiębiorczości i Agencji Restrukturyzacji i Modernizacji Rolnictwa.Przygotowanie ustawy, na podstawie której ujawnione byłyby majątki - i ich źródła - współmałżonków polityków, osób pozostających we wspólnym pożyciu oraz ich dorosłych dzieci, zapowiedział pod koniec maja prezes PiS Jarosław Kaczyński.Sprawa jawności majątków małżonków polityków pojawiła się, gdy ""Gazeta Wyborcza"" napisała, że premier Mateusz Morawiecki wraz z żoną w 2002 r. kupili 15 ha gruntów za 700 tys. zł od Kościoła we Wrocławiu, podczas gdy nieruchomość miała już w 1999 r. być warta prawie 4 mln zł, a obecnie ok. 70 mln zł. Premier Morawiecki informował, że ""GW"" sprostowała wysokość kwoty, jaka miałaby obecnie odpowiadać wartości działki. Według przedstawionej w sprostowaniu wyceny obecna wartość nieruchomości to ok. 14,3 mln zł.",,
"„Na nowe dwa lata jest potrzeba zarysowania nowej wizji, nowego programu”","– Chcemy postawić przede wszystkim na gospodarkę, by stworzyć trwałe, nawet nie wieloletnie, ale na dziesięciolecia – podstawy wzrostu polskiej gospodarki, proces industrializacji, odbudowy polskiego przemysłu – powiedział w TVP Info Marcin Horała z Prawa i Sprawiedliwości. – Nie bardzo widzę, co ta zmiana miałaby przynieść nowego gospodarce, przecież premier Morawiecki był szefem dwóch najważniejszych resortów – ocenił Marcin Święcicki z PO. Tak politycy komentowali zmianę na stanowisku premiera polskiego rządu.","W programie „Minęła 8” politycy komentowali zmianę na stanowisku szefa polskiego rządu. – Minęły dwa lata. Zrealizowaliśmy znaczącą część, nawet większość naszych obietnic wyborczych. Na nowe dwa lata jest potrzeba zarysowania nowej wizji, nowego programu, nowego projektu. Chcemy postawić przede wszystkim na gospodarkę. Aby stworzyć trwałe, nawet nie wieloletnie, ale na dziesięciolecia podstawy wzrostu polskiej gospodarki, proces industrializacji, odbudowy polskiego przemysłu – wyjaśnił Marcin Horała z PiS .  „W obszarze gospodarczym trzeba popracować”– O ile zadania społeczne, jak 500 Plus, obniżenie wieku emerytalnego, już są zrealizowane to w obszarze gospodarczym trzeba popracować – dodał. Podkreślił, że do innych zadań czasem pasują nieco inni ludzie. – I nawet taki najlepszy zawodnik z pierwszej połowy meczu, kiedy drużyna zmienia taktykę może zostać przesunięty na inna pozycję – mówił poseł PiS. ",,
Były szef Sztabu Generalnego zamordowany,Nie żyje były szef Sztabu Generalnego Wojska Polskiego – Henryk Szumski. Zmarł ugodzony nożem przez swojego 38-letniego syna – potwierdza policja. Sprawca został zatrzymany. We wtorek przed południem trafił do szpitala na obserwację psychiatryczną. Prokuratura postawiła mu już zarzut zabójstwa ojca.,"Prokuratura prowadząca śledztwo ws. śmierci generała uzyskała zgodę lekarzy na przesłuchanie Krzysztofa S. W przeszłości leczył się on psychiatrycznie. – W tej chwili trwa jeszcze jego przesłuchanie w charakterze podejrzanego. Mężczyzna usłyszał zarzut zabójstwa. Następnie skierujemy do sądu wniosek o jego aresztowanie – powiedział prok. Piotr Romaniuk.Krzysztof S. może zostać umieszczony w areszcie śledczym, bądź w szpitalu psychiatrycznym. Za zabójstwo grozi mu kara nawet dożywotniego więzienia.Ciało generała Szumskiego znaleziono w jego domu w Komorowie, pod Warszawą – podało RMF FM. Rzecznik stołecznej policji, młodszy insp. Maciej Karczyński, powiedział, że ok. godz. 20 w poniedziałek, w jednym z podwarszawskich domów policja zatrzymała 38-letniego Krzysztofa S. – Zinformacji funkcjonariuszy wynika, że  wszedł on do domu ojca i ugodził go nożem – poinformował.W tym czasie w mieszkaniu znajdowała się m.in. żona generała. – Mimo podjętej reanimacji mężczyzna zmarł – mówi Karczyński. -Tam nie doszło nawet do kłótni czy wymiany zdań - powiedział z kolei prokuratorrejonowy w Pruszkowie Piotr Romaniuk.Urodzony w 1941 r. gen. Henryk Szumski był szefem Sztabu Generalnego Wojska Polskiego od marca 1997 do września 2000 r. Jego nominacja, otrzymana odprezydenta Aleksandra Kwaśniewskiego, wzbudziła sprzeciw niektórych dawnychdziałaczy Solidarności. Byli opozycjoniści przypominali, że Szumski w stopniupułkownika w 1981 r. dowodził oddziałami pacyfikującymi strajkującą stocznię w Szczecinie.Był pierwszym szefem SG WP powołanym na stanowisko zgodnie z zasadą kadencyjności, utworzył m.in. Dowództwo Wojsk Lądowych. W latach 2000-2005 był członkiem Rady Bezpieczeństwa Narodowego.",,
Afroamerykanka jednak nie trafi na banknot 20-dolarowy,"Podobizna afroamerykańskiej abolicjonistki i bohaterki wojny secesyjnej Harriet Tubman nie pojawi się w przyszłym roku na banknocie o nominale 20 dolarów. Amerykański sekretarz skarbu Steven Mnuchin poinformował, że plan ogłoszony za czasów prezydentury Baracka Obamy nie zostanie zrealizowany.","W 2016 roku sekretarz skarbu Jack Lew zapowiedział, że Harriet Tubman zastąpi na 20-dolarówce siódmego prezydenta Stanów Zjednoczonych Andrew Jacksona.Nowy banknot miał zostać wprowadzony do obiegu w przyszłym roku, czyli w setną rocznicę ratyfikowania 19. poprawki do konstytucji USA przyznającej kobietom prawo do głosowania. Chodziło o symboliczne podkreślenie zróżnicowania Ameryki i przełamania monopolu białych mężczyzn, których podobizny znajdują się na wszystkich amerykańskich banknotach.Posunięcie to od początku krytykował Donald Trump, określając je mianem „poprawności politycznej w czystej postaci” i proponując by podobiznę Tumban umieścić na banknocie o nominale dwóch dolarów.",,
Tajne bazy na Bałtyku? Rosjanin kupił paszport i wyspy. Jest też polski trop,"Miesiąc po spektakularnej operacji fińskich służb na Archipelagu Turku na jaw wychodzą kolejne szczegóły śledztwa. Potwierdzają one, że w sprawie działalności spółki Airiston Helmi chodzi nie tylko o przestępstwa finansowe.","Airiston Helmi oznacza po polsku „Perła Airisto”. Airisto to nazwa akwenu morskiego na Bałtyku w pobliżu miasta Turku. To właśnie tutaj w przedostatni weekend września fińskie służby, policja i wojsko dokonały jednoczesnego nalotu na siedemnaście nieruchomości. Wszystkie są związane ze spółką Airiston Helmi i stojącym za nią rosyjskim biznesmenem Pawłem Mielnikowem. W 2007 roku  w fińskim Turku zarejestrowana została spółka Airiston Helmi. Właścicielem 10% udziałów był Mielnikow. Pozostałe 90% należało do zarejestrowanej w Hongkongu spółki Trade Bridge Limited. Nie wiadomo, kim byli jej właściciele, ale ich reprezentantem był też Mielnikow.Spółka-słupPrzez następne lata Airiston Helmi regularnie wymieniała członków zarządu, ukrywając prawdziwych właścicieli za spółkami zarejestrowanymi na Brytyjskich Wyspach Dziewiczych i w innych rajach podatkowych. W 2009 roku – także w Turku – zarejestrowano spółkę-córkę:  Suomen Saaristomatkailu. Obie są teraz przedmiotem działań policji, choć to kontrwywiad pierwszy zwrócił uwagę na aktywność  Airiston Helmi. Przez 11 lat spółka zdążyła zakupić na Archipelagu Turku ponad 50 ha ziemi, przejmując niemal w całości 12 wysepek – leżących w ważnych dla bezpieczeństwa państwa punktach, głównie przy szlakach morskich łączących Finlandię ze Szwecją i w rejonie infrastruktury krytycznej. Z dokumentów administracyjnych wynika, że spółka kupiła i sprzedała nieruchomości na archipelagu w latach 2007-2014 za ok. 9,2 mln euro.Fińska telewizja Yle skontaktowała się z czterema kontrahentami, którzy sprzedali nieruchomości Airiston Helmi. Wszyscy mówią, że firma kontaktowała się z nimi poprzez pośredników, którzy występowali w imieniu różnych spółek. Co charakterystyczne, firma zawsze płaciła żądaną cenę, a nawet więcej. Np. małżeństwo z Pargas dostało w 2009 r. od Airiston Helmi za świetnie położoną nieruchomość 835 tys. euro, aż o 135 tys. więcej, niż oferował konkurent. Wiadomo, że firma płaciła bardzo szybko i nie budząc jakichkolwiek wątpliwości.W 2013 roku 90% udziałów Trade Bridge Limited przeszło w posiadanie spółki zarejestrowanej w Polsce, której jedynym udziałowcem był Mielnikow. W listopadzie 2016 r. cała Airiston Helmi została odsprzedana włoskiej spółce Pelargo. Wiadomo, że od tamtej pory zarząd firmy zbierał się albo we włoskiej Brescii albo w St. Petersburgu. Wiadomo, że we władzach Airiston Helmi był też obywatel Polski (ur. 1964) – zasiadający również we władzach siedmiu polskich spółek. W Estonii reprezentuje on interesy trzech firm, a w czwartej jest członkiem zarządu. „Zagrożenie hybrydowe”Oficjalna wersja fińskich władz mów, że działania przeciwko Airiston Helmi mają związek z podejrzeniem prania pieniędzy, unikania podatków i wykorzystania nielegalnej siły roboczej przy budowie nieruchomości. Ale prawdziwym powodem spektakularnej operacji, w której uczestniczyło około 100 funkcjonariuszy KRP oraz około 300 przedstawicieli innych służb, są najprawdopodobniej obawy o charakterze kontrwywiadowczym. Wątpliwe, by o operacji związanej wyłącznie z przestępstwami gospodarczymi informowano z wyprzedzeniem prezydenta i premiera kraju. Nowe prawoŚledztwo w sprawie nieruchomości na Archipelagu Turku spowodowało, że wróciła dyskusja na temat zagrożeń związanych z zakupem działek i nieruchomości przez cudzoziemców. Sprawa Mielnikowa pokazała, że Rosjanie z łatwością mogą działać w UE, kupując  paszport Malty czy choćby Cypru. SUPO od dawna alarmuje, że obcokrajowcy wykupują ziemię i nieruchomości leżące w strategicznych punktach kraju lub graniczące z obiektami ważnymi dla bezpieczeństwa państwa. W raporcie z 2016 roku kontrwywiad alarmował, że działając z posiadanych obiektów wróg może sparaliżować zdolności obronne Finlandii, gdyby wybuchła wojna z Rosją. SUPO twierdziło, że nowe zakupy działek w Finlandii przez obcokrajowców powinny być stale monitorowane, bo mogą być użyte jako tymczasowa baza dla żołnierzy wroga.Minister obrony Jussi Niinisto przyznał, że sprawa Airiston Helmi w sposób zrozumiały wzbudziła obawy obywateli o to, jakie podmioty mogą nabywać i posiadać nieruchomości w Finlandii”. To w jego resorcie trwają prace nad nowelizacją prawa w zakresie nadzoru nad zakupem ziemi i nieruchomości przez obcokrajowców, a także dotyczące obrotu nieruchomościami ważnymi dla bezpieczeństwa narodowego. Rozważa się możliwość przeprowadzenia wywłaszczeń ze strategicznie położonych obszarów czy ustanowienie prawa pierwokupu przez państwo. Nowelizacja ma trafić do parlamentu jeszcze w listopadzie, zaś nowe przepisy miałyby wejść w życie z początkiem 2020 r.",,
Kolejne protesty przeciwko brutalności policji w USA. Funkcjonariusze z pogróżkami,"Przez Stany Zjednoczone przelewa się fala protestów przeciwko brutalności policjantów po śmierci dwóch czarnoskórych mężczyzn, którzy zginęli od kul funkcjonariuszy z Luizjanie i Minnesocie. Prezydent Barack Obama wcześniej zakończy wizytę w Europie, żeby polecieć do Dallas.","Protesty przybierają na sile. W wielu miastach zablokowano drogi. W Baton Rouge w Luizjanie przed siedzibą policji zebrał się kilkusetosobowy tłum. Doszło do przepychanek z funkcjonariuszami. Zatrzymano wielu demonstrantów. Nie ma informacji o rannych.W czwartek wieczorem w Dallas podczas jednego z takich protestów od kul snajpera zginęło pięciu policjantów, zaś siedmiu zostało rannych oraz dwóch cywilów. Nie żyje również napastnik, były żołnierz 25-letni Micah Johnson, który został zabity przez sterowanego robota-bombę.Dodatkowe środki ostrożnościW sobotę komenda główna policji w Dallas poinformowała, że otrzymała anonimowe pogróżki pod adresem funkcjonariuszy w całym mieście. W związku z tym podjęto dodatkowe środki ostrożności, aby zwiększyć bezpieczeństwo – siedziba została otoczona kordonem policyjnym; w akcję zaangażowano funkcjonariuszy specjalnej jednostki policji SWAT.",,
"Połowa Polaków nie wie, czy Kidawa-Błońska byłaby dobrym premierem","Zaledwie co czwarty Polak uważa, że Małgorzata Kidawa-Błońska byłaby dobrym premierem. Prawie połowa nie ma w tej sprawie zdania – wynika z badania pracowni Social Changes, przeprowadzonego dla portalu wpolityce.pl.","Zadane przez pracownię pytanie brzmiało: „Czy Małgorzata Kidawa-Błońska byłaby dobrym premierem?”. Twierdząco odpowiedziało na nie 25 proc. pytanych (9 proc. – „zdecydowanie tak”, 16 proc. – „raczej tak”). 26 proc. stwierdziło, że Kidawa-Błońska nie byłaby dobrym premierem (11 proc. – „zdecydowanie nie”, 15 proc. – „raczej nie”). 49 proc. pytanych nie miało zdania. Badanie zostało zrealizowane metodą CAWI w dniach 6 września - 11 września. Zostało przeprowadzone na ogólnopolskiej, reprezentatywnej (pod względem: płci, wieku, wielkości miejsca zamieszkania) próbie Polaków. W badaniu wzięło udział 1022 osób.",,
Morawiecki: Czekamy na konstruktywne i realne propozycje z Londynu,"„Najbliższe dwa miesiące będą rozstrzygające dla losów brexitu; czekamy na konstruktywne i realne propozycje z Londynu” – napisał na Twitterze premier Mateusz Morawiecki. Podkreślił, że bezumowne wyjście Wielkiej Brytanii z UE to najgorszy scenariusz, jednak należy być na niego przygotowanym."," W środę brytyjska królowa Elżbieta II wyraziła zgodę na rządowy wniosek o zawieszenie obrad parlamentu. Zgodnie z postanowieniem, parlament będzie mógł najwcześniej przerwać obrady 9 września, a najpóźniej 12 września i wznowi je dopiero po prezentującej plany legislacyjne rządu mowie tronowej Elżbiety II 14 października, niewiele ponad dwa tygodnie przed planowanym wyjściem kraju z Unii Europejskiej. Głosowanie nad propozycjami rządu i jego strategią w sprawie brexitu odbyłoby się wówczas najprawdopodobniej w dniach 21-22 października, tuż po ostatnim szczycie UE przed zaplanowanym na 31 października wyjściem Zjednoczonego Królestwa ze Wspólnoty. To dawałoby też premierowi szansę na przyjęcie przez Izbę Gmin w ostatniej chwili ewentualnego nowego porozumienia z Brukselą.",,
"„Szanuję, nie hejtuję”. Naukowcy zapraszają na konferencję","W dniach 14-15 czerwca br. w siedzibie Collegium Humanum w Warszawie odbędzie się międzynarodowa konferencja „Szanuję, nie hejtuję. Hejt – aspekty prawne,  psychologiczne, ekonomiczne i społeczne”. Problematyka referatów pozwoli spojrzeć na zjawisko hejtu w szerszym kontekście kulturowym.","Jak podają organizatorzy wydarzenia, interdyscyplinarna problematyka konferencji obejmuje przede wszystkim prawno-socjologiczną analizę zjawiska hejtu, jego konteksty psychologiczne, etyczne i religijne. Problematyka referatów pozwoli spojrzeć na hejt w szerszym kontekście kulturowym oraz szukać odpowiedzi na następujące pytania: jakie są emocjonalne przyczyny ekspansji hejtu? W jakim stopniu specyfika komunikacji online sprzyja szerzeniu mowy nienawiści? W jaki sposób można eliminować, a przynajmniej ograniczać hejt poprzez odpowiednie rozwiązania prawne, terapeutyczne, pedagogiczne? Wśród prelegentów m.in.: adw. Jolanta Turczynowicz-Kieryłło, autorka europejskiej kampanii społecznej: „Szanuję, nie hejtuję”, prof. Mariola Lemonnier, prof. Michał Balcerzak, lek. med. Dymitr Kostrica (Ukraina), prof. Sebastian Fuller (Wielka Brytania), prof. Jiri Koleniak (Czechy), prof. Peter Skotnicky (Słowacja) oraz goście z USA i Niemiec.     Konferencja odbędzie się w dniach 14-15 czerwca 2019 r. w siedzibie Collegium Humanum w Warszawie przy ul. Moniuszki 1 A.  Początek konferencji 14 czerwca o godz. 11.00.",,
Kim Dzong Un jest gotów wpuścić międzynarodowych inspektorów do ośrodków nuklearnych,Przywódca Korei Północnej Kim Dzong Un jest gotów wpuścić międzynarodowych inspektorów do północnokoreańskich ośrodków nuklearnych i rakietowych – poinformował sekretarz stanu USA Mike Pompeo.,"Pompeo, który spotkał się z Kimem w niedzielę w czasie krótkiej wizyty w Pjongjangu, powiedział, że inspektorzy mają odwiedzić ośrodek do testowania silników rakietowych i poligon nuklearny Punggye-ri, kiedy tylko obie strony uzgodnią kwestie logistyczne. Pompeo powiedział także, że obie strony są dość blisko porozumienia w sprawie szczegółów drugiego szczytu, który Kim zaproponował we wrześniowym liście do prezydenta USA Donalda Trumpa. Wcześniej władze w Seulu, dokąd Pompeo udał się z Pjongjangu, poinformowały, że sekretarz stanu USA powiedział prezydentowi Korei Płd. Mun Dze Inowi, że omówił z Kimem kroki w procesie denuklearyzacji, jakie powinien podjąć komunistyczny reżim. Omówiono też kwestię ich weryfikacji przez USA oraz działania, jakie w zamian mają przeprowadzić Stany Zjednoczone. Pompeo i Kim zgodzili się również powołać wkrótce grupę roboczą w celu omówienia denuklearyzacji i drugiego szczytu Kim-Trump - dodał sekretarz prasowy Muna, Jun Jong Czan. W poniedziałek amerykański sekretarz stanu jest z wizytą w Chinach, po czym wraca do USA.",,
Pomnik św. Jana Pawła II pozostanie w Ploërmel. Razem z krzyżem,"Jest finał sporu o pomnik św. Jana Pawła II we francuskim Ploërmel. Monument – wraz z krzyżem – pozostanie w mieście, zostanie jedynie nieco cofnięty, żeby znajdował się na terenie należącym do kościoła – informuje „Gazeta Polska Codziennie”.","Niewykluczone, że prace związane z przesunięciem pomnika rozpoczną się jeszcze w styczniu. Anita Zapłatka z paryskiego klubu „GP” przyznaje, że decyzja merostwa jest godna pochwały, ale – zwraca uwagę – nie rozwiązuje problemu jako takiego.– Wiele osób ma rację, pytając, co się stanie z innymi pomnikami. Czy też będziemy je przenosili albo szukali możliwości wykupienia terenu z rąk publicznych? – pyta. – Wbrew temu, co się często o Francji mówi, to w mniejszych miejscowościach, na skrzyżowaniach dróg jest mnóstwo kapliczek czy katolickich symboli – podkreśla Zapłatka.Spór o pomnik polskiego papieża w Ploërmel w Bretanii odsłonięty w 2006 roku ciągnął się od października ubiegłego roku. Wówczas Rada Stanu podjęła decyzję o usunięciu krzyża z pomnika – „ostentacyjnego symbolu religijnego”, który „łamie zasadę świeckości państwa”.",,
"Borusewicz znów marszałkiem Senatu? „Trochę to powrót do tego, co już było”","Już niebawem politycy Platformy Obywatelskiej mogą poczuć się w Senacie jak za czasów rządów koalicji PO-PSL. Wielu z nich opowiada się bowiem za wyborem na stanowisko szefa izby wyższej parlamentu Bogdana Borusewicza, który pełnił tę funkcję w latach 2005-2015. – Trochę to jest powrót niestety do tego, co już było, bo jeżeli spojrzymy na to, co PiS robi w Polsce, to jest powrót do tego, co już było przed 1989 rokiem – powiedział portalowi tvp.info poseł PO Zbigniew Konwiński.","W parlamentarnych kuluarach słychać, że Senat, w którym większość mandatów przypadło opozycji, ma być swego rodzaju państwem w państwie. Oazą Platformy Obywatelskiej w kraju rządzonym przez Prawo i Sprawiedliwość. Izba wyższa parlamentu ma wzywać ministrów do wyjaśnień, zapraszać do debaty wielu związanych z opozycją ekspertów i krytykować rząd. Za Borusewiczem ma, zdaniem polityków PO, przemawiać jego obecność w antykomunistycznej opozycji. –  Byłby dobrym marszałkiem Senatu, był już marszałkiem Senatu. Piękna biografia, wspaniały człowiek, zasłużony w trudnych czasach. Kiedy rzeczywiście odwaga była w cenie, potrafił stanąć na wysokości zadania i teraz w tych trudnych czasach dla polskiej demokracji uważam, że byłby dobrym marszałkiem Senatu – tłumaczył poseł Konwiński. Politycy Zjednoczonej Prawicy podejrzewają jednak, że Schetynie nie będzie łatwo przeforsować kandydatury Borusewicza. – Wiem, że opozycja jest podzielona i w kuluarach są teraz duże spory. Mniejszym ugrupowaniom podobno nie podoba się sposób, w jaki Platforma Obywatelska narzuca swoje kandydatury. Zarówno Lewica, jak i PSL krytycznie wypowiadają się o tym. Dowiadują się z mediów, kto miałby być wspólnym kandydatem opozycji – mówił nam wiceminister cyfryzacji Adam Andruszkiewicz. Poseł PiS nie wyklucza, że wysiłki opozycji, aby znaleźć wspólnego kandydata, mogą okazać się daremne, bo Zjednoczona Prawica ma wciąż szanse na uzyskanie większości w Senacie. – Wierzymy w to, że uda nam się wypracować konsensus. Być może też przekonamy kogoś z senatorów do tego, aby współdziałał z nami. Serdecznie do tego zachęcam – powiedział Andruszkiewicz. Zgody co do kandydata na marszałka Senatu nie nawet wśród samych polityków i zwolenników PO. Nieoficjalnie mówi się, że ten fotel byłby atrakcyjny dla Bogdana Zdrojewskiego, który wykorzystałby funkcję do walki o władzę w Platformie. Z kolei związany z Tomaszem Lisem portal NaTemat w jednym z artykułów lobbował za kandydaturą Krzysztofa Brejzy. – Na marszałka Senatu tylko Brejza! PO nie może zmarnować funkcji trzeciej osoby w państwie – czytamy w tekście autorstwa Jakuba Nocha. Wybór Borusewicza jest o tyle zaskakujący, że opozycja krytykowała marszałka Sejmu Marka Kuchcińskiego za częste loty rządowymi samolotami. Polityk złożył rezygnację i przelał 15 tys. zł za rejsy z rodziną na konto organizacji charytatywnej. Za częste podróże krytykowany był też Borusewicz. W 12 lotach zagranicznych ówczesnemu marszałkowi Senatu towarzyszyła córka. „Super Express” twierdzi, że na linii Warszawa-Gdańsk Borusewicz latał średnio co 3 dni, m.in. po to, żeby wyprowadzić psa na spacer. – Nie wiem, nie mam żadnej wiedzy, nikt nie pokazał dowodu, że taki lot miał miejsce. Wiem, że marszałek Kuchciński wysyłał żonę rządowym samolotem, więc wszelkie krytykowanie marszałka Borusewicza za loty, które były zgodne z przepisami, uważam za kompletnie nietrafione. Kto inny skompromitował się na samolotach – powiedział poseł PO Tomasz Siemoniak. Senator Jan Maria Jackowski podejrzewa, że postawienie na Borusewicza wiąże się z ruszającą za chwilę kampanią wyborczą w PO. – Ewentualny wybór Bogdana Borusewicza na marszałka byłby próbą wzmocnienia Grzegorza Schetyny. Próbą pozyskania przez Grzegorza Schetynę ważnej opinii wewnątrz Platformy Obywatelskiej. Opinii marszałka Borusewicza. Prędzej czy później dojdzie do dyskusji na temat przewodniczącego – mówił nam senator PiS.",,
Czarnecki: W prezydium PE będzie trzech Polaków,"Europoseł Prawa i Sprawiedliwości Ryszard Czarnecki powiedział w Polskim Radiu 24, że według jego szacunków w prezydium Parlamentu Europejskiego znajdzie się trzech Polaków.","Polityk stwierdził, że w prezydium PE znajdzie się dwóch przedstawicieli PiS i jeden z PO.– Z Prawa i Sprawiedliwości grupa Europejskich Konserwatystów i Reformatorów jednogłośnie zarekomendowała kandydaturę Zdzisława Krasnodębskiego, który kontynuowałby pracę na tym stanowisku oraz kandydaturę Karola Karskiego na stanowisko kwestora, czyli skarbnika – powiedział Czarnecki. Jak dodał, wiceprzewodniczących PE jest 14, a kwestorów pięciu. Jego zdaniem, przewodniczącą Komisji Europejskiej może zostać po raz pierwszy w historii kobieta – prezydent Chorwacji Kolinda Grabar-Kitarović. – Cieszyłbym się z tego wyboru, ponieważ pochodzi ona z naszego regionu i ma świetne relacje z naszym prezydentem Andrzejem Dudą – dodał.",,
„Miller i Kaczyński są odpowiedzialni za agresywne zachowania w PKW”,"– Agresywne zachowania, takie jak w PKW to są skutki koalicji pomiędzy Millerem a Kaczyńskim, którzy w ten sposób budują atmosferę nieufności – powiedział na antenie TVP Info Andrzej Rozenek. W ten sposób odniósł się do wtargnięcia grupy środowisk prawicowych do siedziby Państwowej Komisji Wyborczej. – Podpalanie państwa w tym momencie nie przystoi Leszkowi Millerowi, byłemu premierowi i czym prędzej powinien się z tego wycofać, choćby w imię pamięci o Barbarze Blidzie – dodał poseł Twojego Ruchu.","Zdaniem Rozenka „niektóre środowiska bardzo podgrzewają atmosferę”. – Mówią o rzekomo oszukanych wyborach, pomimo że nie ma oficjalnych wyników – stwierdził polityk. – Jeżeli Prawo i Sprawiedliwość wygrało te wybory, to zupełnie nie rozumiem dlaczego w sposób zupełnie antysystemowy wszystko podważa – dodaje Rozenek. „Awaria systemu to nie brak demokracji” Poseł Twojego Ruchu przyznał, że co prawda wydarzyła się kompromitująca awaria systemu, co przedłuża liczenie głosów, ale jest to kompromitacja komisji wyborczej i to nie ma wpływu na końcowy wynik. – To się jednak nie wzięło znikąd, ktoś nie pomyślał, ktoś nie przeznaczył więcej pieniędzy i takie są efekty – powiedział Andrzej Rozenek. – Od tego jest daleka droga do ogłaszania braku demokracji i wchodzenia w dziwne koalicje jak Leszek Miller z Jarosławem Kaczyńskim – dodał poseł.– Zgłosimy inicjatywy polityczno-prawne, które umożliwią nowe wybory – oznajmił po środowych rozmowach z liderem SLD Jarosław Kaczyński. Zaznaczył, że kadencja samorządów, które zostały wybrane w niedzielę, powinna być skrócona. PiS poprosiło o rozmowę wszystkie kluby parlamentarne, oprócz Twojego Ruchu, ale na spotkanie przyszli tylko przedstawiciele Sojuszu Lewicy Demokratycznej i Sprawiedliwej Polska. – Dla mnie to jest okropny wstyd, ale każdy ma prawo popełnić błąd i czym prędzej powinien się z tego wycofać, choćby w imię pamięci o Barbarze Blidzie – ocenił postawę Leszka Millera Andrzej Rozenek.",,
Już niedługo będziemy musieli podawać kod PIN znacznie częściej,Już niedługo w trakcie zakupów kartą płatniczą znacznie częściej trzeba będzie podawać kod PIN. Dotyczyć to będzie także transmisji zbliżeniowych poniżej 50 zł – podaje portal bankier.pl.,"Do 14 września br. banki mają czas na dostosowanie swoich systemów do zaleceń europejskiej dyrektywy o usługach płatniczych. Jedną z przewidzianych zmian jest podniesienie poziomu bezpieczeństwa dla transakcji zbliżeniowych, które są realizowane przy użyciu kart płatniczych. Kod PIN trzeba będzie podawać dużo częściej niż dotąd. Dotyczy to wszystkich transakcji zbliżeniowych, także tych poniżej 50 zł.Według nowych przepisów, kod PIN będzie wymagany po przeprowadzeniu pięciu transakcji zbliżeniowych. Karta poprosi o wprowadzenie kodu również, jeśli kolejna transakcja będzie bezdotykowa. Licznik ma się resetować po wprowadzeniu go – wtedy ponownie będzie można wykonać pięć transakcji bez podawania PIN-u. Do tej pory limit ten był traktowany inaczej przez różne banki. Jak podaje portal, nowe przepisy zakładają, że kwota pojedynczej transakcji nie będzie mogła przekroczyć 50 euro. Z kolei suma następujących po sobie transakcji bez PIN–u nie będzie mogła przekroczyć 150 euro. W przypadku przekroczenia tej kwoty trzeba będzie wprowadzić kod. Od nowych zasad ma być jeden wyjątek – przy automatycznych płatnościach na autostradach i w strefach parkingowych nie będą one obowiązywały. Później niż przewidywano ma przesunąć się podniesienie limitu transakcji bezdotykowych do 100 zł bez wprowadzania PIN-u. Początkowo przewidywano, że może się to stać w trzecim kwartale 2019 r. Z nieoficjalnych informacji wynika jednak, że realnym terminem jest drugi kwartał 2020 zł.",,
"Kukiz: Mam nadzieję, że małżeństwo z PSL będzie trwało","Wierzę w 10-procentowy wynik wyborczy dla PSL-Koalicji Polskiej w jesiennych wyborach parlamentarnych – powiedział w piątek Paweł Kukiz. Polityk wyraził nadzieję, iż „małżeństwo” Kukiz'15 i PSL będzie trwało i doprowadzi do „kluczowych dla obywateli Rzeczpospolitej zmian”.","Na początku sierpnia liderzy PSL Władysław Kosiniak-Kamysz i Kukiz'15 Paweł Kukiz podpisali porozumienie programowe o współpracy w wyborach do Sejmu. Porozumienie to obejmuje trzy pakiety: obywatelski, gospodarczy i antykorupcyjny. Kandydaci Kukiz'15 wystartują z list komitetu PSL-Koalicja Polska. – Mam nadzieję, że 14 października będziemy języczkiem u wagi i wprowadzimy nasze postulaty – powiedział Kukiz w Polsat News. Jak dodał, chodzi m.in. o możliwość odwołania posła w trakcie trwania kadencji, zmianę ordynacji wyborczej, nadanie wszystkim obywatelom biernego prawa wyborczego czy dobrowolność opłat składek ZUS przez mikroprzedsiębiorców. – Mam nadzieję, że to małżeństwo (PSL i Kukiz'15) będzie trwało i doprowadzi do kluczowych dla obywateli Rzeczpospolitej zmian – podkreślił lider ruchu Kukiz'15. Zapewnił, że jest „wewnętrznie przekonany” do konieczności i słuszności wprowadzenia tych postulatów. – Nie przyjechałem do Warszawy na wycieczkę, tylko przyjechałem usprawnić państwo dla wnuków i dzieci – mówił polityk.",,
Iran wzywa reprezentującego USA ambasadora po „wojowniczych wypowiedziach” Trumpa,"MSZ Iranu wezwało reprezentującego w Teheranie interesy USA ambasadora Szwajcarii, by „zdecydowanie zaprotestować przeciw wojowniczym wypowiedziom polityków USA”. Prezydent Donald Trump zagroził Iranowi odwetem za „organizowanie protestów” przed ambasadą USA w Bagdadzie.","„Iran kategorycznie protestuje przeciw wojowniczym wypowiedziom polityków USA, stanowiącym pogwałcenie Karty Narodów Zjednoczonych” – oświadczyło ministerstwo. Trump ogłosił, że „Iran jest całkowicie odpowiedzialny” za protesty przed ambasadą USA w Bagdadzie, do których doszło po nalotach amerykańskich sił powietrznych na cele związane z szyicką milicją Kataib Hezbollah. W środę duchowo-polityczny przywódca Iranu ajatollah Ali Chamenei potępił te naloty i odrzucił oskarżenia Białego Domu o organizowanie protestów przed ambasadą USA. Amerykańskie media podkreślają, że manifestacja została zwołana przez szyickie bojówki w Bagdadzie, znane ze swych proirańskich sympatii. „Iran będzie pociągnięty do odpowiedzialności za każde odebrane życie lub szkodę materialną jakiejkolwiek części naszej infrastruktury” w Bagdadzie – napisał na Twitterze Trump. Wyjaśnił, że jego słowa „nie są ostrzeżeniem, ale groźbą”. Później amerykański prezydent złagodził swoje stanowisko i oświadczył, że „nie chce i nie przewiduje wojny z Iranem”. Protesty przed amerykańską ambasadą w Bagdadzie rozpoczęły się po niedzielnej informacji Pentagonu, który podał, że amerykańskie siły przeprowadziły naloty na związane z Kataib Hezbollah cele w Iraku i w Syrii. USA uważają, że Kataib Hezbollah stoi m.in. za piątkowym atakiem rakietowym na bazę wojskową w pobliżu miasta Kirkuk na północy Iraku. Zginął w nim cywilny pracownik amerykańskiej misji wojskowej, a sześć osób zostało rannych. W atakach lotnictwa USA zginęło co najmniej 25 osób, a 55 zostało rannych. W obawie przed dalszą eskalacją we wtorek do Iraku skierowano w trybie natychmiastowym 750 żołnierzy z 82. Dywizji Powietrznodesantowej stacjonującej w Fort Bragg. W stan gotowości postawiono dodatkowe 3 tys. żołnierzy z sił szybkiego reagowania, którzy mogą zostać wysłani na Bliski Wschód w najbliższych dniach – podaje Associated Press.",,
Poroszenko chce misji UE na Ukrainie. Prosił Tuska o pomoc,"Prezydent Ukrainy Petro Poroszenko w rozmowie telefonicznej z szefem Rady Europejskiej Donaldem Tuskiem zaproponował Unii Europejskiej przysłanie do jego kraju misji, która pomagałaby kontrolować działania w Donbasie. Wcześniej przedstawiciel unijnej dyplomacji zapewnił, że UE dostarczy m.in. pojazdy opancerzone do monitorowania rozejmu na Ukrainie.","Poroszenko zaproponował Unii Europejskiej przysłanie do jego kraju misji, która przyłączyłaby się do pracwojskowego tzw. Wspólnego Centrum Kontroli i Koordynacji działań w objętym konfliktem z separatystami prorosyjskimi Donbasie.Tusk potwierdził, że w najbliższą niedzielę będzie w ukraińskiej stolicy, gdzie weźmie udział w Marszu Godności w pierwszą rocznicę zwycięstwa protestów na Majdanie Niepodległości i odsunięcia od władzy prezydentaWiktora Janukowycza. Podczas wizyty dialog w sprawie misji UE ma być kontynuowany.Poroszenko omówił z Tuskiem sytuację w Donbasie, gdzie wciąż dochodzi do starć z buntownikami. Zaznaczył, że zniszczenie przez separatystów miasta Debalcewe oraz fakt, że ich artyleria wciąż ostrzeliwuje miasta na wschodzie,świadczą, że rebelianci nie przestrzegają zawartych w Mińsku porozumień o zawieszeniu broni.Ukraiński prezydent poinformował także szefa Rady Europejskiej, że Ukraina podjęła decyzję, iż zwróci się do ONZ o przysłanie do wschodnich obwodów kraju i na granicę z Rosją kontyngentu pokojowego. Kijów uważa, że w ramachtakiego kontyngentu na Ukrainę mogłaby przybyć misja policyjna UE. UE chce wysłać wozy opancerzone, by monitorować rozejm na UkrainieWcześniej w ciągu dnia przedstawiciel unijnej dyplomacji Maciej Popowskipoinformował, że UE dostarczy pojazdy opancerzone i zdjęcia satelitarne do monitorowania rozejmu na Ukrainie, ale jest niezdecydowana, czy wysłać siły w ramach proponowanej misji pokojowej ONZ.Unia Europejska „potrzebuje więcej jasności” odnośnie do propozycji Poroszenki zanim zdecyduje o wysłaniu żołnierzy na Ukrainę – powiedział  przedstawiciel unijnej dyplomacji Maciej Popowski poinformował, po spotkaniu unijnych ministrów obrony w Rydze.Tymczasem szef francuskiego resortu obrony Jean-Yves Le Drian powiedział wRydze, że OBWE wyśle około 400 obserwatorów do monitorowania rozejmu naUkrainie – poinformowała agencja Associated Press, nie podając jednak więcej szczegółów.Zarówno UE, jak i NATO wzywają prorosyjskich separatystów, aby pozwoliliobserwatorom OBWE monitorować porozumienie o zawieszeniu broni na Ukrainie. „Takich >>żołnierzy sił pokojowych<< mamy pod dostatkiem”W czwartek głos w sprawie misji pokojowej ponownie zabrał prezydent Ukrainy. – Rosja jako państwo agresor nie może i nie będzie brać udziału w operacjipokojowej na Ukrainie – powiedział Poroszenko na konferencji prasowej wKijowie z komisarzem UE ds. polityki sąsiedztwa Johannesem Hahnem.– Nie zgodzimy się na taki format misji pokojowej, który doprowadziłby dolegitymizacji wielotysięcznego rosyjskiego kontyngentu wojskowego. Takich„żołnierzy sił pokojowych” mamy już pod dostatkiem – podkreślił Poroszenko. Prezydent powtórzył, że zdaniem ukraińskich władz najlepszą misją pokojowąbyłaby misja policyjna Unii Europejskiej, działająca na podstawie decyzjiRady Bezpieczeństwa ONZ. Takie rekomendacje dla parlamentu w Kijowie zatwierdziła na swym posiedzeniu w środę ukraińska Rada Bezpieczeństwa Narodowego i Obrony. Ukraińcy chcą, by prócz monitorowania linii walk z separatystami misja ta obserwowała kontrolowane dziś przez separatystów odcinki granicy z Rosją.",,
"„Dziękuję za solidną, żmudną pracę”. Prezydent spotkał się ze śląskimi rzemieślnikami","– Bardzo serdecznie dziękuję za realizowaną na co dzień solidną, żmudną pracę dla rozwoju osobistego, dla rozwoju regionu i dla rozwoju Rzeczypospolitej - mówił prezydent Andrzej Duda podczas Wielkiej Gali Izby Rzemieślniczej oraz Małej i Średniej Przedsiębiorczości w Zabrzu.","Prezydent zaznaczył, że niektórzy z obecnych budują swoje firmy na poziomie Europy Zachodniej i zachęcał innych przedsiębiorców, którzy „czują się na siłach, by realizować ekspansję zagraniczną”.  Andrzej Duda dodał, że życzy wszystkim, aby Polska dobrze się rozwijała i dzięki prowadzonej polityce stawała się coraz bardziej przyjazna przedsiębiorcom. – Mam nadzieję że będziecie Państwo mieli nadal coraz lepsze warunki do tego, aby się na co dzień rozwijać, mam nadzieję, że Polska będzie państwem coraz silniejszym, a nasz biznes będzie coraz bardziej konkurencyjny – mówił prezydent.",,
22 komitety zgłosiły się do PKW,"22 komitety wyborcze, które chcą wystawić swojego kandydata w czerwcowych wyborach prezydenckich zgłosiły się do Państwowej Komisji Wyborczej. Termin zgłaszania komitetów minął w poniedziałek o 16.15. PKW zarejestrowała już 10 komitetów.","Wcześniej informowano, że do PKW zgłosiły się 23 komitety wyborcze. Okazało się jednak, że jeden z potencjalnych kandydatów, który osobiście stawił się w Komisji, wbrew temu, co przekazał dziennikarzom, nie zgłosił swojej kandydatury.Wśród kandydatów nie ma żadnej kobiety. Jako ostatnie do PKW zgłosiły się komitety: Gabriela Janowskiego, Waldemara Urbanowskiego, Dariusza Kosiura, Krzysztofa Mazurskiego, Bartłomieja Kurzei i Pawła Soroki.W poniedziałek do PKW zgłosiły się także komitety: Jarosława Kaczyńskiego, Grzegorza Napieralskiego, Zdzisława Podkańskiego, Andrzeja Olechowskiego, Zdzisława Jankowskiego, Józefa Wójcika, Romana Sklepowicza i Ludwika Wasiaka.W niedzielę zgłosiły się komitety Bronisława Komorowskiego, Bogdana Szpryngiela, Janusza Korwin-Mikkego i Bogusława Ziętka; wcześniej w sobotę – Andrzeja Leppera i Marka Jurka. W piątek jako pierwsze zgłosiły się komitety: Waldemara Pawlaka i Kornela Morawieckiego.PKW zarejestrowała już komitety: Pawlaka, Morawieckiego, Leppera, Jurka, Ziętka, Komorowskiego, Sklepowicza, Napieralskiego, Podkańskiego, Kaczyńskiego.  Zgłoszenie komitetu to pierwszy krok na drodze do rejestracji kandydata w wyborach prezydenckich, które odbędą się 20 czerwca. Komitet może utworzyć minimum 15 osób, mających uprawnienia do głosowania. Do zawiadomienia o powstaniu komitetu, składanego w PKW, trzeba dołączyć – obok tysiąca podpisów z poparciem – zgodę kandydata na powołanie komitetu, zgodę na kandydowanie, a także oświadczenie lustracyjne kandydata – a jeśli już je złożył – informację, kiedy i gdzie to zrobił. Jeżeli wszystkie dokumenty niezbędne do rejestracji komitetu wyborczego będą prawidłowe, PKW w ciągu trzech dni podejmie uchwałę o jego rejestracji. Do 6 maja do północy, czyli na 45 dni przed dniem głosowania, powinni z kolei zarejestrować się kandydaci na prezydenta. Do rejestracji kandydata niezbędne jest zebranie 100 tys. podpisów. Obywatel, który chce udzielić swojego poparcia konkretnemu kandydatowi, powinien podać swoje imię i nazwisko, adres zamieszkania, numer PESEL i złożyć podpis. Podpisy będą weryfikowane i liczone przez specjalnych rachmistrzów.",,
UE i Japonia wprowadziły największą na świecie strefę wolnego handlu,"Wchodzi w życie umowa o utworzeniu strefy wolnego handlu między Unią Europejską a Japonią. To największe tego typu porozumienie na świecie, które przewiduje zniesienie większości ceł i barier pozataryfowych oraz kontyngentów.","Wraz z wejściem w życie tej umowy otwarty zostaje rynek, który reprezentuje prawie jedną trzecią światowego produktu krajowego brutto. Komisja Europejska podkreśla, że ta umowa zapewni konsumentom większy wybór i niższe ceny. – Umowa pozwoli też przedsiębiorcom europejskim zaoszczędzić miliard euro na cłach – skomentował przewodniczący Komisji Jean-Claude Juncker. Negocjacje w sprawie porozumienia trwały ponad pięć lat. Podczas rokowań dla Unii Europejskiej ważne było wyeliminowanie barier dla żywności i między innymi na ten temat toczyły się najtrudniejsze rozmowy. Otwarciem japońskiego rynku na produkty rolne zainteresowana była między innymi Polska, duży eksporter żywności.",,
Brytyjskie media: Rada Europy po prostu się sprzedała,Brytyjski „The Times” skrytykował Radę Europy za decyzję o przywróceniu Rosji prawa głosu w Zgromadzeniu Parlamentarnym. Oskarżyła przy tym instytucję o rezygnację – w zamian za rosyjskie wpłaty do budżetu – z nadzoru przestrzegania praw człowieka.,"Dziennik przypomniał, że powstała przed 70 laty RE była niegdyś chwalona przez ówczesnego premiera Wielkiej Brytanii Winstona Churchilla za zdolność poddawania naruszeń praw człowieka „pod ocenę cywilizowanego świata” i pociąganie do odpowiedzialności „zamkniętych i skorumpowanych reżimów”.„Times” uznał, że podejmując decyzję o przywróceniu Rosji prawa głosu Rada Europy „zdradziła swą misję”.„Zawieszenie (prawa głosu) było jedną z serii sankcji (za aneksję Krymu – red.) i można się obawiać, że ponowne przyjęcie Moskwy może doprowadzić do zniesienia innych środków. Nic z tego, co Rosja robiła od 2014 r. – destabilizacja wschodniej Ukrainy, zestrzelenie cywilnego samolotu, zatrucie cywilów w Salisbury i próby wpływania na wybory – nie uzasadnia tej haniebnej rehabilitacji” – oceniono.Gazeta odrzuciła jednocześnie tłumaczenia tych organizacji zajmujących się prawami człowieka, które argumentowały, że członkostwo w RE pozwala na kwestionowanie niektórych „upolitycznionych i skorumpowanych decyzji sądowych” podjętych w Rosji. „Times” uważa, że RE „abdykowała ze swojej roli lidera w dbaniu o prawa człowieka” z powodu kwestii finansowych, bo rosyjskie składki stanowią około 10 proc. budżetu tej instytucji. „Jakkolwiek by na to spojrzeć, RE po prostu się sprzedała” – napisał dziennik. Głosowanie nad przywróceniem Rosji prawa głosu było efektem przyjęcia przez Komitet Ministrów Rady Europy 17 maja w Helsinkach deklaracji, w której stwierdzono, że wszystkie państwa członkowskie mają prawo do uczestnictwa na równych prawach w pracach Komitetu Ministrów i Zgromadzenia Parlamentarnego, dwóch organów statutowych RE.Za przyjęciem deklaracji głosowało 118 parlamentarzystów z krajów członkowskich; 62 było przeciw, 10 wstrzymało się od głosu. Przeciwna deklaracji była Ukraina, według której jest to nieuzasadnione ustępstwo wobec Rosji. Delegacje Polski, Estonii, Litwy, Łotwy, Ukrainy, Gruzji i Słowacji opuściły obrady Zgromadzenia.",,
"Joński: zabrakło czasu i szczęścia, ale powrócimy ze zdwojoną siłą","– Trochę jest smutno. Chyba zabrakło czasu, ale też szczęścia – mówił w programie „Gość poranka” w TVP Info rzecznik SLD Dariusz Joński, komentując wyborczą porażkę Zjednoczonej Lewicy. Polityk wyraził przekonanie, że po okresie rządów PiS lewica powróci do Sejmu „ze zdwojoną siłą”. Zapytany o przyszłość lidera Sojuszu Leszka Millera powiedział, że „nie będziemy mówić mu, co ma zrobić; już powiedział, że nie będzie kandydować na nową kadencję”.","W niedzielnych wyborach parlamentarnych Zjednoczona Lewica uzyskała poparcie na poziomie 7,55 proc. w skali kraju. Tym samym nie przekroczyła 8-procentowego progu wyborczego dla koalicji i już wiadomo, że nie znajdzie się w nowym Sejmie.  „Trochę smutno i przykro” – Na pewno jest niedosyt – powiedział rzecznik SLD Dariusz Joński, odnosząc się do uzyskanego przez ZL wyniku. – Trochę jest smutno, trochę jest przykro, kiedy tyle pracy zrobiliśmy w tych ostatnich tygodniach. Chyba zabrakło czasu, a też trochę szczęścia  – mówił. – W trzy tygodnie nie mogliśmy nadrobić tego, co robił Ryszard Petru przez ostatnie miesiące, czy pani Beata Szydło która robiła (kampanię wyborczą – red.) od kilkunastu miesięcy. Nam tego czasu zabrakło – ocenił. Powrót PiS zmobilizuje elektorat Lewicy– To, co zostanie po tych wyborach, to formuła Zjednoczonej Lewicy oraz to, że udało nam się jednak zbudować  program – podkreślił Joński i wyraził przekonanie, że to zaprocentuje w kolejnych miesiącach. Polityk SLD ocenił, że PiS, który wygrał wybory, nie tylko nie zrealizuje swoich obietnic, ale też będzie wprowadzać państwo represyjne.  Dlatego też „pierwszy dzień PiS-u przy władzy to również pierwszy dzień, kiedy Lewica może wrócić do parlamentu, i wróci ze zdwojoną siłą” . Jak wyjaśnił, „powrót Jarosława Kaczyńskiego i tej ekipy będzie mobilizował elektorat również lewicy”, która „pokaże pewną alternatywę”.  Nie wykluczył, że do kolejnych wyborów parlamentarnych z uwagi na „charakter Jarosława Kaczyńskiego” mogłoby dojść już za dwa lata. – Wszystko jest możliwe. Biorąc jeszcze pod uwagę, że Kukiz i Liroy weszli to Sejmu, to na pewno będzie wesoło – dodał.                                                teraz odtwarzaneJoński liczy na szybki powrót Lewicy do Sejmu Pożegnanie z Millerem Joński poinformował, że na środę zostało zwołane spotkanie przewodniczących rad wojewódzkich SLD. – Spróbujemy w najbliższych tygodniach zaprezentować taką formułę, żeby faktycznie ta wiarygodność Lewicy była na najwyższym poziomie –  powiedział.Zapytany,  czy lider Leszek Miller musi odejść, powiedział:  „szanujemy jego decyzję; zdecydował że nie będzie kandydował na nową kadencję”.",,
Świętowali... śmierć Thatcher,"Przeciwnicy zmarłej w poniedziałek byłej brytyjskiej
premier Margaret Thatcher świętowali w sobotę na londyńskim Trafalgar Square śmierć „Żelaznej Damy”.","– Długo na to czekaliśmy – mówił cytowany przez AP Richard Watson zewschodniej Anglii. Na placu znalazła się kukła zmarłej, wyposażona w torebkę - charakterystyczny dla Thatcher dodatek, który towarzyszył jej niemal wszędzie. Tłum w deszczu pił szampana, wiwatował i śpiewał: „Ding Dong! Czarownica nie żyje!” -piosenkę znaną z musicalu „Czarnoksiężnik z krainy Oz”. W pewnym momenciedoszło do przepychanek z policją, zatrzymano dziewięć pijanych osób.Brytyjczycy są podzieleni w ocenie Margaret Thatcher. Prawica ceni ją zarynkowe reformy gospodarcze oraz zwycięstwo w wojnie z Argentyną o Falklandy,lewica oskarża o wyniszczenie związków zawodowych oraz nieczułość do klasypracującej. Pogrzeb zmarłej w wieku 87 lat Thatcher odbędzie się w środę w Londynie. Dobrytyjskiej stolicy zaproszono ponad 2300 osobistości z różnych państw. Wzwiązku z uroczystościami pogrzebowymi zaostrzono środki bezpieczeństwa;policja na trasie konduktu żałobnego w centrum miasta spodziewa sięincydentów.",,
Imigranci z Afganistanu w Niemczech napadli i zgwałcili 16-latkę,Do dwóch brutalnych ataków na kobiety doszło w weekend w Niemczech. W Bawarii imigranci z Afganistanu napadli i zgwałcili 16-letnią dziewczynę. W tym samym czasie w sąsiedniej Badenii-Wirtembergii nieznani sprawcy obrabowali i także zgwałcili 42-latkę.,"16-latka została napadnięta przez trzech Afgańczyków w piątek, w okolicy dworca, w bawarskiej miejscowości Höhenkirchen-Siegertsbrunn pod Monachium. Sprawcy mieli 27, 17 i 18 lat. Dwóch pierwszych dokonało gwałtu, trzeci został spłoszony przez przechodnia. Dzięki szybkiej akcji policja ujęła przestępców.Tego samego dnia w Tybindze, w Badenii-Wirtembergii dwóch napastników zgwałciło 42-latkę. Z jej relacji wynika, że co najmniej jeden miał ciemną karnację. Trwają poszukiwania sprawców.",,
Czy turecka inwazja zabije chrześcijaństwo w północnosyryjskiej dolinie Khaburu?,"Dolina rzeki Khabur była niegdyś chrześcijańskim zagłębiem w Syrii. Mieszkający tam Asyryjczycy przywędrowali na te tereny kilkadziesiąt lat temu, uciekając przed rzeziami w Turcji i Iraku. W lutym 2015 r. spadła na nich nowa plaga: Państwo Islamskie. Teraz zaś boją się, że znów będą musieli uciekać przed Turkami.","Niepewna przyszłość   Sargon Slio jest muchtarem (coś w rodzaju wójta) w wiosce Tell Nasri, położonej 5 km na południe od Tell Tammer, głównego miasta w dolinie Khaburu. I jest jednym z nielicznych chrześcijan, którzy nie wyjechali z tych terenów do Europy, Australii czy Ameryki. W Tell Nasri są obecnie dwa kościoły i raptem pięciu chrześcijan. Jeden z nich od 2015 r. leży jednak w gruzach. Drugi, wybudowany w latach 30-tych, tuż po osiedleniu się chrześcijan w tym miejscu, jest remontowany. - Nikt, poza diasporą, nam nie pomaga w tym remoncie. W ogóle nie mamy tu żadnego wsparcia od innych krajów. Najlepiej by zostawiły nas w spokoju, bo mamy przez nie same problemy” – mówi Sargon, prowadząc do starego kościółka, w którym obecnie odbywają się nabożeństwa. Sargon godzi się na rozmowę pod warunkiem, że nie będzie ona dotyczyć polityki. To zrozumiałe, sytuacja jest bowiem bardzo niestabilna i nie wiadomo kto będzie tu rządził za kilka dni. Cała okolica jest od czasu wyparcia stąd Państwa Islamskiego w 2015 r. częścią autonomicznej Syrii Północno-Wschodniej (NES), stworzonej na terenach kontrolowanych przez zdominowane przez syryjskich Kurdów Syryjskie Siły Demokratyczne (SDF). Autonomiczna administracja nie jest jednak uznawana przez Damaszek, który dotychczas kategorycznie odrzucał możliwość zmiany swojej decyzji w tej sprawie, mimo prób negocjacji ze strony administrującej NES Syryjskiej Rady Demokratycznej (MSD). Sytuacja skomplikowała się jednak po rozpoczętej 9 października tureckiej inwazji. Jednym z miast zaatakowanych przez Turcję i wspieranych przez nią dżihadystów było Serekaniye, oddalone od Tell Tammer o 35 km. Po dwóch tygodniach walk, w tym intensywnych nalotów, Serekaniye padło, a obrońcy zostali zmuszeni do wycofania się. Front na pewien czas ustabilizował się mniej więcej w połowie drogi między Serekaniye a Tell Tammer. Turecka agresja  Tymczasem rozpoczęły się negocjacje, najpierw amerykańsko-tureckie, a potem rosyjsko-tureckie, a także nowe rozmowy między SDF a Assadem z rosyjskim pośrednictwem. W ich wyniku w okolicach Tell Tammer pojawiły się również syryjskie oddziały rządowe, których kolumny zaczęły przejeżdżać pobliską autostradą M4 w kierunku zachodnim, czemu towarzyszyły radosne salwy z kałasznikowów oddawane w powietrze. W czwartek 17 października wieczorem ogłoszono pięciodniowe zawieszenie broni, które jednak w tych okolicach ani przez chwilę nie działało. W okolicach wioski Manajir, na drodze między Serekanije a Tell Tammer, toczyły się walki, a do szpitala w tym mieście cały czas przywożono rannych i zabitych, ofiary tureckich ataków. We wtorek 22 października, na kilka godzin przed upływem zawieszenia broni uzgodnionego w trakcie rozmów amerykańskiego prezydenta Mike’a Pence’a z Erdoganem, Tell Tammer zaczęło się przygotowywać do obrony przed atakiem. Sto lat ucieczek  „Nasze rodziny pochodzą z okolic Hakkari. Dziś te tereny należą do Turcji. My stamtąd uciekliśmy sto lat temu przed tureckim ludobójstwem i osiedliliśmy się w Niniwie, która znalazła się w granicach Iraku. W latach 30-tych musieliśmy jednak uciekać również stamtąd przed pogromami i trafiliśmy tu” – opowiada William z sąsiadującej z Tell Nasri wioski Tell Haftan. Tu również Państwo Islamskie spaliło kościół w 2015 r. „I tak mieliśmy szczęście. Z wiosek  położonych na południe od rzeki Khabur chrześcijanie nie zdążyli uciec i zostali porwani” – dodaje. Chodzi o ok. 350 osób, które przeszły gehennę, po tym jak znalazły się w niewoli Państwa Islamskiego w lutym 2015 r.  Uwolniono ich dopiero, gdy terroryści otrzymali gigantyczny okup zebrany przez asyryjską diasporę. W grudniu tego samego roku w zamachu bombowym w Tell Tammer zginęło natomiast 60 mieszkańców. William zaprasza nas na herbatę do ogrodu przylegającego do jego domu. Położony jest on tuż obok niedużego kościoła, oczywiście też spalonego. Wokół poszczekuje radosny kundelek o imieniu Bobby. Tutejsi chrześcijanie lubią europejskie imiona. „Nie jesteśmy w stanie go odbudować bo na to potrzeba jakieś 30-40 tys. dolarów, a my takich funduszy nie mamy, może wy nam je załatwicie?” – dodaje William, szybko zastrzegając, że to żart. W Tell Haftan z wielkiej niegdyś społeczności chrześcijańskiej pozostało teraz zaledwie kilka osób. Zniszczona perła doliny Khaburu  „To był najpiękniejszy kościół w tej części Syrii, zdarzało się, że gromadziło się w nim nawet 3 tys. ludzi w czasie mszy” – mówi Sargon prowadząc nas do ruin kościoła w Tell Nasri. Trudno byłoby w to uwierzyć spoglądając na samą wioskę. Ale gdy podchodzimy do świątyni wszelkie wątpliwości pryskają. Przed nami wyrasta ogromny pusty hol ze spadzistym, podziurawionym dachem. Z przodu widać malowidło przedstawiające górę i wodospady, po bokach kamienne imitacje kolumn. „Wszystko było zaprojektowane w stylu włoskim. Budowę skończyliśmy w 2000 r.” – wspomina Sargon. Teraz widać wszędzie dziury po kulach. „To tylko sala modlitewna, właściwy kościół jest obok” – Sargon prowadzi nas dalej do całkowicie zawalonego budynku, w którym jednak trudno nie dostrzec zniszczonego przez brodatych barbarzyńców piękna. „Tu przechodziła linia frontu, gdy Tell Nasri było wyzwalane przez wojska kurdyjskie, wspierane przez oddziały chrześcijańskie” – opowiada dalej Sargon. „Ale bombardowali nas wszyscy, Assad też, w 2014 r.” – dodaje. Wciąż remontowany, stary kościół w Tell Nasri jest obecnie, obok kościoła w Tell Tammer, jedyną czynną świątynią chrześcijańską w okolicy. Trudno się temu dziwić, w każdej z wiosek, wcześniej prawie całkowicie chrześcijańskich, pozostało ledwie po kilka osób. „Wyjechali, do Australii, Niemiec, USA” – opowiada William. „To moja siostra, teraz w Holandii, moja mama, w USA, a to mój wujek, nie żyje” – Sargon prezentuje rodzinne fotografie. „Skoro tyle osób wyjechało dlaczego Pan został” – pytam. „To nasza ziemia, tu się urodziliśmy i jej nie opuścimy” – odpowiada. Wprawdzie chrześcijanie nie zamieszkiwali tych terenów od wieków ale ziemie, z których ich wygnano są stosunkowo niedaleko (300 km), a do czasu ich przybycia dolina Khaburu była w zasadzie niezamieszkana. Msze w kościele w Tell Nasri odbywają się tylko w ważniejsze święta. „Wtedy przyjeżdża do nas ksiądz z Hasaki” – wyjaśnia Sargon. Za to codziennie, półgodzinne nabożeństwa odbywają się w kościele w Tell Tammer. W tym trudnym okresie, związanym z turecką inwazją, uczęszcza na nie tylko kilkanaście, przeważnie starszych kobiet. Gdyby nie odmienny ryt mszy to trudno by je odróżnić od starowinek modlących się w jakimś wiejskim kościółku na Podlasiu czy Podkarpaciu. „Czy chrześcijaństwo na tych ziemiach może przetrwać?” – pytam. „To zależy od tego czy będzie tu spokój i ci którzy wyjechali zdecydują się wrócić. Powinni.” – odpowiada Sargon. Zdaniem księdza z Tell Tamer, obecnie w całej dolinie Kbaburu pozostało około 1 tys. chrześcijan.   Asyryjczycy i Kurdowie  W jego ogrodzie dumnie wisi asyryjska flaga. Obok stół zastawiony owocami: granatami, jabłkami i gruszkami. Siadamy i pijemy herbatę, po chwili dosiada się brodaty mężczyzna. To Sami, brat Sargona. Za jego sprawą na stole pojawia się butelka syryjskiego araku. Rozmowa staje się coraz bardziej luźna i otwarta. Wieczorem dołączają kolejni goście. To już nie chrześcijanie, lecz Kurdowie i Arabowie. W marcu 2018 r. przybyło tu wielu kurdyjskich uciekinierów z zajętego wówczas przez Turków Afrinu. Teraz przybyli też uciekający przed protureckimi dżihadystami mieszkańcy Serekaniye i okolic. Nie wszyscy są muzułmanami. „Jestem Kurdem z Afrin i jestem zaratustraninem” – przyznaje jeden z mężczyzn. To stara religia wyznawana zarówno przez przodków Kurdów tj. Medów jak i Persów przed podbojem islamskim. Choć w Europie można usłyszeć wiele dziwnych opowieści o napiętych relacjach chrześcijańsko-kurdyjskich w Syrii Północno-Wschodniej i rzekomych szykanach wobec wyznawców Chrystusa ze strony administracji NES to z perspektywy doliny Khaburu wygląda to zupełnie inaczej. Panuje pełna harmonia międzyetniczna i międzywyznaniowa. To zresztą Sargon podjął decyzję o przyjęciu w wiosce uciekinierów z Afrin i Serekaniye. Za jego zgodą zamieszkali w domach opuszczonych przez chrześcijan, którzy wyjechali zagranicę. W jednym z opuszczonych domów w Tell Tammer utworzono też kwaterę dla lekarzy i wolontariuszy pracujących w miejscowym szpitali i ratujących życie ofiarom tureckich ataków. Miejscowi chrześcijanie pamiętają też o tym, że to kurdyjskie oddziały YPG, wspólnie z oddziałami chrześcijańskimi, wyparły terrorystów Państwa Islamskiego z tych ziem. Wszyscy mają też świadomość, że Turcja i wspierane przez nią gangi dżihadystów, są wspólnym wrogiem Kurdów oraz chrześcijan i śmiertelnym zagrożeniem dla ich dalszej egzystencji na tych terenach. Jednym z większych nieporozumień dotyczących polityki administracji NES wobec chrześcijańskich Asyryjczyków były protesty związane z wprowadzeniem do szkół nowego curriculum, oczyszczonego z propagandy assadowskiej partii Baas. W niektórych mediach znalazły się fałszywe informacje o tym, że nowy program ma służyć kurdyfikacji chrześcijan. W rzeczywistości zakładał on wprowadzenie języka asyryjskiego jako wykładowego w klasach zdominowanych przez uczniów asyryjskich. Do programu nauczania postanowiono też wprowadzić elementy kultury i historii asyryjskiej. Partia Baas bowiem, wprawdzie zapewniała chrześcijanom względną wolność religijną ale pod warunkiem arabizacji czyli wyzbycia się etnicznej odrębności asyryjskiej. Protesty związane były natomiast z tym, że świadectwa uzyskane w szkołach nauczających według nowego programu nie były uznawane przez władze Syrii (i w konsekwencji też przez inne kraje). Łatwo było rozwiązać ten problem. Wystarczyłoby, że instytucje edukacyjne z innych krajów podpisały umowy z ministerstwem edukacji NES. Ale to oznaczałoby uznanie polityczne północno-wschodnio-syryjskiej autonomii, na co nikt nie chciał się zdecydować.  W ostatnich dniach października mieszkańcy Tell Tamer i okolic znów rzucili się do ucieczki z miasta. W kościele w tym mieście jak zwykle dzwon zabił jednak o 17.00, a na modlitwę przybyło kilkanaście staruszek. W tym czasie ofensywa dżihadystyczno-turecka coraz bardziej zbliżała się do miasta desperacko odpierana przez chrześcijańskich żołnierzy z Syriackiej Rady Wojskowej (SMC), wchodzącej w skład SDF. Apele do USA by zablokowały niebo dla tureckich dronów i samolotów niestety nie przyniosły skutku. 31 października SDF i SMC uzyskały jednak wsparcie rządowej Syryjskiej Armii Arabskiej (SAA) i wspólnymi siłami udało się przejść do kontrofensywy i odbić kilka wiosek. Los Tell Tammer i tysiąca chrześcijan na tych ziemiach wciąż jednak wisi na włosku.",,
Timmermans: Równe traktowanie LGBT musi być wpisane do polityk narodowych,Przywiązuję wielką wagę do równego traktowania społeczności LGBT – oświadczył wiceprzewodniczący Komisji Europejskiej Frans Timmermans. – W najbliższych latach musimy zapewnić wpisanie tego uprawnienia do polityk narodowych – przekonywał.,"Podczas kampanii wyborczej do Parlamentu Europejskiego polityk należący do Partii Europejskich Socjalistów wskazał, że „będzie stał na czele tej walki”, oraz zapewnił, że „jest oddany tej sprawie”.Timmermans, będący kandydatem na przewodniczącego Komisji Europejskiej, poinformował, że weźmie udział w kampanii wyborczej w Polsce. Zapowiedział udział w wiecach dwóch partii – Sojuszu Lewicy Demokratycznej oraz partii Wiosna Roberta Biedronia.Timmermans, który chce się włączyć w polską kampanie do PE i lobbing LGBT: ""Przywiązuje wielką wagę do równego traktowania społeczności  LGBT, w najbliższych latach musimy zapewnić wpisania tego uprawnienia do polityk narodowych, będę stał na czele tej walki"".A takiego wała.. pic.twitter.com/CKPfio6IQm",,
"Kwaśniewski broni Schulza: On się martwi. Może mówi zbyt emocjonalnie, ale to jest naprawdę zdeklarowany Europejczyk","– Znam Schulza całkiem dobrze. Pracowałem z nim całkiem długo w sprawach ukraińskich. To jest człowiek, który reaguje emocjonalnie. Ma dużą siłę jako polityk, bo swoich emocji nie kryje – powiedział w programie „Tomasz Lis na żywo” w TVP 2 Aleksander Kwaśniewski.  Były prezydent skomentował poniedziałkową wypowiedź szefa Parlamentu Europejskiego Martina Schulza, który stwierdził, iż wydarzenia polityczne w Polsce mają „charakter zamachu stanu”.","Wywiad Schulza dla niemieckiego radia Deutschlandfunk wywołał mnóstwo komentarzy nad Wisłą. Premier Beata Szydło podkreśliła, że domaga się przeprosin od niemieckiego polityka, który ostro skrytykował zamieszanie wokół Trybunału Konstytucyjnego. Aleksander Kwaśniewski stwierdził, że słowa przewodniczącego PE padły pod wpływem emocji i są one wyrazem troski o solidarność w UE.  – Schulz się martwi. Może mówi zbyt emocjonalnie, ale to jest naprawdę zdeklarowany Europejczyk – mówił były prezydent. – Unikam jak ognia używania słów zbyt mocnych, dlatego, że mam dziwne wrażenie, iż jesteśmy dopiero na początku pewnego procesu.  Jeśli zaczniemy używać  słownictwa zbyt mocnego, to zabraknie nam za kilka miesięcy słów, żeby oddać i ocenić sytuację, jaką będziemy mieli – zaznaczył Kwaśniewski.  – Nie ma żadnych wątpliwości, że Europa przejmuje się sytuacją w Polsce. Nie tylko dlatego, że im bardzo zależy na respektowaniu europejskich standardów u nas, co jest zrozumiałe, bo jak wszyscy powinniśmy wiedzieć, Unia Europejska jest wspólnotą wartości – przekonywał Kwaśniewski. Jak podkreślił, „nieuczciwym jest sprowadzanie UE do roli bankomatu”. Zdaniem Kwaśniewskiego, za Unią idą takie wartości jak: demokracja, prawa człowieka czy niezawisłość sądów. Przyczyniły się one do rozkwitu  państw zachodnich. „Europa jest rozedrgana”   Kwaśniewski  przytoczył przykłady napięć, z jakimi zmaga się Unia Europejska. Wymienił problemy Grecji i Hiszpanii, konflikt rosyjsko-ukraiński u granic UE czy referendum w Wielkiej Brytanii ws. przyszłości tego kraju we Wspólnocie. – Może się okazać, że przy takim rozedrganiu przekroczymy masę krytyczną – mówił. Efektem  może być rozpad Unii złożonej z 28 krajów.  – Właściwie dzisiaj, także dzięki Polsce – czy poprzez sprawy polskie – Europa idzie w stronę dwóch prędkości – przekonywał.  Jak dodał, nasz kraj znajdzie się w tej „peryferyjnej” części. – Pamiętam nasze rozmowy, kiedy wstępowaliśmy do Unii Europejskiej, że była taka obawa, iż będziemy źródłem kłopotów i jesteśmy nie do końca przewidywalni. Ostatnie dziesięć lat pokazało Polskę jako inny kraj – zorganizowany, ekonomicznie efektywny, politycznie stabilny, europejsko zaangażowany.   Polska okazała się krajem, który może nawet produkować polityków pełniących najwyższe funkcje europejskie. To jest miara tego sukcesu. Nagle w jedną noc wyborczą to się wszystko odmienia. Polska znowu zaczyna być tym krajem, który trudno zrozumieć – stwierdził Kwaśniewski.  Według byłego prezydenta, za nieprzewidywalność polityczną płaci się konkretną cenę.                                                teraz odtwarzaneKwaśniewski: jest konieczność ochrony granic zewnętrznych UE „Konieczność ochrony granic zewnętrznych”  Były prezydent uważa, że wobec obecnych napięć w Europie strefa Schengen jest bardzo zagrożona. – Jest konieczność ochrony granic zewnętrznych. Jeżeli nie będzie wspólnego działania i solidarności europejskiej, a w jakiś sposób wypowiedzieliśmy tę solidarność w dyskusji nad uchodźcami, to jest ryzyko, że ta mniejsza strefa Schengen, ograniczona do starej ósemki czy dziesiątki państw,  będzie dawała sobie radę. Natomiast polscy eksporterzy znowu będą przeżywać na granicy swoje katusze, bo nie będą wiedzieli, czy wobec surowych kontroli dowiozą towar na czas – mówił Kwaśniewski.  – Zobaczymy jakie będą następne kroki rządu. Ja im daje ciągle szansę, żeby zachowywali się z europejskim rozsądkiem. Co będzie, zobaczymy – podsumował.",,
Petro Poroszenko będzie ubiegał się o reelekcję,"Prezydent Ukrainy Petro Poroszenko oficjalnie ogłosił swój start w zaplanowanych na 31 marca wyborach prezydenckich, w których będzie ubiegał się o reelekcję. Oświadczył, że chce, by Ukraina stała się „wielkim europejskim krajem szczęśliwych ludzi”.","– Poczucie ogromnej odpowiedzialności przed państwem, przed współczesnymi i kolejnymi pokoleniami zmusiło mnie do podjęcia decyzji o ponownym kandydowaniu na stanowisko prezydenta – powiedział Poroszenko, występując w Kijowie na Forum „Od Krut do Brukseli. Idziemy swoją drogą”. Prezydent zaznaczył, że zdecydował się ubiegać o reelekcję, aby zapewnić m.in. niezmienność kursu na rzecz europejskiej i euroatlantyckiej integracji. Zapowiedział także, że za pięć lat Ukraina złoży wniosek o członkostwo w Unii Europejskiej. – W 2024 r. złożymy wniosek o członkostwo w UE. Otrzymamy Plan Działań na rzecz Członkostwa w NATO i rozpoczniemy jego realizację. Tylko obecność w UE i NATO może zagwarantować nasze bezpieczeństwo w obliczu rosyjskiej agresji – podkreślił Poroszenko.  Urzędujący szef państwa idzie do wyborów jako kandydat niezależny, choć jest honorowym przywódcą parlamentarnej partii o nazwie Blok Petra Poroszenki. Na Forum jego kandydaturę poparli: premier Wołodymyr Hrojsman, przewodniczący parlamentu Andrij Parubij i mer Kijowa Witalij Kliczko. Na widowni w kijowskim Centrum Wystawienniczym byli także m.in.: zwierzchnik Cerkwi Prawosławnej Ukrainy Epifaniusz, były prezydent Wiktor Juszczenko oraz znani literaci, muzycy i aktorzy. Według grudniowego sondażu kijowskiej Fundacji Inicjatywy Demokratyczne i centrum analitycznego im. Razumkowa największe szanse na zwycięstwo w wyborach prezydenckich na Ukrainie ma była premier Julia Tymoszenko.  Wśród osób, które zdecydowały już, że pójdą do urn, chce na nią głosować 16 proc. respondentów. Poroszenko uplasował się w tym badaniu na drugim miejscu z poparciem 13,8 proc. Według sondażu Centrum Socis, Tymoszenko cieszy się poparciem 14,4 proc. wyborców (wśród zdecydowanych wziąć udział w głosowaniu), a Poroszenko – 10,8 proc. 53-letni Poroszenko został prezydentem w wyniku przedterminowych wyborów w maju 2014 r., które rozpisano po odsunięciu od władzy zbiegłego do Rosji Wiktora Janukowycza. Poroszenko odniósł zwycięstwo w pierwszej turze, zdobywając 54,7 proc. głosów. Drugi wynik uzyskała Tymoszenko, na którą głosowało 12,81 proc. uczestników wyborów. Prezydencka kampania wyborcza, która rozpoczęła się 31 grudnia, potrwa 90 dni. Kandydaci powinni zarejestrować się w Centralnej Komisji Wyborczej (CKW) do 3 lutego. Oficjalna lista kandydatów zostanie opublikowana po 8 lutego. Dokumenty konieczne do startu w wyborach złożyły dotychczas w CKW 22 osoby.",,
Przegląd prasy w TVP INFO,Szef rządu Mateusz Morawiecki zapowiada zmiany przepisów i wyższe kary dla przestępców za kierownicą; buspas dla rodziny; estoński CIT premiera dla mikro- i małych firm – takie m.in. tematy poruszył Adam Giza w porannym przeglądzie prasy w TVP Info. Codziennie najświeższe informacje z Polski i świata na antenie i w portalu tvp.info.,,,
"Papież: Panuje tendencja, by obrażać się nawzajem","Papież Franciszek ocenił, że obecnie „panuje tendencja do tego, by obrażać się nawzajem”. – Robią to politycy, robią to rodziny – mówił Ojciec Święty podczas konferencji prasowej na pokładzie samolotu w drodze ze Skopje do Rzymu.","– Dzisiaj jesteśmy przyzwyczajeni do obrażania się; polityk obraża drugiego, także rodziny się obrażają między sobą. Śmiem powiedzieć, że panuje kultura obrażania się; ale to obrażanie to broń w ręku; podobnie jak obmawianie innych, kalumnie, zniesławianie – przekonywał papież.Takim zachowaniom przeciwstawił postawę zakonnic opiekujących się ubogimi, które spotkał w Domu Pamięci św. Matki Teresy w Macedonii Północnej. – Uderzyło mnie to, że siostry te patrzyły na każdą osobę, jakby to był Jezus – dodał.Jak stwierdził, odczuł, że Kościół jest „matką”. – To jedna z najpiękniejszych rzeczy, jakiej można doświadczyć, i ja to dzisiaj poczułem – mówił papież. Pytany o to, skąd bierze siłę, odparł: „Przede wszystkim chcę powiedzieć, że nie chodzę do czarownicy. Nie wiem skąd, to dar Pana”.Ojciec Święty zapewnił, że nie męczy się w czasie podróży. Zmęczony, jak stwierdził, jest dopiero potem. – Proszę Boga o to, bym był mu wierny, by służyć mu w pracy, jaką są podróże, aby nie była to turystyka. Proszę o to. Ale poza tym nie pracuję tak dużo – wyjaśnił.",,
Początek wojny gospodarczej? Chińskie produkty objęte cłami zaporowymi,"Stany Zjednoczone opublikowały listę chińskich produktów, które planują obłożyć 25-procentowymi cłami zaporowymi. Ich łączna wartość wynosi około 50 mld dolarów. Zapowiadane posunięcie Waszyngtonu skrytykował Pekin.","Opublikowana przez Biały Dom lista zawiera 1300 kategorii produktów. Są wśród nich pojazdy elektryczne, półprzewodniki, sprzęt medyczny, leki, produkty chemiczne i narzędzia. Na liście znajdują się także dobra konsumpcyjne, takie jak zmywarki, odbiorniki telewizyjne i części samochodowe.Zapowiadane wcześniej cła nie obejmą natomiast powszechnie kupowanych w USA chińskich produktów jak buty, odzież, meble i telefony komórkowe. Nałożenie na nie ceł mogłoby bowiem spowodować wzrost cen i niezadowolenie milionów amerykańskich klientów. Mają czas do majaOgłoszone przez rząd USA cła nie wejdą w życie natychmiast. Amerykańscy importerzy mają do połowy maja czas na zgłoszenie zastrzeżeń. Władze w Pekinie skrytykowały posunięcie Waszyngtonu. Chiński rząd określił zapowiedziane cła mianem „nierealistycznego i protekcjonistycznego kroku, który jest sprzeczny z regułami handlu międzynarodowego”.",,
Amerykańska dziennikarka: Rośnie świadomość o historii Powstania Warszawskiego na świecie,"Wiedza o Powstaniu Warszawskim staje się coraz bardziej znana; rosną też świadomość i uwaga poświęcone Polsce za granicą – uważa Rita Cosby, amerykańska dziennikarka, córka byłego powstańca warszawskiego, Ryszarda Kosobudzkiego. W Święto Niepodległości została odznaczona przez prezydenta Andrzeja Dudę Krzyżem Komandorskim Orderu Zasługi Rzeczypospolitej Polskiej. Cosby jest propagatorką polskiej historii i autorką książki „Cichy Bohater” (ang. „Quiet Hero”), opowiadającej historię jej ojca i jego towarzyszy z Powstania.","– Kiedy odbierałam odznaczenie od prezydenta Andrzeja Dudy, spojrzałam mu w oczy i powiedziałam, że przyjmuję to odznaczenie w imieniu ojca ale także dzieci i wnuków powstańców, tak abyśmy wszyscy mogli opowiadać tę historię w przyszłości, aby ani Polska, ani świat nie zapomniał o swoich bohaterach – powiedziała Cosby w rozmowie z Michałem Rachoniem. W jej ocenie świadomość polskiej historii i heroizmu Polaków, którzy oddali życie za wolność ojczyzny „narastają”. – Także ze względu na łączące nas wspólne wartości, na szczeblu rządowym, oraz relacje pomiędzy prezydentami Andrzejem Dudą i Donaldem Trumpem – stwierdziła.Napisana przez nią książka „Cichy bohater” opowiada o młodości, dzieciństwie i wielkim bohaterstwie młodych powstańców. Jak powiedział jeden z jej bohaterów, towarzysz ojca Cosby Ryszarda Kosobudzkiego płk. Józef Polak, do Powstania Warszawskiego przygotowywali się od dziecka.– W czasie okupacji na obozie Kosobudzki zdobył stopień patrolowego; był jednym z dzielniejszych żołnierzy – opowiada z kolei drugi z jego kompanów Feliks Jeziorek. Jak dodaje, nawet gdyby nie było powstania, poszliby do „partyzantki”. – Rysio Kosobudzki był bardzo dzielnym chłopakiem, bojowym – zaznaczył.– Gdyby nie było Powstania, nie byłoby papieża, czy „Solidarności”. Powstanie musiało być, zdecydowało o Polsce – podkreślił płk. Polak.",,
"PiS mówi o resecie w relacjach z Brukselą, opozycja straszy otwartą wojną","Politycy opozycji nie wierzą w dobre relacje rządu z przyszłą szefową Komisji Europejskiej Ursulą von der Leyen, która odwiedziła Warszawę. Choć premier Mateusz Morawiecki twierdzi, że rozmów o praworządności nie było, to  Adam Szłapka, poseł Nowoczesnej nie ma wątpliwości: wkrótce temat powróci. Prawo i Sprawiedliwość w taki scenariusz jednak nie wierzy, bo Von der Leyen zawdzięcza stanowisko europosłom tej partii.","– Myślę, że za kilka tygodni problemem nie będzie dotychczasowy wiceszef Komisji Europejskiej Frans Timmermans, tylko Niemka, bo PiS bardzo lubi podkreślać problem z Niemcami. Myślę, że premier Morawiecki i cała ta ekipa bardzo jeszcze zatęskni za dotychczasowym szefem Komisji Europejskiej Jeanem Claude-Junckerem – powiedział portalowi tvp.info poseł  Adam Szłapka. Poseł nie wierzy w ocieplenie na linii Warszawa – Bruksela. – Ja nie mam poczucia, że jestem skonfliktowany z Unią Europejską, ale polski rząd ma od paru lat problem z przestrzeganiem zasad, na które my obywatele polscy zgodziliśmy się wybierając Unię Europejską w referendum akcesyjnym. Czy będzie reset? Z tego co wiem nowa szefowa Komisji Europejskiej jest znacznie bardziej pryncypialna w sprawach praworządności niż Frans Timmermans – stwierdził w rozmowie z portalem tvp.info Szłapka. Zjednoczona Prawica podkreśla, że Ursula von der Leyen wybrała się do stolicy Polski zaraz po wizytach w Berlinie i Paryżu. – Ten reset jest potrzebny. Zarówno Polsce, jak i Brukseli. Do tej pory mieliśmy sytuację, w której po stronie Komisji Europejskiej była wyraźna niechęć wobec Polski. Niechęć spowodowana tym, że opozycja podsycała te niedobre nastroje wobec Polski. Dzięki głosom europarlamentarzystów Prawa i Sprawiedliwości szefowa Komisji Europejskiej obejmie swoje stanowisko. Jestem przekonany, że powinna inaczej patrzeć na kwestie praworządności. Praworządność jest ważna, ale oceniajmy ją we wszystkich krajach europejskich – powiedział w rozmowie z nami poseł PiS Janusz Śniadek.",,
Pięciolatek przyniósł do przedszkola kokainę,Mieszkańcy dzielnicy Cobbs Creek w Filadelfii są wstrząśnięci. Pięcioletni chłopiec przyniósł do przedszkola ponad 20 zawiniątek z crackiem. Policja bada incydent.,"Do zdarzenia doszło we wtorek rano w przedszkolu św. Cypriana, które podlega kościołowi rzymskokatolickiemu pod wezwaniem tego świętego. Telewizja FOX informuje, że chłopiec powiedział wychowawcy, iż ktoś poprosił go o ukrycie jakiejś paczki.Archidecezja oświadczyła, że nauczyciel poinformował dyrekcję placówki, a ta skontaktowała się z policją. Funkcjonariusze, którzy przyjechali na miejsce, zwrócili uwagę, że chłopiec ma podejrzane wybrzuszenie w majtkach, poprosili malca o wyjęcie go. Okazało się, że miał tam ukrytą paczkę, zawierającą 22 zawiniątka z crackiem.Śledczy ustalają, jak dziecko weszło w posiadanie kokainy. Zapewniono, że żaden z wychowanków nie miał kontaktu z narkotykami.",,
Rosyjska gospodarka idzie do przodu? Rewelacyjne wyniki po zmianie w rosyjskim GUS,"Rosyjski odpowiednik polskiego GUS – Rosstat – opublikował najnowsze dane gospodarcze dla kraju rządzonego przez Władimira Putina. Z raportu tego wynika, że Federacja przeżywa wzrost gospodarczy, ludzie mają coraz to więcej pieniędzy, inwestycje nabierają tempa, a sankcje nakładane na Rosję nie odbijają się negatywnie na tamtejszej gospodarce. Jak się okazuje, zmiana statystyk może w dużej mierze wynikać ze zmiany szefostwa Rosstatu. Według rosyjskich ekonomistów takie dane to oczywiste fałszerstwo.","Rosstat podał, że w ostatnim kwartale 2018 r. zanotowano wzrost tamtejszego PKB rzędu 2,3 proc. Z kolei w drugim i w trzecim kwartale zeszłego roku poziom inwestycji w Federacji Rosyjskiej miał wzrosnąć odpowiednio o 2,8 proc. i 5,2 proc. Urząd poddał też w wątpliwość skuteczność sankcji gospodarczych, nakładanych na Rosję.Z najnowszego raportu wyłania się obraz prężnej gospodarki Putina, który w ostatnich latach notuje według różnych danych coraz to mniejsze poparcie społeczne, ze względu na zapaść gospodarczą Rosji właśnie. Stoi to w sprzeczności z oficjalnymi danymi Rosstatu.Jak się okazuje, przyczyn tak dobrych wyników statystycznych doszukiwać się można w zmianach kadrowych zarządców tego urzędu. Pod koniec grudnia premier Miedwiediew odwołał Aleksandra Surinowa z funkcji prezesa Rosstatu, zaś w jego miejsce powołał Pawła Małkowa, który do tamtej pory zarządzał Departamentem Zarządzania Państwowego w Ministerstwie Rozwoju Gospodarczego.Odwołanie Surinowa miało mieć przyczynę w tym, że urząd pod jego nadzorem wydał komunikat, że przez cały 2018 r. „dochody do dyspozycji ludności znów się zmniejszyły”, co nie zgadzało się z prezentowaną przez Putina polityką społeczną o coraz to większym dobrobycie w Rosji. Po zmianie kierownictwa Rossatu dane gospodarcze – co wynika z raportu – gwałtownie wzrosły, poprawione o korektę, z których wynikać miał błąd obliczeniowy poprzedników.",,
"UOKiK stawia zarzuty dwóm bankom. „Klienci zostali postawieni pod ścianą""",Urząd Ochrony Konkurencji i Konsumentów poinformował w poniedziałek o postawieniu dwóm bankom zarzutów w związku z jednostronną zmianą przez nie sposobów wyliczania kursów kupna i sprzedaży walut obcych w umowach kredytowych.,"Chodzi o Getin Noble Bank i Raiffeisen Bank International. Według UOKiK, oba poinformowały klientów o zmianie sposobów wyliczania kursów kupna i sprzedaży walut obcych.   – Klienci zostali postawieni pod ścianą. Banki dały im wybór: zaakceptowanie zmian lub wypowiedzenie umowy, co oznaczało, że natychmiast musieliby spłacić zadłużenie. Dlatego wiele osób zostało zmuszonych zaakceptować nowe zasady ustalone przez silniejszą stronę, czyli banki – oświadczył Prezes UOKiK Marek Niechciał.  Zdaniem urzędu, istotne warunki umów na czas oznaczony, przy których istnieje możliwość zadłużenia się konsumentów, mogą zostać zmienione tylko i wyłącznie na skutek dobrowolnego porozumienia banku i konsumenta. – Jeżeli klient nie zgodziłby się na nie, to umowa powinna być wykonywana na dotychczasowych zasadach – podkreślił UOKiK.",,
Hollande: uniknąć interwencji Rosji na Ukrainie,"Francja uważa, że powinno się zrobić wszystko, aby uniknąć interwencji Rosji na Ukrainie. Był to jeden z tematów rozmowy prezydenta Francji Francoisa Hollande'a z premierem Donaldem Tuskiem.","Hollande uważa, że użycie siły przez Rosję stwarza realne zagrożenie podziału terytorialnego Ukrainy i może być zamachem na jej suwerenność. W komunikacie wydanym przez Pałac Elizejski oficjalnie podano, że problem ten był omawiany w rozmowie z premierem Donaldem Tuskiem. Według tego samego źródła, obydwaj politycy podzielają niepokój, wywołany decyzją rosyjskiej Rady Federacji, zezwalającą na interwencję regularnych jednostek wojsk rosyjskich na Ukrainie.Według mediów francuskich, szef polskiego rządu jest lepiej niż przywódcy wielu innych państw Unii zorientowany w tym, co naprawdę się dzieje u naszych wschodnich sąsiadów i w sytuacji geopolitycznej tej części Europy. Nad Sekwaną opinie co do Ukrainy są podzielone. Francuska lewica tradycyjnie broni Rosji twierdząc, że ma ona prawo do ochrony swoich witalnych obiektów, związanych z jej bezpieczeństwem, w tym baz na Krymie.",,
Pence o wydatkach na obronę Europy:  cierpliwość USA nie będzie wieczna,– Prezydent Donald Trump oczekuje od sojuszników w NATO rzeczywistych postępów w sprawie zwiększenia wydatków na obronność do końca 2017 roku – powiedział w poniedziałek wiceprezydent USA Mike Pence na konferencji prasowej w kwaterze głównej Sojuszu w Brukseli.,"Pence powtórzył, że Stany Zjednoczone wypełnią swoje zobowiązania wynikające z członkostwa w NATO. Dodał jednak, że „obrona Europy wymaga też zobowiązań ze strony  Europy”.   Jak przypomniał,  tylko USA i cztery inne kraje NATO przeznaczają na obronność przynajmniej 2 proc. swego PKB.  – Pozostali, w tym największe kraje Sojuszu, nadal nie mają jasnego i wiarygodnego planu, by osiągnąć ten cel – powiedział.  – Prezydent USA i Amerykanie oczekują, że sojusznicy dotrzymają słowa i zrobią więcej dla naszej wspólnej obrony. Prezydent Trump oczekuje rzeczywistych postępów do końca 2017 roku –- powiedział Pence po spotkaniu z sekretarzem generalnym NATO Jensem Stoltenbergiem.  – Cierpliwość prezydenta i Amerykanów nie będzie wieczna – dodał.",,
Rosjanie planowali akcję w Londynie. Chcieli pomóc w ucieczce Assange'a,Rosyjscy dyplomaci prowadzili w zeszłym roku w Londynie tajne rozmowy z ludźmi zbliżonymi do założyciela WikiLeaks Juliana Assange'a w sprawie jego ewentualnej ucieczki z Wielkiej Brytanii – informuje na swoim portalu dziennik „The Guardian”.,"Wstępny plan zakładał wywiezienie Australijczyka z ekwadorskiej ambasady w Londynie samochodem dyplomatycznym i następnie przetransportowanie go do innego kraju – pisze „The Guardian”, powołując się na źródła. Pomysł ten jednak został zarzucony, gdyż uznano go za zbyt ryzykowny. Główną przeszkodą była odmowa przez Londyn wydania Assange'owi „dyplomatycznej ochrony”.Jak utrzymują źródła brytyjskiej gazety, operację zaplanowano wstępnie na Wigilię 2017 r. i była ona połączona z próbami Ekwadoru, by nadać mu „oficjalny dyplomatyczny status”.Po ucieczce z Londynu założyciel WikiLeaks miał pojechać do Rosji, która prawdopodobnie nie wyraziłaby w tym przypadku zgody na jego ekstradycję do USA. Rozważano również, że Assange popłynie statkiem do Ekwadoru. „The Guardian” przypomina, że Assange rozważał już poszukiwanie azylu w Rosji. AP donosiła w tym tygodniu, że chciał on uzyskać rosyjską wizę. Australijczyk jest kluczową postacią w toczącym się w USA dochodzeniu w sprawie ingerowania Rosji w amerykańską kampanię wyborczą w 2016 roku – odnotowuje „The Guardian”.Rząd Ekwadoru odmówił komentarza do sprawy. Rosyjska ambasada w Londynie poinformowała na Twitterze, że doniesienia „Guardiana” są „kolejnym przykładem dezinformacji oraz fake newsa ze strony brytyjskich mediów”.Assange od 2012 roku ukrywa się na terenie ambasady Ekwadoru w Londynie. Państwo to udzieliło mu politycznego azylu. Australijczyk obawia się, że po stawieniu się w sądzie mógłby zostać wydany władzom USA w związku z ujawnianymi przez WikiLeaks tajnymi amerykańskimi dokumentami dotyczącymi wojska i dyplomacji. Był to największy wyciek informacji w historii USA.",,
Unia Europejska przedłużyła sankcje dyplomatyczne wobec Rosji,Unia Europejska oficjalnie przedłużyła sankcje dyplomatyczne wobec Rosji o kolejne pół roku. Decyzję zatwierdzili unijni ministrowie do spraw konkurencyjności na spotkaniu w Brukseli. Wcześniej zielone światło dali ambasadorowie krajów członkowskich.,"Decyzja o przedłużeniu sankcji nie powodowała w przeszłości żadnych kontrowersji, tak też było i tym razem. Na czarnej liście z zakazem wjazdu do Unii i z zablokowanymi aktywami w Europie jest obecnie prawie 150 osób. To separatyści z Krymu, rosyjscy politycy, bliscy współpracownicy prezydenta Putina i wojskowi. Restrykcjami objętych jest także 38 firm, których europejskie aktywa pozostaną zamrożone do połowy września. Wciąż obowiązują także sankcje gospodarcze nałożone na Rosję w 2014 roku i od tego czasu przedłużane. Te obecne obowiązują do końca lipca.",,
"Wsparcie przedsiębiorców, Lasy Państwowe i niepodległa Ukraina. Kandydaci wracają do kampanii","W sobotę kandydat PSL Adam Jarubas podczas konwencji gospodarczej w Warszawie przedstawił postulat uproszczenia systemu podatkowego oraz wsparcia małych i średnich firm. Andrzej Duda (PiS) zapewnił podczas spotkania z leśnikami w Spale,  że jeśli wygra wybory, to nie dopuści do prywatyzacji Lasów Państwowych. Janusz Korwin-Mikke w Skierniewicach mówił m.in., że w polskim interesie jest niepodległa Ukraina. Paweł Kukiz spotkał się z polskimi emigrantami w Dublinie.","Wprowadzenie systemu udogodnień dla młodychprzedsiębiorców i uproszczenie systemu podatkowego oraz wsparcie dla małych iśrednich firm – takie postulaty przedstawił kandydat PSL na prezydenta AdamJarubas na sobotniej konwencji gospodarczej. W zorganizowanej na Stadionie Narodowym w Warszawie konwencji wzięli udziałliderzy PSL, a także zaproszeni przedsiębiorcy.Jarubas: rozłożyć na 5 lat dojście do pełnej składki ZUS dla młodych przedsiębiorcówKandydat PSL i marszałek województwa świętokrzyskiego podkreślił wprzemówieniu, że w ostatnich latach ponad 2 mln ludzi wyjechało z Polski, awprowadzenie ułatwień w prowadzeniu firmy może skłonić do powrotu chociażczęść z nich.W opinii Jarubasa system ulg i udogodnień dla młodych przedsiębiorcówpowinien dotyczyć głównie sfery ubezpieczeń społecznych. Wiceszef PSLzaznaczył, że jego konkretna propozycja polega na rozłożeniu na 5 lat dojściedo pełnej składki ZUS dla młodych przedsiębiorców. Duda: Lasy Państwowe to jedno z lepszych polskich przedsiębiorstwKandydat PiS na prezydenta Andrzej Duda na sobotnimspotkaniu z leśnikami w Spale (Łódzkie) podkreślił, że jest zwolennikiemsilnego państwa, do którego należą zasoby naturalne. Zapewnił, że jeśli wygrawybory, to nie dopuści do prywatyzacji Lasów Państwowych.Przypomniał, że 30 proc. powierzchni Polski zajmują lasy, które wzdecydowanej większości są w zarządzie Lasów Państwowych. Zdaniem Dudy takisystem zarządzania sprawdził się i nie powinien być zmieniany.– To jedno z lepszych polskich przedsiębiorstw o charakterze państwowym ijakiekolwiek zmiany tutaj są niepotrzebne. Jeżeli coś dobrze działa, tolepiej to zostawić, niż dotykać, kombinować i psuć – powiedział Duda. Korwin-Mikke: Ukraina niepodległa; nieważne, czy z Krymem i DonbasemJanusz Korwin-Mikke odwiedził w sobotę Skierniewice. Kandydat na prezydenta RP z ugrupowania KORWiN mówił między innymi o sytuacji międzynarodowej, nawiązując do konfliktu na Ukrainie. – Oczywiste jest – ocenił – że w polskim interesie jest Ukraina niepodległa. Według niego nie jest jednak istotne, czy z Krymem i Donbasem. Zdaniem Korwin Mikkego, nawet jeśli z konfliktu z Rosją Ukraina wyjdzie osłabiona, to lepiej dla Polski.Paweł Kukiz prowadzi swoją kampanię w Irlandii. W sobotę  spotykał się z polskimi emigrantami w Dublinie. W piątek  odwiedził Limerick i Cork. W niedzielę planuje przenieść się do Wielkiej Brytanii, a konkretnie Birmingham oraz Londynu.Wybory prezydenckie odbędą się 10 maja.",,
Ukraina kupuje od Amerykanów pociski przeciwpancerne,"Ukraina kupiła od Stanów Zjednoczonych 150 pocisków przeciwpancernych Javelin – poinformowała agencja Reutera, powołując się na źródła zbliżone do amerykańskiego Kongresu. Wartość zakupu to 39 mln dolarów.","Zakup pocisków Javelin będzie sfinansowany przez Ukrainę i jest niezależny od przekazywanej do Kijowa amerykańskiej pomocy wojskowej o łącznej wartości 391 mln dolarów. Temat pomocy tej pojawił się przy okazji kontrowersji wokół lipcowej rozmowy telefonicznej prezydentów Ukrainy i USA Wołodymyra Zełenskiego i Donalda Trumpa.Umowa o sprzedaży Ukrainie pocisków Javelin została sfinalizowana pod koniec czerwca lub na początku lipca – wskazuje Reuters. Jako pierwszy wspominał o niej chargé d'affaires ambasady Stanów Zjednoczonych w Kijowie William Taylor, który na początku sierpnia poinformował, że Kijów zwrócił się do USA z prośbą o sprzedaż większej liczby tych pocisków.W marcu ubiegłego roku Departament Stanu USA zawiadomił Kongres, że zamierza sprzedać Ukrainie przeciwpancerne pociski kierowane Javelin i ich wyrzutnie o wartości 47 mln dolarów. W liście do Kongresu Departament Stanu informował, że plany dotyczą sprzedaży 37 wyrzutni oraz 210 pocisków.Javeliny dotarły na Ukrainę w kwietniu ubiegłego roku, a w maju ukraińska armia przeprowadziła pierwsze ćwiczenia z ich użyciem. W minionym roku Ukraina otrzymała także od USA dwa kutry patrolowe typu Island. Padła jednocześnie oferta przekazania ukraińskiej marynarce wojennej dwóch fregat rakietowych typu Oliver Hazard Perry.",,
"„Zrobiliśmy to, czego oczekiwał suweren”, „otwieramy możliwości kombinowania”","– Zjednoczona Prawica zrobiła to, czego oczekiwał suweren. Nagrody, które zostały wypłacone, nie zostały zaakceptowane przez społeczeństwo i to spowodowało projekt ustawy obniżający uposażenia parlamentarzystów – powiedziała w programie „Minęła 8” posłanka PiS Lidia Burzyńska. – Jeśli obniżamy wysokim urzędnikom państwowym wynagrodzenia, to otwieramy potężne zagrożenie dla państwa. Przywracamy instytucję łapówek dla najważniejszych osób w państwie – powiedział poseł Kukiz’15 Tomasz Rzymkowski. Politycy komentowali uchwaloną ustawę, która przewiduje obniżenie uposażenia parlamentarzystów o 20 proc.","Sejm uchwalił ustawę, która przewiduje obniżenie uposażenia parlamentarzystów o 20 proc. Uposażenie posła i senatora będzie odpowiadało 80 proc. wysokości wynagrodzenia podsekretarza stanu.Za ustawą głosowało 240 posłów, dwóch było przeciw, pięciu wstrzymało się od głosu. Nie głosowało 213 posłów, w tym całe klubu: PO, Nowoczesnej i PSL-UED. Goście „Minęła 8” komentowali uchwaloną ustawę.– Mieliśmy swoją poprawkę – ścięcie do zera wynagrodzeń dziś, ale podniesienie przyszłym parlamentarzystom – i za tą poprawką głosowałam – powiedziała posłanka Nowoczesnej Paulina Hennig-Kloska. – Ta ustawa nie obejmuje członków prezydium sejmu, członków rządu. Dzisiaj rząd (to są również posłowie) i marszałkowie obcięli pensje posłom, a ich ta ustawa nie obejmuje. To jakaś hipokryzja. To, co dzisiaj powinni zrobić połowie Prawa i Sprawiedliwości, to położyć ustawę zrównującą pensje prezydium sejmu do poziomu wynagrodzeń poselskich – dodała. Do jej słów odniosła się posłanka PiS Lidia Burzyńska. – Zachowanie opozycji dało dowód hipokryzji. Najpierw składacie projekt poprawki o obniżeniu „do zera”, a później większość opozycji nie bierze udziału w głosowaniu. To hipokryzja pod publiczkę – skomentowała.– Zjednoczona Prawica zrobiła to, czego oczekiwał suweren. Nagrody, które zostały wypłacone, nie zostały zaakceptowane przez społeczeństwo i to spowodowało projekt ustawy obniżający  uposażenia parlamentarzystów – dodała.Do sprawy obniżenia uposażeń wypowiedział się również poseł  Kukiz’15 Tomasz Rzymkowski.",,
Niemcy wprowadziły ograniczenia dla Facebooka,"Niemiecki Urząd Ochrony Konkurencji ograniczył pobieranie, przetwarzanie i gromadzenie danych przez portal społecznościowy Facebook. Jak powiedział w Bonn szef urzędu Andreas Mundt, amerykańska firma nadużywa swojej dominującej pozycji w Niemczech.","Urząd zakazał Facebookowi gromadzenia danych z innych portali – takich jak Whatsapp czy Instagram – bez wiedzy ich użytkowników.– Facebook nadal może gromadzić i przetwarzać dane ze stron trzecich, ale tylko wtedy, gdy użytkownik rzeczywiście wyrazi na to zgodę. Jeżeli tego nie zrobi, dane muszą pozostać tam, gdzie faktycznie zostały zebrane – powiedział Andreas Mundt podczas konferencji prasowej w Bonn. Decyzja niemieckiego urzędu nie jest prawomocna. Facebook może w ciągu miesiąca odwołać się od niej do Wyższego Sądu Okręgowego w Duesseldorfie. Przedstawiciele Facebooka natychmiast po wyroku poinformowali, że zamierzają skorzystać z tej możliwości.Odczytując wyrok Andreas Mundt powiedział, że po jego uprawomocnieniu się ograniczenia dla Facebooka będą obowiązywały na terenie Niemiec, wyraził jednak nadzieję, że podobne rozwiązania zostaną przyjęte w całej Unii Europejskiej.",,
Spór o Ukrainę w PE. „Nie prowokujmy dalej Putina. To drażnienie rosyjskiego niedźwiedzia”,"– Jeżeli będziemy drażnić rosyjskiego niedźwiedzia, to ten w końcu odpowie. Czy naprawdę chcemy prowadzić wojnę z Putinem? Jeżeli tak, to tak się też stanie – mówił europoseł Nigel Farage. Brytyjski polityk odniósł się w ten sposób do głosowań na Ukrainie i w Brukseli w sprawie ratyfikacji umowy stowarzyszeniowej z Unią Europejską. Polscy eurodeputowani, Jacek Saryusz-Wolski i Anna Fotyga, nie zgodzili się z Brytyjczykiem, mówiąc, że chodzi o bezpieczeństwo całej Europy.","Na kilka godzin przed ratyfikacją umowy stowarzyszeniowej Ukraina–UE, Nigel Farage  starł się w Parlamencie Europejskim z polskimi europosłami. – Nie prowokujmy dalej Putina – niezależnie od tego, czy go lubimy, czy też nie – apelował Brytyjczyk, oceniając, że Zachód stoi w obliczu największego kryzysu od 70 lat. Jacek Saryusz-Wolski i Anna Fotyga zaprotestowali. Saryusz-Wolski: tu chodzi o bezpieczeństwo Europy– Tu nie chodzi tylko u suwerenność Ukrainy, ale o bezpieczeństwo Europy. Ukraińcy muszą czuć wsparcie – jeśli pozostawimy ich sam na sam  Rosją – będą się uginać pod jej presją – mówił Jacek Saryusz-Wolski.Polityk dodał, że tylko konsekwentna izolacja polityczna i narastające sankcje ekonomiczne mogą skłonić Rosję do wycofania się i zaprzestania działań militarnych na Ukrainie.                                                teraz odtwarzaneSaryusz-Wolski: tu chodzi o bezpieczeństwo Europy Anna Fotyga: polityka salami jest fundamentalnym błędem– W obecnej sytuacji nie możemy sobie pozwolić na błędne oceny, naiwność, iluzję i udawanie, że takich zagrożeń dla całego wolnego świata nie ma. Panie Farage, myślę, że polityka salami, polegająca na tym, że jeśli rzucimy Rosji jakiś ochłap, to się zadowoli – jest fundamentalnym błędem – mówiła Anna Fotyga. Powiedziała też, że Europa musi uważać, jakie sygnały i gesty przekazuje stronie rosyjskiej. Dodała, że umowa stowarzyszeniowa w części handlowej „powinna wejść w życie natychmiast”.                                                teraz odtwarzaneAnna Fotyga: polityka salami jest fundamentalnym błędem Umowa stowarzyszeniowa Ukraina-UE ratyfikowanaWe wtorek  Parlament Europejski oraz Rada Najwyższa Ukrainy ratyfikowały umowę stowarzyszeniową Ukrainy z Unią Europejską.  Część polityczną umowy UE podpisała w marcu, w geściewsparcia dla władz w Kijowie w czasie zaostrzających się napięć z Rosją ikryzysu politycznego. Gospodarczą część, dotyczącą przede wszystkimwolnego handlu, podpisano w czerwcu.Jednak w miniony piątek w Brukseli  przedstawiciele UE, Rosji i Ukrainy oświadczyli, że wdrażanie umowy o wolnym handlu UE-Ukraina zostanie odłożone   do 31 grudnia 2015 roku. Do tego czasu Ukraina nadal będzie korzystać z jednostronnego zniesienia ceł przez UE.",,
"„Oznacz ziomeczka, który uczciwie płaci podatki”. Premier publikuje żartobliwy mem","„Okazuje się, że bywam bohaterem całkiem popularnych memów” – napisał premier Mateusz Morawiecki na założonym niedawno oficjalnym profilu na Facebooku. Do wpisu załączył mem żartobliwie ukazujący jego samego.","Na memie widać premiera podającego rękę chłopcu. Fotografia opatrzona jest podpisem: „Oznacz ziomeczka, który uczciwie płaci podatki”.Jak pisze Morawiecki, „warto było założyć profil na Facebooku także dlatego, żeby czasem pośmiać się z samego siebie”. Do wpisu premier załączył pozdrowienia dla autorów satyrycznego fanpage'a: „Mateusz Morawiecki Memes”. „Wbrew pogłoskom nie zamierzam opodatkować memów"" – dodał. Oficjalny profil na portalu premier Morawiecki założył nieco ponad tydzień temu. „Nie mogło mnie z Państwem zabraknąć” – pisał wtedy szef rządu.",,
Rowhani: To Iran będzie decydować o poziomie współpracy z MAEA,– Iran może ograniczyć współpracę z Międzynarodową Agencją Energii Atomowej w reakcji na groźbę nowych sankcji USA wobec irańskiego eksportu ropy naftowej – oświadczył prezydent Iranu Hasan Rowhani.,"– Działalność Iranu w dziedzinie nuklearnej miała zawsze charakter pokojowy i to Iran będzie decydować o poziomie współpracy z Międzynarodowej Agencją Energii Atomowej – powiedział Rowhani w Wiedniu po spotkaniu z szefem MAEA Yukiyą Amano.Prezydent Iranu przybył do Wiednia, aby podjąć próbę utrzymania porozumienia nuklearnego z Zachodem, z którego jednostronnie wycofały się Stany Zjednoczone. Rowhani zaapelował do rządów krajów europejskich i innych, aby sprzeciwiły się polityce Trumpa.– Odpowiedzialność za zmianę poziomu współpracy Iranu z MAEA spada na tych, którzy spowodowali nową sytuację. Iran przetrwa kolejne amerykańskie sankcje, tak jak przetrwał poprzednie. Ten rząd USA nie będzie u władzy wiecznie. Ale historia osądzi inne kraje na podstawie tego, jak postąpią dzisiaj – podkreślił Rowhani. Co zrobią pozostali sygnatariusze?Zapewnił równocześnie, że jeśli pozostałe kraje - sygnatariusze porozumienia nuklearnego będą mogły zagwarantować Iranowi dotychczasowe warunki współpracy to Iran będzie przestrzegać porozumienia, nawet bez USA.",,
Puigdemont nie zamierza stawać przed sądem w Madrycie. Zostanie w Belgii,Hiszpański Sąd Najwyższy wezwał na czwartek byłego premiera Katalonii Carles Puigdemont na przesłuchanie. Polityk zostaje jednak w Belgii. W Hiszpanii zostało wobec niego wszczęte postępowanie w sprawie zarzutów dotyczących rebelii i działalności wywrotowej. Grozi za to do 30 lat więzienia.,"Były premier Katalonii jest w Belgii od kilku dni. Na jednej z konferencji prasowych zapowiedział, że jest gotów wrócić do Hiszpanii, pod warunkiem, że otrzyma gwarancję rządu w Madrycie, iż będzie mógł liczyć na uczciwe postępowanie sądowe.Jego adwokat poinformował, że na razie Carles Puigdemont do kraju się nie wybiera. – Jest możliwe przecież przesłuchanie go w Brukseli, albo we współpracy z belgijskimi organami, albo sami Hiszpanie mogą tu przylecieć – powiedział Paul Bekaert. Z informacji belgijskich mediów wynika, że trójka współpracowników katalońskiego przywódcy wróciła już do Hiszpanii, trzech innych polityków pozostało na razie w Belgii.",,
El Clasico: klasyk nudy i kontrowersje,„Wiele szumu i mało Klasyku” - tak opisała wczorajszy mecz Barcelony z Realem hiszpańska gazeta Sport. Trudno się z tym nie zgodzić. Za nami jedno z najnudniejszych El Clasico ostatnich lat. A najwięcej mówi się o dwóch niepodyktowanych rzutach karnych dla ekipy z Madrytu.,"Mecz Barcelony z Realem zakończył się bezbramkowym remisem po raz pierwszy od 17 lat. Znane z porywającego futbolu drużyny tym razem zanudziły wyczekujących goli i porywających akcji kibiców na całym świecie.Wystarczy powiedzieć, że po meczu najwięcej mówi się o kontrowersjach. Faktycznie, Realowi należały się dwa rzuty karne. Chodzi o sytuację z 17. minuty, kiedy Gerard Pique wybił piłkę z linii bramkowej po główce Casemiro. Dopadł do niej Rafael Varane, który próbował przerzucił ją za siebie. Gdy się odwracał, wpadł w niego Clement Lenglet. Stoper „Królewskich” od razu padł na murawę i, jak pokazały powtórki, został zaatakowany korkami w udo. – Na boisku miałem małe wątpliwości, ale gdy zeszliśmy do szatni i zobaczyliśmy to udo czy krwiaka, jakiego miał, to nie było już wątpliwości – powiedział w hiszpańskiej telewizji Movistar+ Casemiro. Zupełnie inny ogląd sytuacji miał Lenglet. – Chciałem wybić piłkę głową i nadać jej odpowiedniego impetu, by daleko poleciała. Pechowo dotknąłem też nogi Varane’a. Nie jestem piłkarzem, który lubi kopać rywali. Według mnie nie był to karny, brałem udział w tej akcji i wiem, że nie chciałem faulować – przyznał w rozmowie z hiszpańskim dziennikiem As zawodnik Barcelony. Dwie minuty później znów Varane był w centrum uwagi. I znów po faulu na nim Realowi należała się jedenastka. Tym razem po rzucie rożnym za koszulkę ciągnął go Ivan Rakitić. Gwizdek sędziego wciąż milczał. – Varane powiedział, że były dwa karne w pierwszej połowie? Szanuję go i nie muszę nic mówić. My też moglibyśmy porozmawiać o sędziowaniu, ja widziałem swoje. W polu karnym nie brakuje stykowych sytuacji. Trzeba walczyć i przepychać się przy stałych fragmentach – powiedział Rakitić. – To niepokojące, że nie skorzystano z powtórek w dwóch oczywistych sytuacjach. Trudno zrozumieć, dlaczego w tego typu akcjach nie korzysta się z tego dobrodziejstwa technologii – pieklił się Emilio Butrageno, były piłkarz madryckiego klubu, a obecnie dyrektor ds. instytucjonalnych klubu. Znakomity przed laty napastnik nie mógł zrozumieć, dlaczego sędzia nie skorzystał z VAR. Niespodziewanie rano Real zamieścił na swojej stronie internetowej oświadczenie, w którym dokładnie opisał obie kontrowersyjne sytuacje, jasno stawiając pytanie, czemu arbiter nie obejrzał powtórek spornych sytuacji.Tym samym w Hiszpanii na nowo rozgorzała dyskusja o poziomie sędziowania. Na Półwyspie Iberyjskim narzeka się na arbitrów od lat. Wydawało się, że wraz z wprowadzeniem systemu VAR kontrowersji będzie mniej. Ale tak się nie stało. – Cały czas wracamy do tej samej sprawy. Wiecie, że jesteśmy zwolennikami VAR. Rozumiemy, że technologia jest po to, by pomagać, bo nie da się widzieć wszystkiego – podsumował Butrageno.",,
"Papież Franciszek w siedlisku mafiosów: kto obiera drogę zła, kradnie nadzieję","– Ten, kto dobrowolnie obiera drogę zła, kradnie nadzieję. Korupcja, zepsucie śmierdzi – powiedział papież Franciszek podczas spotkania w Scampii, ubogiej dzielnicy Neapolu, opanowanej przez przestępców powiązanych z mafią. Ojciec Święty przebywa w Kampanii z pielgrzymką.","Franciszek znany jest z podnoszenia trudnych tematów. W Neapolu zajął się kwestią zagrożeń czyhających ze strony zorganizowanej przestępczości. Kto działa w gangach, „coś zarobi, ale kradnie nadzieję, okrada siebie i wszystkich, ludzi uczciwych i pracowitych, dobre imię miasta, jego gospodarkę” – przyznał podczas spotkania z udziałem kilku tysięcy osób, które odbyło się na placu Jana Pawła II.„Korupcja odbiera godność”Papież skomentował również wzrost korupcji we Włoszech. – Korupcja śmierdzi, skorumpowane społeczeństwo śmierdzi i chrześcijanin, który dopuszcza korupcję, nie jest chrześcijaninem, śmierdzi – stwierdził Franciszek, który podkreślił, że ten proceder „odbiera ludziom pracę i godność. – Nikt z nas nie może powiedzieć: ja nigdy nie dam się skorumpować. To jest pokusa, to staczanie się ku łatwym interesom, przestępczości, korupcji – przekonywał.Poprosił również o większy szacunek dla imigrantów, którzy masowo napływają do Włoch, głównie z Afryki. – Imigranci nie są ludźmi drugiej kategorii. To obywatele, to dzieci Boże – zauważył Franciszek, który zaapelował do neapolitańczyków, o „oczyszczenie własnej duszy, miasta i społeczeństwa”, by, jak podkreślił, „nie śmierdziały zepsuciem”.",,
Byli prezydenci dostaną podwyżkę,"Nowelizację, która byłym prezydentom zapewnia dożywotnie uposażenie w wysokości 75 proc. wynagrodzenia urzędującej głowy państwa, bez poprawek przyjął w czwartek Senat. Teraz nowela trafi do prezydenta.","Obecnie, zgodnie z przepisami, byli prezydenci otrzymują miesięcznie uposażenie równe połowie wynagrodzenia zasadniczego urzędującego prezydenta. Nowelizacja podwyższa to uposażenie do 75 proc.Zgodnie z informacją umieszczoną na stronie internetowej prezydenckiej kancelarii, prezydent otrzymuje obecnie wynagrodzenie zasadnicze w wysokości 12 365,22 zł brutto oraz dodatek funkcyjny w wysokości 5 299,38 zł i dodatek za wysługę lat, w sumie 20 137,64zł brutto.Ustawa o uposażeniu b. prezydentów RP przewiduje, że świadczenia te przysługują prezydentom wybranym od 1989 r. w wyborach powszechnych lub przez Zgromadzenie Narodowe, czyli Wojciechowi Jaruzelskiemu, Lechowi Wałęsie i Aleksandrowi Kwaśniewskiemu. Uposażenie byłych prezydentów traktuje się w zakresie ubezpieczeń społecznych oraz przepisów podatkowych tak jak wynagrodzenie za pracę. Ponadto była głowa państwa otrzymuje środki finansowe na prowadzenie biura w wysokości i na zasadach określonych dla posłów otrzymujących środki finansowe na utworzenie, funkcjonowanie i finansowanie biura poselskiego.Według obowiązujących przepisów były prezydent zachowuje uprawnienie do ochrony na terytorium Rzeczypospolitej Polskiej na zasadach określonych przez ministra spraw wewnętrznych. Wydatki związane z ochroną są pokrywane z budżetu państwa w części dotyczącej Ministerstwa Spraw Wewnętrznych.Byłemu prezydentowi oraz członkom jego rodziny przysługują także świadczenia publicznych zakładów opieki zdrowotnej na zasadach określonych dla pracowników i członków ich rodzin oraz na warunkach określonych dla osób zajmujących kierownicze stanowiska państwowe i członków ich rodzin.W czwartek za nowelizacją zagłosowało 54 senatorów, 32 było przeciw; 1 senator wstrzymałsię od głosu.",,
Orban nie wyklucza budowy muru na granicy z Chorwacją. Węgrzy odgrodzili się już od Serbii,"Premier Węgier zasugerował, że jeśli presja migracyjna będzie coraz większa, na granicy z Chorwacją może powstać mur. Viktor Orban mówił o tym w Brukseli po spotkaniach z przewodniczącymi Komisji Europejskiej, Rady Europejskiej i Europarlamentu.","Węgry postawiły już ogrodzenie na granicy z Serbią, tłumacząc to unijnymi wymogami i koniecznością ochrony zewnętrznej granicy strefy Schengen przed nielegalnymi imigrantami z południa. Ma tam również powstać mur. Mur drugi, na granicy z Chorwacją, byłby jednak bezprecedensowy, bo dzieliłby dwa unijne kraje. W Europie rośnie zaniepokojenie problemem imigrantów. Francja i Niemcy mają przedstawić wspólną propozycję rozwiązania kryzysu. Przewodniczący Rady Europejskiej Donald Tusk opowiedział się za rozdzieleniem co najmniej 100 tys. uchodźców między kraje UE. Niemiecki problem?Premier Węgier Viktor Orban powiedział w czwartek na wspólnej konferencji prasowej w Brukseli z szefem Parlamentu Europejskiego Martinem Schulzem, że strefa Schengen jest zagrożona przez kryzys migracyjny w Europie. Ocenił, że nie jest to „problem europejski, ale niemiecki”. Jak mówił, imigranci nie chcą dostać się do Polski, Węgier czy Estonii.  – Wszyscy chcieliby do Niemiec. My musimy ich tylko zarejestrować. Jeśli niemiecka kanclerz nalega na to, żeby nikt nie opuszczał Węgier bez zarejestrowania, to my będziemy ich rejestrować – zapowiedział. Jego zdaniem najważniejszą kwestią jest zapewnienie kontroli na zewnętrznych granicach UE, a dopiero później można dyskutować o kwotach podziału uchodźców między państwa UE. – Rozmowa o systemie kwotowym bez rygorystycznych kontroli granicznych jest zaproszeniem dla tych, którzy chcą do nas przybyć – dodał. Orban nie wykluczył też budowy muru na granicy z Chorwacją. W przyszłym tygodniu Komisja Europejska ma przedstawić nowe propozycje działań, w tym dotyczące dystrybucji uchodźców pomiędzy kraje UE. W czerwcu część państw, w tym Polska, sprzeciwiła się propozycji ustanowienia wiążących kwot rozmieszczenia uchodźców w państwach unijnych. Według tych kwot miano rozdzielić 40 tys. uchodźców, którzy dotarli do Włoch i Grecji, oraz 20 tysięcy z obozów poza UE. W obliczu nasilenia kryzysu migracyjnego w UE rośnie presja na ustanowienie obowiązkowego systemu dystrybucji uchodźców.",,
Boliwia: Po 38 latach schwytano włoskiego lewackiego terrorystę,"W Santa Cruz, największym mieście Boliwii, po 38 latach schwytano lewackiego terrorystę winnego współudziału w zamachach, w których zginęły cztery osoby. Cesare Battisti w 1981 zbiegł z więzienia we Włoszech i uzyskał azyl we Francji.","Battisti należał w latach 70. do terrorystycznej organizacji „Uzbrojeni proletariusze na rzecz komunizmu”. 38 lat temu zbiegł z więzienia we Włoszech do Francji, która wówczas udzielała schronienia lewackim terrorystom wyrzekającym się przemocy.  Cztery lata później komunistyczny terrorysta został skazany we Włoszech zaocznie na dożywocie za udział w zamachach, w których śmierć poniosły cztery osoby, w tym dwóch policjantów.  We Francji zasłynął jako autor poczytnych powieści kryminalnych. Gdy w 2002 roku groziła mu ekstradycja do Włoch, grupa francuskich intelektualistów pomogła mu uciec do Brazylii, gdzie żył na wolności.",,
Poseł PiS zawieszony w prawach członka partii. Miał kupić prawo jazdy,Decyzją prezesa PiS Jarosława Kaczyńskiego poseł Piotr Olszówka został zawieszony w prawach członka Prawa i Sprawiedliwości do czasu wyjaśnienia sprawy przez organy wymiaru sprawiedliwości – poinformowała na Twitterze rzeczniczka partii Beata Mazurek.,"Prokuratura postawiła posłowi PiS zarzuty. Dotyczą sprawy kupna prawa jazdy i posługiwanie się nielegalnie zdobytym dokumentem. Chodzi o sprawę z Biłgoraja sprzed kilku lat. W tamtejszym starostwie w latach 2011-15 miała działać grupa przestępcza pod przewodnictwem Krzysztofa L. z Wydziału Komunikacji i Drogownictwa. Urzędnicy mieli brać od kilkuset złotych od kilku tysięcy złotych za załatwianie prawa jazdy. Jednym z klientów miał być Piotr O. W czerwcu 2018 r. prokurator generalny Zbigniew Ziobro skierował wniosek do marszałka Sejmu o wyrażenie zgody na pociągnięcie posła Piotra O. do odpowiedzialności karnej. Następnie poseł sam zrzekł się immunitetu; w styczniu sejmowa komisja regulaminowa, spraw poselskich i immunitetowych pozytywie zaopiniowała formalną poprawność oświadczenia posła. Z zebranego materiału dowodowego wynikało, że Piotr O. nigdy nie odbył szkoleń podstawowych dla osób ubiegających się o prawo jazdy kategorii A i C oraz nie zdawał i nie zdał egzaminów państwowych wymaganych do uzyskania prawa jazdy tych kategorii, a dokumenty stwierdzające te okoliczności w postaci zaświadczeń i wniosek o wydanie prawa jazdy zostały podrobione. Miał on też udzielić „Krzysztofowi L. korzyści majątkowej w kwocie nie mniejszej niż 1,5 tys. zł, gdy ten w starostwie biłgorajskim był inspektorem w wydziale komunikacji i drogownictwa. O. miał też poświadczyć nieprawdę w dokumentach o wydanie prawa jazdy tych kategorii” – informowała PK. Według prokuratury mógł też „podstępnie wprowadzić w błąd” zastępcę kierownika wydziału w celu wydania prawa jazdy, na podstawie fałszywych dokumentów przystąpić do szkolenia i egzaminu na prawo jazdy kategorii C+E oraz posłużyć się uzyskanymi niezgodnie z prawem uprawnieniami do kierowania pojazdami w trakcie kontroli drogowej.",,
W MSW nie boją się zamachów. Plany budynku i informacje o kamerach zamieszczają w sieci,"Na stronach internetowych MSW można znaleźć najważniejsze informacje o głównej siedzibie resortu: rzuty pięter, w tym gabinetu ministra, oraz informacje o położeniu kamer monitoringu – czytamy w „Rzeczpospolitej”.   Tymczasem jest ryzyko, że z takich danych mogliby skorzystać terroryści.","W siedzibie Ministerstwa Spraw Wewnętrznych przy ul. Batorego w Warszawie od kilku lat trwa remont. Na swojej stronie internetowej resort zamieszcza pełną dokumentację przetargową i nie usuwa jej po zakończeniu prac.  Ostatni przetarg dotyczy remontu gabinetów dla kierownictwa resortu. Zamieszczono ich plany, wizualizacje przebudowywanych łazienek oraz informacje o sieciach teleinformatycznych.  Wykładamy wszystko terrorystom na stół– Elementem pracy wszystkich organizacji terrorystycznych jest rozpoznanie. My im to wykładamy na stół – ostrzega Jerzy Dziewulski, były szef ochrony prezydenta Aleksandra Kwaśniewskiego. Jak wyjaśnia,  MSW powinno być wzorem dbania o bezpieczeństwo, tymczasem zachowanie urzędników może przynieść tragiczne konsekwencje. „Rzeczpospolita” zapytała w resorcie o potencjalne zagrożenie; odpowiedź była oszczędna. „Ta kwestia zostanie przedyskutowana, a sposób wyboru wykonawców poddany dogłębnej analizie” – poinformowało biuro prasowe ministerstwa.",,
"Brytyjski żołnierz domaga się odszkodowania, bo armia nie uchroniła go przed zimnem","Urodzony w Ghanie 36-letni Michael Asiamah pozwał Ministerstwo Obrony Wielkiej Brytanii. Powodem był fakt, że zmarzł podczas trwania ćwiczeń wojskowych. Mężczyzna twierdzi, że armia nie wzięła pod uwagę jego pochodzenia i tego, że nie jest przyzwyczajony do niskich temperatur.","Podczas ćwiczeń w Leicestershire w marcu 2016 r. Ghańczyk Michael Asiamah  miał prosić o dodatkowe ubranie zabezpieczające przed mrozem, jednak jego prośby zostały zignorowane. Asiamah twierdzi, że nikt nie ostrzegł go przed tym, jakie warunki panują na poligonie, dlatego też nie wziął ze sobą dodatkowego ubrania.Były żołnierz uważa, że z powodu swojego pochodzenia nie jest przystosowany do temperatury, jaka panuje w Wielkiej Brytanii. Stwierdził, że armia powinna potraktować w sposób specjalny osoby urodzone w Afryce i na Karaibach. Dodał, że są one 30-krotnie bardziej podatne na odniesienie obrażeń z powodu zimna niż ich biali koledzy.Asiamah żąda od Ministerstwa Obrony 150 tys. funtów (około 750 tys. zł).Ghańczyk uważa, że ćwiczenia te spowodowały u niego obrażenia na całe życie. W rozmowie z „Daily Express” stwierdził, że na skutek wychłodzenia zmaga się z bólem i drętwieniem niektórych części ciała.Były żołnierz stoi obecnie na czele ewangelickiego kościoła w pobliżu swojego domu w Tidworth w hrabstwie Wiltshire. W armii służył do października 2016 r.",,
Kryzys uderza w imigrantów,"Kryzys ekonomiczny dotknął mocniej imigrantów niż miejscowych, zwłaszcza w takich krajach jak Irlandia, Hiszpania, czy Włochy – wynika z raportu OECD opublikowanego w poniedziałek w Paryżu.","W krajach tych, które odnotowały ostatnio znaczny wzrost imigracjizarobkowej, „imigranci są dotknięciu przez bezrobocie w sposóbnieproporcjonalny” – napisano w raporcie. „Wynika to częściowo z faktu, że są nadreprezentowani w sektorach dotkniętych przez kryzys oraz w grupach najsłabszych na rynku pracy, takich jak osoby młode czy słabo wykształcone” – pisze OECD. W całym OECD bezrobocie wśród imigrantów wzrosło do 11,9 proc. w 2010 roku. W ciągu 10 lat wzrost wyniósł 2,7 punktu procentowego, czyli bardziej niż wśród miejscowych. W tym samym okresie kryzys sprawił, że coraz więcej mieszkańców krajówbiednych emigruje do grupy 34 państw OECD. W ciągu 10 lat liczbaobcokrajowców wzrosła tam o jedną trzecią, przekroczyła 110 mln i wyniosła 9 proc. ogólnej populacji. Autorzy raportu chwalą zwłaszcza Niemcy, Danię, Finlandię i Szwecję, któremimo kryzysu „wprowadziły liczne środki by integrować imigrantów na rynkupracy”. W studium pod uwagę wzięte zostały takie czynniki jak wykształcenie, opiekazdrowotna, warunki mieszkaniowe i zatrudnienia oraz dochody.",,
Mucha na szefa Platformy? Kidawa-Błońska potwierdza kandydaturę,"Wicemarszałek Sejmu Małgorzata Kidawa-Błońska (PO) potwierdziła doniesienia medialne, że posłanka PO Joanna Mucha weźmie udział w wyborach na przewodniczącego Platformy Obywatelskiej.","Portal Onet.pl poinformował, że podczas poniedziałkowego posiedzenia Rady Regionu w woj. lubelskim posłanka PO Joanna Mucha ogłosiła, że weźmie udział w wyborach na przewodniczącego Platformy Obywatelskiej. Według portalu zrobiła to w obecności Grzegorza Schetyny i wicemarszałek Sejmu Małgorzaty Kidawy-Błońskiej. – Byłam wczoraj w Lublinie, gdzie odbyła się Rada Regionu PO i na tej radzie Joanna Mucha zgłosiła, że w momencie rozpisania wyborów, a prawdopodobnie stanie się to 14 grudnia, zgłosi się do startu w wyborach i będzie prowadziła swoją kampanię wyborczą – potwierdziła Kidawa-Błońska. Wicemarszałek Sejmu przyjechała do Łodzi, aby spotkać się ze studentami Akademii Humanistyczno-Ekonomicznej, słuchaczami Uniwersytetu Trzeciego Wieku AHE, przedstawicielami środowiska kultury oraz swoimi partyjnymi koleżankami i kolegami. Podczas briefingu poprzedzającego spotkanie z członkami PO zwróciła uwagę, że wtorek jest przedostatnim dniem jej podróży po kraju w ramach prowadzonej kampanii przed partyjnymi prawyborami, które mają w sobotę 14 grudnia wyłonić kandydata PO w walce o fotel prezydenta. W środę będzie w Opolu i we Wrocławiu.",,
"„Gdyby Putin oddał władzę, straciłby pieniądze i trafił do więzienia”","– Władimir Putin nie może oddać władzy. Jego sytuacja jest bardzo niepewna. Przez 18 lat terroryzuje swój kraj, popełnia straszne czyny u siebie i za granicą, kradnie pieniądze, doprowadził do śmierci wielu osób, jest winny zbrodni wojennych. Gdyby oddał władzę, to straciłby pieniądze i trafił do więzienia. To jest kwestia jego fizycznego przetrwania – powiedział na antenie TVP Info Bill Browder, działacz praw człowieka, autor amerykańskich sankcji przeciwko Rosji.","Bill Browder opowiedział swoją historię, gdy w latach dziewięćdziesiątych próbował na terenie Federacji Rosyjskiej prowadzić interesy.– Ujawniłem ogromną korupcję w Rosji, w czasie gdy prowadziłem tam fundusz inwestycyjny. Przeszukano moje biura i wydalono z kraju. Mój prawnik badał tę sprawę i odkrył, że wielu uczestników nalotu na moje biuro zagarnęło dokumenty z mojego biura i w ten sposób było w stanie zagarnąć 230 milionów dolarów w formie zapłaconych podatków – powiedział. Dodał, że jego prawnik był poddawany torturom przez 358 dni, „zmuszano go do zmiany zeznań, ale nie chciał się na to zgodzić i zabito go 16 listopada 2009 roku”. Browder zaznaczył, że w wyniku jego działalności wprowadzono tzw. „Magnitsky act” - prawo, które obowiązuje m.in. w Wielkiej Brytanii, w Kanadzie, USA i krajach bałtyckich.",,
"Dworczyk o słowach Broniarza: To chyba tyle, jeżeli chodzi o chęć porozumienia","Kulturalnie i merytorycznie. To chyba tyle, jeżeli chodzi o chęć porozumienia – napisał na Twitterze szef kancelarii premiera Michał Dworczyk, komentując słowa prezesa ZNP Sławomira Broniarza, który stwierdził, że premier Mateusz Morawiecki „nie wie, o czym mówi”.","Szef ZNP, odnosząc się w rozmowie z PAP do otwarcia przez premiera obrad okrągłego stołu edukacyjnego, ocenił, że szef rządu „nie wie, o czym mówi”. Zwrócił uwagę na słowa premiera o tym, by „nie dolewać paliwa do dziurawego baku”. Morawiecki powiedział to w kontekście poprawy efektywności systemu edukacji.– Pan premier ma odwagę – żeby nie powiedzieć czelność – mówić, że dolewając paliwa do dziurawego baku, my się nie poprawimy? Szkoda czasu na tego rodzaju dialog – stwierdził Broniarz. – Ktoś, kto w swoim pierwszym słowie pokazuje wyraźnie, że nie ma bladego pojęcia, co robią nauczyciele w szkole i próbuje nas po raz pięćdziesiąty z rzędu skonfliktować ze społeczeństwem, nie zasługuje na to, żebyśmy tracili czas na słuchanie tego rodzaju obelżywych uwag – dodał.Do słów Broniarza odniósł się w piątek na Twitterze szef KPRM. „Kulturalnie i merytorycznie. To chyba tyle, jeżeli chodzi o chęć porozumienia:(” – napisał Dworczyk.W centrum konferencyjnym na PGE Narodowym trwa okrągły stół edukacyjny zorganizowany z inicjatywy premiera. Obrady koncentrują się wokół czterech tematów: uczeń, nauczyciel, jakość edukacji i nowoczesna szkoła.ZNP, FZZ i większość organizacji pracodawców zapowiedziało, że nie weźmie udziału w tej inicjatywie. Przedstawiciele Krajowej Sekcji Oświaty i Wychowania NSZZ „Solidarność” zadeklarowali udział w obradach w charakterze obserwatorów. ",,
Obama zdradził swój największy błąd,"Barack Obama podsumował osiem lat swojej prezydentury w rozmowie z telewizją Fox News. Zdradził przy okazji, co uważa za swój największy sukces i błąd. Ujawnił też, jaki dzień był dla niego najtrudniejszy.","Obama powiedział, że brak planu działania po obaleniu libijskiego dyktatora Muamara Kaddafiego był największym błędem jego administracji. Jednocześnie podkreślił, że sama interwencja w Libii nie była złą decyzją. – To było właściwe działanie – powiedział.W 2011 r. Stany Zjednoczone i inne zachodnie kraje prowadziły naloty w Libii, które miały chronić cywilów. Po obaleniu dyktatury kraj pogrążył się jednak w chaosie. Brak jednolitych władz i zyskujące wpływy tzw. Państwo Islamskie spowodowały, że Libia znalazła się bardzo trudnej sytuacji. Smutne i szczęśliwe dniObama powiedział również o największym swoim osiągnięciu jako prezydenta. – To ochrona gospodarki przed wielką depresją – stwierdził. Z kolei za najlepszy dzień w ciągu ostatnich ośmiu lat uznał wprowadzenie powszechnej służby zdrowia, czyli tzw. Obama Care.  Najgorszym dniem była strzelanina w Sandy Hook w 2012 roku. Szaleniec wpadł wówczas do miejscowej szkoły podstawowej i zabił 26 osób, w tym 20 dzieci w wieku 6-7 lat. Jak przypomina BBC, w zeszłorocznym wywiadzie Obama za swoje największe niepowodzenie uznał brak ograniczenia broni w rękach Amerykanów. Barack Obama w 2008 roku po raz pierwszy wygrał wybory prezydenckie, cztery lata później Amerykanie ponownie wybrali go na gospodarza Białego Domu. W tym roku ustąpi ze stanowiska. Obecnie w USA odbywają się prawybory w których prowadzą Donald Trump i Hillary Clinton, którzy prawdopodobnie powalczą o fotel prezydenta.",,
Rośnie bilans ofiar Michaela. Huragan skierował się nad Atlantyk,"Do jedenastu wzrósł bilans ofiar huraganu Michael, który spustoszył tereny południowej części atlantyckiego wybrzeża USA. Najbardziej ucierpiały stany Floryda, Wirginia oraz Karolina Północna i Południowa. Władze oceniają, że liczba ofiar kataklizmu nie jest ostateczna.","Doszczętnie zniszczone zostało miasteczko Mexico Beach na Florydzie. Zdjęcia lotnicze w lokalnych mediach przedstawiają „pole ruin”. W stanie tym zginęły cztery osoby, ale senator z Florydy Marco Rubio obawia się, że ofiar będzie więcej. Podobnego zdania jest szef agencji zarządzania kryzysowego Brock Long, według którego można oczekiwać, że bilans powiększy się, gdy odkrywane będą kolejne gruzy.W piątek od wczesnych godzin rannych trwa intensywna akcja poszukiwawcza. Ekipy ratownicze przeczesują ruiny domów, szukając żywych ludzi lub ciał osób zabitych przez żywioł. Działania są utrudniane przez wiele powalonych drzew. Ulice są zalane. Fale sztormowe zdewastowały setki samochodów, a na ląd wyrzuciły nawet kutry rybackie. Szacuje się, że straty mogą sięgnąć miliardów dolarów.Równie katastrofalna sytuacja jest w mieście Panama City, gdzie żywioł dewastował wszystko na swojej drodze. Położona kilka kilometrów dalej baza amerykańskich sił powietrznych Tyndall została niemal całkowicie zniszczona i na razie nie będzie mogło wrócić do niej 3,6 tys. żołnierzy wraz z rodzinami, którzy wcześniej ewakuowali się.",,
"KE potwierdza, że list Johnsona jest ważny. UE rozpoczęła proces ratyfikacji umowy o brexicie","Unia Europejska zaczęła proces ratyfikacji uzgodnionej w czwartek umowy w sprawie warunków brexitu. Jak poinformowała w poniedziałek Komisja Europejska, brak podpisu premiera Borisa Johnsona na wniosku o przedłużenie procesu wyjścia Wielkiej Brytanii nie ma znaczenia i nie zmienia nic w procedurze.","– Odnotowaliśmy głosowanie Izby Gmin w sobotę i wniosek Wielkiej Brytanii o przedłużenie procedury z art. 50 (który mówi o wyjściu kraju z UE - PAP) do 31 stycznia 2020 r. Przewodniczący (Rady Europejskiej Donald) Tusk konsultuje się teraz z liderami UE27 – powiedziała na poniedziałkowej konferencji prasowej w Brukseli rzeczniczka Komisji Europejskiej Mina Andreewa.Johnson wysłał w sobotę wieczorem wniosek do Unii Europejskiej o opóźnienie brexitu do końca stycznia, ale go nie podpisał. Do wniosku dołączył też drugi list – już podpisany – w którym przekonuje, że opóźnienie to decyzja posłów, a nie jego, a on sam uważa ją za błędną.Rzeczniczka KE podkreśliła, że wniosek o przedłużenie jest skuteczny, bo został dostarczony przez stałego przedstawiciela Zjednoczonego Królestwa przy UE. Zaznaczyła, że Tusk uznał to pismo. – Dla nas ta forma nie zmienia niczego – zaznaczyła. Bruksela czeka teraz na to, że Londyn wyjaśni, jakie będą jego dalsze kroki. – Z naszej strony będziemy uważnie śledzić wszystkie wydarzenia w Londynie w tym tygodniu – zapowiedziała rzeczniczka.Z informacji napływających z Wysp Brytyjskich wynika, że Johnson jeszcze raz spróbuje w poniedziałek poddać pod głosowanie w Izbie Gmin uzgodnione porozumienie z UE. W sobotę nie udało się to, bo posłowie zdecydowali, że najpierw konieczne jest przyjęcie i wejście w życie niezbędnych ustaw związanych z brexitem.We wtorek brexitem będą się zajmować unijni komisarze na cotygodniowym posiedzeniu. W poniedziałek po południu kierownictwo Parlamentu Europejskiego będzie decydowało, jakie powinny być dalsze kroki tej instytucji. Zgoda europosłów jest konieczna do zakończenia procesu ratyfikacji umowy brexitowej po stronie unijnej. Rada UE w formacie 27 krajów zatwierdziła w poniedziałek projekt decyzji w sprawie podpisania porozumienia o wyjściu Wielkiej Brytanii, który zostanie teraz przekazany PE.",,
„Dla Platformy to czas próby”,"– Jutro obudzimy się w Polsce, gdzie Platforma Obywatelska ma 100 proc. władzy, 100 proc. odpowiedzialności i niezwykle wysokie oczekiwania społeczne – mówił na antenie TVP Info b. prezydent Aleksander Kwaśniewski. Dodał, że dla PO „to czas próby”.","– Dla Polski jest to dobry okres, ponieważ mamy prezydenta – Bronisława Komorowskiego – który jest doświadczonym politykiem, solidnym człowiekiem, przewidywalnym, obliczalnym, znającym się na sprawach państwa. To osoba, która będzie umiała ten urząd sprawować – dodał Kwaśniewski.Według Kwaśniewskiego, mówienie o monopolu władzy, który – wg posłów PiS – nastanie po zaprzysiężeniu Komorowskiego na prezydenta, jest „hipokryzją”.– Nie ma dzisiaj polityka, który by nie chciał, aby rządzenie odbywało się w gronie ludzi, do których ma się zaufanie. Jestem przekonany, że gdyby Kaczyński wygrał wybory, to uczyniłby wszystko, by w kolejnych wyborach parlamentarnych PiS był najsilniejszą partią – zaznaczył b. prezydent.– Jeśli PO skupi się na swoim programie 500 dni, to popełni błąd. Politycy powinni teraz bardzo szybko przedstawić nam program na kolejne pięć lat prezydentury Komorowskiego.Kwaśniewski odniósł się tym samym do prośby marszałka Sejmu o 500 dni „spokoju i pokoju” dla rządu i prezydenta, aby reformy i zapowiedzi programowe wprowadzić w życie. Kwaśniewski uważa, że koalicja PO-SLD w najbliższej przyszłości jest jak najbardziej realna. – Po wyborach parlamentarnych, jeśli ta tendencja wzrostowa Sojuszu zostanie zachowana i spektakularnie wzmocniona, to bez SLD nie będzie możliwe stworzenie rządu. To będzie zarówno problem Platformy, jak i PiS.Były prezydent dodał, że Platforma „ma się czego bać”. Chodzi o przejmowanie elektoratu Platformy przez PiS i SLD. – PO nie jest w łatwym położeniu. Nie ma jednak co nad nią ronić łez, bo ma władzę, ma dziś prezydenta, ma wszelkie możliwości, aby zdobywać zaufanie Polaków.",,
Trump kusi Latynosów i Afroamerykanów. „Co macie do stracenia głosując na mnie?”,"Republikański kandydat na prezydenta USA Donald Trump kontynuował w środę starania o zdobycie głosów Latynosów i Afroamerykanów, którzy w przeważającej większości popierają jego demokratyczną rywalkę Hillary Clinton.","W przemówieniu w Tampie na Florydzie, która jest stanem zamieszkanym w dużej części przez hiszpańskojęzycznych wyborców, Trump obiecał im stworzenie nowych miejsc pracy i lepszych warunków do prowadzenia biznesu.– Będę walczył, by dać latynoskim dzieciom dużo lepszą przyszłość. Proszę was o honor w postaci waszych głosów! – powiedział kandydat Republikanów.""Na Florydzie jest 600 tysięcy przedsiębiorstw będących własnością Latynosów. Hillary Clinton chce im podnieść podatki. Ja je obniżę! – kontynuował.Trump zraził do siebie latynoskich wyborców, mówiąc na jesieni, że nielegalni imigranci z Meksyku to ""gwałciciele i handlarze narkotyków"". „Zamknąć ją, zamknąć ją!”Podkreślił przy tym, że jeśli napotka trudności ze strony Kongresu w realizacji swych planów, „użyje wszelkich prezydenckich prerogatyw” dla osiągnięcia tego celu.Jak zwykle Trump ostro atakował kandydatkę Demokratów na prezydenta Hillary Clinton. Wypominał jej sprawę fundacji charytatywnej prowadzonej przez nią i jej męża, byłego prezydenta Billa Clintona, oraz używanie prywatnego serwera mailowego w czasie, gdy była sekretarzem stanu (w latach 2009-2013).– Hillary wymazała 33 tysiące swoich maili, aby zatrzeć dowody przestępstwa. Jak to się stało, że zwolnili ją z zarzutów kryminalnych?! – pytał retorycznie.Zebrani na wiecu skandowali: „Lock her up! (Zamknąć ją!)”.Kiedy Clinton kierowała amerykańską dyplomacją, fundacja przyjmowała datki od rządów obcych państw i prywatnych korporacji, których przedstawiciele starali się o spotkania z nią. Hilary Clinton przed Donaldem TrumpemJej krytycy twierdzą, że datki były zapłatą za dostęp do sekretarz stanu, a może i załatwienie spraw, na których darczyńcom zależało.Nie dostarczyli jednak twardych dowodów, by datki wpłynęły na politykę Clinton lub administracji prezydenta Obamy.Trump krytykował też Clinton za zapowiedź zwiększenia liczby przyjmowanych uchodźców z Syrii i innych ogarniętych wojnami krajów Bliskiego Wschodu.W sondażach Trump dość zdecydowanie ustępuje Hillary Clinton. Według sondażu Reutera/Ipsos, gdyby wybory odbyły się dzisiaj, na kandydatkę Demokratów głosowałoby 45 procent Amerykanów, natomiast na Trumpa - 33 procent. Sondaż przeprowadzono wśród ""prawdopodobnych"" wyborców, czyli takich, którzy deklarują chęć głosowania.Według ośrodka RealClearPolitics, który wyciąga średnią z kilku najważniejszych sondaży, przewaga Clinton nad Trumpem jest nieco niższa: 46,6 proc. do 41 proc.",,
Rosyjskie ciężarówki nie wjadą na Ukrainę. Rewanż za działania Moskwy,Rząd Ukrainy wydał w poniedziałek rozporządzenie o zakazie przejazdów rosyjskich samochodów ciężarowych przez terytorium tego kraju. Informację opublikowano na oficjalnym portalu internetowym Rady Ministrów.,"Rząd oświadczył, że jest to odpowiedź na działania Moskwy, która nie zezwala ukraińskim ciężarówkom na przejazdy przez Rosję.   – Do czasu uzyskania wyjaśnień i rozwiązania tego sporu Ukraina czasowo wstrzymuje obowiązywanie zezwoleń tranzytowych, wydanych samochodom ciężarowym z rejestracją Federacji Rosyjskiej, co skutkuje czasowym wstrzymaniem przewozów tranzytowych dla pojazdów z Federacji Rosyjskiej przez terytorium Ukrainy – poinformował premier Arsenij Jaceniuk. Zaczęło się od społecznej blokady   Decyzję o zakazie poruszania się rosyjskich ciężarówek po Ukrainie rząd wydał pod naciskiem aktywistów różnych ruchów społecznych, którzy w czwartek zaczęli blokować te pojazdy w obwodzie zakarpackim, przy granicy ze Słowacją i Węgrami. W niedzielę blokady stały już w co najmniej dziesięciu regionach kraju, przede wszystkim na granicy Ukrainy z UE i Białorusią. Ich organizatorzy podkreślali, że w związku z brakiem ustaleń o przewozach między Polską a Rosją rosyjscy kierowcy zaczęli wybierać drogę do UE przez Ukrainę. Mówili, że nie mogą spokojnie obserwować, jak Rosjanie zarabiają na tranzycie przez ich kraj towarów w czasie, gdy Moskwa podsyca konflikt z separatystami w Donbasie. W niedzielę w odpowiedzi na blokowanie rosyjskich ciężarówek na Ukrainie ministerstwo transportu w Moskwie wprowadziło zakaz wjazdu do Rosji samochodów ciężarowych z rejestracją ukraińską.",,
Poznańskie homolobby w natarciu. Wspiera ich prezydent z PO,"Symbolem Poznania są koziołki. Polityka prezydenta Jacka Jaśkowiaka z Platformy Obywatelskiej może niebawem doprowadzić do tego, że to homoseksualiści zastąpią rogate zwierzątka z ratuszowej wieży. W Poznaniu w wyjątkowo przychylny sposób są traktowani aktywiści z ruchów LGBT – komentuje „Gazeta Polska Codziennie”.","W niedzielę rozpoczął się  tęczowy festiwal Poznań Pride Week 2017, impreza środowisk homoseksualnych. Organizatorem jest Stowarzyszenie Stonewall. Rok temu doszło do gigantycznego skandalu, kiedy to gejowski działacz LGBT przebrany za kobietę w obsceniczny sposób, stojąc przed wejściem do kościoła, zachęcał do zbiórki pieniędzy. Na sobotę 23 września zaplanowano przejście przez Poznań tzw. „marszu równości”. Na ulicach stolicy Wielkopolski mają się pojawić tęczowe flagi – tak zapewniają organizatorzy. Mają oni wsparcie prezydenta Jacka Jaśkowiaka – włodarz udostępnia im salę w miejskim urzędzie. Tam w niedzielę ma się odbyć spotkanie pod hasłem „Rozmowa o tęczowych rodzinach w Polsce”.",,
Sondaż CBOS: silna pozycja PiS. W Sejmie jeszcze cztery ugrupowania,"Gdyby wybory parlamentarne odbyły się w listopadzie PiS (wraz z Solidarną Polską i Porozumieniem) uzyskałoby 42 proc. poparcia osób deklarujących udział w głosowaniu; na PO zagłosowałoby 21 proc., na PSL – 7 proc., na ruch Kukiz'15 – 6 proc., a na SLD – 5 proc. – wynika z sondażu CBOS.", ,,
Jacek Kazimierski o losowaniu Euro 2020: Lekko nie będzie,"Hiszpania, Szwecja i zespół z baraży będą rywalami Polaków w Euro 2020. W sobotnie późne popołudnie odbyło się losowanie grup przyszłorocznych mistrzostw Europy. - To trudna grupa - komentuje w rozmowie z portalem tvp.info Jacek Kazimierski, były reprezentant Polski i trener bramkarzy.","Czy to było dobre losowanie dla Biało-Czerwonych?Nie za ciekawa jest grupa. Wszyscy przeciwnicy są niewygodni. Nawet drużyny, które będą grały w barażach, czyli Bośnia i Hercegowina, Irlandia Północna, Słowacja czy Irlandia, też będą wymagającymi przeciwnikami. Do tego z Irlandią zagralibyśmy w Dublinie. Lekko nie będzie. Ale wierzę w to, że stać nas na awans. Nasze ostatnie mecze z Hiszpanami to porażka 0:6 w Kadyksie w 2010 roku i 0:5 na niedawno rozgrywanych Młodzieżowych Mistrzostwach Europy. Powinniśmy się obawiać ponownego łomotu? Aż tak źle z nami nie będzie, bo takie wyniki na wielkich turniejach rzadko się zdarzają. Wiadomo, że Hiszpanie to niezwykle mocny zespół, ale raczej spodziewam się wyniku „na styku”. W piłce wszystko jest możliwe i tu nie trzeba być nie wiadomo jakim filozofem. Niedawno Manchester United przegrał w Kazachstanie w Lidze Europy. Nie mamy się czego bać. Szwecja też wywołuje u nas gęsią skórkę. Wyszliśmy z grupy z pierwszego miejsca i powinniśmy być świadomi i pewni umiejętności naszych piłkarzy. Ze Szwecją nie graliśmy od bardzo dawna. To solidny zespół, ale stać nas na to, aby z nimi wygrać. Przez wiele lat był pan trenerem bramkarzy reprezentacji Polski. Kto powinien być numerem jeden podczas Euro 2020? Mamy to szczęście, że o obsadę bramki nie musimy się martwić. Naturalnym wyborem jest Wojtek Szczęsny, który broni w Juventusie. Ale Łukasz Fabiański też udowodnił, że warto na niego stawiać. Zresztą „Fabian” podczas Euro 2016 zmienił kontuzjowanego Wojtka i spisywał się świetnie. Jerzy Brzęczek powinien podjąć decyzję podczas zgrupowania. Wtedy będzie miał obu zawodników do dyspozycji i sam oceni, który z nich prezentuje się lepiej. Pierwszy i trzeci mecz rozegramy w Dublinie, drugi z Hiszpanią w Bilbao. Czy podróże będą problemem dla naszej kadry? Nie. To tyko dyskusje, które dają pożywkę mediom i kibicom. To nie przekłada się na wynik sportowy. Oba miasta nie dzieli aż tak wielka odległość. Wydaje się, że kluczowe będzie wyboru miejsca pobytowego. Patrząc na mapę obstawiałbym Francję, która znajduje się w połowie drogi.",,
Rosja: Ukraińska ustawa dot. Donbasu to przygotowanie do nowej wojny,"MSZ Rosji oceniło w czwartek, że pewne zapisy przyjętej na Ukrainie ustawy o reintegracji Donbasu należy ocenić jako „przygotowanie do nowej wojny”. Ustawa przeczy porozumieniom mińskim; te ustalenia władze Ukrainy „składają do grobu” – oznajmił resort.","Zdaniem rosyjskiego ministerstwa dokument, choć przeszedł pewne zmiany po pierwszym czytaniu, zachował główne nastawienie, którym jest - w ocenie MSZ – „ustawodawcze potwierdzenie” zamiaru władz Ukrainy, by „rozwiązać »problem Donbasu« drogą siłową”.Zdaniem resortu ustawa o Donbasie zakłada powołanie zatwierdzanego przez prezydenta Ukrainy Petra Poroszenkę „połączonego sztabu operacyjnego”. MSZ oceniło, że sztab ten „będzie miał możliwość planowania i użycia sił zbrojnych wobec ludności cywilnej na całym terytorium kraju, niekoniecznie tylko na południowym wschodzie, przy czym - bez formalnego wprowadzania stanu wojennego”.W komunikacie określono również ustawę jako całkowicie sprzeczną z porozumieniami mińskimi. „Kijów składa do grobu osiągnięte w Mińsku porozumienia i cały istniejący mechanizm poszukiwania rozwiązań przezwyciężenia kryzysu ukraińskiego, które mogłyby być wzajemnie akceptowane, w tym także »formatu normandzkiego«” - głosi oświadczenie. Format normandzki to rozmowy na temat kryzysu ukraińskiego w gronie czterech państw: Francji, Niemiec, Rosji i Ukrainy.MSZ Rosji oznajmiło także, że „nie można nie zwrócić uwagi, iż przyjęcie ustawy w dziwny sposób »zbiegło się« w czasie z zapowiedzianą w Waszyngtonie decyzją o gotowości dostarczenia Ukrainie broni śmiercionośnej”.Parlament Ukrainy uchwalił w czwartek w drugim, ostatnim czytaniu ustawę o reintegracji terytoriów w Donbasie, będących pod kontrolą prorosyjskich separatystów. Dokument nie zawiera zapisu o priorytetowej roli porozumień mińskich w rozwiązaniu konfliktu. Zdaniem niektórych ugrupowań parlamentarnych Ukraina nie może uznać tych porozumień za zobowiązanie prawne, gdyż podpisali się pod nimi przedstawiciele nieuznawanych przez Kijów władz separatystów. W ustawie, nazywającej Rosję państwem agresorem, stwierdzono, że Rosja okupuje tereny w obwodach ługańskim i donieckim przy pomocy zbrojnych ugrupowań, składających się z regularnych wojsk, doradców, instruktorów, nielegalnych zbrojnych ugrupowań, uzbrojonych band i grup najemników. Ukraina potwierdza w dokumencie przywiązanie do pokojowego uregulowania konfliktu na podstawie prawa międzynarodowego. Podkreślono jednak prawo do samoobrony, przewidziane w Karcie Narodów Zjednoczonych. Ustawa mówi też, że Ukraina nie odpowiada za działania Kremla na terytoriach okupowanych. Akt prawny przewiduje ponadto powołanie Połączonego Sztabu Sił Zbrojnych Ukrainy, który będzie koordynował wszelkie działania w tym regionie; dotychczas zajmowała się tym Służba Bezpieczeństwa Ukrainy (SBU) w ramach tzw. operacji antyterrorystycznej (ATO).22 grudnia Departament Stanu USA poinformował, że Stany Zjednoczone dostarczą Ukrainie „rozszerzone środki obronne”, aby wzmocnić potencjał obronny tego kraju. W oświadczeniu podkreślono, że pomoc amerykańska „ma charakter całkowicie defensywny”. Według źródeł w administracji USA prezydent Donald Trump zaaprobował plan sprzedaży Ukrainie broni śmiercionośnej, w tym rakietowych pocisków przeciwczołgowych Javelin za ok. 47 mln dolarów. Transakcje dotyczące sprzedaży broni będą musiały być zaaprobowane przez Kongres USA.",,
Prezydent Duda: Złota era polskiej lekkiej atletyki trwa do dzisiaj,"Prezydent Andrzej Duda wręczył odznaczenia państwowe zasłużonym działaczom, trenerom, lekarzom i fizjoterapeutom podczas Gali 100-lecia Polskiego Związku Lekkiej Atletyki, która odbyła się w Warszawie. – Złota era polskiej lekkiej atletyki trwa do dzisiaj – podkreślił.","Prezydent przypomniał największe sukcesy biało-czerwonych, począwszy od pierwszego złotego medalu olimpijskiego dla Polski, wywalczonego przez przedstawicielkę tej właśnie dyscypliny sportu – dyskobolkę Halinę Konopacką w Amsterdamie w 1928 roku.– Tak się zaczęła złota era polskiego sportu, polskiej lekkiej atletyki, która na całe szczęście trwa do dzisiaj – powiedział.Andrzej Duda wymienił nazwiska największych gwiazd polskiej „królowej sportu”: nieżyjącej Ireny Szewińskiej, Roberta Korzeniowskiego, Józefa Schmidta, Anity Włodarczyk, Tomasza Majewskiego i wielu innych. Odznaczenia wręczył Janowi Blecharzowi, Januszowi Maciejewskiemu, Tadeuszowi Makarukowi, Zbigniewowi Rolbieckiemu, Jerzemu Skusze, Jacekowi Zamecznikowi, Tadeuszowi Cuchowi, Januszowi Wąsowskiemu i Markowi Prorokowi.Związek zaprosił gości zebranych na sali na przeplataną muzyką multimedialną podróż przez 100 lat lekkoatletycznej historii. Na wielkim telebimie wyświetlane były najważniejsze momenty „Królowej Sportu”. Szef IAAF: To dla nas bardzo ważne, że polski rząd wspiera działania polskiego związkuWśród zaproszonych gości byli m.in. szef World Athletics (daw. IAAF) Sebastian Coe i European Athletics Svein Arne Hansen.– To dla nas bardzo ważne, że polski rząd wspiera działania polskiego związku. Wasz wkład w nasz sport był olbrzymi. To byłoby bardzo niezręczne, gdybym miał wskazać tu jednego sportowca, ale wspomnę panią Irenę Szewińską, którą doskonale znałem i podziwiałem – powiedział szef światowej centrali.Podziękował PZLA za chęć organizacji imprez i dodał: – To wielki zaszczyt, że mogłem być dzisiaj częścią waszej rodziny. Zdobywcy „Złotych Kolców”Kulminacją było rozstrzygnięcie corocznego rankingu „Złotych Kolców”, który wyłania najlepszego lekkoatletę i lekkoatletkę sezonu. Wygrali go wicemistrzyni świata w rzucie młotem Joanna Fiodorow i brązowy medalista MŚ w biegu na 1500 m Marcin Lewandowski.Klasyfikacja tworzona jest na podstawie punktów przyznawanych m.in. za miejsca w najważniejszych imprezach międzynarodowych i krajowych oraz za uzyskane rezultaty.Fiodorow, która w nagrodę otrzymała czek w wysokości 12 tys. zł, wyprzedziła sprinterkę Ewę Swobodę, wicemistrzynie świata w sztafecie 4x400 m Justynę Święty-Ersetic i Igę Baumgart-Witan (3. i 5. miejsce) oraz skoczkinię wzywż Kamilę Lićwinko (4. miejsce).– Pięknie kończy się dla mnie ten sezon. Jestem najlepsza w Polsce. To jest kolejne wyróżnienie dla mnie. Bardzo ważna nagroda. Mam nadzieję, że doda mi to skrzydeł do kolejnych sukcesów i w przyszłym roku znów będę w czołówce tego rankingu – powiedziała Fiodorow.Z kolei wśród mężczyzn Lewandowski wyprzedził czterokrotnego mistrza świata w rzucie młotem Pawła Fajdka, brązowych medalistów MŚ w skoku o tyczce Piotra Liska i w rzucie młotem Wojciecha Nowickiego oraz rekordzistę kraju w pchnięciu kulą Michała Haratyka.– To dla mnie długo wyczekiwana chwila. Czekałam na to zwycięstwo równie długo, jak na medal mistrzostw świata. W 2010 roku zająłem drugie miejsce w Złotych Kolcach, w ubiegłym roku byłem trzeci, choć myślałem, że zwyciężę, bo miałem niesamowity sezon, ale to było za mało, by triumfować w tym rankingu. Wreszcie jestem pierwszy i w dodatku w tak ważnych okolicznościach, bo podczas stulecia PZLA – skomentował Lewandowski.Trenerką roku wybrano Jolantę Kumor, która współpracuje z Fajdkiem. A mecenasem 100-lecia został uznany koncern paliwowy PKN Orlen. Tegoroczne nagrody przyznano po raz 50. Pierwszymi laureatami Złotych Kolców w 1970 roku byli płotkarka Teresa Sukniewicz i biegający średnie dystanse Henryk Szordykowski.",,
Syria: Kurdowie czują się zdradzeni [OPINIA],"Kilkaset tysięcy mieszkańców musiało opuścić swoje domy w wyniku tureckiej inwazji na Syrię Północno-Wschodnią. Wielu z nich prawdopodobnie nigdy już do nich nie wróci. Zamieszkają tam dżihadyści, z których wielu walczyło wcześniej w szeregach Al-Kaidy i Państwa Islamskiego. Kurdowie nie kryją swego rozgoryczenia.","W niedzielny poranek 20 października potężny konwój amerykańskich wojsk przejeżdżał przez miejscowość Tell Tammer, kierując się ku granicy z Irakiem. Nad miastem słychać było huk samolotów, pojawiły się też śmigłowce. Na parkingu miejscowego szpitala trwały tymczasem przygotowania do wyjazdu konwoju, który miał ewakuować z Sere Kaniye resztę cywilów otoczonych w tym przygranicznym mieście przez Turcję i wspieranych przez nią dżihadystów.Podobnie jak dzień wcześniej organizował go Kurdyjski Czerwony Półksiężyc (Heyva Sora Kurd) we współpracy z grupą byłych amerykańskich żołnierzy z Free Burma Rangers. Jeden z nich stał przy mnie i z dezaprobatą przypatrywał się sunącym po szosie pojazdom największej armii świata, w której szeregach służył m.in. w Afganistanie. „Tchórze, tak upada imperium” – westchnął. Chwilę później jednak wyraził pewność, że większość tych żołnierzy nie chciała w tak poniżający sposób uciekać z Syrii. – Gotowi byli walczyć i zginąć w imię lojalności wobec sojusznika, z którym pokonali ISIS. Ale dostali rozkazy – stwierdził z  dezaprobatą w głosie.Nieco wcześniej rozmawiałem z Davidem Eubankiem, charyzmatycznym twórcą Free Burma Rangers i głównym organizatorem dwóch konwojów do Sere Kaniye. Poprzedniego dnia, dzięki jego wysiłkom, udało się wywieźć 37 rannych ze zbombardowanego przez Turcję szpitala w tym mieście. Wcześniej, przez kilka dni, nawet po ogłoszeniu przez wiceprezydenta USA Mike’a Pence’a pięciodniowego zawieszenia broni, dżihadyści blokowali dostęp ambulansów do oblężonego miasta. Załogi dwóch z nich zostały porwane i prawdopodobnie zamordowane.Sukces dzięki modlitwomEubank skromnie stwierdził, że sukces możliwy był dzięki modlitwom, choć nieoficjalnie wiadomo, że gdy dżihadyści znów zablokowali konwój, Eubank zadzwonił do Pence’a i w wyniku szybkich konsultacji amerykańsko-turecko-rosyjskich do konwoju dołączył rządowy Syryjski Czerwony Półksiężyc. Dopiero wówczas dżihadyści pozwolili wjechać do Sere Kaniye. „Było ich z pięciuset, wyglądali jak ISIS. Zresztą wiadomo, że połowa z nich była albo w Al–Kaidzie, albo w ISIS” – powiedział mi jeden z członków ekipy Eubanka. Sam przywódca Free Burma Rangers, zapytany przeze mnie o to, dlaczego się angażują w organizację tej ewakuacji, podczas gdy ich armia wycofuje się z Syrii, nie krył emocji. Głos mu utknął w gardle i odwrócił na chwilę głowę. „Nie zostawia się w taki sposób sojuszników, zwłaszcza takich, którzy zawsze byli lojalni” – stwierdził. Amerykanie kilka dni po rozpoczęciu inwazji tureckiej opuścili swoje bazy i je zbombardowali, nie chcąc by wpadły w ręce Rosjan i Assada. Drugi konwój również dotarł do Sere Kaniye i obyło się bez większych problemów, choć w pewnym momencie został on ostrzelany przez dżihadystów, gdy zbierał mieszkańców ukrywających się w ruinach miasta. – Sere Kaniye nie jest zrównane z ziemią, ale widać ogromne zniszczenia po nalotach – powiedział po powrocie przywódca Free Burma Rangers. – Mam nadzieję, że wzięliśmy wszystkich; jeśli ktoś został, to czeka go tam śmierć – dodał. Eubank nie chciał powiedzieć, czy z miasta wycofali się  również broniący go kurdyjscy żołnierze YPG, ale wiele na to wskazywało i kilka godzin później dowództwo Syryjskich Sił Demokratycznych (SDF), których częścią jest YPG, to potwierdziło.Tymczasem w szpitalu w Tell Tammer na powrót konwoju czekało też dwóch lekarzy ze szpitala w Sere Kaniye. Jeden z lekarzy dzień wcześniej nie krył swojej radości z faktu wywiezienia z miasta rannych cywilów. Teraz też mówił o sukcesie, ale bez większego przekonania. Z jednej strony cieszył się z tego, że życie wielu ludzi zostało uratowane, ale nie miał złudzeń co do tego, że do Sere Kaniye nie będzie mógł już wrócić. – Gdy Turcy zaczęli bombardować szpital, uciekałem tak jak stałem, wszystko zostało w domu, nawet zdjęcia moich dzieci – powiedział łamiącym się głosem, ze łzami w oczach.„Nic już nie mam”– Studiowałem na Białorusi, potem wróciłem do Syrii i znów wyjechałem do Mińska robić specjalizację. Ale musiałem wrócić, bo Sere Kaniye to mój dom. A teraz go straciłem. W łóżkach, gdzie spały moje dzieci, będą teraz leżeć terroryści. Wolałbym już, by ten dom został zrównany z ziemią – kontynuował ze smutkiem. – Arabom może jeszcze za jakiś czas pozwolą wrócić, ale Kurdom na pewno nie. Nie wiem, co zrobię. Nic już nie mam, rodzina została na Białorusi – dodał. Jego kolegę, chirurga Muhammada, po raz pierwszy spotkałem w Sere Kaniye w listopadzie 2015 r. Był to czas kryzysu migracyjnego. Doktor Muhammad mówił mi wówczas, że w szpitalu w Sere Kaniye było wcześniej dwóch chirurgów, ale jeden wyjechał do Niemiec. Gdy zapytałem się go wtedy, czy on też planuje to zrobić, oburzył się i podkreślił, że oznaczałoby to wyrok śmierci dla jego pacjentów. – Sumienie mi na to nie pozwalało i nadal nie pozwala. Matka nosiła mnie w łonie przez dziewięć miesięcy, a potem karmiła mlekiem przez półtora roku, a ta ziemia nosi mnie i karmi przez 55 lat” – podkreślił po prawie czterech  latach, gdy przypomniałem mu tamtą rozmowę.Muhammad nie opuścił szpitala w Sere Kaniye w 2013 r., gdy połowę miasta w raz z tym obiektem zajęła Dżabat an-Nusra, czyli syryjska Al-Kaida. Dopiero atak Turcji wygnał go z miasta. „Rodzinę wywiozłem do Hasaki. Przez te 12 dni, od kiedy wybuchła wojna, widziałem ją cztery godziny, tyle tu teraz pracy – dodał. Trzy dni wcześniej, tuż przed ogłoszeniem przez Pence’a pięciodniowego rozejmu, do szpitala w Tell Tammer co kilkanaście minut zwożono ofiary tureckiego nalotu na wioskę Alije. Placówka ta była już wówczas najdalej wysuniętym w kierunku frontu punktem medycznym, a personel cały czas spodziewał się, że Turcy i ich zbombardują, mimo że na dachu wymalowany był wielki czerwony krzyż.„Nigdy nie widzieliśmy takich ran”Wśród ofiar wyróżniał się kilkunastoletni chłopiec, którego zdjęcie obiegło później świat. Jego oparzenia, obejmujące całe ciało, nie były zwyczajne i wywołały podejrzenia używania przez Turcji zakazanych w prawie wojennym substancji chemicznych. Doktor Muhammad mówił mi wówczas, że takich rannych do Tell Tammer przybywało więcej. – Nigdy nie widzieliśmy takich ran, choć mamy tu centrum medyczne specjalizujące się w leczeniu oparzeń – powiedział.Podejrzeń o popełnienie zbrodni wojennych przez stronę turecką było zresztą więcej. Już w pierwszych dniach wojny świat obiegły nagrania egzekucji dokonywanych przez pozostających pod tureckim dowództwem dżihadystów. Szczególnie wstrząsający był mord dokonany na Hevrin Khalaf, jednej z politycznych liderek Kurdów syryjskich. Jedno z dżihadystycznych ugrupowań protureckich zorganizowało zasadzkę na nią. Ranną wywleczono z samochodu, torturowano, ukamienowano, a następnie obcięto jej głowę. 17 października wieczorem, po spotkaniu Pence’a z Erdoganem w Ankarze, ogłoszone zostało pięciodniowe zawieszenie broni. W Kamiszlo rozległy się trwające kilkadziesiąt minut kanonady oddawane w powietrze. Ludzie świętowali, bo chcieli wierzyć, że to koniec wojny. Dopiero po jakimś czasie zaczęło dochodzić do nich, co naprawdę się stało. Ponad głowami Kurdów i ich sojuszników z Syryjskich Sił Demokratycznych ustalono, że mają się wycofać z tzw. „strefy bezpieczeństwa”, czyli pasa o głębokości 32 km wzdłuż granicy z Turcją.Turcja chce, by tereny te pozostawały pod jej kontrolą, co de facto oznacza, że większość tamtejszych mieszkańców, w tym w szczególności Kurdowie i chrześcijanie, zostaną wygnani ze swoich domów. Na ich miejsce Turcja planuje osiedlić uchodźców z zachodniej Syrii, którzy obecnie przebywają w Turcji. Erdogan zapowiedział też budowę nowoczesnych miast, przy czym zapłacić ma za to Europa. Apel SDFSDF szybko zaapelowało o zakończenie świętowania, ale jednocześnie zadeklarowało, że akceptuje zawieszenie broni, odrzuca jednak turecką okupację oraz planowane przez Ankarę czystki etniczne. Ponadto zdaniem dowództwa SDF porozumienie miało dotyczyć tylko odcinka Sere Kaniye-Tell Abyad, który już i tak był w większości zajęty przez Turcję. Walczyło wciąż oblężone miasto Sere Kaniye i to ono zostało ewakuowane trzeciego dnia rozejmu, który od pierwszych godzin był zresztą kruchy,Drogę dla tureckiej inwazji otworzyła nagła decyzja Donalda Trumpa o usunięciu amerykańskich żołnierzy z terenów planowanego tureckiego ataku. Siły USA nie wycofały się przy tym z Syrii. Stało się to dopiero po tym, gdy  ogłoszono pięciodniowy rozejm. Wcześniej Turcja ostrzelała pozycje amerykańskie na wzgórzu Misztanur koło Kobane. Podobno przez pomyłkę. Amerykańscy żołnierze nie wrócili przy tym  do domu, jak zapowiadał to Trump, lecz zostali przerzuceni do Iraku.Beneficjentem decyzji Trumpa będzie przede wszystkim Rosja, której USA oddało wszystkie swoje karty w Syrii. Rosjanie, zgodnie ze swoją strategią „dziel i rządź”, nie pozwolą, by konflikt wygasł, tak aby trzymać wszystkich w szachu. Turcja zapewne utrzyma swoje zdobycze, być może nawet zajmie kolejne tereny w Północnej Syrii. Najprawdopodobniej kontrolować będzie też fragment autostrady M4, która ma kluczowe znaczenie strategiczne, gdyż Iran mógłby nią poprowadzić północną trasę tranzytową do Morza Śródziemnego.",,
"Chemsex, narkotyki, legalizacja prostytucji. Warszawski ratusz i miliony na organizacje LGBT","Portal tvp.info dotarł do analizy przygotowanej przez posła Sebastiana Kaletę. Z raportu, który przedstawia działalność niektórych organizacji pozarządowych korzystających z dotacji warszawskiego samorządu, wynika, że ratusz w ciągu ostatnich lat wydał na nie co najmniej kilka milionów złotych. Organizacje te bezpośrednio i pośrednio – firmując się często logo Warszawy – informują, jak zażywać narkotyki, promują dewiacje seksualne, a nawet walczą o legalizację prostytucji.","Organizacje, które wprost wspierają ideologię LGBT+, co roku otrzymują z publicznych pieniędzy w postaci konkursów znaczne środki finansowe. Mowa o kilku organizacjach i grantach. Organizacje te stają do konkursów pod hasłami takimi jak przeciwdziałanie uzależnieniom, walka z patologiami, działanie na rzecz rozwoju demokracji, edukacja seksualna, walka z HIV.  Jak wynika z raportu Kalety, część tych organizacji po tym, jak otrzymała już dotacje, realizowała projekty z innymi organizacjami; podważały one niekiedy cele – zauważa poseł – na które pierwotnie miały być przeznaczone pieniądze z publicznej kasy. Promowały wręcz coś zupełnie odwrotnego.  W raporcie uwzględnione zostały organizacje, które w latach 2017-19 otrzymały dotacje z Urzędu Miasta Warszawy – było to ponad 7 mln zł. FES aktywnie działa na rzecz organizacji LGBT, zajmuje się także – wynika z informacji podanych na stronie fundacji – edukacją seksualną dzieci w szkołach.  Organizacja wsparta ze środków publicznych organizuje np. „Projekt Test” – nie wiadomo jeszcze, ile dokładnie pieniędzy miasto akurat na ten projekt przeznaczyło – który na celu ma propagowanie szybkich testów HIV/AIDS i na kiłę. W jednym ze spotów – które obejrzało zaledwie kilkunastu użytkowników – dwaj mężczyźni tłumaczą, jak i kiedy należy zbadać się na HIV. W spocie znajduje się też inscenizacja homoseksualnego seksu oralnego lekarza z pacjentem.  W lipcu Fundacja uruchomiła portal skierowany do osób, które mają, miały lub zamierzają mieć kontakty seksualne połączone z przyjmowaniem substancji psychoaktywnych – tzw. chemsex. W poradniku wideo nazwanym „Męskie Branie” widzimy te same osoby, co w wymienionym wyżej spocie. Mężczyźni instruują, jak zażywać narkotyki przed seksem, chociaż we wstępie do nagrania napisano, że nie ma ono na celu propagowania zażywania środków psychoaktywnych.  „Wiemy o tym, że seks i dragi bardzo często są obok siebie” – słyszymy na nagraniu. Dalej edukator wymienia, jakie narkotyki zazwyczaj używane są do takiego seksu – mefedron, pigułka gwałtu, metamfetamina.  Mężczyźni podkreślają, że należy wiedzieć, jakie narkotyki się przyjmuje, robić to w warunkach sterylnych, „zwłaszcza na grupówce”. „Nigdy nie łącz kropel GBL z alkoholem, przyjmuj dawki z odpowiednimi przerwami. Używaj pipety albo strzykawki z miarką do odmierzania dawek” – tłumaczą edukatorzy. Edukatorzy informują też, że według polskiego prawa posiadanie substancji w organizmie nie jest przestępstwem, „więc nie musisz się bać konsekwencji prawnych”. „W razie co, pomoże ci nasz prawnik” – mówi jeden z nich.  W komentarzu pod filmem organizacja napisała, że „tego typu zachowania nie rzadko są wynikiem stresu mniejszościowego i innych zaburzeń lekowych będących efektem doznawanych traum czy prześladowań na tle homofobicznym”.  Mimo że projekt „Męskie Branie” w teorii ma przeciwdziałać negatywnym skutkom przyjmowania narkotyków, na stronie projektu na Facebooku umieszczono m.in. zdjęcia z manifestacji antykościelnej, podczas której współpracownik Fundacji Edukacji Społecznej mówi o chęci dokonania apostazji i że nie chce być w Kościele, bo jest to organizacja, która chce go zabić.  Jeden z mężczyzn, którego widać na obu nagraniach, aktywnie wspierał organizacje LGBT, które walczyły o „dymisję” arcybiskupa Marka Jędraszewskiego.   Innym przykładem organizacji, która otrzymuje potężne środki ze stołecznej kasy, jest Fundacja Polityki Społecznej PREKURSOR. Współtworzy ją m.in. fundacja Sex Work Polska. Organizacja ta, podobnie jak FES, realizuje projekty o podobnych celach – przeciwdziałanie narkomanii, „redukcja szkód”, pomoc użytkowników substancji psychoaktywnych.  Jak zauważa w raporcie poseł Kaleta, celem PREKURSOR-a jest „rozpowszechnianie wiedzy na temat branży usług seksualnych i sytuacji pracownic i pracowników seksualnych w Polsce, uznanie pracy seksualnej za pracę, sprzeciwianie się jakiejkolwiek formie kryminalizacji pracy seksualnej”.  Na stronach tej fundacji napisano, że jednym z członków jej zarządu jest mężczyzna, który prowadzi zajęcia w warszawskich szkołach na zlecenie Urzędu Miasta Warszawy. Media zwracały uwagę, że mężczyzna ten jest zaangażowany w projekty na rzecz ideologii LGBT.   Na analizę posła Kalety zareagował rzecznik stołecznego ratusza, Kamil Dąbrowa: „Warszawa nigdy nie nakłaniała i nie zachęcała nikogo do stosowania jakichkolwiek substancji psychoaktywnych. Jako miasto angażujemy się w projekty edukacyjne i społeczne zmierzające do przeciwdziałania uzależnieniom, a nie na odwrót” - napisał na Twitterze.",,
Donald Trump: Nie jestem prorosyjski!,"– Nie jestem ani prorosyjski, ani pro-jakiś tam – podkreślił prezydent USA Donald Trump na antenie telewizji Fox News po spotkaniu z Władimirem Putinem w Helsinkach. – Chcę tylko, by mój kraj był bezpieczny – dodał.","W ocenie Trumpa – ostro krytykowanego w USA za postawę, jaką zaprezentował na poniedziałkowym spotkaniu z Putinem, uznaną przez opinię publiczną w USA za niegodną prezydenta USA – „Rosja nie jest największym przeciwnikiem Stanów Zjednoczonych”.– Mają potężne siły wojskowe, ale ich gospodarka jest słabsza niż chińska – argumentował. – Nie użyłbym nawet słowa „przeciwnik”. Możemy współpracować i wiele osiągnąć. Wszyscy mogą mieć się dobrze i żyć w pokoju – powiedział konserwatywnemu komentatorowi Tuckerowi Carlsonowi w jego autorskim programie „Tucker Carlson Tonight”.Kontrola arsenału nuklearnegoPrezydent przypomniał, że Stany Zjednoczone i Rosja kontrolują łącznie 90 proc. całego arsenału nuklearnego na świecie. – Dlatego też, choć nie tylko dlatego, dogadanie się z Rosją jest czymś dobrym a nie złym – przekonywał.Trump odniósł się również do komentarza Johna Brennana, który zarzucił prezydentowi jeszcze w poniedziałek balansowanie na granicy zdrady narodowej. – Nie tylko to, że komentarze Trumpa były komentarzami imbecyla, ale to, że Putin ma go całkowicie w swej kieszeni – brzmiała diagnoza b. szefa CIA. Prezydent zarzucił Brennanowi kłamstwo i porównał do byłego dyrektora Jamesa Comeya oraz byłego zastępcy dyrektora FBI Andrew McCabego. – Ci ludzie są bardzo złymi ludźmi i w końcu wyszło, jakimi są naprawdę – stwierdził. Prezydent podkreślił, że uważa spotkanie na szczycie z Putinem za niezwykle udane. Poskarżył się, że amerykańskie media zniekształciły znaczenie rozmów amerykańsko-rosyjskich w Helsinkach. Już po powrocie do USA napisał na Twitterze: „Spotkanie z udziałem prezydenta Putina i moim własnym było wielkim sukcesem dla wszystkich oprócz fejkowych mediów”.Błąd gramatycznyW wywiadzie dla Fox News nie poruszono wątku błędu gramatycznego, jaki rzekomo miał popełnić Trump w Helsinkach. Wywiad został nagrany bowiem jeszcze przed powrotem prezydenta do USA.  W obliczu narastającej krytyki Trump oświadczył we wtorek w Waszyngtonie, że nieprawidłowo użył przeczenia w swej wypowiedzi o możliwości ingerencji Kremla w rosyjskie wybory i zamiast zastosować podwójne przeczenie, które daje afirmację i powiedzieć: „Nie widzę żadnego powodu, by Rosja miała nie ingerować w wybory USA”, powiedział w obecności Putina: „Nie widzę żadnego powodu, by Rosja miała ingerować w wybory USA”.",,
"Rekordowa liczba imigrantów szturmuje Grecję. Alarmujące dane Frontexu. „Jest gorzej, niż we Włoszech”","23 tysiące imigrantów i uchodźców z Bliskiego Wschodu przybyło w ubiegłym tygodniu do Grecji – informuje Frontex, unijna agencja ochrony granic. To prawie o połowę więcej niż tydzień wcześniej.","Tylko w nocy z wtorku na środę do portu w Pireusie wpłynęły dwa statki z ponad 4 tys. imigrantów na pokładzie. Cała Unia Europejska ma do czynienia z bezprecedensowym napływem migrantów. Na ochronę granic brakuje funduszy. W ubiegłym tygodniu szef Frontexu Fabrice Leggeri powiedział, że jego agencja mimo licznych apeli nie otrzymała jeszcze wszystkich środków, o które prosiła. Zdaniem Leggeriego „sytuacja w Grecji jest już bardziej niepokojąca niż we Włoszech”. – W kontekście sytuacji na greckich wyspach brakuje samolotów, statków, a nade wszystko funkcjonariuszy straży granicznej, którzy mogliby rejestrować imigrantów już na wyspach – powiedział Leggeri.Pieniądze są też potrzebne na akcje ratunkowe. Tylko w weekend grecka straż przybrzeżna uratowała blisko 2,5 tys. imigrantów w ramach 70 akcji przeprowadzonych m.in. u wybrzeży wysp Lesbos, Kos i Samos. Przez morze do EuropyWedług danych ogłoszonych w piątek przez Urząd Wysokiego Komisarza ONZ ds. Uchodźców (UNHCR), ponad 300 tys. imigrantów i uchodźców przedostało się od początku roku przez Morze Śródziemne do Europy. Około 200 tys. dotarło do Grecji, a ok. 110 tys. do Włoch; ponad 2,5 tys. ludzi zginęło na morzu.",,
Berlusconi skazany na rok więzienia,"Były premier Włoch Silvio Berlusconi został w czwartek skazany na rok więzienia za opublikowanie w należącej do niego gazecie zapisu
podsłuchanych rozmów na temat przejęcia banku Bnl przez związane z włoską
lewicą towarzystwo ubezpieczeniowe Unipol.","Wyrok wydał sąd w Mediolanie. Sprawa dotyczy publikacji w 2005 roku rozmowyówczesnego przywódcy lewicy Piero Fassino z szefem Unipolu GiovannimConsorte, ujawnionej przez dziennik „Il Giornale” w chwili, gdy jej zapis był objęty tajemnicą z powodu toczącego się śledztwa. W rozmowie tej Fassino miał zapytać Consorte: „Czy mamy bank?”.W tym samym procesie brat byłego szefa rządu, Paolo Berlusconi, wydawcadziennika, został skazany na 2 lata i 3 miesiące więzienia. Sąd nakazał obubraciom wypłatę odszkodowania w wysokości 80 tysięcy euro dla Piero Fassino, który jest obecnie burmistrzem Turynu.W nocy ze środy na czwartek, po wielogodzinnej debacie Sąd Najwyższyostatecznie uniewinnił Silvio Berlusconiego i jego syna Piersilvio w sprawie znanej jako Mediatrade, czyli nieprawidłowości przy transakcjach w jego telewizji Mediaset.Jeszcze w marcu spodziewany jest wyrok mediolańskiego sądu ws. Ruby, czylioskarżenia byłego premiera  o korzystanie z prostytucji nieletnich oraz wyrok sądu apelacyjnego, który zajmuje się odwołaniem złożonym przez niego od wyroku 4 lat więzienia za oszustwa przy zakupie praw do emisji w jegotelewizji.",,
Prezydent zgadza się na dalsze orzekanie w SN pięciu sędziów,"Prezydent Andrzej Duda wyraził zgodę na dalsze orzekanie w Sądzie Najwyższym przez pięciu sędziów, którzy wyrazili taką wolę po osiągnięciu wieku emerytalnego. Jak powiedział rzecznik prasowy Sądu Najwyższego Michał Laskowski, decyzja prezydenta dotyczy sędziów Mariana Kocona, Anny Kozłowskiej, Rafała Malarskiego, Zbigniewa Myszki i Bogumiły Ustjanicz.","Nie wiadomo, jaka decyzja zapadła w sprawie pozostałych siedmiu sędziów, którzy skierowali wnioski do prezydenta. Jak powiedział rzecznik prasowy Sądu Najwyższego Michał Laskowski, Sąd Najwyższy rozumie to w ten sposób, że prezydent szanuje sierpniową decyzję Sądu Najwyższego o zawieszeniu stosowania przepisów o przechodzeniu sędziów w stan spoczynku. Rzecznik Sądu Najwyższego powiedział też, że Sąd skierował dwa kolejne pytania prejudycjalne do Trybunału Sprawiedliwości Unii Europejskiej. Dotyczą one sprawy jednego z sędziów Naczelnego Sądu Administracyjnego, wobec którego Krajowa Rada Sądownictwa wydała negatywną decyzję. Jak powiedział Michał Laskowski, Sąd Najwyższy pyta, czy członkowie Krajowej Rady zostali powołani w sposób zgodny z konstytucją i standardami europejskimi. Sąd Najwyższy zwrócił się do Trybunału o rozpatrzenie sprawy w trybie przyspieszonym. Michał Laskowski przyznał jednak, że procedura potrwa co najmniej kilka miesięcy. Zgodnie z nową ustawą o Sądzie Najwyższym jego sędziowie przechodzą na emeryturę w wieku 65 lat, chyba że złożą do prezydenta oświadczenia, w których wyrażą wolę dalszego orzekania. Oświadczenia takie złożyło 12 sędziów. Termin podjęcia przez prezydenta decyzji upływa dzisiaj.",,
Problemy gliwickiej PO. „Powinniście zmienić nazwę na Platforma Rodzinna RP”,"Wiceszef koła Platformy Obywatelskiej w Gliwicach Mirosław Chruściel opuszcza partię. To pokłosie afery, która w ostatnich dniach wybuchła w tym mieście, a dotyczyła zmian przeprowadzonych bez wiedzy kandydatów na listach wyborczych Koalicji Obywatelskiej. „Nasuwa się tu jednocześnie pytanie, czy Poseł Budka zostanie pociągnięty do odpowiedzialności za nepotyzm?” – pyta w liście Grzegorza Schetynę ustępujący działacz PO.","Wybory samorządowe coraz bliżej. W Gliwicach koalicja PO i Nowoczesnej poważnie namieszała na listach wyborczych. Borys Budka, prominentny działacz Platformy i posłanka Marta Golbik zamienili kandydatów na listach, o czym sami „podmienieni” dowiedzieli się dopiero po zmianach. „W ten sposób wyeliminowano osoby niewygodne oraz uniemożliwiono im kandydowanie z innych list” – donosił wówczas portal Nowiny.Gliwice.pl.Wobec takich posunięć władz PO, wiceszef koła tej partii w Gliwicach postanowił odejść i wystosować list do lidera partii Grzegorza Schetyny, w którym zarzuca władzom PO działania na szkodę kandydujących oraz nepotyzm.„Należąc do Platformy przez od ponad 11 lat a działając od 13 lat, niedopuszczalna dla mnie jest sytuacja, w której to władze centralnie ustala listy kandydatów, usuwając z nich nie tylko wieloletnich członków i współtwórców PO, ale także działaczy ruchów społecznych. Co więcej - zastępuje ich między innymi Panią, która jest znana z tego, że jest żoną posła. Nasuwa się tu jednocześnie pytanie, czy Poseł Budka zostanie pociągnięty do odpowiedzialności za nepotyzm?” – napisał Chruściel w liście, który opublikował portal wPolityce.pl.„Panie Przewodniczący, przez te kilka lat działalności w Platformie zdążyłem przywyknąć do krętactw i knowań na najwyższych szczeblach władzy, jednak do tej pory nikt z władz PO nie ingerował w sposób tak dobitnie świadczący o braku wpływu na otaczającą nas rzeczywistość, jak miało to miejsce przez ostatnie kilka tygodni” – dodał.",,
"CBOS: zwolennicy PiS–u i Kukiz'15 optymistami, gorsze nastroje wśród wyborców opozycji","Największymi optymistami są zwolennicy PiS, a także Kukiz'15. Najgorsze nastroje panują wśród zdeklarowanych wyborców PSL, PO i Wiosny – wynika z najnowszego sondażu CBOS. Badanie pokazuje, że nastroje ogółu społeczeństwa są dziś najlepsze od 1996 roku.","CBOS w badaniu opublikowanym w sierpniu porównał nastroje elektoratów partii cieszących się największym poparciem społecznym. W analizach uwzględniono osoby zamierzające głosować, ale też niezdecydowane, kogo poprzeć oraz niegłosujące.  Centrum zadało respondentom pytania mierzące ich nastroje społeczne, w tym ich oceny i prognozy ogólnej sytuacji w kraju, sytuacji gospodarczej, politycznej, sytuacji w zakładzie pracy oraz poziomu życia rodziny.  – Zdecydowanie największymi optymistami są zwolennicy rządzącej partii. Wyraźnie lepiej niż pozostałe elektoraty postrzegają sytuację w kraju zwolennicy Kukiz'15. Najgorsze nastroje panują wśród zdeklarowanych wyborców PSL, PO i Wiosny – ocenili badacze CBOS.  W przypadku elektoratów tych ostatnich ugrupowań - jak wynika z badania - poziom pesymizmu jest istotnie większy niż wśród niezdecydowanych, na kogo głosować, oraz biernych politycznie - niezamierzających uczestniczyć w wyborach parlamentarnych.",,
„On naprawdę wierzy w brexit”. Farage chwali Trumpa,"Amerykański prezydent Donald Trump odszedł od protokołu dyplomatycznego dotyczącego wizyt państwowych w Wielkiej Brytanii, odbywając szereg spotkań i konsultacji z politykami, m.in. w kontekście wyboru następcy premier Theresy May i negocjacji ws. brexitu.","Wśród rozmówców Trumpa był m.in. lider eurosceptycznej Partii Brexitu Nigel Farage.Farage poinformował na Twitterze, że odbył „dobre spotkanie z prezydentem”. „On naprawdę wierzy w brexit i jest zachwycony wizytą w Londynie” – dodał. To kolejny przypadek, gdy Trump wykorzystuje swój pobyt w Londynie do politycznych konsultacji poza oficjalnym programem wizyty, ustalonym z gospodarzami. Zdaniem mediów przed spotkaniem z premier May i członkami jej rządu prezydent przeprowadził 20-minutową rozmowę telefoniczną z faworytem do zastąpienia May na stanowisku szefowej rządu, byłym ministrem spraw zagranicznych Borisem Johnsonem. W trakcie wspólnej konferencji prasowej z obecną premier Trump zdecydował się nawet na nieformalne poparcie kandydatur Johnsona i Hunta, oceniając, że obaj „zrobiliby bardzo dobrą robotę”. Poparcie Trumpa może mieć istotne znaczenie w procesie wyboru dwóch czołowych kandydatów na lidera Partii Konserwatywnej. Rozpocznie się on w przyszłym tygodniu.",,
„Samoloty w rosyjskich barwach nie są mile widziane”. Ukraina zakazuje lotów,"Ukraina zapowiada poważne ograniczenia dla linii lotniczych z Rosji i restrykcje dotyczące lotniczych transportów wojskowych przez swoje terytorium. – Rosyjskie samoloty nie są mile widziane na ukraińskich lotniskach – powiedział premier tego kraju Arsenij Jaceniuk. Sankcje mogą wejść w życie od 25 października. Rosja zapowiada, że nie pozostawi tego bez odpowiedzi.","– Podjęliśmy decyzję, by zakazać lotów rosyjskich samolotów, w pierwszej kolejności tych należących do Aeroflotu, oraz połączeń tranzytowych rosyjskich linii lotniczych przez terytorium Ukrainy w przypadku, gdy samoloty przewożą ładunki wojskowe, transporty podwójnego przeznaczenia oraz pracowników rosyjskiego wojska – przekazał premier Ukrainy Arsenij Jaceniuk podczas posiedzenia rządu. Ukraińska agencja Unian podała, że zakaz ma obejmować także samoloty linii Transaero. Jeżeli nowe prawo wejdzie w życie, samoloty Aeroflotu i Transaero nie będą mogły lądować na ukraińskich lotniskach. Zablokowany będzie także tranzyt rosyjskich maszyn transportujących sprzęt wojskowy, broń lub żołnierzy. – To oznacza wstrzymanie lotów Aeroflotu i Transaero na Ukrainę. Samoloty w rosyjskich barwach nie są mile widziane na ukraińskich lotniskach – dodał Jaceniuk. Premier wydał polecenie przekazania tych decyzji stronie rosyjskiej – pisze agencja Interfax-Ukraina.O zakazie rosyjskie kompanie lotnicze mają zostać powiadomione jeszcze w piątek.Długa czarna lista W zeszłym tygodniu Ukraina nałożyła sankcje na ponad 90 podmiotów, głównie z Rosji, oraz 900 osób. Była to reakcja na ogłoszenie przez prorosyjskich separatystów w Donbasie wyborów samorządowych na kontrolowanych przez siebie terenach. Według Kijowa są one niezgodne z porozumieniami pokojowymi.Sankcje czekają na zielone światłoSankcje wobec linii lotniczych wejdą w życie, jeśli zaakceptują je służby bezpieczeństwa oraz zostaną podpisane przez prezydenta Ukrainy. Zwierzchnictwo lotnictwa twierdzi, że zakaz wejdzie w życie od 25 października. Odpowiedź RosjiRosyjski minister transportu Maksim Sokołow zapowiedział już, że jeśli Kijów wprowadzi zakaz, Rosja „będzie zmuszona” na niego odpowiedzieć – przekazała agencja Interfax. Lotów miało być więcejAeroflot lata obecnie do dwóch miast ukraińskich: Kijowa i Odessy. Planowano, że od października rosyjski przewoźnik będzie latał też do Charkowa – pisze rosyjski Interfax. Według tego źródła, gdy tylko kompania zostanie oficjalnie powiadomiona o „odwołaniu” rejsów, poinformuje o tym pasażerów i objaśni sposób zwrotu pieniędzy za kupione wcześniej bilety.",,
Banki Leszka Czarneckiego działają sprawnie. Minister Czerwińska: System jest stabilny,"System finansowy funkcjonuje w sposób stabilny, bezpieczny, Komitet Stabilności Finansowej czuwa nad tą stabilnością – zapewniła w poniedziałek minister finansów Teresa Czerwińska, relacjonując ustalenia niedzielnego posiedzenia Komitetu Stabilności Finansowej.","Minister finansów poinformowała, że w niedzielę odbyło się spotkanie Komitetu Stabilności Finansowej, podczas którego spotkały się wszystkie instytucje tzw. sieci bezpieczeństwa – czyli przedstawiciele Narodowego Banku Polskiego, Bankowego Funduszu Gwarancyjnego, Komisji Nadzoru Finansowego. Spotkanie zwołane zostało przez ministra finansów jako przewodniczącego KSF.– Rozmawialiśmy na temat sytuacji finansowej obydwu banków, mianowicie Idei Banku i Getin Noble Banku. Przeanalizowaliśmy sytuację finansową obydwu banków, wysłuchaliśmy informacji, które zostały przedstawione przez przedstawicieli obydwu banków, którzy na posiedzeniu zapewnili Komitet Stabilności Finansowej o tym, że obydwa banki, obydwie instytucje finansowe regulują bieżące zobowiązania (...). Sytuacja jest pod kontrolą, jest monitorowana – powiedziała. – Każda z tych instytucji w sposób niezakłócony spełnia swoją funkcję. Jednocześnie na tym też posiedzeniu każda z instytucji sieci bezpieczeństwa zadeklarowała natychmiastową gotowość do tego, aby w razie potrzeby wspierać stabilność systemu finansowego, który funkcjonuje, jeszcze raz podkreślam, w sposób stabilny, bezpieczny – oświadczyła szefowa MF.Dodała, że to instrumentarium, które dostępne jest Komitetowi w ramach kompetencji każdej z instytucji w KSF. Depozyty Getin Noble Banku i Idea BankuCzerwińska była pytana o to, jak kształtują się depozyty Getin Noble Bank i Idea Bank w porównaniu do ostatnich informacji z pierwszego półrocza.– Jeśli chodzi o takie bardzo szczegółowe, bieżące informacje, które dotyczą sytuacji finansowej jednego, jak i drugiego banku, to nie są to informacje publiczne, które możemy podawać na konferencji prasowej. To są informacje objęte tajemnicą handlową. Ze swojej strony możemy zapewnić państwa, że zobowiązania są regulowane na bieżąco. Nie ma żadnych zakłóceń jeśli chodzi o regulowanie zobowiązań ze strony obydwu banków – powiedziała Czerwińska.Pełniący obowiązki szefa KNF Marcin Pachucki zapewnił z kolei, że KNF jest „w stałym kontakcie z instytucjami nadzorowanymi”, również z Getin Noble Bank i Idea Bank.  teraz odtwarzaneBanki Leszka Czarneckiego działają sprawnie. Minister Czerwińska: System jest stabilny",,
Wiceminister sprawiedliwości: KE w sprawie Polski działa politycznie,"– Spodziewaliśmy się, że nasze argumenty dotyczące zmian w wymiarze sprawiedliwości mogą nie przekonać KE, ale nie dlatego, że są słabe, tylko dlatego, że Komisja działa tutaj politycznie – ocenił wiceminister sprawiedliwości Łukasz Piebiak.","We wtorek Komisja Europejska podjęła decyzję o przesłaniu Polsce tzw. uzasadnionej opinii w odniesieniu do ustawy o Sądzie Najwyższym; to kolejny krok w procederze naruszenia prawa wobec Polski. Do sprawy odniósł się w rozmowie z PAP wiceszef resortu sprawiedliwości Łukasz Piebiak, który stwierdził, że „w stanowisku KE nie ma nic nowego”. – Spodziewaliśmy się tego, że nasze argumenty mogą nie przekonać; nie dlatego, że są słabe, tylko dlatego że Komisja działa tutaj politycznie, a nie jak organ, który ma stać na straży prawa europejskiego i traktatów. W związku z tym przyjmujemy to ze spokojem – oświadczył wiceszef MS.  „Będziemy do końca prezentować nasze stanowisko”Jak dodał, jest to kolejny etap w ramach procedury. – Myślę, że będziemy do końca prezentować nasze stanowisko. Będziemy spierać się na argumenty, jeżeli sprawa trafi do Trybunału Sprawiedliwości. Z całą pewnością nie widzimy podstaw, żeby wycofywać się z reformy, która jest wdrażana i jesteśmy przekonani, że będzie dalej wdrażana, bo tego oczekują Polacy – podkreślił. Piebiak ocenił ponadto, że w stanowisku KE nie ma nic, czego Komisja by wcześniej nie mówiła i do czego my byśmy się nie ustosunkowali, więc „nie wydaje mi się, byśmy mieli powody zmieniać cokolwiek w naszych ustawach”. KE zwróciła uwagę, że nowa polska ustawa o SN przewiduje obniżenie wieku emerytalnego sędziów SN z 70 do 65 lat. Oznacza to - jak wskazała – że 27 spośród 72 czynnych obecnie sędziów Sądu Najwyższego może zostać zmuszonych do przejścia w stan spoczynku. Dotyczy to również osoby sprawującej urząd pierwszego prezesa Sądu Najwyższego, powołanej zgodnie z Konstytucją RP na sześcioletnią kadencję. W tym wypadku – jak informuje Komisja – jej kadencja zostałaby przedwcześnie zakończona. „Zgodnie z ustawą sędziowie sprawujący obecnie funkcję mogą zwrócić się do Prezydenta RP o przedłużenie ich mandatu. Prezydent może uczynić to dwukrotnie, każdorazowo na okres trzech lat. Brak jest kryteriów, którymi ma się kierować Prezydent, podejmując decyzję o przedłużeniu czynnej służby; nie przewidziano też kontroli sądowej ewentualnej decyzji odmownej. Komisja uważa – wbrew stanowisku władz Polski – że wprowadzenie konsultacji z Krajową Radą Sądownictwa (KRS) nie stanowi skutecznego zabezpieczenia. Opinia KRS nie jest wiążąca i opiera się na niejasnych kryteriach. Ponadto w wyniku reformy z dnia 8 grudnia 2017 r. KRS składa się obecnie z sędziów członków mianowanych przez Sejm RP z pogwałceniem europejskich standardów niezależności sądów” – podała KE. Komisja poinformowała również, że przeprowadziła dogłębną analizę odpowiedzi udzielonej przez władze polskie na uruchomioną 2 lipca procedurę. Odpowiedź władz Polski – jak wskazała KE – nie rozwiała wątpliwości prawnych Komisji. Polski rząd ma teraz miesiąc na zastosowanie się do przesłanej opinii poprzez wprowadzenie odpowiednich środków. W przeciwnym wypadku Komisja może skierować sprawę do Trybunału Sprawiedliwości Unii Europejskiej.",,
Ważna informacja dla rodziców. Chodzi o szczepienia dzieci,"Wojewódzki Sąd Administracyjny w Poznaniu uznał, że pytanie w rekrutacji do żłobka, czy dziecko zostało zaszczepione, nie stanowi dyskryminacji. To nie pierwszy taki wyrok.","Jak pisze „Rzeczpospolita”, to kolejne orzeczenie potwierdzające, że wymóg, aby dziecko poddane było obowiązkowym szczepieniom ochronnym, jest dopuszczalnym kryterium rekrutacyjnym.„Wojewódzki Sąd Administracyjny w Poznaniu powołał się przy tym na wcześniejszy wyrok sądu w Olsztynie (sygn. akt II SA/Ol 493/190). Podkreślił przede wszystkim, że takie kryterium nie dyskryminuje” - czytamy. Gazeta przypomina, że WSA w Olsztynie orzekł we wrześniu, iż rodzice odmawiający szczepień sami je różnicują. Nie mogą wymagać traktowania ich na równi z tymi, którzy przestrzegają obowiązków ustawowych. Wybór rodziców, sprzeczny z prawem, ma swoje konsekwencje. „Poznański sąd podkreślił też, że w ramach rekrutacji można zbierać informacje o dokonanych szczepieniach. Mieszczą się one bowiem w kategorii »danych o stanie zdrowia dziecka«” - napisano. Jak podkreśla gazeta, zgodnie zaś z art. 32 ust. 1 ustawy o opiece nad dziećmi w wieku do lat trzech rodzic ubiegający się o objęcie dziecka opieką w żłobku przedstawia dane o stanie zdrowia dziecka. Przepis ten należy interpretować z uwzględnieniem unijnego rozporządzenia o ochronie danych (RODO). „Zgodnie z nim tego rodzaju dane oznaczają dane osobowe o zdrowiu fizycznym lub psychicznym osoby fizycznej - w tym o korzystaniu z usług opieki zdrowotnej. Takie usługi z pewnością obejmują także szczepienia ochronne” - czytamy w „Rzeczpospolitej”.",,
Marsz Suwerenności przeszedł ulicami Warszawy,"Marsz Suwerenności w Warszawie zorganizowała wystawiającą listy w wyborach do PE koalicja Konfederacja KORWiN Braun Liroy Narodowcy, stowarzyszenie Marsz Niepodległości oraz Młodzież Wszechpolska. Demonstranci wznosili m.in. antyunijne hasła. W kilku miejscach na trasie przemarszu manifestowało kilkudziesięciu kontrmanifestantów. Doszło do próby zablokowania przemarszu. Interweniowała policja.","Na godzinę przed wymarszem demonstracji do zebranych na placu Zamkowym przemawiali liderzy koalicji. – Nie chcemy cesarstwa niemiecko-francuskiego. (...) Suwerenność to polski język, polska złotówka – wymieniał poseł Marek Jakubiak, startujący na listach wyborczych komitetu Konfederacja Korwin Braun Liroy Narodowcy.Prezes Ruchu Narodowego poseł Robert Winnicki przekonywał zebranych, że Konfederacja jest jedyną siłą, która może zapewnić Polsce suwerenność.  Kilkudziesięcioosobowa grupa kontrmanifestantów ustawiła się przy pomniku Mikołaja Kopernika na Krakowskim Przedmieściu z hasłami: „Narodowcy wstyd”, „Polexit stop”. Kolejne grupy czekały na skrzyżowaniu ulicy Świętokrzyskiej i Nowego Światu. Kilka osób przeciwnych konfederacji wtargnęło na ulicę. – Doszło do próby zablokowania legalnego zgromadzenia. Z naszej strony podjęliśmy stosowne działania. Osoby blokujące zostały usunięte z trasy. Wobec osób naruszających prawo podjęte zostaną kroki wynikające z obowiązujących przepisów prawa – poinformował rzecznik stołecznej policji kom. Sylwester Marczak.  Marsz zakończył się przed siedzibą przedstawicielstwa Komisji Europejskiej na ul. Świętokrzyskiej.",,
Pieniądze na 500 Plus „blokowane przez miasto”. „Przynoszą dodatkowe odsetki”,"Prezydent Rafał Trzaskowski się skompromitował, bo okazało się, że środki zostały mu przekazane zgodnie z zapotrzebowaniem, co więcej, do tej pory nie wydatkowano większości środków; znajdują się one na rachunkach bankowych miasta i jak można się domyślać, przynoszą mu dodatkowe odsetki – napisał Zbigniew Kuźmiuk, europoseł PiS.","Prezydent stolicy mówił ostatnio o problemie z pieniędzmi na wypłaty świadczenia 500 Plus w Warszawie. Według niego pieniądze z programu są przekazywane przez rząd w ostatniej chwili, a miasto wciąż nie dostało funduszy na wypłatę świadczenia na trzy ostatnie miesiące roku.Strona rządowa zapewniła z kolei, że pieniądze zostały przekazane miastu zgodnie z planem. Rzecznik wojewody mazowieckiego ocenił, że „Warszawa przekazuje niespójne dane ws. 500+”.  Napływające informacje skomentował Zbigniew Kuźmiuk. W opinii europosła PiS „wygląda na to, że prezydent Trzaskowski zdecydował się w końcówce kampanii wyborczej na przeprowadzenie akcji politycznej, która ma wystraszyć Polaków, że w budżecie brakuje środków na realizację sztandarowego programu Rodzina 500 plus”.Dalej stwierdza, że „akcja się jednak nie udała”. „Prezydent Trzaskowski się skompromitował, bo okazało się, że środki zostały mu przekazane zgodnie z zapotrzebowaniem, co więcej do tej pory nie wydatkowano większości środków, znajdują się one na rachunkach bankowych miasta i jak można się domyślać, przynoszą mu dodatkowe odsetki” – napisał Kuźmiuk w publikacji na portalu wPolityce.pl.„Zamiast więc trafiać już dawno do rodzin, są świadomie blokowane przez służby miasta, a prezydent Trzaskowski robi jeszcze akcję polityczną, że rząd nie przekazuje mu pieniędzy na realizację programu” – dodał polityk.",,
„Hollande chce wyborów w Donbasie pod lufami rosyjskich wojsk okupacyjnych”,"Szef MSW Ukrainy Arsen Awakow ostro skrytykował prezydenta Francji Francois'a Hollande'a za jego wypowiedzi w sprawie uregulowania konfliktu w Donbasie zarzucając mu, że chce pójść na rękę prezydentowi Rosji Władimirowi Putinowi i doprowadzić do podziału Ukrainy.","Awakow zwrócił się do Hollande'a za pośrednictwem Facebooka w związku z wtorkowym wystąpieniem francuskiego prezydenta na posiedzeniu Zgromadzenia Parlamentarnego Rady Europy. List szefa ukraińskiego MSW publikują w środę najważniejsze media na Ukrainie.   Absurdalna propozycja Minister ocenił, że propozycja Hollande'a, by w zajętym przez prorosyjskich separatystów Donbasie najpierw odbyły się wybory samorządowe, a dopiero po nich Ukraina mogłaby odzyskać kontrolę nad opanowaną przez bojowników częścią swojej granicy z Rosją, jest dla Kijowa absolutnie nie do przyjęcia. Hollande „zażądał przeprowadzenia wyborów w Donbasie, a dopiero po nich wycofania okupacyjnych wojsk Rosji z ukraińskiej ziemi i przywrócenia kontroli Ukrainy (...) nad granicą. On chce wyborów od razu po wstrzymaniu ognia i wycofaniu (z linii podziału) wojsk! Jakiego wstrzymania ognia? Takiego jak dziś, kiedy zginęło dwóch, a rannych zostało siedmiu naszych żołnierzy, do czego doszło właśnie podczas ogłoszonego (wcześniej) »wstrzymania ognia«”? – napisał Awakow.  „Nie oddamy Ukrainy dla pana wygody” „Panie Hollande, niech pan nie śmie wskazywać nam, byśmy oddawali terytoria Ukrainy i miliony istnień naszych obywateli reżimowi Putina, bo wydaje się to panu wygodne!” – podkreślił.  Awakow zaznaczył, że jeśli prezydent Francji w imieniu demokratycznej Europy chce powstrzymać agresora, który zaatakował Ukrainę, to nie powinien sprzedawać „na wulgarnym jarmarku politycznym największego narodu europejskiego, który w obronie europejskiej idei i wartości ogólnoludzkich wyszedł na Majdan płacąc za to życiem swoich najlepszych synów i córek”.  Ukraiński minister oświadczył, że Hollande chce wyborów w Donbasie „pod lufami rosyjskich wojsk okupacyjnych” i nie zauważa, że w regionie tym łamane są podstawowe prawa obywatelskie. Zarzucił francuskiemu prezydentowi, iż nie widzi zabijanych tam żołnierzy, ani milionów uchodźców, a także, że opowiada się za amnestią dla odpowiedzialnych za zabijanie ludzi bojowników prorosyjskich. „Oświecona Europa” i Hitler  Awakow zwrócił się do Hollande'a, by ten przypomniał sobie, w jaki sposób „oświecona Europa” traktowała przed wybuchem drugiej wojny światowej Adolfa Hitlera i do czego to doprowadziło. ""Jeśli wydarzenia na Ukrainie niczego was nie nauczyły, to spójrzcie na Syrię. Czy może otrzeźwiejecie dopiero wtedy, gdy rosyjski +hybrydowy+ pokój dojdzie do samych granic Francji?"" – napisał. Szef MSW Ukrainy podkreślił, że jeśli Zachód odda Ukrainę Putinowi, to straci Europę i własną wolność. „Nie cieszcie się iluzjami, lecz stwórzcie realny, antyputinowski demokratyczny front wolnych ludzi i nie starajcie się okiełznać agresora!” – zaapelował. –Ukraina nie zamierza kupować swojej wolności, lecz zamierza o nią walczyć! – podsumował Awakow.",,
Rekonstrukcja rządu w przyszłym tygodniu. Prezydent zgłosił propozycje,Rekonstrukcja rządu będzie miała miejsce w przyszłym tygodniu; podczas spotkania prezydenta Andrzeja Dudy z premierem Mateuszem Morawieckim rozmawiano o kandydatach na ministrów; prezydent zgłosił też propozycje – powiedział w czwartek rzecznik prezydenta Błażej Spychalski.,"Zapowiadana rekonstrukcja rządu związana jest m.in. z tym, że w wyborach do Parlamentu Europejskiego kilkoro obecnych ministrów uzyskało mandaty europosłów. – Rekonstrukcja będzie miała miejsce w przyszłym tygodniu. Na samym spotkaniu były rozmowy o personaliach, o kandydatach na ministrów. Propozycje oczywiście zgłosił pan prezydent – powiedział Spychalski po czwartkowym spotkaniu prezydenta z premierem. W wyborach do PE mandaty europosłów uzyskali wicepremier Beata Szydło, szef MSWiA Joachim Brudziński, minister rodziny, pracy, polityki społecznej Elżbieta Rafalska, szefowa MEN Anna Zalewska, a także m.in. rzeczniczka rządu Joanna Kopcińska.",,
„Awantura pod krzyżem niepotrzebna”,"Cała awantura była niepotrzebna i w konsekwencji może zaszkodzić wizerunkowi Polski na zewnątrz – uznali zgodnie goście Poranka TVP Info komentując wtorkowe zajście przed Pałacem Prezydenckim. Lewica i Platforma podtrzymują jednak stanowisko, że krzyż musi zniknąć z Krakowskiego Przedmieścia. Przeciwnego zdania jest Prawo i Sprawiedliwość.","Jan Dziedziczak (PiS) podkreślał, że to co się stało we wtorek pod Pałacem zaskoczyło go. – Cała ta awantura była zupełnie niepotrzebna. Było mi smutno, jak patrzyłem wczoraj na te zawieruchę – podkreślał. Polityk PiS zaznaczył, że wydarzenia pod Pałacem po raz kolejny spolaryzowały Polaków. – A szkoda, bo prezydent Bronisław Komorowski miał szansę rozpocząć swoją kadencję jako prezydent wszystkich Polaków. A zaczął od dzielenia społeczeństwa. Źle to wróży na przyszłość – mówił Dziedziczak. Stanisław Wziątek z Lewicy mówił, że przepychanki pod krzyżem psują polski wizerunek na zewnątrz.  – Wstyd polega na tym, że nie potrafimy z szacunkiem i godnością odnosić się do tego symbolu. „My” jako wszyscy Polacy. Bo tak naprawdę na podstawie tego powstanie opinia o Polsce i Polakach na świecie – argumentował Wziątek. Według niego, zgromadzonym wcale nie chodziło o obronę krzyża. – Tam wczoraj była stworzona atmosfera ogromnej, politycznej walki. Bo słowa, okrzyki, które tam padały nie były związane z szacunkiem dla krzyża, były związane przede wszystkim z atakiem politycznym – przekonywał poseł Lewicy. Iwona Śledzińska-Katarasińska (PO) podkreślała, że ofiary katastrofy smoleńskiej już zostały godnie uhonorowane i nie potrzeba ich upamiętnienia przed siedzibą głowy państwa.  – W Pałacu Prezydenckim nie było żadnej katastrofy. Zginął prezydent, został godnie pochowany na Wawelu. Są też groby tych, co zginęli – naszych przyjaciół i znajomych. Są Powązki, jest Świątynia Opatrzności – wyliczała Śledzińska-Katarasińska. Dodała, że wtorkowe wydarzanie wzbudziły w niej zaskoczenie. – To co wczoraj zobaczyłam przeraziło mnie – przyznała. Według niej, krzyż powinien być przeniesiony, bo spełnił już swoją rolę jaką miał w momencie żałoby narodowej.",,
"Pracował tak samo jak norwescy koledzy, zarabiał połowę. „W Polsce jest taniej”","„Ocean Venture AS dopuściło się dyskryminacji ze względu na pochodzenie etniczne marynarza w związku z określeniem wymiaru wynagrodzenia” – to fragment orzeczenia norweskiej Komisji ds. Przeciwdziałania Dyskryminacji w sprawie Polaka, któremu pracodawca wypłacał wynagrodzenie o ponad połowę niższe niż jego norweskim kolegom.","Radosław Wojtera pracował na norweskim kutrze poławiającym kraby śnieżne (występują one w wodach Arktyki i północnego Atlantyku). Miał ten sam zakres obowiązków, co jego norwescy koledzy. Oni zarabiali 2333 korony (988 zł) dziennie, a pan Radosław tylko 1150 koron (487 zł). Podobnie obniżono wynagrodzenia innym cudzoziemcom. – Zdziwiłem się, dlaczego mam zarabiać mniej niż Norwedzy, ale armator tłumacząc różnicę twierdził, że w Polsce życie i mieszkanie jest tańsze – mówił Wojtera w rozmowie z pismem „Maritim Logg”.  Marynarz złożył skargę do Komisji ds. Dyskryminacji (Diskrimineringsnemnda), która, jak czytamy w broszurze informacyjnej, „stanowi alternatywę dla zwyczajnego postępowania sądowego”. Wtedy armator zwolnił go z pracy. Jednak, jak wskazuje prawnik Wojtery, Terje Hernes Petersen, kluczową decyzją w sprawie jest orzeczenie Komisji, która stwierdziła, że doszło do dyskryminacji. Wysokość łącznego odszkodowania dla Wojtery i drugiego Polaka w ten sam sposób dyskryminowanego przez Ocean Ventures Petersen ocenia na 800 tys. koron (ok. 340 tys. zł).",,
Papież w Panamie: swoją Drogę Krzyżową przechodzą wszyscy cierpiący i ubodzy,"Papież Franciszek mówił w piątek w Panamie, że swoją Drogę Krzyżową przechodzą cierpiący na świecie; nienarodzone dzieci, maltretowane kobiety, ubodzy, imigranci oskarżani o wszelkie zło. W Drodze Krzyżowej pod jego przewodnictwem uczestniczyło 400 tys. osób, które przybyły na Światowe Dni Młodzieży.","Młodzież entuzjastycznie powitała papieża, który uczestniczył w nabożeństwie słuchając rozważań przy kolejnych stacjach Via Crucis. Poświęcone były cierpieniom współczesnej ludzkości.Na zakończenie papież Franciszek wygłosił przemówienie. Skrytykował „znieczulającą obojętność” i konformizm społeczeństw, które ignorują cierpienie innych. – Ojcze, dzisiaj droga krzyżowa Twego Syna trwa – powiedział papież podczas nabożeństwa Drogi Krzyżowej.Franciszek powiedział w przemówieniu: – Droga Jezusa na Kalwarię jest drogą cierpienia i samotności, która trwa w naszych czasach. Jezus „idzie i cierpi w wielu obliczach, które cierpią z powodu zadowolonej i znieczulającej obojętności naszego społeczeństwa, które konsumuje i zużywa się, które ignoruje innych i siebie w cierpieniu swoich braci” – dodał.Papież przyznał, że także wierzący ulegają apatii, marazmowi i konformizmowi. – Trudno było rozpoznać Ciebie w cierpiącym bracie: odwracaliśmy wzrok, by nie widzieć; chroniliśmy się w hałasie, by nie słyszeć; zakryliśmy usta, żeby nie krzyczeć – powiedział.– Łatwiej – dodał – i bardziej opłaca się być przyjaciółmi w zwycięstwach i chwale, w sukcesach i oklaskach; łatwiej jest być blisko tego, który jest uważany za popularnego i wygrywającego. – Jak łatwo wpaść w kulturę znęcania się, molestowania i zastraszania. Dla Ciebie tak nie jest, Panie: na krzyżu utożsamiłeś się z każdym cierpieniem, z każdym, kto czuje się zapomniany – oświadczył Franciszek.Wskazywał, że Droga Krzyżowa Jezusa trwa w „stłumionym krzyku dzieci, którym uniemożliwia się narodziny i wielu innych, którym odmawia się prawa do posiadania dzieciństwa, rodziny, edukacji; które nie mogą się bawić, śpiewać, marzyć”.Ona trwa, dodał, „w kobietach maltretowanych, wyzyskiwanych i opuszczonych, pozbawionych godności; w smutnych oczach ludzi młodych, którzy widzą, że zabrano im nadzieję na przyszłość z powodu braku wykształcenia i przyzwoitej pracy; w udręce młodych twarzy, naszych przyjaciół, którzy wpadają w sieci ludzi bez skrupułów – są wśród nich też ludzie, którzy twierdzą, że Tobie służą, Panie – w sieci wyzysku, przestępczości i przemocy, które zżerają życie młodych”.– Są wśród nich też ludzie - zaznaczył - którzy twierdzą, że Tobie służą, Panie.Ludzka godność „rozdzierana jak szaty Jezusa”Droga Krzyżowa, mówił papież, dotyczy wielu ludzi, którzy „pochłonięci przez spiralę śmierci z powodu narkotyków, alkoholu, prostytucji i handlu ludźmi, są pozbawieni nie tylko przyszłości, ale i chwili obecnej”. Ich godność jest rozdzierana jak szaty Jezusa – zauważył.Franciszek mówił o Drodze Krzyżowej tych, którzy utracili zdolność marzenia, tworzenia i wymyślania jutra i ulegają rezygnacji oraz konformizmu. Postawę tę nazwał „jednym z najbardziej zażywanych narkotyków w naszych czasach”.Droga Krzyżowa „trwa w ukrytym i oburzającym bólu tych, którzy zamiast solidarności ze strony społeczeństwa pełnego obfitości, znajdują odrzucenie, ból i nędzę, a co więcej są określani i traktowani jako niosący i odpowiedzialni za wszelkie zło społeczne” – dodał. „Chcemy być Kościołem, który sprzyja kulturze zdolnej do przyjmowania, chronienia, promowania i integrowania”Franciszek wspomniał o dramacie osób starszych – opuszczonych i odrzuconych, o „ludach pierwotnych, pozbawionych swoich ziem, korzeni i kultury”, o wołaniu Matki Ziemi, która „jest zraniona w swoim łonie zanieczyszczeniem atmosfery, jałowością swych pól, brudem swych wód, która jest sponiewierana przez pogardę i szaleńczą konsumpcję, przekraczającą wszelki rozsądek”.Papież zapewnił: – My pragniemy być Kościołem, który wspiera i towarzyszy, który potrafi powiedzieć: oto jestem! w życiu i krzyżach tak wielu Chrystusów, którzy idą obok nas.Wezwał, by czerpać wzór z wytrwałości Maryi: – Uczmy się mówić „tak” tym, którzy nie milczeli i nie milczą w obliczu kultury molestowania i nadużycia, złego traktowania i przemocy, oszczerstw i agresji, działając na rzecz zapewnienia szans oraz warunków bezpieczeństwa i ochrony.Franciszek nawiązał też do migracji zachęcając do przyjmowania tych, którzy musieli opuścić swoją ziemię, rodziny i pracę.– Chcemy być Kościołem, który sprzyja kulturze zdolnej do przyjmowania, chronienia, promowania i integrowania: która nie piętnowałaby, a tym bardziej nie uogólniała z najbardziej absurdalnym i nieodpowiedzialnym potępieniem, utożsamiając każdego imigranta jako niosącego zło społeczne – podkreślił.Światowe Dni MłodzieżyŚwiatowe Dni Młodzieży ustanowił w 1985 roku Jan Paweł II. Jego orędzie, skierowane wówczas do młodych spotkało się z entuzjastycznym przyjęciem. Od tamtego czasu, co roku młodzi z całego świata gromadzą się w Niedzielę Palmową wokół swoich biskupów na szczeblu diecezjalnym. Z kolei co dwa-trzy lata w wybranym mieście są organizowane spotkania międzynarodowe. Dzieło zainicjowane przez papieża Polaka kontynuował Benedykt XVI, a obecnie Franciszek.",,
"„Głosowanie na Komorowskiego i Dudę, to głosowanie za trzecią wojną światową”","– Polska ma szansę zapobiec trzeciej wojnie światowej. Gdyby nasz kraj ogłosił neutralność ws. Ukrainy, to zamknęlibyśmy dostęp dla NATO do tego kraju – powiedział Janusz Korwin-Mikke w programie „Polityka przy kawie” na antenie TVP1. Kandydat na prezydenta dodał, że „głosowanie na Komorowskiego i Dudę, to głosowanie za wojną”, a „Ukraina jest tylko pionkiem w grze”.","Kandydat partii KORWiN na prezydenta tłumaczył, że głosowanie zarówno na Bronisława Komorowskiego, jak i na Andrzeja Dudę w majowych wyborach prezydenckich, to „głosowanie za trzecią wojną światową”. – Ci panowie są na pasku Waszyngtonu. Ameryka jest hegemonem, ma najsilniejszą armię świata. USA już nigdy tak potężne nie będą. Chiny, które popierają Rosję, za siedem lat będą silniejsze. Więc jak robić wojnę, żeby utrzymać pozycje, to teraz – uważa Korwin-Mikke. Europoseł zaznaczył, że w tej sytuacji Polacy „powinni mieć wybór między prawicą a lewicą”. – Gdyby tu była uczciwa dyskusja między prawicą a lewicą, to ludzie mieliby jasny wybór. Pani Ogórek mówi o Polsce całkiem trzeźwo. Więc życzę Polakom, żeby mieli wybór między panią Ogórek a Januszem Korwin-Mikkem – podkreślił kandydat. Kara śmierci i likwidacja podatku dochodowegoKorwin-Mikke mówił również o własnych obietnicach wyborczych. Jak podkreślił, „obiecuje to, co prezydent zrobić może”. – Przywrócę kary śmierci. Większość Polaków jest za karą śmierci – zapowiedział Korwin-Mikke i dodał, że posłowie nie zagłosują przeciwko, bo zbliżają się wybory parlamentarne, a „to są sukinsyny, które chcą zostać drugi raz wybrane”.Drugi z postulatów, o którym wspomniał europoseł, to likwidacja podatku dochodowego. – Podatek dochodowy to płacenie grzywny państwu. To płacenie kary za pracę. Dziwne, że 20 milionów jeszcze pracuje. W normalnym kraju ludzie poszliby na bezrobocie i pracowali na czarno – stwierdził polityk. Korwin-Mikke uważa, że „Polska po zniesieniu podatku dochodowego stałaby się eldorado”.",,
Alexander Ben-Zvi nowym ambasadorem Izraela w Polsce [WIDEO],"Nie wolno nam zapominać o przeszłości, ale musimy również skupiać się na działaniach na rzecz przyszłości – mówi w krótkim filmie opublikowanym na Twitterze nowy ambasador Izraela w Polsce.  Alexander Ben-Zvi zadeklarował także chęć dalszego rozwoju relacji gospodarczych między obu krajami.","Prezydent Andrzej Duda przyjął list uwierzytelniający od nowego ambasadora Izraela 10 października. Wcześniej ambasadorem tego kraju w Polsce była Anna Azari. Alexander Ben-Zvi w opublikowanym nagraniu podkreślił, że od 36 lat pracuje w izraelskim MSZ, a placówka w Warszawie będzie siódmą w jego karierze. Dodał, że jego pierwsza misja dyplomatyczna miała miejsce 30 lat temu w Polsce, stąd – jak zauważył – jest to dla niego powrót do znajomych miejsc. – Mamy bardzo interesującą współpracę między Izraelem a Polską w kwestiach ekonomicznych. Nasz handel to około 1 mld dolarów, ale potencjał jest o wiele większy – podkreślił. – Nie wolno nam zapominać o przeszłości, ale musimy również skupiać się na działaniach na rzecz przyszłości – dodał. Ben-Zvi po krótce przedstawił też swoją dotychczasową drogę, nie tylko zawodową. Wśród obszarów swoich zainteresowań zawodowych wymienił Europę Wschodnią i Amerykę Łacińską, a wśród zainteresowań prywatnych m.in. gotowanie, piłkę nożną i muzykę (jest członkiem zespołu muzycznego dyplomatów, który występuje na koncertach charytatywnych). Nowy ambasador Izraela w Polsce jest doktorem stosunków międzynarodowych, które studiował w Izraelu, Argentynie i na Słowacji. W minionych dwóch latach był zastępcą dyrektora generalnego ds. Eurazji w izraelskim MSZ. Alexander Ben-Zvi urodził się na Ukrainie, skąd wyemigrował w 1971 r. Zna język hebrajski, angielski, polski, hiszpański, rosyjski, jidysz, słowacki. Jest żonaty, ma czworo dzieci i czworo wnucząt.",,
Wyklęte. Amazonki powstania antykomunistycznego,"Akcja bojowa, wsypa, aresztowanie, tortury podczas przesłuchania, wyrok śmierci, egzekucja, pochowanie w anonimowym grobie – taki los spotkał wielu Żołnierzy Wyklętych. Oczami wyobraźni widzimy udręczonego młodego mężczyznę, który walkę z Niemcami i ich reżimem nazistowskim zamienił na walkę z komunistami – zarówno Rosjanami, jak i rodzimymi wyznawcami tej zbrodniczej ideologii. Nie był to jednak tylko los mężczyzn, spotkał również wiele kobiet...","1 marca obchodzimy Narodowy Dzień Pamięci Żołnierzy Wyklętych, wspominamy bohaterów walki o niepodległość, których przez dziesiątki lat starano się wyrugować z pamięci, ze świadomości. Tego dnia w 1951 r. w więzieniu przy ul. Rakowieckiej na warszawskim Mokotowie wykonano wyrok śmierci na Łukaszu Cieplińskim „Pługu”, Mieczysławie Kawalcu „Żbiku”, Józefie Batorym „Argusie”, Adamie Lazarowiczu „Klamrze”, Franciszku Błażeju „Tadeuszu”, Karolu Chmielu „Gromie” i Józefie Rzepce „Krzysztofie”, członkach IV Zarządu Głównego Zrzeszenia „Wolność i Niezawisłość”.Tragiczni bohaterowieOdkrywanie historii powstania antykomunistycznego sprawiło, że w świadomości znacznej części Polaków pojawili się tragiczni bohaterowie tamtych ponurych czasów – rtm. Witold Pilecki „Witold”, August Emil Fieldorf „Nil”, Feliks Selmanowicz „Zagończyk”, Zygmunt Szendzielarz „Łupaszka” czy Hieronim Dekutowski „Zapora”. Z wyjątkiem Danuty Siedzikówny „Inki” w tym gronie nie ma wielu kobiet. Choć nie zawsze walczyły z bronią w ręku, to ryzykowały tak samo jak mężczyźni i również ginęły, bestialsko mordowane przez komunistyczną bezpiekę, dlatego o nich również powinno się pamiętać.Taki los spotkał Zofię Pelczarską. Urodziła się w Dynowie na Podkarpaciu w 1897 r., ale była związana głównie z Lublinem – tu była harcerką, nauczycielką, a następnie kierowniczką Szkoły Powszechnej nr 12, która mieściła się w budynku klasztoru przy ul. Dominikańskiej 1. Po niemieckiej agresji szybko podjęła służbę konspiracyjną w Związku Walki Zbrojnej, a następnie w AK.Była referentką Wojskowej Służby Kobiet w Sztabie Inspektoratu Rejonowego AK „Lublin” i obwodu Lublin. Jej zadanie polegało na przysposabianiu kobiet do walki z Niemcami, ale nie na szkoleniu z posługiwaniu się bronią, lecz służbie sanitarnej, gospodarczej i łączności. Ponieważ była o pokolenie starsza od swoich podwładnych i uznawano ją za ciepłą osobę, nosiła sympatyczny pseudonim „Ciotka”.                                                    Zofia Pelczarska została rozstrzelana za działalność w AK (fot. IPN) Gdy do Lublina wkroczyła Armia Czerwona i ukonstytuował się Polski Komitet Wyzwolenia Narodowego, rząd polski z nadania Józefa Stalina, Pelczarska nie zaprzestała działalności konspiracyjnej. Gdy rozpoczęły się aresztowania żołnierzy AK, skupiła się na organizowaniu pomocy dla nich – przygotowywała paczki, wypłacała zapomogi rodzinom, które traciły osoby je  utrzymujące. Żadnych działań militarnych, ludzkie rzeczy.Działalność „Ciotki” wpadła w oko Smierszowi, sowieckiemu kontrwywiadowi. Została aresztowana 6 listopada 1944 r. w mieszkaniu przy ul. Sierocej w Lublinie. Osadzono ją w areszcie przy ul. Chopina 18 i poddano okrutnemu śledztwu. Jedną z metod tortur były przesłuchiwania non stop; więźniowie nie mogli spać, przez cały czas były zapalone światła.Pozostała nieugięta23 listopada przekazano ją Resortowi Bezpieczeństwa Publicznego. Trafiła do więzienia na Zamku w Lublinie. Tam dalej była przesłuchiwana. Przyznała się do służby w AK i działalności w Wojskowej Służby Kobiet. Wiadomo, że podczas przesłuchań była nieugięta. Śledczy odnotowali, że „uznaje tylko rząd polski emigracyjny Mikołajczyka, nie uznaje rządu PKWN i dyrektyw jego nie wykonuje”.Pelczarskiej zarzucono działalność w AK, której nie zaprzestała po rozwiązaniu jej stuktur przez PKWN, wyszukanie mieszkania do działalności konspiracyjnej i wciągnięcie do tej działalności młodej dziewczyny. Rozprawa przed Wojskowym Sądem Garnizonu Lubelskiego odbyła się 8 grudnia między godziną 14 a 16.20, bez udziału zarówno obrońcy, jak i prokuratora. Przewodniczący składu sędziowskiego ppor. Marian Bartoń skazał kobietę na śmierć. Wyrok był ostateczny i nie podlegał zaskarżeniu. Zofia Pelczarska została rozstrzelana w podziemiach Zamku Lubelskiego. Była pierwszą kobietą żołnierzem AK, na której w Polsce ludowej wykonano wyrok śmierci. Rodzina o jej śmierci dowiedziała się dopiero po czterech latach. Dopiero w latach 90. ubiegłego wieku wyrok na nią uznano za polityczny i błędny. Odbyło się to po kasacji ministra sprawiedliwości.Wyrok śmierciWyrok śmierci wykonano również na Helenie Motykównie „Dziuńce”. Jej działalność nie ograniczyła się do aktywności organizacyjnej – walczyła ramię w ramię z mężczyznami. Gdy wybuchła II wojna światowa, miała 15 lat i częściowo było to spełnienie jej marzeń. Od najmłodszych lat fascynowało ją bowiem wojsko. Była chłopczycą, grała w piłkę, chodziła po drzewach, zamiast lalkami bawiła się żołnierzykami i marzyła o służbie wojskowej.Pochodziła z województwa stanisławowskiego i gdy region ten przypadł Ukrainie, przeniosła się z rodzicami na Ziemie Odzyskane. Tam wreszcie mogła walczyć. Do konspiracji przeszła po tym, jak na wiejską zabawę przyszli partyzanci z niezależnej grupy Franciszka Olszówki „Otta”, działającej na pograniczu Wielkopolski i Dolnego Śląska. Szybko zaprzyjaźniła się z córką komendanta oddziału i zakochała w jednym z „leśnych”. Bez namysłu zostawiła dom rodzinny. Mając poniemiecki pistolet maszynowy MP-40, czeską zbrojovkę i karabin mausera, które uwielbiała czyścić, była w siódmym niebie.Powstała w kwietniu 1945 r. grupa Olszówki była jedną z najskuteczniejszych w regionie. Zlikwidowała łącznie 71 osób, w tym funkcjonariuszy Urzędu Bezpieczeństwa oraz żołnierzy Armii Czerwonej, atakowała posterunki MO. Miała rozbudowaną sieć informatorów, dzięki czemu długo wymykała się komunistom. Szczęście odwróciło się w lutym 1946 r. W trakcie walki we wsi Pisarzowice w Wielkopolsce zginął „Otto”. Ubeków na trop grupy naprowadził Edward Jeziorny „Lis”, były partyzant z oddziału i zdrajca. Wielu żołnierzy „Otta” wydostało się z okrążenia. Nowym dowódcą został Stanisław Panek „Rudy”. W odwecie za śmierć „Otta” oddział przeprowadził atak na pociąg relacji Poznań-Katowice, którym jechali żołnierze radzieccy. W nocy z 17 na 18 lutego na stacji Czastary partyzanci zastrzelili dziewięciu żołnierzy Armii Czerwonej i podoficera Wojska Polskiego. W akcji tej brała już udział „Dziuńka”.Jej kariera w oddziale nie trwała długo, raptem dwa tygodnie. Wkrótce po akcji w Czastarach została aresztowana. Młody wiek i zaawansowana ciąża – przypuszczalnie ósmy albo dziewiąty miesiąc – nie powstrzymały śledczych z Bolesławca przed stosowaniem wobec niej tortur. Standardową było niekończące się przesłuchanie. W końcu wydano na nią wyrok śmierci. Świadkiem jej ostatnich chwil był ks. Jan Skiba, asystujący w latach 1946-47 w ostatniej drodze skazańców we wrocławskim więzieniu przy ul. Kleczkowskiej.Egzekucja„Któregoś razu było ich pięcioro (skazańców – przyp. red.). Wśród nich dziewczyna, która miała w kieszonce książeczkę do nabożeństwa, modliła się żarliwie. Zwykle rozstrzeliwano na dziedzińcu więziennym, wtedy jednak skierowali nas do jakiejś szopy. Ustawili ich przy filarach, opaska na oczy, ręce do tyłu. Prokurator odczytał akt oskarżenia i wyrok, a oni śpiewali »Pod Twoją obronę«. Podałem krzyżyk do pocałowania, a oni jak na komendę krzyknęli »Jeszcze Polska nie zginęła«. W tej samej chwili oficer dał komendę do strzału. A potem jeden, jedyny okrzyk: »Mamo!!!«. Ten okrzyk prześladował mnie po nocach. Modliłem się za nich, odprawiałem msze w ich intencji, cierpiałem z nimi” – wspominał duchowny.Ponieważ członkowie plutonu egzekucyjnego byli pijani i mieli problemy z celnością, tylko postrzelili Motykównę. Ta wyjąc z bólu wzywała matkę i błagała o dobicie. Podjął się tego dowódca plutonu. Towarzyszyło temu walenie przez więźniów miskami w kraty – gest niemego protestu. W tym samym oddziale służyło więcej kobiet, które wpadły w szpony zbrodniarzy z komunistycznej bezpieki. Jedną z nich była Irena Nawrocka z domu Taras „Krysia”, która została partnerką „Otta”. Zachowała się jej dramatyczna relacja. „18 lutego 1946 roku to był pogodny, bez śniegu dzień, kiedy zostałam aresztowana w domu na Szpocie. Przyszedł do nas »Lis« (Edward Jeziorny) razem z trzema wojskowymi, wśród nich był major Jakub Jonas (zabójca »Otta« – przyp. red.). Gdy ich zobaczyłam, wycofałam się do pokoju babci i stamtąd wyskoczyłam przez okno do ogródka. Czułam, że dom jest obstawiony, więc ukryłam się w komorze, gdzie było zboże i beczki z mąką” – wspominała.„Siedziałam tam tak cicho, że słyszałam własny oddech, aż tu nagle drzwi do komory się uchyliły i wszedł ten zdrajca »Lis« oraz jeden z wojskowych. Pomyślałam wówczas, że to już koniec. Podniosłam się z ukrycia, wojskowy kazał chwycić »Lisowi« mnie za włosy i wyprowadzić. Szłam jak w letargu. Widziałam, że na podwórzu mieli już zabite trzy indyki, zwiniętą kurtkę ojczyma i moją harmonię. To wszystko kazali zabrać Frankowi Habrajskiemu, który wówczas u nas przebywał. Prowadzili mnie przez pola do Opatowa, tam czekało na nas auto KBW. Jak przypuszczam, było błoto i nie mogli dojechać na Szpot, a może przez ostrożność nie wjechali do wioski. Wcześniej, przed aresztowaniem, miałam sen, śniło mi się, że wyrywam sobie z moją sąsiadką Moniką różaniec i ona uderzyła mnie kijem. I to się spełniło, wieczorem już dostałam bicie od funkcjonariuszy Urzędu Bezpieczeństwa” – zeznała.KatowanieTrafiła do Bolesławca. „Rozpoczęło się śledztwo, wyszłam z założenia, że jak będę posłuszna, to mnie nie będą bili. Poprowadzili nas z Irką (Irena Tomaszewicz »Danka« – przyp. red.) do dużej sali, kazali usiąść na krześle z rękoma skrzyżowanymi. Było tam oprócz nas kilkunastu funkcjonariuszy i wojskowych. Jeden z nich stał obok nas z pejczem, a drugi zadawał pytania. I zaczęło się, pytania i bicie na przemian. »Kiedy poznałaś tego AK–owca?«, »Gdzie się spotykaliście?«, »Kto jest w organizacji?«. Trwało to kilka godzin. Bili nas żołnierze KBW. W pewnym momencie przyszedł Jonas i powiedział nam, że chce nas przejąć NKWD, ale zaraz dodał: »Nie pozwolę, żeby się cała Azja nad wami pastwiła«” – wspominała „Krysia”.„Noc spędziłam na krześle w sali przesłuchań, razem z Irką. Cały ten czas obok nas byli wojskowi. Rano obudzili mnie i kazali wychodzić. Irka miała zostać. Wyszłam przed budynek i tu stało dwóch żołnierzy z KBW, pamiętam ich nazwiska: Grzywacz i Kulesza, oprócz nich jeszcze kilkunastu żołnierzy. W pewnej chwili jeden z tych funkcjonariuszy powiedział mi: »Będą proponowali tobie w czasie jazdy ucieczkę. Nie daj się namówić, bo to kula w plecy«. Wsiedliśmy do samochodu ciężarowego, ja sama wśród tych kilkunastu z KBW, jednak przez całą drogę nikt nie zaproponował mi ucieczki” – ciągnęła straszną opowieść. „Krysia” dzieliła los z „Dziuńką” i „Danką”. Były razem przetrzymywane w zapluskwionym areszcie, przesłuchiwane i torturowane (jedną z tortur było bicie po wyciągniętych w górę rękach). Podczas wspólnego procesu „Krysia” została skazana na 10 lat więzienia za działalność w grupie „Otta” i próbę obalenia systemu siłą. Na wolność wyszła 20 marca 1951 r. w wyniku amnestii, w dniu 24. urodzin. Po opuszczeniu zakładu uklękła i modliła na drodze. Matka podniosła ją i razem poszły do kościoła, gdzie płakały i modliły się.Podwójna kara śmierci dla 15-latki  Na łagodny wyrok nie mogła liczyć Irena Tomaszewicz, choć miała wówczas zaledwie 15 lat. „Danka” brała udział w ataku na pociąg w Czastarach i wcześniej w zamachu na dwóch ubeków w Kępnie. Skazano ją za to na podwójną karę śmierci. Z uwagi na młody wiek sąd zamienił karę na 15 lat więzienia, bez prawa do amnestii. Z celi napisała do prezydenta Bolesława Bieruta list z prośbą o darowanie kary. Ten łaskawie anulował skazanej siedmioletni pobyt w aresztach, resztę musiała odsiedzieć.Surowy wyrok po okrutnym śledztwie usłyszała również Irena Szajowska „Hanka”. Urodziła się w 1923 r. w Przemyślu. Po skończeniu 20 lat dołączyła do Armii Krajowej, w której działał już jej brat Zdzisław. Po roku trafiła do Brygad Wywiadowczych, ściśle zakonspirowanej komórki kierowanej przez swojego krewnego Antoniego Słabosza „Pawła”. Służyła jako wywiadowczyni i łączniczka.Po przejęciu władzy przez komunistów dołączyła do zrzeszenia Wolność i Niezawisłość, w ramach którego dalej zajmowała się wywiadem oraz rozpracowywaniem UB i NKWD. Zbierała informacje dostarczane przez dwie pracownice Urzędu Bezpieczeństwa Publicznego w Przemyślu. Przygotowywała z nich raporty dla podziemia, opisywała, jak działa komunistyczny aparat represji. Bezpieka również tropiła WiN i to ubecy byli górą w tej rywalizacji. Sama Szajowska została aresztowana 24 października 1946 r., dwa dni po Franciszku Niepokólczyckim, prezesie WiN. Mimo straszliwych tortur nikogo nie wydała i nie dała się złamać. W marcu 1947 r. Wojskowy Sąd Rejonowy w Rzeszowie skazał ją za szpiegostwo na 15 lat więzienia oraz utratę praw publicznych i obywatelskich praw honorowych przez pięć lat. Wolność odzyskała w sierpniu 1955 r. Została częściowo zrehabilitowana, w 1957 r. zmieniono oskarżenie – ze szpiegostwa na „próbę działania w organizacji, której celem było obalenie ustroju i przejęcie władzy”.Z zimną krwiąWyroku nie doczekała 23-letnia Janina Przysiężniak „Jaga”, sanitariuszka AK, żona mjra Franciszka Przysiężniaka „Ojca Jana”. Mąż był dowódcą Oddziału Partyzanckiego NOW-AK „Ojca Jana”, operującego w Lasach Janowskich w Kotlinie Sandomierskiej. Była to jedna z najlepszych grup partyzanckich polskiego podziemia. „Jaga” została aresztowana w marcu 1945 r. Choć była w siódmym miesiącu ciąży, poddano ją okrutnym torturom.Nazajutrz po aresztowaniu i katowaniu ubecy pozornie ją zwolnili i odwieźli do domu rodziców we wsi Kuryłówka. Gdy tylko wysiadła z auta, jeden z funkcjonariuszy zastrzelił ją od tyłu. Kilka tygodni później komuniści zapłacili wysoką cenę za tę przelaną krew. Pod Kuryłówką Przysiężniak stoczył z NKWD otwartą bitwę, jedną z największych podczas powstania antykomunistycznego. Zginęło 57 enkawudzistów, a także siedmiu żołnierzy podziemia.Niesłusznie zapomnianych bohaterek powstania antykomunistycznego było znacznie więcej. To choćby Wanda Bortkiewicz „Basia”, sanitariuszka AK na Wileńszczyźnie i łączniczka mjr. Zygmunta Szendzielarza „Łupaszki”. Jako jedna z niewielu miała to szczęście, że choć przeszła ciężkie śledztwo, została uniewinniona. Dariusz Malejonek mógłby na podstawie historii tych dzielnych kobiet stworzyć jeszcze kilka płyt z serii „Panny wyklęte”.Wprawdzie regułą było, że kobiety nie zajmowały wysokich stanowisk w organizacjach konspiracyjnych i najczęściej nie walczyły z bronią w ręku, to jednak ich służba była kluczowa dla funkcjonowania podziemia. Dawała siłę innym żołnierzom wyklętym, przede wszystkim moralną. One również zasługują na to miano oraz wieczny szacunek i pamięć. Dobrze, że państwo polskie przypomniało sobie o nich – szkoda, że wiele z nich tego nie doczekało...",,
Prezes Kaczyński o ujawnianiu majątku polityków i ich rodzin. „Jesteśmy gotowi uchwalić ustawę”,"Jesteśmy gotowi w krótkim czasie uchwalić ustawę, na podstawie której ujawnione byłyby majątki współmałżonków polityków, osób pozostających we wspólnym pożyciu oraz dorosłych dzieci – zapowiedział prezes PiS Jarosław Kaczyński.","Kaczyński mówił w Słupsku, że ustawa dotyczyłaby sytuacji majątkowej ludzi, którzy rządzą Polską.– My jesteśmy gotowi w bardzo krótkim czasie uchwalić ustawę, na podstawie której będzie trzeba ujawniać majątki także małżonek, osób pozostających we wspólnym pożyciu oraz dorosłych dzieci – mówił prezes PiS.– Trzeba będzie także ujawnić źródła, które doprowadziły do tego, że się posiada i ma na własność jakieś drogie przedmioty, np. nieruchomości, bo to też jest bardzo ważne – dodał. – Krótko mówiąc, będzie trzeba wyjaśnić, skąd się ma majątek, bo to nie w każdym wypadku jest zupełnie jasne – podkreślił Kaczyński.Według prezesa PiS nowe prawo powinno dotyczyć posłów, członków rządu, wojewodów, wicewojewodów, marszałków, wicemarszałków. Później, jak dodał, trzeba będzie powołać komisję państwową, która „zbada to wszystko w sposób dokładny, bo być może obecne metody badania są zbyt słabe”.",,
Duma zakazuje „propagowania nietradycyjnych relacji seksualnych”,"Duma Państwowa, niższa izba rosyjskiego parlamentu, we wtorek uchwaliła ustawę zakazującą „propagowania nietradycyjnych relacji seksualnych” wśród nieletnich. Za jej łamanie Duma wprowadziła kary administracyjne, w tym nawet do 15 dni aresztu.","Przeciwko przyjęciu tego kontrowersyjnego aktu prawnego ostro protestowali obrońcy praw człowieka w Rosji. Argumentowali oni, że ustawa może nasilić dyskryminację osób homoseksualnych, biseksualnych i transseksualnych.O jej nieuchwalanie apelowała do Federacji Rosyjskiej m.in. Unia Europejska. Szefowa unijnej dyplomacji Catherine Ashton wezwała Rosję, by dotrzymywała swych narodowych i międzynarodowych zobowiązań, w tym tych podjętych w ramach Rady Europy jako sygnatariusz Europejskiej Konwencji Praw Człowieka.Ustawa, która w pierwotnej wersji miała zakazywać „propagowania homoseksualizmu”, ostatecznie zabrania dystrybucji informacji o „atrakcyjności nietradycyjnych stosunków seksualnych” oraz „równorzędnościtradycyjnych i nietradycyjnych relacji”. Zakazuje także „narzucania informacji wywołujących zainteresowanie takimi relacjami”. „Działania” takie ustawa kwalifikuje jako „szkodzące zdrowiu dzieci”.Akt prawny ustanawia grzywny dla szeregowych obywateli w wysokości 4-5 tys. rubli (124-155 dolarów), dla osób pełniących funkcje publiczne – 40-50 tys. rubli (1240-1550 USD), a dla osób prawnych – od 800 tys. do 1 mln rubli (24,8-30,9 tys. dolarów). W wypadku osób prawnych możliwe jest też zawieszenie ich działalności na okres do 90 dni.Natomiast w stosunku do cudzoziemców wprowadza – poza karą grzywny – deportację z terytorium FR, którą może poprzedzić areszt do 15 dni.Kara taka mogłaby grozić – na przykład – Madonnie, jeśli powtórzyłaby dzisiaj swój zeszłoroczny koncert w Petersburgu, podczas którego wystąpiła w obronie praw gejów. Amerykańska gwiazda muzyki pop śpiewała tam w czarnej bieliźnie, a na plecach miała wypisane słowa „No Fear” (Nie ma się czego bać). Wcześniejlokalne prawo nakładające grzywny za „propagowanie homoseksualizmu wśród nieletnich” nazwała „żałosnym okrucieństwem”.Miejscowi działacze antygejowscy uznali, że Madonna uraziła ich uczucia, i pozwali ją do sądu, który jednak oddalił ich skargę (za doznane krzywdy moralne domagali się od piosenkarki 333 mln rubli, czyli 10,8 mln dolarów).W czasie, gdy deputowani debatowali nad ustawą, siły specjalne policji OMON rozpędziły pikietę, którą przed gmachem Dumy w obronie swoich praw zorganizowały środowiska LGBT. Swoją akcję przedstawiciele mniejszości seksualnych nazwali „Dniem pocałunków”. Około 20 uczestników zatrzymano.Wcześniej protestujący zostali zaatakowani przez nacjonalistów i prawosławnych bojówkarzy, którzy obrzucili ich jajkami i oblali cuchnącą cieczą. Skandowali przy tym „Moskwa – to nie Sodoma!”. Manifestanciodpowiadali: „Moskwa – to nie Iran!” i „Faszyzm nie przejdzie!”. Doszło do przepychanek.Podobne ustawy, jak ta uchwalona we wtorek przez Dumę, obowiązują już w 10 regionach FR: w obwodach nowosybirskim, archangielskim, kaliningradzkim, kostromskim, magadańskim, riazańskim i samarskim, a także w Kraju Krasnodarskim, Baszkirii i Petersburgu. Miasto nad Newą było pierwszym regionem Rosji, który przyjął takie prawo.W Rosji panują silne nastroje homofobiczne. Z opublikowanego niedawno sondażu Centrum Lewady, niezależnej pracowni badania opinii publicznej, wynika, że tolerancję wobec osób o nietradycyjnej orientacji seksualnej i zrozumienie dla ich problemów deklaruje tylko 23 proc. Rosjan. Radzą oni, aby osoby takie pozostawić w spokoju. Z kolei 27 proc. obywateli Federacji Rosyjskiej uważa, że ludziom takim należy zapewnić pomoc psychologiczną.Druga połowa społeczeństwa rosyjskiego nastawiona jest radykalnie: 16 proc. proponuje izolowanie homoseksualistów, 22 proc. chce ich przymusowego leczenia, a 5 proc. wręcz ich likwidacji. Na pytanie o osobisty stosunek do gejów i lesbijek 50 proc. respondentów odpowiedziało, że odczuwa wobec takich ludzi irytację i obrzydzenie, a 18 proc. – nieufność. 23 proc. ankietowanych odnosi się do takich osób„spokojnie, bez szczególnych emocji”. Zaledwie u 4 proc. ludzie tacy wywołują pozytywne odczucia.W ZSRR homoseksualizm był karany więzieniem. Oficjalnie karę tę zniesiono w 1993 roku, jednak w Rosji utrzymały się silne nastroje antygejowskie. W Moskwie ustanowiono nawet zakaz urządzania parad gejowskich przez najbliższe 100 lat. W ostatnich miesiącach w Federacji Rosyjskiej doszło do dwóch zabójstw na tle homofobii – w Wołgogradzie i na Kamczatce.",,
Korupcja wśród części sędziów. Mocne wystąpienie prezydenta Dudy [CAŁOŚĆ],"– Każdy może tego wysłuchać w internecie, wystarczy wpisać w wyszukiwarce internetowej: „korupcja w SN”. Jeżeli macie, państwo, wątpliwości, proszę sobie wpisać i posłuchać, o czym w 2014 roku rozmawiali państwo sędziowie na najwyższym możliwym poziomie władzy sędziowskiej. Proszę państwa, ten system musi zostać zmieniony – mówił prezydent Andrzej Duda podczas spotkania z mieszkańcami Nowego Miasta Lubawskiego. Publikujemy gorąco komentowany dziś fragment tego wystąpienia w całości:",  ,,
Sportowiec umieścił w internecie chrześcijański wpis. Wyrzucono go z reprezentacji za „homofobię”,"„Pijacy, homoseksualiści, cudzołożnicy, kłamcy, złodzieje, ateiści, bałwochwalcy. Piekło czeka na was. Pokutujcie! Tylko Jezus może was zbawić” – za taki wpis na Instagramie australijska federacja rugby zerwała kontrakt ze swoim czołowym zawodnikiem, Israelem Folau. Wpis nawiązujący do znanych cytatów z Pisma Świętego uznano za homofobiczny.","Folau miał być filarem reprezentacji w rozpoczynającym się 20 września 2019 r. w Japonii turnieju o Puchar Świata, a zawarta z nim w lutym czteroletnia umowa opiewała – według mediów – na sumę 4 mln dolarów australijskich (ponad 10,5 mln zł).  30-letni zawodnik jest praktykującym chrześcijaninem. W przeszłości krytykował legalizację małżeństw homoseksualnych przez parlament australijski, ale dopiero wspomniany wpis na Instagramie wywołał burzę dzieląc także samą reprezentację. Niektórzy koledzy z drużyny potępili go, ale inni stanęli w jego obronie. Na początku maja chrześcijański sportowiec musiał stawić się przed komisją dyscyplinarną federacji. Mimo grożącej mu kary, nie odwołał swoich słów. 17 maja federacja postanowiła zerwać z nim kontrakt. – Israel, poprzez swoje działania, nie pozostawił nam innego wyboru – oświadczyła dyrektor federalny federacji Raelene Castle, dodając, że decyzja była bolesna. Wpis Israela Folau wprost nawiązuje do przestrogi św. Pawła Apostoła zawartej w Pierwszym Liście do Koryntian: „Nie łudźcie się! Ani rozpustnicy, ani bałwochwalcy, ani cudzołożnicy, ani rozwięźli, ani mężczyźni współżyjący z sobą, ani złodzieje, ani chciwi, ani pijacy, ani oszczercy, ani zdziercy nie odziedziczą królestwa Bożego”.",,
„Sueddeutsche Zeitung”: rząd Niemiec złożył ofertę Putinowi. Warunkiem pokój na Ukrainie,"Niemieccy politycy na Światowym Forum Ekonomicznym w Davos w czwartek złożyli prezydentowi Rosji Władimirowi Putinowi ofertę, która ma przyczynić się do rozwiązania konfliktu na Ukrainie – pisze niemiecki dziennik „Sueddeutsche Zeitung”, analizując wystąpienia kanclerz Angeli Merkel i  wicekanclerza Sigmara Gabriela.","Redakcja największej opiniotwórczej gazety w Niemczech zwraca uwagę nafragment wystąpienia Angeli Merkel, w którym szefowa niemieckiego rząduzasygnalizowała gotowość do podjęcia rozmów między Unią Europejską aEurazjatycką Unią Gospodarczą o „możliwościach kooperacji w ramach wspólnejprzestrzeni handlowej”. – Jesteśmy do tego gotowi - zaznaczyła niemiecka kanclerz dodając, że chcezbudować „pomost” między zwaśnionymi stronami. Zastrzegła, że warunkiem jest pokój na Ukrainie. Co można zaproponować Rosji po zakończeniu wojny?O krok dalej poszedł wicekanclerz Sigmar Gabriel (SPD), który w Davoszainicjował dyskusję o tym, co można zaproponować Rosji po zakończeniu wojny. – Następnym krokiem będzie dyskusja o strefie wolnego handlu – powiedział polityk SPD kierujący resortem gospodarki i energetyki. – Powinniśmy zaoferować Rosji jakieś wyjście – powiedział Gabriel. „SZ” podkreśla, że Merkel i Gabriel użyli terminu „obszar handlu międzyLizboną a Władywostokiem”, którego autorem jest Putin. Oboje zaznaczyli, żechodzi o „perspektywiczny bodziec”. Warunkiem jest przestrzeganie przezMoskwę porozumień z Mińska, dotyczących sytuacji we wschodniej Ukrainie. W przemówieniu w Davos Merkel ponownie skrytykowała zaanektowanie Krymu przez Rosję i potwierdziła, że sankcje wobec Moskwy są nadal konieczne. „Rosja i Ukraina nie są zainteresowane załagodzeniem konfliktu”W osobnym komentarzu szef działu zagranicznego „SZ” Stefan Kornelius pisze,że ani Rosja, ani Ukraina nie są obecnie zainteresowane załagodzeniemkonfliktu. Oba kraje „niszczą wiarygodność mediatora, Niemiec, które obecnie poza ciepłymi słowami niewiele mają do zaoferowania”.Zdaniem komentatora nie można wykluczyć, że Putin zainteresuje się możliwością gospodarczej współpracy. „Kto chce jednak zastanawiać się nad współpracą z Rosja, dopóki wysyła broń do Donbasu?” – pyta retorycznie Kornelius.                                                    Wicekanclerz Gabriel pytał, co można zaproponować Rosji (fot. PAP/EPA/LAURENT GILLIERON)",,
Przewodniczący Bundestagu: Pakt Ribbentrop-Mołotow był czwartym rozbiorem Polski,"Przewodniczący niemieckiego Bundestagu Wolfgang Schaeuble powiedział w niedzielę podczas obchodów 80. rocznicy wybuchu II wojny światowej w Berlinie, że pakt Ribbentrop-Mołotow był czwartym rozbiorem Polski.","– Pakt Ribbentrop-Mołotow, a w jego następstwie inwazja wojsk sowieckich na Polskę w połowie września 1939 roku, oznaczały w rzeczywistości czwarty rozbiór kraju – zaledwie dwie dekady po odzyskaniu przez Polskę suwerenności. Uświadomienie sobie tego faktu nie relatywizuje niemieckiej winy, lecz pogłębia zrozumienie polskiej perspektywy i tego, jak nasz sąsiad widzi dzisiejsze wyzwania – podkreślił Wolfgang Schaeuble w Katedrze Berlińskiej podczas wspólnych obchodów, w których brała też udział marszałek polskiego Sejmu Elżbieta Witek. Przewodniczący Bundestagu przyznał, że Niemcy wciąż za mało zdają sobie sprawę z tego, jak silny wpływ na dzisiejszą Polskę ma doświadczenie ucisku potężnych sąsiadów i podwójnej dyktatury. Podobnie skąpa jest wiedza nt. polskiego ruchu oporu podczas II wojny światowej: o tajnych uniwersytetach, polskim państwie podziemnym, heroizmie Powstania Warszawskiego i „o niezłomnej woli i dążeniu do wolności i niepodległości”. Zwracając się do marszałka Sejmu podkreślił, że jej obecność w centrum niemieckiej stolicy nie jest oczywistością – tu 80 lat temu został zaplanowany zbrodniczy atak na Polskę i stąd była prowadzona eksterminacyjna wojna na wschodzie Europy. – Pani obecność wiele dla nas znaczy. Jesteśmy bowiem świadkami historycznej winy Niemiec i wynikającej z niej nieprzemijającej odpowiedzialności. Wiemy, że warunkiem wzajemnego zrozumienia są spotkania, uważne słuchanie, wymiana zdań – zwłaszcza, jeśli chodzi o traumy wynikające z historii naszych narodów. To ciężar, który nie powinien nas dzielić na nowo – podkreślił Wolfgang Schaeuble. Polska i Niemcy jako partnerzy i przyjaciele mają szczególne zadanie w dzisiejszej Europie – uważa przewodniczący niemieckiego parlamentu. Polega ono na utrwalaniu największego osiągnięcia integracji europejskiej, jakim jest przezwyciężenie podziału kontynentu na Wschód i Zachód.",,
„Aresztowanie Tymoszenko niezgodne z prawem”,"Europejski Trybunał Praw Człowieka (ETPCz) orzekł, że aresztowanie Julii Tymoszenko  w sierpniu 2011 roku było niezgodne z prawem i miało podłoże polityczne. Unia Europejska wezwała władze Ukrainy, by „gruntownie przemyślały sytuację byłej premier”.","Trybunał w Strasburgu uznał jednocześnie, że skarga Tymoszenko na tortury,które miały polegać na odwlekaniu przez władze więzienne jej leczenia wszpitalu, jest bezpodstawna.      Opozycjonistka trafiła do aresztu śledczego podczas swego procesu, w którymzostała następnie uznana za winną naruszeń przy zawieraniu kontraktówgazowych z Rosją w 2009 roku i skazana na siedem lat więzienia. W okresiepodpisywania tych umów Julia Tymoszenko stała na czele rządu ukraińskiego.      Tymoszenko napisała w komunikacie, że jest szczęśliwa z powodudecyzji Trybunału. Wyraziła opinię, że Trybunał swym orzeczeniem uznał ją za więźnia politycznego. Przedstawicielka Tymoszenko w Trybunale Wałentyna Tełyczenko oświadczyła, że jego decyzja była spodziewana.      –  Ukraińskie władze powinny teraz poważnie zastanowić się nad krokami, które należy podjąć, by powstrzymać naciski polityczne na sądy, oraz oczyścić swą reputację  – powiedziała. Córka Tymoszenko, Jewhenija nazwała orzeczenie „pierwszym zwycięstwem”. Uważa je za podstawę do uwolnienia matki.      Trybunał w Strasburgu potwierdził stanowisko UE, która już wcześniejnawoływała Ukrainę do rezygnacji z wybiórczego stosowania prawa wobecopozycji. Zgodnie z wymogami Brukseli Kijów powinien rozwiązać ten problemprzed oczekiwanym jesienią w Wilnie podpisaniem umowy stowarzyszeniowejUkraina-UE. Unijni politycy ostrzegają, że w przeciwnym razie umowa niezostanie zawarta.      –  To jest werdykt, który powinien być powodem do refleksji dla władz Ukrainy  – ocenił były prezydent Aleksander Kwaśniewski, który wraz zbyłym przewodniczącym Parlamentu Europejskiego Patem Coksem obserwuje zramienia PE postępowania sądowe wobec ukraińskiej opozycji.      Ukraina zaczyna rozumieć, że standardy europejskie to też relacjewładza-opozycja – powiedział premier Donald Tusk, komentując orzeczenie ETPCz. Według niego, „zawsze trzeba przez wielką lupę patrzeć na sytuację, w której aktualna władza wsadza do więzienia byłą władzę”. –  Czasami nie ma wyjścia, ale to zawsze budzi uzasadniony niepokój  – podkreślił. Wyraził też nadzieję, że na Ukrainie „proces pozytywnej edukacji będzie postępował”.      W reakcji na orzeczenie Unia Europejska wezwała władze Ukrainy, by„gruntownie przemyślały sytuację byłej premier”. – „Orzeczenie Europejskiego Trybunału Praw Człowieka w sprawie +Tymoszenkoprzeciwko Ukrainie+ potwierdza obawy wyrażane przez UE i dotyczącearbitralnego postępowania prawnego wobec Julii Tymoszenko” – napisali we wspólnym oświadczeniu szefowa unijnej dyplomacji Catherine Ashton i komisarz UE ds. rozszerzenia Stefan Fuele.      „W świetle dzisiejszego wyroku wzywamy ukraińskie władze do gruntownegoprzemyślenia sytuacji pani Tymoszenko, przywódczyni jednego z najsilniejszych ugrupowań opozycyjnych w kraju, która pozostaje w więzieniu po procesie, niespełniającym zasad uczciwego, przejrzystego i niezależnego postępowania prawnego. Podkreślamy znaczenie zobowiązania, które jasno wyraziły ukraińskie władze do rychłego zastosowania się do wszystkich orzeczeń Europejskiego Trybunału Praw Człowieka” – oświadczyli Ashton i Fuele. „Moralny” sukces Tymoszenko       Ukraińscy eksperci i obserwatorzy życia politycznego są z kolei zdania, żeorzeczenie Trybunału to ogromne zwycięstwo moralne, które nie oznacza jednak, że Tymoszenko szybko odzyska wolność.      Publicysta Witalij Portnikow uważa, że prezydent Wiktor „Janukowycz możewypuścić Tymoszenko z więzienia i bez decyzji Europejskiego Trybunału PrawCzłowieka”.      Wołodymyr Horbacz, analityk Instytutu Współpracy Euroatlantyckiej w Kijowiepodziela opinię, że decyzja o uwolnieniu Tymoszenko leży w gestiiadministracji prezydenta Janukowycza.      –  Tymoszenko wyjdzie na wolność, jeśli taką decyzję podejmie prezydent.Dojdzie do tego, jeśli prezydent będzie konsekwentny, a strona ukraińskadotrzyma obietnicy dotyczącej realizacji werdyktu Trybunału w Strasburgu.Przypomnę, że władze w Kijowie mówiły wcześniej, że wykonają każdą jegodecyzję  – zaznaczył.      W ocenie Horbacza po orzeczeniu Trybunału szanse na uwolnienie b. premier są jednak większe niż wcześniej. Tymczasem ukraińskie Ministerstwo Sprawiedliwości poinformowało, że w ciągu trzech miesięcy przeanalizuje orzeczenie Trybunału i podejmie decyzję o ewentualnym zaskarżeniu werdyktu.     Prokuratura Generalna Ukrainy zaznaczyła tego dnia, że środek prewencji wpostaci aresztowania Tymoszenko w „sprawie gazowej” został wybrany zgodnie z obowiązującym wówczas kodeksem postępowania karnego.",,
Schetyna: stać nas na 100 mln euro kredytu dla Ukrainy,"– To projekt czteroletni. Budujemy go tak, że z tego kredytu będzie mogła korzystać Ukraina, jeśli sięgnie po polskie firmy, polskie „know how” – mówił w programie „Po przecinku” w TVP Info minister spraw zagranicznych Grzegorz Schetyna, zapytany o to, czy Polskę stać na 100 mln euro kredytu dla Ukrainy.","100 mln euro w ciągu 10 lat. O tym, że takiego kredytu Polska udzieli Ukrainie, premier Ewa Kopacz poinformowała podczas jednodniowej wizyty w Kijowie. Premier Arsenij Jaceniuk powiedział wtedy także, że toczą się rozmowy o sprzedaży polskiego węgla dla ukraińskich elektrowni. – Stać nas na taki kredyt dla Ukrainy – mówił w programie „Po przecinku” Schetyna. Jego zdaniem taki ruch oznacza, że polscy przedsiębiorcy będą mogli inwestować, a także odbudowywać i wchodzić na ukraiński rynek. Stwierdził, że nawet gdy zmieni się władza, te zasady się nie zmienią. – To nasz sąsiad. Chcemy zrobić wszystko, żeby te relacje między Polską a Ukrainą, a także Rosją były przyjazne – mówił.Zapytany o to, czy uważa tak jak legenda „Solidarności” Zbigniew Bujak, że Ukrainie trzeba pomóc militarnie, odpowiedział, że nie widzi takiej potrzeby. – Nie podzielam zdania o polskim zaangażowaniu militarnym. Ten konflikt jest lokalny, jego nie można rozszerzać. Trzeba go ograniczyć, wpisać w to miejsce, w którym jest – mówił. I dodał, że nie można doprowadzać do konfliktu globalnego, ale prowadzić nadal twardą politykę sankcyjną, która przynosi rezultaty, bo konkretnie uderza w gospodarkę rosyjską.",,
Zamach w Turcji. Rośnie liczba ofiar,"Co najmniej siedem osób zginęło, a 10 zostało rannych w ataku bombowym na południowym wschodzie Turcji – poinformowała państwowa agencja Anadolu. Wszystkie ofiary to cywile.","Do incydentu doszło w czwartek wieczorem w dystrykcje Kulp w prowincji Diyarbakir. Improwizowany ładunek wybuchowy był ukryty na drodze i eksplodował pod kołami mikrobusu przewożącego robotników.Władze prowincji oskarżyły kurdyjskich separatystów z Partii Pracujących Kurdystanu (PKK) o przeprowadzenie ataku.Prezydent Turcji Recep Tayyip Erdogan oświadczył, że siły bezpieczeństwa uczynią wszystko, by schwytać zamachowców.",,
Wielka Brytania wesprze Polskę w walce z rosyjską dezinformacją,Premier Theresa May ma ogłosić podczas wizyty w Polsce wsparcie walki z rosyjską dezinformacją. 5 mln funtów ma trafić m.in. dla białoruskojęzycznej telewizji Biełsat.,"W oświadczeniu podkreślono, że przekazane środki finansowe mają również objąć nowe polsko-brytyjskie projekty z zakresu komunikacji strategicznej w regionie Europy Środkowo-Wschodniej, by pozwolić na szybsze wykrywanie i zwalczanie rosyjskich operacji dezinformacyjnych.Polsko-brytyjski traktat o współpracy w zakresie polityki obronnejJak zaznaczono, planowane jest także udzielenie wsparcia Biełsatowi, finansowanej przez Polskę telewizji, który dostarcza „obiektywne, wolne i prawdziwe informacje Białorusinom”.W trakcie wizyty w Warszawie premier May zapowie także wzmocnienie współpracy w zakresie cyberbezpieczeństwa, w tym plany marcowej wizyty polskich ekspertów w brytyjskim Narodowym Centrum Cyberbezpieczeństwa, która ma służyć wymianie doświadczeń i informacji pomiędzy służbami obu państw.Downing Street potwierdza również, że May podpisze polsko-brytyjski traktat o współpracy w zakresie polityki obronnej i bezpieczeństwa, który ureguluje kwestię wspólnych ćwiczeń, wymiany informacji i współpracy przemysłu zbrojeniowego. Jak zaznaczono, dotychczas Wielka Brytania miała taką umowę tylko z Francją.",,
Abp Marek Jędraszewski: To był pontyfikat przełomu,"– Papież Jan Paweł II podjął wielkie dzieło przebudowy świadomości tego świata, odwołując się do godności człowieka, do wolności przynależnej każdemu, do Chrystusa. I doprowadził do tego, co można by nazwać prawdziwą rewolucją, ale praktycznie bezkrwawą. Zmieniło się coś radykalnie. I mówiąc językiem Reagana – pękło imperium zła – mówił w „Gościu Wiadomości” abp Marek Jędraszewski, metropolita krakowski.","W rocznicę wyboru Karola Wojtyły na Stolicę Piotrową metropolita krakowski abp Marek Jędraszewski opowiadał o pontyfikacie wielkiego Polaka. – To był pontyfikat przełomu. Nowy papież, z dalekiego kraju, nie Włoch, nieznany większości ludzi, nawet wtedy w Polsce, bo pierwszą osobistością Kościoła polskiego był ksiądz kardynał Stefan Wyszyński. Po wtóre, długość tego pontyfikatu - trzeci co do długości. Prawie 27 lat. Ogrom pielgrzymek, dokumentów, spotkań, a przede wszystkim nieustanne doświadczenie jego dobroci, uśmiechu, jego życzliwości, ale także cierpienia. Począwszy od tego, które dotknęło go 13 maja 1981 roku podczas zamachu na jego życie, na placu św. Piotra – wyliczał gość programu.",,
Poroszenko zadowolony z kontaktów z USA. „To nasz strategiczny partner”,"Prezydent Ukrainy pozytywnie ocenił kontakty między jego krajem a Stanami Zjednoczonymi. W oświadczeniu z okazji ćwierćwiecza ustanowienia przez Kijów stosunków dyplomatycznych z Waszyngtonem napisał, że USA to strategiczny partner Ukrainy.","Petro Poroszenko stwierdził, że Stany Zjednoczone są jednym z gwarantów bezpieczeństwa Ukrainy po tym, jak kraj na początku swojej niezależności zrezygnował z broni jądrowej. Według prezydenta partnerstwo strategiczne przejawia się między innymi w pomocy Stanów Zjednoczonych w budowaniu instytucji państwa, społeczeństwa obywatelskiego i wspieraniu bezpieczeństwa.",,
Jacek Kasprzyk: Tak dobrze jeszcze nie było!,"– Zdobyliśmy medale wszystkich imprez, w których braliśmy udział, a co najważniejsze wywalczyliśmy kwalifikację na przyszłoroczne igrzyska olimpijskie. Lepiej być nie mogło, choć współczuję trochę Vitalowi Heynenowi. Do Tokio będzie mógł zabrać tylko dwunastu zawodników, a chętnych do wyjazdu jest przynajmniej dwa razy tyle – mówi prezes PZPS Jacek Kasprzyk.","Jak pan ocenia ten wyjątkowy, bo trwający od maja do października, sezon reprezentacyjny?Jestem szczęśliwy, bo za nami najbardziej udany sezon w historii. Nie zdarzyło się jeszcze, żebyśmy w ciągu roku zdobyli cztery medale, a de facto odnieśli pięć sukcesów. Zdobyliśmy cztery medale we wszystkich tegorocznych imprezach – srebro na Uniwersjadzie i w Pucharze Świata oraz brąz w Lidze Narodów i mistrzostwach Europy. Za kwalifikacje olimpijskie nie ma medalu, ale je wygraliśmy. Mało ludzi też pamięta, ale zdobyliśmy również srebrny medal na Uniwersjadzie. W tej drużynie grali również ci, którzy później występowali w Lidze Narodów i w Pucharze Świata. Które osiągnięcie ucieszyło pana najbardziej? Zawsze najważniejszą imprezą jest turniej kwalifikacyjny do igrzysk, choć tam nie było medali. Dało to się odczuć, że drużyna też go tak potraktowała. Ten turniej przeszedł bezboleśnie, bez nerwów, szybko wyrzuciłem go z pamięci. Łatwo poszło. Więcej stresu przeżyłem podczas mistrzostw Europy.Kiedy bardziej się pan denerwował? Na lotnisku w Amsterdamie, gdy okazało się, że nie macie jak polecieć do Lublany, czy podczas meczu półfinałowego ze Słoweńcami? Co do lotu, to najważniejsze, że dzięki premierowi wszystko dobrze się skończyło i sprawnie wydostaliśmy się z Amsterdamu. Przewrotnie mówiąc, może lepiej by było, gdybyśmy tam nie polecieli. Wówczas organizatorzy musieliby nam dać złoty medal. A tak wróciliśmy tylko z brązem.",,
Otoczenie Benedykta XVI dementuje rewelacje niemieckiej gazety,"Opublikowane w niemieckiej prasie rewelacje na temat stanu zdrowia Benedykta XVI są bezpodstawne – podała agencja I.MEDIA, powołując się na bliskie otoczenie papieża seniora. Według „Neue Post”
90-letni Benedykt cierpi na postępujący paraliż, który może osłabić jego serce.","Brat Benedykta XVI, ks. Georg Ratzinger w rozmowie z niemieckimczasopismem powiedział, że z powodu postępującego paraliżu papież senior musi poruszać się na wózku inwalidzkim. Wyznał też, że niepokoi go, że paraliż może osłabić serce jego brata. – A wtedy może się to szybko skończyć – powiedział.Ta informacja o Benedykcie XVI jest „bezpodstawna” –  poinformowałaosoba z jego otoczenia. Jak zapewniła, papież senior, chociaż porusza sięz trudem, nie cierpi na żadną chorobę neurologiczną i codziennie odbywa przechadzki po Ogrodach Watykańskich.",,
„Sprawne sądy są potrzebne polskiej gospodarce”,"– Sędziowie, jeśli nie chcą stracić resztek autorytetu, powinni jednak od polityki stronić – ocenił w programie „Minęła 8” Henryk Kowalczyk, minister przewodniczący Komitetu Stałego Rady Ministrów. Skomentował w ten sposób protesty przeciwko reformie wymiaru sprawiedliwości. Wskazał, że zmiany w sądownictwie są szczególnie istotne dla polskiej gospodarki.","Sejmowa komisja sprawiedliwości i praw człowieka rozpoczyna prace nad projektami prezydenta Andrzeja Dudy ws. Sądu Najwyższego i Krajowej Rady Sądownictwa. Obrady komisji zaplanowano też na środę i czwartek. Zgodnie z zapowiedziami Prawa i Sprawiedliwości, w czasie prac w komisji mają być zgłoszone poprawki uzgodnione podczas rozmów prezydenta z PiS. Pierwsze czytania obu projektów odbyły się w środę na forum Izby. 6 grudnia mają one wrócić na posiedzenie plenarne. Minister Henryk Kowalczyk zapytany, jak rząd zapatruje się na zmiany w wymiarze sprawiedliwości, powiedział, że patrzy na nie „z życzliwością”. – Sprawne sądy są potrzebne polskiej gospodarce, to nie jest tylko jakieś działanie polityczne – podkreślił.  „Sędziowie nie powinni politykować”  Kowalczyk wskazał, że mamy jedną z najwyższych w Europie liczbę sędziów w przeliczeniu na liczbę mieszkańców, „a równocześnie jedną z największych średnich długości rozpatrywania spraw”.  – Szczególnie w gospodarce jest to ważne. Jak można dochodzić oczywistych spraw, np. niezapłaconych faktur, przez kilka lat? Przecież można zbankrutować – powiedział. Potrzebna konstruktywna opozycja Odnosząc się do wyboru Katarzyny Lubnauer na przewodniczącą Nowoczesnej wyraził oczekiwanie, „żeby partie opozycyjne wdawały się w konstruktywną dyskusję, przedstawiały rozwiązania alternatywne”.  – Myśmy tak to robili będąc w opozycji. Przedstawialiśmy konkretne projekty, rozwiązania, nad którymi była dyskusja. W tej chwili tego nie ma i to źle dla Polski, jeśli jest taka opozycja. Ja myślę, że w końcu przyjdzie refleksja i opozycja zacznie normalnie dyskutować, a nie tylko nazywać się totalną opozycją – podsumował.",,
Szef „S”: hasłem dla PO powinno być: „Cała Platforma na kasy w niedzielę”,"– Jeżeli politycy PO zdecydują się usiąść na kasy, pokażą, że im zależy na obywatelach – ocenił szef „Solidarności” Piotr Duda, odnosząc się do zapowiedzi PO ws. złożenia projektu ustawy znoszącej ograniczenia handlu w niedziele. Dodał, że hasłem dla PO powinno być „Cała Platforma na kasy w niedzielę”.","W poprzedzającą ten dzień sobotę przewodniczący klubu PO Sławomir Neumann i posłanka Małgorzata Janyska na konferencji prasowej w Warszawie zapowiedzieli, że Platforma Obywatelska wniesie na najbliższym posiedzeniu Sejmu projekt ustawy uchylającej ustawę o ograniczeniu handlu w niedziele i święta. Podobne wystąpienia jak w Warszawie PO zaplanowała na sobotę w blisko 30 miastach w całej Polsce.Do zapowiedzi Platformy odniósł się w rozmowie z portalem wPolityce.pl przewodniczący NSZZ „Solidarności”. Piotr Duda podkreślił, że projekt ograniczenia handlu w niedzielę jest projektem obywatelskim. Projekt ustawy trafił do Sejmu jesienią ub.r. jako inicjatywa obywatelska autorstwa Komitetu Inicjatywy Ustawodawczej, w którego skład wchodzi m.in. „Solidarność”. – Podpisało się pod nim ponad pół miliona osób. To oznacza, że obywatele życzą sobie ograniczenia handlu – zaznaczył Duda.Jego zdaniem konferencje, na których politycy PO zapowiedzieli złożenie projektu, to - jak mówił - „kolejna akcja, która może im tylko przysporzyć jeszcze więcej minusów”. – Zamiast organizować konferencje, niech politycy PO siadają w niedzielę na kasy w marketach jako wolontariusze – dodał. – Jeżeli politycy Platformy zdecydują się usiąść na kasy, pokażą, że im zależy na społeczeństwie i na obywatelach – powiedział Duda. Jak ocenił, hasłem dla PO powinno być: „cała PO, cały komitet polityczny PO na kasy w niedzielę”.",,
Donald Tusk – nadzieją czy groźbą?,"Chyba trudno byłoby znaleźć w Polsce śmiałka, który postawiłby trochę większe  pieniądze na to, czy Donald Tusk wystartuje w roli konkurenta Andrzeja Dudy w wyścigu do prezydentury, czy też nie. Być może nawet sam Tusk do tej pory nie jest w stanie odpowiedzieć na to pytanie. A jest to kwestia kluczowa dla opozycji politycznej w Polsce. Oparta na założeniu, że Tusk po skończeniu kadencji szefa Rady Europejskiej wróci do kraju, by stanąć na czele opozycji i poprowadzić ją do przełamania hegemonii PiS. Na takiej wizji większość opozycji, a na pewno Platforma Obywatelska opierała strategię przeczekania co najmniej od roku, kiedy stało się jasne, że obecny obóz władzy dotrwa w dobrej kondycji do końca swojej kadencji,  a więc do wyborów parlamentarnych 2019.","Założenie takie z regularnością szwajcarskiego zegarka podsycał w pełni świadomie sam Tusk, podczas kolejnych wywiadów i rozmów ze swoją ulubioną stacją TWN. Wielokrotnie pytany przez dziennikarzy tej stacji o swoją przyszłość polityczną, zawsze w sposób rzekomo zakamuflowany, jednak tak, aby nikt nie miał wątpliwości, sugerował zamiar zaangażowania się na powrót w sprawy polskiej polityki. To po pierwsze. A po wtóre, jednoznacznie dawał do zrozumienia, choć nigdy nie powiedział tego wprost, że gotowy jest stanąć w szranki z Andrzejem Dudą o stanowisko prezydenta.            Część publicystów te wszystkie zabawy językowe Donalda Tuska, jego ulubioną metodę uprawiania polityki, odczytywało jak formę rozpoznania, podczas którego chciał sprawdzić na jakie poparcie może liczyć w środowisku Platformy oraz innych opozycyjnych ugrupowań, a także u potencjalnych wyborców. Jego wypowiedzi interpretowano wprost: „Tusk bada grunt”, „Sprawdza swoje szanse”, „Zapuszcza sondę”. Niemal każdy przyjazd do kraju, czy to na wezwanie prokuratury lub sejmowych komisji śledczych, czy na zaproszenia organizacji politycznych i społecznych, wykorzystywał jako dobre okazje do robienia politycznych widowisk, w których siebie obsadzał w roli głównej. Zwykle w jego wystąpieniach publicznych wątki osobistych deklaracji politycznych przeplatały się z krytyką obecnego obozu władzy i  najróżniejszymi oskarżeniami. Począwszy od zarzutów o realizowaniu przez rząd PiS scenariuszy politycznych pisanych na Kremlu, poprzez oskarżenia o łamanie praw człowieka, niszczenie wymiaru sprawiedliwości aż po   ukryte intencje wyjścia z Unii Europejskiej. Opozycja zacierała ręce z zadowoleniem, oczekując momentu, w którym Donald Tusk postawi sprawę jasno: - Obiecuję, że jeśli zostanę zaakceptowany przez połączone siły  opozycji, stanę na jej czele jako nieformalny przywódca, startując w wyborach prezydenckich. Takiej deklaracji spodziewano się na początku maja podczas pamiętnego wystąpienia Donalda Tuska na Uniwersytecie Warszawskim, poprzedzonego atakiem na Kościół katolicki przez Leszka Jażdżewskiego. Kiedy tam były premier zawiódł oczekiwania swoich zwolenników, zakładano, że będzie to miało miejsce na początku  czerwca w Gdańsku, gdzie niemal cała czołówka opozycji obchodziła uroczyście rocznicę wyborów 1989 r. Jednak tam również poza apelami o zjednoczenie opozycji w walce o Senat, nie zaspokoił rozbudzonych apetytów. Dopiero kilka dni temu, już po zwycięskich dla PiS wyborach do Sejmu, w telewizyjnej rozmowie z dwoma prywatnymi stacjami telewizyjnymi – Polsat News i TVN – Donald Tusk nawiązał znowu do sprawy najbliższych wyborów prezydenckich. Część publicystów usłyszała w tej rozmowie niemal jednoznaczną zapowiedź startu w majowym przyszłego roku wyścigu do Belwederu. Jednakże spora część komentatorów uznała, że mówiąc o prezydenturze Tusk miał całkiem  inne intencje. Chciał skupić uwagę na intrygującym problemie jego ewentualnego startu na stanowisko prezydenta wyłącznie po to, aby odciągnąć uwagę opinii publicznej i dziennikarzy od jego mało chlubnego konta, zapisanego w aferze Amber Gold, w której akurat tego dnia sąd wydał wyrok na dwójkę właścicieli tej spółki. Opinie wypowiadane w tej rozmowie przez Donalda Tuska, są pełne fałszywej skromności. Swoistego rodzaju kokieterii. W ich drugiej i trzeciej warstwie bez trudności można było doszukać się tez, że właśnie Donald Tuska jest jedynym kandydatem, posiadającym tak wiele zalet, że tylko on jest wart tego, by stanąć do pojedynku z Andrzejem Dudą. Co więcej, politykiem, który ma szanse tę batalię zakończyć zwycięstwem. Nie wiadomo ciągle, na ile poważnie można brać ten kalejdoskop „dobrych rad i pouczeń” Donalda Tuska. Nie pojawia się ani jedna jednoznaczna myśl, tak jakby Tusk nie był pewien, czego właściwie chce on sam. Wygląda mi raczej na autoportret miotającego się Tuska, który zasmakował w braku odpowiedzialności za to, co robi, czy raczej za to, że nic nie robi. Żyjącego w komforcie, sprowadzającym się do ogromnych zarobków, połączonych z rytualnymi, na poły fikcyjnymi działaniami,  nie tworzącymi żadnych wartości, ale też nie wymagającymi żadnego wysiłku. Ani intelektualnego ani fizycznego, poza jazdą na elektrycznej hulajnodze na Polach Elizejskich w Paryżu, w przerwie strajku francuskich strażaków. Jeśli chodzi o prezydenturę, w ostatnich tygodniach pojawił się konflikt nie do przezwyciężenia. Jest nim propozycja objęcia szefostwa w Europejskiej Partii Ludowej (EPL) jednego z ugrupowań występującego w ramach UE. Pytany o tę kwestię Donald Tusk odpowiedział, że nie wyklucza możliwości podjęcia starań o objęcie funkcji szefa tej partii. W przypadku wygranej, praktycznie i teoretycznie wyklucza to możliwość w majowym starcie jako kandydata na fotel prezydenta Polski. W tym samym zdaniu Donald Tusk zapowiada, że ewentualne przywództwo w EPL nie powstrzyma go przed pełnym zaangażowaniem w sprawy polskie. Nie wiem jak tę zapowiedź odczytywać. Jako nadzieję czy jako groźbę?",,
"Bodnar kwestionuje niezależność TK, po czym Grodzki uchyla pytania senatorów PiS [WIDEO]","– W ostatnim czasie miałem pewien kłopot z niezależnością Trybunału Konstytucyjnego i m.in. dlatego staram się uczestniczyć w procedurach przed Senatem, (…) ponieważ nie mam gwarancji, że wniosek, który zostanie złożony do TK, zostanie rozpoznany w sposób w pełni bezstronny – mówił w Senacie Adam Bodnar. – Pan kwestionuje konstytucyjny organ Rzeczpospolitej Polskiej. Nie ma pan podstaw prawnych, by to robić – odpowiedział rzecznikowi praw obywatelskich senator PiS Jan Maria Jackowski. Pytania senatorów PiS do Bodnara uchylił marszałek Tomasz Grodzki.","– Pan poinformował też izbę o swoim negatywnym stanowisku na temat tej ustawy i generalnie ustaw reformujących sądownictwo. W związku z powyższym mam pytanie, czy pan w świetle artykułu 16. o RPO korzystał z uprawnień i zgłaszał wniosek o zbadanie zgodności ustawy z konstytucją do TK? – pytał Bodnara senator PiS Komorowski. – Jeśli chodzi o aktualną ustawę, to z tej możliwości oczywiście nie korzystałem. Jedyny organ konstytucyjny, który ma taką możliwość, to prezydent. Jeśli chodzi o inne ustawy, to w ostatnim czasie miałem pewien kłopot z niezależnością TK i m.in. dlatego staram się uczestniczyć w procedurach przed Senatem, gdzie wskazuję na pewne argumenty dotyczące niezgodności, ponieważ nie mam gwarancji, że wniosek, który zostanie złożony do TK, zostanie rozpoznany w sposób w pełni bezstronny i niezależny – mówił w Senacie Bodnar. – Z tego, co pan w tej chwili powiedział, pan kwestionuje konstytucyjny organ Rzeczpospolitej Polskiej. Nie ma pan żadnych podstaw prawnych, żeby go kwestionować. Uważam, że to jest niedopuszczalne. Rzecznik Praw Obywatelskich, który kwestionuje Trybunał Konstytucyjny i nie korzysta ze swojej prerogatywy. Pan w sposób nierzetelny i niewłaściwy wykonuje swoją funkcję. Taki mam wniosek. Czy to prawda, czy nie? – skomentował te słowa Jackowski.  Grodzki uchylił pytanie, „gdyż w ogóle nie dotyczy kwestii ustawy”. – Mogę potwierdzić, że te zgłoszenia były – dodał Jackowski.  – Bardzo proszę o ciszę. Otwieram dyskusję. Będziecie mieli państwo możliwość wypowiedzenia się w debacie. To nie jest Sejm, to jest Senat Rzeczypospolitej i proszę mnie nie zmuszać, bym przywoływał państwa do poważnego zachowania – stwierdził Grodzki. Jak ocenił na konferencji prasowej Jackowski, pytanie zadane Bodnarowi przez Komorowskiego było bardzo zasadne i rodziło naturalne wątpliwości. – Czemu RPO, który z mocy konstytucji i z mocy obowiązującej ustawy ma stać na straży praworządności Polski, kwestionuje konstytucyjność jedynego organu (TK), który jest powołany do orzekania o zgodności z konstytucją? – pytał Jackowski.     Wskazał, że marszałek Grodzki uchylił to pytanie, co dla niego jest zdumiewające, ponieważ Adam Bodnar był jeszcze na mównicy i mógł udzielić odpowiedzi.    – Marszałek w ten sposób zmanipulował dyskusją, uznając najwyraźniej, że to pytanie jest niewygodne z powodów politycznych – stwierdził polityk. Dodał, że Tomasz Grodzki nie dopuścił do zadawania pytań kolejnych senatorów PiS, którzy „wyraźnie się zgłaszali”.    Wicemarszałek Stanisław Karczewski podkreślił, że nie mogą być łamane standardy, które powinny być przestrzegane w Senacie. Zapowiedział pisemne wystąpienie do marszałka Grodzkiego z prośbą o wyjaśnienie jego decyzji. – Wysłuchaliśmy Komisji Weneckiej, ekspertów, powołaliśmy specjalny zespół, ale nie można tak traktować senatorów – powiedział Karczewski. Senator podkreślił, że apeluje do Grodzkiego o dwie rzeczy: rzetelność i wiarygodność.  teraz odtwarzaneKonferencja senatorów PiS",,
„PiS i PSL nie jest wcale od siebie daleko”,"– W sferze światopoglądowej PSL i PiS wcale nie jest daleko od siebie, również w kwestiach społeczno-gospodarczych – powiedział na antenie TVP Info poseł PSL Eugeniusz Kłopotek. Z kolei poseł PiS Mariusz Kamiński wykluczył koalicję swojej partii z SLD.",,,
Były premier Katalonii i jego ministrowie zostali zwolnieni z aresztu,"Belgijski sąd warunkowo zwolnił z aresztu zdymisjonowanego przez władze w Madrycie premiera Katalonii Carlesa Puigdemonta i jego czterech ministrów. Zbiegli oni z Hiszpanii i od wtorku przebywają w Brukseli. Sąd zdecydował właśnie, że politycy mają ponownie stawić się przed belgijskim wymiarem sprawiedliwości w ciągu 15 dni – poinformowała w oświadczeniu prokuratura.","Wczoraj Katalończycy w towarzystwie adwokatów zgłosili się na komisariat policji w Brukseli. Stamtąd zostali przewiezieni do budynku prokuratury. Rzecznik belgijskiej prokuratury Gilles Dejemeppe poinformował, że Katalończycy zostali oficjalnie powiadomieni o wydanym przez hiszpańskie władze europejskim nakazie aresztowania.Jak podały katalońskie media, Carles Puigdemont uzasadnił, że oddaje się w ręce belgijskiego wymiaru sprawiedliwości, bo ma do niego zaufanie. Nie wierzy zaś, że w Hiszpanii mógłby liczyć na niezależny i sprawiedliwy proces. W piątek madrycki Sąd Najwyższy zdecydował o pozbawieniu wolności ośmiu członków katalońskiego rządu, którzy zostali wezwani, by złożyć zeznania. W wydanym akcie aresztowania prokuratura zarzuciła im bunt, sprzeciw wobec władzy i malwersację. Politykom grozi 30 lat więzienia.Decyzja prokuratury jest konsekwencją kilkakrotnego złamania postanowienia Trybunału Konstytucyjnego i ogłoszenia w regionie powstania niepodległej republiki.",,
Chodorkowski o władzy Putina: król jest nagi,Słabnąca gospodarka i walki między klanami – to zdaniem byłego oligarchy i więźnia politycznego Michaiła Chodorkowskiego główne zagrożenia dla władzy Władimira Putina.,"– Putin z nagą klatką piersiową nie jest potężnym przywódcą, jest nagim królem – mówił były szef Jukosu w czwartek w Londynie. Jak podkreślał,budowana przez Putina potęga może się rozpaść, zwłaszcza od strony gospodarczej. Zdaniem Chodorkowskiego, rosyjska gospodarka osłabnie do tego stopnia, że przyczyni się do starć między oligarchami. Chodorkowski był jednym z najbogatszych Rosjan. W 2003 roku został aresztowany za oszustwa podatkowe i skazany na karę więzienia. Wyszedł z niego w 2013 roku. Nie wrócił jednak do ojczyzny, obawiając się ponownego aresztowania. Pozostaje jednym z najsłynniejszych krytyków Władimira Putina.W czasie wystąpienia na konferencji w Londynie Chodorkowski odniósł się do rosyjskiej interwencji na Ukrainie. – Putin nie potrzebuje Donbasu. Chce decydować o sytuacji na świecie. Ukraina to tylko narzędzie do tego celu – mówił.  Były więzień polityczny wezwał państwa zachodnie do odbudowania relacji z rosyjską opozycją. Jak tłumaczył, będzie bardzo mało czasu na takie działania w przyszłości. – Wiem co mówię, bo doświadczyłem już dwóch rewolucji w Rosji – powiedział.",,
"Napad na bank pod biegunem. Niedźwiedzie osłupiały, internauci żartują",Napad z bronią w ręku w Norwegii. Ta groźnie brzmiąca informacja wzbudziła w sieci ogólną wesołość. Mężczyzna na cel ataku wybrał bank w najdalej wysuniętej na północ miejscowości świata.,"Archipelag Svalbard słynie z lodowców i niedźwiedzi polarnych, których populacja przewyższa liczbę mieszkańców. Największą wyspą archipelagu oddalonego od bieguna północnego zaledwie tysiąc kilometrów jest Spitsbergen.  Władze osiedla poinformowały, że do napadu doszło w piątek rano. Złodziej – cudzoziemiec, został wkrótce potem schwytany w stolicy Spitsbergenu – Longyearbyen i zawieziony na kontynent na przesłuchanie. Szczegółów nie podano.",,
Sondaż: Polacy obstawiają mistrza świata,Faworytami tegorocznego mundialu według co piątego dorosłego Polaka są Niemcy i Brazylia; Polska zajmuje czwarte miejsce w rankingu – wynika z najnowszego sondażu CBOS.,"Jak wynika z sondażu CBOS, faworytem tegorocznego mundialu według co piątego dorosłego Polaka są aktualni mistrzowie świata, czyli Niemcy – ich zwycięstwo typowało 20 proc. ankietowanych. Znacznie mniej osób (12 proc.) wymieniło w tym kontekście – drugą w tym rankingu – reprezentację Brazylii. Na trzecim miejscu pod względem częstości wymieniania znalazła się Hiszpania (9 proc.), a na czwartym – Polska (7 proc.). Po 3 proc. badanych wymieniło Portugalię, czyli aktualnych mistrzów Europy i Francję, a po 2 proc. – Anglię i Argentynę. Szanse gospodarzy mundialu na mistrzostwo świata w piłce nożnej widzi co setny badany. Jak twierdzą autorzy sondażu, przed rozpoczęciem mistrzostw świata w piłce nożnej zamiar oglądania meczów deklarowało 76 proc. dorosłych Polaków. W ich ocenie zainteresowanie transmisjami z mundialu jest w tym roku większe niż w latach 2002 i 2006, kiedy to reprezentacja Polski także zakwalifikowała się do rozgrywek finałowych mistrzostw świata w piłce nożnej i większe od zainteresowania transmisjami z Euro 2012, którego Polska była współgospodarzem – zamierzało je śledzić 72 proc. pytanych. Największa grupa kibiców deklaruje, że będzie starała się oglądać wszystkie mecze polskiej drużyny (28 proc.), a 21 proc. w miarę możliwości będzie chciała oglądać wszystkie transmitowane mecze. Osoby niezainteresowane piłką nożną przyciągną przed ekrany przede wszystkim mecze polskiej drużyny – będzie je oglądać 47 proc. wśród raczej niezainteresowanych i 17 proc. wśród w ogóle nieinteresujących się piłką nożną. Deklaracje dotyczące zamiaru śledzenia transmisji z tegorocznych piłkarskich mistrzostwa świata istotnie różnicuje także płeć badanych – zamierza je oglądać 88 proc. mężczyzn i 66 proc. kobiet. Mężczyźni znacznie częściej niż kobiety deklarują zamiar oglądania wszystkich meczów (32 proc. wobec 12 proc.), kobiety natomiast trzykrotnie częściej niż mężczyźni deklarują, że nie będą oglądały telewizyjnych transmisji meczów z tych mistrzostw (33 proc. wobec 11 proc.). Według autorów sondażu, przewidywania związane z oceną szans polskiej drużyny na piłkarskich mistrzostwach świata są bardziej optymistyczne niż w latach 2002 i 2006. Obecnie tylko 6 proc. dorosłych Polaków przewiduje, że polska reprezentacja zakończy występy na mundialu w Rosji na fazie grupowej. Zbliżone liczebnie grupy prognozują naszej drużynie odpadnięcie w 1/8 finału (21 proc.) i dotarcie do ćwierćfinału (22 proc.). Blisko co dziesiąty (9 proc.) dorosły Polak widzi polską reprezentację w finale tegorocznego mundialu, przy czym co dwudziesty (5 proc.) prognozuje, że Polska zostanie mistrzem świata w piłce nożnej. Badanie „Aktualne problemy i wydarzenia” przeprowadzono metodą wywiadów bezpośrednich wspomaganych komputerowo w dniach 7-14 czerwca 2018 roku na liczącej 989 osób reprezentatywnej próbie losowej dorosłych mieszkańców Polski.",,
Korwin-Mikke usłyszał zarzut za spoliczkowanie Boniego. Grożą mu 3 lata więzienia,Janusz Korwin-Mikke usłyszał prokuratorski zarzut spoliczkowania Michała Boniego – poinformował  rzecznik Prokuratury Okręgowej w Warszawie Przemysław Nowak.,"Postawienie politykowi zarzutu było możliwe, bo 19 maja na wniosek prokuratury europarlament wyraził zgodę na uchylenie mu immunitetu. Korwin-Mikke mówił wtedy, że sam głosował za uchyleniem immunitetu, ponieważ „chce z zainteresowaniem śledzić, jak prokuratura będzie zajmowała się tą sprawą”. On sam uznaje ją za honorową. Pytany, czy nie żałuje swojego czynu, odparł: „Ależ skąd! Po raz drugi bym mu dołożył”. W czwartek rzecznik Prokuratury Okręgowej w Warszawie potwierdził, że Korwin-Mikke został wezwany na przesłuchanie w charakterze podejrzanego. Skandal podczas spotkania MSZ Chodzi o zdarzenie z 11 lipca 2014 r., do którego doszło podczas zorganizowanego przez MSZ spotkania polskich europosłów. Zawiadomienie w tej sprawie złożyło Ministerstwo Spraw Zagranicznych. Prokuratura uznała, że doszło do naruszenia nietykalności cielesnej funkcjonariusza publicznego i w grudniu ubiegłego roku wystąpiła o uchylenie immunitetu Korwin-Mikkemu.Według art. 222 par. 1 Kodeksu karnego, „kto narusza nietykalność cielesną funkcjonariusza publicznego lub osoby do pomocy mu przybranej podczas lub w związku z pełnieniem obowiązków służbowych, podlega grzywnie, karze ograniczenia wolności albo pozbawienia wolności do lat trzech”. Spoliczkował, „bo obiecał” Korwin-Mikke mówił po incydencie, że spoliczkował Boniego, bo tak mu obiecał. – Kiedy w czasie debaty w sprawie ustawy lustracyjnej (w 1992 r.) Boni wypierał się, że był agentem SB i wyzywał mnie od idiotów, dałem mu słowo i go dotrzymałem. Przyznał się potem, że był agentem, od początku miałem rację  - mówił Korwin-Mikke. 31 października 2007 r. Michał Boni, który otrzymał propozycję wejścia do rządu Donalda Tuska, poinformował, że podpisał pod wpływem szantażu w 1985 r. deklarację współpracy z SB, choć samej współpracy nigdy nie podjął.",,
Spała rolniczą stolicą kraju. Rozpoczynają się Dożynki Prezydenckie,"W sobotę rozpoczynają się w Spale Dożynki Prezydenckie. Ta tradycyjna uroczystość, zapoczątkowana niemal sto lat temu przez prezydenta Ignacego Mościckiego przyciąga rolników z całej Polski.","W niedzielę prezydent Andrzej Duda razem z małżonką Agatą Kornhauser-Dudą już po raz czwarty przyjedzie na to ogólnopolskie święto plonów.  W stulecie odzyskania niepodległości prezydent objął patronatem narodowym uroczystości dożynkowe organizowane w całym kraju. Uroczystości w Spale rozpoczną się o godz. 11.30 mszą świętą w Kaplicy Polowej Armii Krajowej. W czasie nabożeństwa zostaną poświęcone wieńce dożynkowe. Następnie para prezydencka w asyście korowodu dożynkowego przejdzie do Centralnego Ośrodka Sportu, gdzie o godz. 14.00 rozpocznie się Ceremoniał Dożynkowy.Imprezie będzie towarzyszyło wiele atrakcji, w tym konkurs na najładniejszy wieniec dożynkowy o nagrodę Prezydenta RP, dostępny dla wszystkich Gościniec Prezydencki, a także stoiska promocyjne poszczególnych gmin powiatu tomaszowskiego. W Miasteczku Regionów znajdzie się kiermasz tradycyjnych specjałów i wystąpią zespoły ludowe.",,
„Siemiątkowski nie ma żadnych zarzutów”,"– Prokuratura nie przedstawiła byłemu szefowi Agencji Wywiadu Zbigniewowi Siemiątkowskiemu żadnych zarzutów „w sensie procesowym” w związku z rzekomymi więzieniami CIA w Polsce – powiedział były premier, szef SLD Leszek Miller. Powtórzył, że takich więzień nie było.","Miller pytany w radiu TOK FM, czy nie boi się Trybunału Stanu odparł:  – Nie będzie żadnego Trybunału Stanu. Jak tłumaczył, aby uruchomić procedurę postawienia go przed TS „prokurator generalny musiałby wystąpić z niezbitymi dowodami, a potem jeszcze Sejm musiałby to przeprowadzić”.Szef SLD ocenił, że byłby kłopot z dowodami na to, że naruszył prawo, któreuzasadniałyby pociągnięcie go do odpowiedzialności przez Trybunał Stanu.Miller powiedział też, że ma informacje od Siemiątkowskiego o tym, żeprokuratura nie przedstawiła byłemu szefowi AW żadnych zarzutów.  – Nie ma żadnych zarzutów wobec Siemiątkowskiego - oświadczył. Dopytywany, skąd o tym wie, odparł:  – Od niego. Mówi mi prawdę. Mówi, że prokuratura nie przedstawiła mu żadnych zarzutów w sensie procesowym. – Ja dalej podtrzymuję, że nie było więzień CIA. (...) Potwierdzam, żenie było amerykańskich więzień. (...) Z mojej wiedzy wynika, że nie było, jak pan chce poznać szczegóły, proszę się udać do Agencji Wywiadu. (...) Dlatego, że pan mówi o obiektach znajdujących się w jurysdykcji Agencji Wywiadu – mówił Miller, zwracając się do dziennikarza prowadzącego rozmowę.Szef SLD przekonywał, że jest po stronie ofiar zamachów terrorystycznych. – Martwy terrorysta na pewno nie zabije żadnego niewinnego człowieka. (...) Nie jestem za karą śmierci (...) ale wojna zmienia charakter kary śmierci, a cywilizowany świat jest na wojnie, na wojnie z terroryzmem, z okrutnym przeciwnikiem – mówił.Dopytywany przez dziennikarza o to, czy teraz zgodziłby się na więzienia CIA, odparł:  – Nie zgodziłbym się, ponieważ demokratyczne państwo ma inne, całą masę instrumentów, które mogą być stosowane z wielka skutecznością w takich sytuacjach, kiedy jest zagrożenie.Miller dodał, że z jego wiedzy wynika, że Siemiątkowski nie zgadzał się nawięzienia CIA.  – Pan Siemiątkowski, z tego co wiem, nie zgadzał się na nic takiego – powiedział.Szef SLD zaznaczył, że „jeśli miałbym jeszcze kiedyś w Polsce decydować oważnych sprawach, to użyje wszystkich instrumentów demokratycznego państwa,żeby zapewnić obywatelom bezpieczeństwo”.",,
"Szef Nissana, podejrzany w Japonii, uciekł do Libanu","Oskarżony w Japonii o przestępstwa finansowe były szef Nissana Carlos Ghosn przyleciał do Libanu. Media podkreślają, że nie wiadomo, w jaki sposób Ghosn mógł opuścić Japonię, gdzie oczekiwał na proces.","Były szef Nissana wylądował na międzynarodowym lotnisku Rafic al-Hariri w Bejrucie. – Nie uciekłem przed sprawiedliwością. Uciekłem przed niesprawiedliwością i politycznym prześladowaniem. Japoński system sprawiedliwości jest zaprzeczeniem podstawowych praw człowieka – oświadczył po przylocie do Libanu 65-letni Ghosn, który posiada zarówno obywatelstwo francuskie, jak i libańskie.„Financial Times” podejrzewa, że menedżer mógł zawrzeć w Japonii ugodę, dzięki której mógł opuścić ten kraj. Dziennik nie wyklucza jednak, że mógł uciec z Japonii, ponieważ nie wierzył w sprawiedliwy proces i „zmęczyło go bycie przemysłowym zakładnikiem”.Po raz pierwszy Ghosn został aresztowany w Tokio w listopadzie ubiegłego roku w związku z podejrzeniami o nadużycia finansowe. Po wpłaceniu kaucji w wysokości 1 mld jenów (blisko 9 mln dolarów) w marcu tego roku opuścił areszt w Tokio. Po raz drugi został aresztowany w kwietniu pod zarzutem poważnego naruszenia zaufania.",,
"Schetyna jak Wałęsa. „Jestem za, a nawet przeciw”","Platforma Obywatelska wyrzuciła z partii Marka Biernackiego, Joannę Fabisiak i Jacka Tomczaka, bo głosowali za odrzuceniem projektu ustawy liberalizującej aborcję. Teraz Grzegorz Schetyna mówi, że PO nie jest za projektem Barbary Nowackiej. – Platforma Obywatelska jest partią, dla której kompromis aborcyjny jest ważny – mówi szef PO.","Grzegorz Schetyna był gościem radia RMF. Podczas audycji pytany był o ostatnie zamieszanie związane z głosowaniem nad projektami ustaw aborcyjnych: jeden zaostrzający, drugi – liberalizujący. Po posiedzeniu Sejmu z partii usunięto Joannę Fabisiak, Jacka Tomczaka i Marka Biernackiego, bo zagłosowali za odrzuceniem projektu liberalizującego aborcję. Przed posiedzeniem Sejmu zarząd PO kazał wszystkim posłom głosować za poparciem tego projektu. Teraz Grzegorz Schetyna pytany o tamto głosowanie mówi, że PO nie jest za liberalizacją aborcji. – Platforma Obywatelska jest partią, dla której kompromis aborcyjny jest ważny. Jest czymś podstawowym. Nie chcemy liberalizować i nie chcemy przede wszystkim zaostrzać. Dlatego rozmawialiśmy o tym i dlatego [zapadła] jednogłośna decyzja zarządu wynikająca ze złamania dyscypliny przez tych posłów – mówił Schetyna. Dalej było już tylko lepiej. – Marek Biernacki powiedział, że opozycja ośmieszyła się swoją retoryką. Niby Platforma popiera kompromis aborcyjny, a nagle opowiada się za projektem Nowackiej, więc tak naprawdę ten kompromis kontestuje – zapytał prowadzący program. Nie popieraliśmy żadnego projektu. Popieraliśmy tylko projekt obywatelski, żeby przekazać go do komisji. Taka była rekomendacja. Bardzo wyraźnie chcę powiedzieć. Trzeba to zrozumieć i wprost powiedzieć... – odparł Schetyna. Szef PO dodał, że cała Platforma podczas głosowania nad projektem ustawy liberalizującej aborcję powinna głosować za jego odrzuceniem. Dlaczego zatem głosowali za? – Taka była rekomendacja zarządu krajowego i klubu – odparł Schetyna. Kiedy prowadzący zwrócił Schetynie uwagę, że jego wypowiedzi są ze sobą sprzeczne ten odparł: „Absolutnie nie”.",,
„Być może Tusk spodziewa się zarzutów i postanowił uprzedzić atak”,"– To walka o pozycję w samej PO – powiedział w „Gościu Wiadomości” Paweł Lisicki, redaktor naczelny „Do Rzeczy” komentując kontrowersyjny wpis Donalda Tuska na Twitterze. Andrzej Stankiewicz uważa, że szef RE chce być obecny w polskiej polityce. – Postanowił zagrać serią tweetów, ale też swoją obecnością 11 listopada i zapowiedzią, że w przyszłym roku także będzie obecny – powiedział publicysta Onet.pl.","Rozmowa w „Gościu Wiadomości” to echa niedzielnej aktywności Donalda Tuska na Twitterze. Szef RE napisał: „Alarm! Ostry spór z Ukrainą, izolacja w Unii Europejskiej, odejście od rządów prawa i niezawisłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie”.Paweł Lisicki zastanawiał się w TVP Info, dlaczego Donald Tusk umieścił tweeta w tym momencie. – Być może jest coś, o czym nie wiemy. Ja tłumaczę to sobie trochę inaczej. Jest to walka o pozycję w samej PO – powiedział. Wskazał też na drugi wątek i dodał, że to jest coś, czego nie wiemy. – Być może Donald Tusk zdał sobie sprawę, że śledztwa prokuratorskie, które się toczą, a my nie wiemy dokładnie czego dotyczą, zaszły już tak daleko, że się spodziewa zarzutów i postanowił uprzedzić atak i bardzo ostro zaatakować – powiedział Lisicki. ",,
Premier: Pomnik Bitwy Warszawskiej musi stanąć w krótkim czasie,"Polacy walczący w Bitwie Warszawskiej 1920 roku ocalili ojczyznę i cały kontynent. Wszyscy mamy wobec nich wielki dług wdzięczności. Bez nich nie byłoby nas, a także Europy, jaką dzisiaj znamy. Zasługują na wielkie upamiętnienie – podkreślił w niedzielę premier Mateusz Morawiecki.","Kwestia upamiętnienia bitwy warszawskiej została poruszona podczas piątkowej sesji pytań i odpowiedzi (Q&A) premiera Morawieckiego na Facebooku. Szefa rządu zapytano wówczas, kiedy powstanie pomnik na cześć tego wydarzenia. Premier odpowiedział, że jest zwolennikiem budowy łuku triumfalnego upamiętniającego bitwę i zaznaczył, że wspiera fundację, która o to zabiega.              Morawiecki do tego zagadnienia odniósł się także w niedzielę na Twitterze. „W historii Europy i świata były chwile decydujące. Bitwa Warszawska 1920 była jedną z nich. Polacy ocalili ojczyznę i cały kontynent. Wszyscy mamy wobec nich wielki dług wdzięczności. Bez nich nie byłoby nas, a także Europy, jaką dzisiaj znamy. Zasługują na wielkie upamiętnienie” – napisał premier. „Pomnik bitwy warszawskiej powinien być już 20 lat temu, 30 lat temu, 10 lat temu, powinien być w przyszłym roku – nie będzie, ale obiecuję, on stanie w krótkim czasie, musi stanąć w krótkim czasie” – powiedział Morawiecki.              O budowę łuku triumfalnego upamiętniającego bitwę z 1920 r. zabiega Fundacja Towarzystwo Patriotyczne, której założycielem jest satyryk Jan Pietrzak. Pietrzak uważa, że najlepszym pomysłem byłaby budowa łuku łączącego dwa brzegi Wisły.              W lipcu br. Rada Warszawy poparła projekt uchwały o budowie pomnika Bitwy Warszawskiej 1920 r., który stanąć ma na placu na Rozdrożu. Stołeczny konserwator zabytków Michał Krasucki poinformował wówczas radnych, że pomnik jednak nie będzie gotowy na 15 sierpnia 2020 roku, kiedy ma być obchodzona 100. rocznica zwycięstwa polskiej armii nad bolszewikami.",,
Premier Macedonii Północnej chce wyborów. Powodem brak zgody UE na rozmowy akcesyjne,"Premier Macedonii Północnej Zoran Zaew zapowiedział w sobotę, że w związku z brakiem zgody UE na otwarcie rozmów akcesyjnych z jego krajem, zaproponuje rozpisanie przedterminowych wyborów. Podkreślił, że jest „rozczarowany i oburzony” unijną decyzją.","– Europa nie spełniła swojej obietnicy. Potraktowano nas bardzo niesprawiedliwie. Jestem rozczarowany i oburzony – powiedział Zaew dziennikarzom w Skopje. Dodał, że brak decyzji o rozpoczęciu negocjacji to „historyczny błąd”. – Wywiązaliśmy się ze wszystkich naszych zobowiązań, osiągnęliśmy rezultaty w zakresie reform, załatwiliśmy sprawy z naszymi sąsiadami – kontynuował szef rządu. – Nie ma czasu do stracenia i dlatego proponuję szybkie zorganizowanie przedterminowych wyborów parlamentarnych. Potrzebujemy waszej (obywateli) opinii – wskazał. Zaew wyraził nadzieję, że data wyborów zostanie uzgodniona podczas niedzielnego spotkania z prezydentem Stewo Pendarowskim. Rozpisanie przedterminowych wyborów musi zaakceptować parlament, w którym większość ma koalicja Zaewa. Pomysł wcześniejszych wyborów popiera opozycja - informuje Reuters.",,
Radwańska nie będzie honorową obywatelką Krakowa. Radny PO: Rodzina związana z PiS,"– Jeśli o mnie chodzi, to niewątpliwie miało znaczenie to, że rodzina pani Agnieszki Radwańskiej jest bardzo związana z partią rządzącą. Pani Agnieszka Radwańska sama uczestniczyła w marszach smoleńskich. Część mieszkańców mogłaby odczytać tę nominację jako kontrowersyjną – tak w rozmowie z Gazeta.pl Dominik Jaśkowiec (PO-KO), przewodniczący Rady Miasta Krakowa, tłumaczy decyzję o nieprzyznaniu znanej tenisistce tytułu honorowej obywatelki Krakowa.","Agnieszka Radwańska nie zostanie honorową obywatelką miasta Krakowa. Przesądziło o tym głosowanie na Komisji Głównej krakowskiej rady miasta, która mogła zarekomendować najbardziej utytułowaną polską tenisistkę do tego miana. Ale rekomendacji Radwańska nie uzyskała.   Radni PiS byli za, przeciw opowiedzieli się radni klubów Platforma Obywatelska-Koalicja Obywatelska i Przyjazny Kraków, którzy ostatecznie wstrzymali się od głosu.  W rozmowie z portalem gazeta.pl Dominik Jaśkowiec (PO-KO), przewodniczący Rady Miasta Krakowa powiedział, że długo się zastanawiał, jak postąpić. Ostatecznie wstrzymał się od głosu.  – Jeśli o mnie chodzi, to niewątpliwie miało znaczenie to, że rodzina pani Agnieszki Radwańskiej jest bardzo związana z partią rządzącą. Pani Agnieszka Radwańska sama uczestniczyła w marszach smoleńskich. Część mieszkańców mogłaby odczytać tę nominację jako kontrowersyjną – wyjaśnił Jaśkowiec.  Oburzenia nie kryje radny PiS Michał Drewnicki.",,
Wiceminister zdrowia Zbigniew Król rezygnuje ze stanowiska,"Podsekretarz stanu w Ministerstwie Zdrowia Zbigniew Król odchodzi ze stanowiska. Radio RMF FM informuje, że premier Mateusz Morawiecki ma przyjąć jego dymisję.","Stacja podaje, że jest kilka powodów takiej decyzji wiceministra zdrowia. To m.in. dramatyczna sytuacja w psychiatrii, zwłaszcza dziecięcej. Chodzi o wieloletnie zaniedbania, które niedawno doprowadziły do kilku tragedii. Innym problemem było – jak wskazano – wdrażanie Narodowego Planu dla Chorób Rzadkich.Król już jakiś czas temu miał prosić o odejście. Zielone światło otrzymał teraz, gdy pełnomocnikiem rządu do spraw reformy w psychiatrii został Marek Balicki, były minister zdrowia w lewicowych rządach Leszka Millera i Marka Belki. Balicki ma teraz przejąć część obowiązków odchodzącego wiceministra.57-letni Zbigniew Król jest pediatrą oraz specjalistą w dziedzinach: zdrowia publicznego i medycyny rodzinnej. Ma za sobą liczne szkolenia z organizacji, zarządzania i kształcenia w ochronie zdrowia. Przed objęciem funkcji w podsekretarza stanu w resorcie zdrowia kierował Szpitalem Specjalistycznego im. S. Żeromskiego SPZOZ w Krakowie.",,
Trump chwali McCaina za służbę dla kraju. Flaga nad Białym Domem znów opuszczona,"Prezydent USA Donald Trump w wydanym w poniedziałek (czasu miejscowego) oświadczeniu wyraził szacunek dla służby zmarłego senatora Johna McCaina na rzecz kraju oraz podał, że flagę na Białym Domu na znak szacunku dla zmarłego znów opuszczono do połowy masztu.","„Mimo dzielących nas różnic w sprawie polityki szanuję służbę senatora Johna McCaina na rzecz naszego kraju i w hołdzie dla niego podpisałem obwieszczenie, by flaga Stanów Zjednoczonych pozostała opuszczona do połowy masztu do dnia jego pogrzebu” – głosi wydane w poniedziałek po południu prezydenckie oświadczenie. Jak poinformowała agencja AP, flagę na dachu Białego Domu opuszczono na krótko przed publikacją tego komunikatu. W oświadczeniu Trump potwierdził też, że nie pojawi się na pogrzebie McCaina, a administrację amerykańską będą reprezentować inni jej przedstawiciele, m.in. wiceprezydent Mike Pence, szef personelu Białego Domu John Kelly i minister obrony James Mattis. Trump nakazał opuścić do połowy masztu flagę nad Białym Domem w niedzielę, jednak już w poniedziałek flaga została ponownie wciągnięta na pełny maszt. Wywołało to krytykę ze strony senatorów obu partii, a także organizacji zrzeszających weteranów wojennych. Jak podkreśla BBC, zgodnie z tradycją w przypadku śmierci osobistości równie zasłużonej, co McCain, flagi na obiektach rządowych powinny być opuszczone do połowy masztu do dnia jego pogrzebu. Przed budynkami Kongresu na Kapitolu i przed innymi ważnymi obiektami rządowymi w Waszyngtonie flagi w poniedziałek były opuszczone do połowy masztu. Jednak niektórzy przedstawiciele personelu Białego Domu bronili się mówiąc, że amerykański protokół flagowy w przypadku śmierci członka Kongresu nakazuje spuszczenie flag „w dniu śmierci tej osoby i w dniu następnym”. Przed wydaniem oświadczenia w poniedziałek jedyną reakcją Trumpa na śmierć McCaina był tweet z niedzieli, w którym prezydent przekazał rodzinie zmarłego „wyrazy najgłębszego współczucia i szacunku”, ale – co podchwyciły media – ani razu nie podkreślił dokonań senatora, ani nie podziękował mu za służbę USA. Zrobiła to na Twitterze pierwsza dama Melania Trump. Podobne wyrazy współczucia przesłali najbliższym zmarłego wiceprezydent Mike Pence i inni członkowie gabinetu prezydenta Trumpa, w tym minister obrony James Mattis, sekretarz stanu Mike Pompeo i ambasador Stanów Zjednoczonych przy ONZ Nikki Haley. Media podkreślają, że relacje McCaina i Trumpa były „burzliwe”. Trump lekceważąco wypowiadał się o dokonaniach wojennych McCaina, który podczas wojny w Wietnamie blisko sześć lat spędził w niewoli, z kolei McCain latem 2017 roku zagłosował w Senacie przeciw kluczowej ustawie znoszącej Obamacare, czym naraził się na ostrą krytykę ze strony Trumpa, a w ostatnim czasie określił jego spotkanie z prezydentem Rosji Władimirem Putinem w Helsinkach jako „jedno z najbardziej skandalicznych wystąpień prezydenta USA w historii”. McCain zmarł w sobotę w wieku 81 lat. Senator Partii Republikańskiej, a w 2008 roku kandydat na prezydenta USA od roku cierpiał na nowotwór mózgu i zmarł krótko po rezygnacji z leczenia, do czego skłoniła go postępująca choroba. Nabożeństwo żałobne zostanie odprawione w sobotę w Waszyngtonie, a pogrzeb odbędzie się w niedzielę w Annapolis w stanie Maryland. Podczas głównego nabożeństwa żałobnego wystąpi dwóch byłych prezydentów – republikanin George W. Bush i demokrata Barack Obama.",,
„PO z Budką na czele skręci w lewo i będzie awanturniczą opozycją”,"Z nieoficjalnych informacji Onetu wynika, że po wyborze Borysa Budki na szefa Platformy Obywatelskiej w zarządzie tej partii zasiądą m.in. prezydent Warszawy Rafał Trzaskowski i posłanka Agnieszka Pomaska. Instytutem Obywatelskim, think-tankiem PO ma z kolei pokierować posłanka Joanna Mucha. – Będzie to zdecydowany skręt w lewo, ponieważ PO widzi, że Lewica jest jej największym zagrożeniem. Tutaj będzie walka o głosy i o wyborców – powiedział portalowi tvp.info poseł PiS Jan Kanthak.","Co dzięki temu PO osiągnie? Pozyska lewicowych wyborców, na przykład ze społeczności LGBT? – Rafał Trzaskowski w Warszawie jest znany tylko z tej ideologicznej warstwy. Nie zajmuje się sprawami lokalnymi, tylko cały czas tę ideologię uprawia. Joanna Mucha też jest znana ze swoich lewicowych poglądów. Nic dobrego to dla Platformy nie oznacza. Mnie to nie martwi, ale myślę, że Borys Budka odegra w PO podobną rolę do tej, którą Katarzyna Lubnauer odegrała w Nowoczesnej – odpowiedział Kanthak. Lubnauer pod koniec 2017 r. wygrała w starciu o fotel szefa Nowoczesnej z założycielem tej partii Ryszardem Petru. Miała poprawić notowania ugrupowania w sondażach. Tak się jednak nie stało. Z czasem weszła w sojusz z PO. Partia, która w w 2015 r. wprowadziła do Sejmu 28 posłów, teraz może poszczycić się tylko ośmiorgiem wybranych z listy Koalicji Obywatelskiej. Lubnauer na stanowisko przewodniczącej pod koniec listopada zastąpił Adam Szłapka.  Kanthak odniósł się też do spekulacji, jakoby Sławomir Nitras miał pokierować klubem parlamentarnym Koalicji Obywatelskiej (Budka po wyborze na szefa PO zapowiada rezygnację). Czy Nitras to dobry kandydat na szefa klubu KO? – Sławek ma nieprawdopodobne umiejętności przywódcze. Z pewnością poradziłby sobie z tego typu zadaniem. Słyszałam jednak też o tym, że ewentualnym kandydatem będzie Iza Leszczyna. Nie dzieliłabym skóry na niedźwiedziu, a czekałabym na mądrą i odpowiedzialną decyzję członków klubu parlamentarnego. To oni zdecydują, kto będzie następcą Borysa Budki – odpowiedziała Joanna Augustynowska, była posłanka PO.  Czy Nitras nie jest zbyt ekspresyjny, łatwo ulegający emocjom? – A zna pan innego polityka z Koalicji Obywatelskiej, na którego równie emocjonująco reaguje Jarosław Kaczyński? To w jaki sposób reaguje Jarosław Kaczyński na sam widok Sławka Nitrasa wchodzącego na mównicę sejmową, pokazuje, że to nie jest przypadkowy zawodnik. To jest polityk, który potrafi uderzyć w najczulsze punkty Jarosława Kaczyńskiego. Jeśli to potrafi, robi to skutecznie, intuicja go nie zawodzi, to może jest to dobry kandydat na przewodniczącego klubu na te czasy – stwierdziła Augustynowska. Zdaniem byłej posłanki PO jednym z największych wyzwań Budki jest odbudowanie liczebności partii. 7 lat temu miała 43 tys. członków. – 8 tys. to zdecydowanie jest wynik, nad którym musimy popracować. Nie zmienia to faktu, że tak czy inaczej Platforma Obywatelska jest największą partią opozycyjną. Widać to po reprezentacji w Sejmie czy Senacie – mówiła Augustynowska. Czy miejsce dla prezydenta Trzaskowskiego w zarządzie to znak, że największa partia opozycyjna otworzy się bardziej na środowiska LGBT? – Rafał Trzaskowski i Agnieszka Pomaska to nowe pokolenie, otwarte na potrzeby społeczeństwa. Potrafią słuchać ludzi i wygrywać wybory. Pokazują, że to co ludzie mówią, jakich zmian oczekują, to jest główne zadanie polityka. Jeśli Borys Budka zdecyduje, że znajdą się w zarządzie, to będzie to pełna otwartość na coraz nowsze potrzeby społeczeństwa – odpowiedziała Augustynowska. Próbowaliśmy spytać samego Borysa Budkę, czy kierowana przez niego partia będzie teraz bardziej merytoryczna, czy będzie dosadniej punktować rząd. Poprosił o SMS-a. Nie doczekaliśmy się jednak odpowiedzi.",,
Abp Jędraszewski „jak krzyżacy z mieczami”. Polityk Razem krytykuje duchownego,"– Słowa arcybiskupa Jędraszewskiego, to jest taka sama agresja, jak kiedyś Krzyżacy z mieczami nas atakowali – powiedziała Julia Zimmermann z Zarządu Krajowego Lewicy Razem w TVP Info. Odniosła się w ten sposób do krytyki, jaką sformułował duchowny pod adresem ideologii LGBT.","Słowa padły w trakcie programu „Minęła 20”. Tematem rozmowy była wypowiedź abp Marka Jędraszewskiego, który nazwał ideologię LGBT „tęczową zarazą”.– Warto użyć innego sformułowania, które użył Jan Paweł II na tęczową i czerwoną zarazę, a mianowicie „cywilizacja śmierci”, czyli ten taran ideologiczny, który niszczy wartości, który wprowadza indoktrynację dzieci, związki homoseksualne, adopcję dzieci, a w końcu eutanazję. Te odważne słowa arcybiskupa są bardzo dobrą odpowiedzią właśnie na tę agresję, która kiedyś była na sowieckich czołgach pod czerwonymi sztandarami, teraz pod sztandarami tęczowymi. Oby więcej tego typu postaw – powiedział wiceminister sprawiedliwości Marcin Romanowski (Solidarna Polska).– Słowa arcybiskupa Jędraszewskiego, to jest taka sama agresja, jak kiedyś Krzyżacy z mieczami nas atakowali – odparła Zimmermann.",,
"Budka zabiega o poparcie Tuska. „Wiele rzeczy, o których rozmawialiśmy, to wspólne pomysły”","Borys Budka zabiega o poparcie Donalda Tuska w walce o fotel przewodniczącego Platformy Obywatelskiej. W Brukseli wziął udział w spotkaniu szefów klubów parlamentarnych Europejskiej Partii Ludowej z nową szefową Komisji Europejskiej. Przy okazji rozmawiał również z Tuskiem, który jest szefem EPL. – O to, czy będzie takie poparcie, trzeba pytać Donalda Tuska. Niewątpliwie wiele rzeczy, o których rozmawialiśmy, jest takimi wspólnymi pomysłami. Cieszę się z dobrej rozmowy. Wszyscy w Platformie chcemy, żeby Platforma Obywatelska była silną, skuteczną partią opozycyjną – powiedział portalowi tvp.info Budka.","Szef klubu parlamentarnego Koalicji Obywatelskiej zamierza kontynuować rozmowy z Tuskiem. Okazją ku temu będzie spotkanie promocyjne książki byłego premiera, które odbędzie się w najbliższą sobotę.  – Byliśmy zgodni, że Platforma potrzebuje nowego zastrzyku energii, zespołu ludzi zaangażowanych i widzących potrzebę zmian. Umówiliśmy się na kolejną rozmowę w sobotę w Warszawie przy okazji promocji najnowszej książki Donalda Tuska – mówił Budka w rozmowie z portalem 300polityka.pl.  Politycy Prawa i Sprawiedliwości twierdzą, że poparcie Donalda Tuska w starciu o fotel szefa PO będzie miało znaczenie symboliczne, ale nie przesądzi o wyniku styczniowych wyborów w partii. – Przewodniczący Donald Tusk spotyka się z różnymi politykami, dając sygnały Grzegorzowi Schetynie, że ma nadal silną pozycję w środowisku Platformy Obywatelskiej i jest traktowany jako taki patron – stwierdził senator PiS Jan Maria Jackowski. W Sejmie słychać jednak, że to Schetyna może odnieść sukces w styczniowych wyborach. Chociażby dlatego, że głosy przeciwników polityki obecnego przewodniczącego PO mogą podzielić się na dwóch kandydatów - Borysa Budkę i Bogdana Zdrojewskiego, który również zamierza stanąć do walki z Grzegorzem Schetyną. – Tak może być, że w przypadku kilku kandydatów skorzysta Grzegorz Schetyna, który jest wytrawnym graczem, jeżeli chodzi o rozgrywanie pewnych rzeczy w swojej partii, co wielokrotnie pokazał – mówił poseł PiS Jan Mosiński. Czy aspirujący do roli szefa PO Borys Budka nie obawia się takiego scenariusza? – Każdy ma prawo kandydować. Ja podchodzę do każdego, kto będzie chciał w tej rywalizacji brać udział,  z szacunkiem. Będą ogłoszone wybory, będą deklaracje, będziemy wtedy rozmawiać – odpowiedział Budka.  Niewykluczone, że jeden z kandydatów wewnątrzpartyjnej opozycji wobec Schetyny wycofa się z wyborów. W grudniu 2015 roku uczynił tak sam Borys Budka i poparł Grzegorza Schetynę. Kilka tygodni później analogiczną decyzję podjął Tomasz Siemoniak. Obecny szef PO został wówczas jedynym kandydatem w partyjnych wyborach. – Nie wiem, kto wygra. Każdy z nas ma tylko jeden głos i o swojej decyzji będzie mógł poinformować w głosowaniu tajnym. Chciałbym, żeby te wybory były jak najszersze, czyli objęły wszystkich członków Platformy Obywatelskiej. Myślę, że formuła głosowania internetowego jest najwłaściwsza – powiedział poseł KO Michał Szczerba.",,
Ambasada Chile w Rumunii podczas wojny ratowała polskich Żydów,"Ambasada Chile w Rumunii ratowała podczas wojny polskich Żydów, wydając im paszporty swojego kraju –  mówił chilijski dyplomata Jorge Schindler del Solar podczas środowej debaty w Polskim Instytucie Spraw Międzynarodowych w Warszawie."," Zdając sobie sprawę, że władze niemieckie i rumuńskie chcą odebrać Polakom należący do polskiego rządu budynek, postanowił tam zamieszkać. W ten sposób nad Ambasadą Polską w Bukareszcie przez wiele miesięcy powiewała flaga chilijska.  Del Campo chronił w ten sposób zarówno ambasadę, jak i polskich obywateli. Szlachetne postępowanie del Campo spowodowało jednak załamanie się jego kariery dyplomatycznej. Został zwolniony ze służby i już nigdy nie wrócił do Chile, resztę życia spędził w Paryżu. Del Campo został odznaczony tytułem Sprawiedliwy wśród Narodów Świata.",,
„Pogodzić racje rządu z nauką Franciszka”,"– Myślę, że Unia Europejska, jak trafi na miękką tkankę rządową, to wepchnie te 150 tys.  za pomocą różnego rodzaju machinacji – tak  Marek Jakubiak z Kukiz’15 komentował w programie „Woronicza 17” pojawiające się ostatnio informacje o możliwych zmianach zasad tzw. relokacji uchodźców przez UE. Zdaniem dr Barbary Ferdyszak-Radziejowskiej  z Kancelarii Prezydenta Polacy staną przed koniecznością pogodzenia kwestii suwerenności decyzji polskiego rządu – jak powiedziała – z papieżem Franciszkiem, który podkreśla, że uchodźcy naprawdę cierpią i są prześladowani.","W mijającym tygodniu pojawiły się informacje, że Komisja Europejska nie rezygnuje z próby wprowadzenia w życie relokacji uchodźców. Zgodnie z nowym systemem podziału, do Polski mogło by trafić nawet 150 tys. przybyszów z Bliskiego Wschodu i Afryki. Rząd Ewy Kopacz wynegocjował – jak podkreślał w programie Marcin Kierwiński – jednorazową liczbę 7 tysięcy osób. Zdaniem Katarzyny Lubnauer z Nowoczesnej informacje o nowych kwotach sąniesprawdzone. – Może to być forma sondowania, jaka będzie reakcja polskiego rządu i społeczeństwa. Powinniśmy respektować ustalenia poprzedniego rządu ze stroną europejską – podkreśliła. – Wśród tych doniesień jest więcej niepokojących rzeczy, np. kwestie zasiłków – że miałyby być podobnej wysokości jak w innych krajach Europy. To oczywiście jest nie do przyjęcia. Nie może być sytuacji, w któej uchodźcy mieliby wyższe zasiłki niż Polacy korzystający z pomocy społecznej – dodała posłanka Nowoczesnej.                                                teraz odtwarzane„Należy koncentrować się na przywróceniu pokoju na Bliskim Wschodzie” Marek Jakubiak z Kukiz’15 przekonywał do referendum ws. uchodźców. – To naród powinien się wypowiedzieć, czy przyjmować migrantów z tamtego regionu (Bliskiego Wschodu – red.)  czy nie. Próg referendalny jest dziś, przy 50 procentach, prawie nieosiągalny. Jeżeli naród będzie chciał się skupić i powiedzieć: „nie”, to przyjdzie powyżej 50 procent. I wtedy rząd będzie mógł spokojnie, z pełną odpowiedzialnością działać w imieniu narodu – powiedział. – Myślę, że Unia Europejska, jak trafi na miękką tkankę rządową, to wepchnie te 150 tys.   za pomocą różnego rodzaju machinacji, typu: nie damy wam środków, coś tam wam przykręcimy – dodał poseł.  Jesteśmy w większości katolikamiPrzedstawicielka Kancelarii Prezydenta powołała się na międzynarodowe badania porównawcze, z których wynika, że w stosunku do migrantów ze Wschodu (Ukraina, Białoruś) Polacy są bardziej otwarci niż inne nacje, ale do migrantów z Bliskiego Wschodu – bardziej sceptyczni. – Ale problem jest jeszcze głębszy, ponieważ polskie społeczeństwo będzie musiało próbować pogodzić kwestie suwerenności decyzji polskiego rządu z papieżem, bo jesteśmy w większości katolikami – oceniła. – Papież mówi o tych, którzy naprawdę cierpią, naprawdę są prześladowani. Oczywiście to są chrześcijanie w pierwszej kolejności, ale Franciszek tego nie mówi. To jest dylemat, który będziemy musieli rozwiązać – zauważyła. Dr Ferdyszak-Radziejowska odwołała się do wcześniejszej wypowiedzi Marcina Kierwińskiego z PO, który przekonywał Jadwigę Wiśniewską z PiS, że rząd Beaty Szydło kontynuuje linię rządu Ewy Kopacz w kwestii przyjmowania uchodźców. „Dostrzegam obietnicę, za którą mam zamiar pana posła trzymać”– W wypowiedzi pana posła Kierwińskiego dostrzegam obietnicę, za którą  mam zamiar pana posła trzymać, że w sytuacji, kiedy naprawdę będzie presja na przymusowe przyjmowanie uchodźców przez Polskę wedle centralnego rozdzielnika, wtedy będziecie wspierać państwo, nawet z PiS-em – podkreśliła. Kierwiński nie chciał deklarować wsparcia rządu w przyszłości. W odpowiedzi powtórzył: „nie godziliśmy się na stały mechanizm dystrybucji”. Waldemar Pawlak z PSL przekonywał, że działania polityczne powinny koncentrować się na przywróceniu pokoju na Bliskim Wschodzie. Zauważył, że gdyby ludzie mogli tam żyć spokojnie, nie ryzykowaliby  życia morską przeprawą  do Europy.",,
Krajewski: Cechą charakterystyczną PO jest brak wiarygodności,"Cechą charakterystyczną Platformy Obywatelskiej jest brak wiarygodności, politycy tej partii obiecywali obniżanie podatków, ale słowa nie dotrzymali – mówił w Sejmie poseł Prawa i Sprawiedliwości Jarosław Krajewski.","Na konferencji prasowej Krajewski przypomniał wcześniejsze zapowiedzi PiS, które zostały już zrealizowane. Wskazał m.in. na zerową stawkę PIT dla osób do 26. roku życia, rozszerzenie programu 500 Plus na pierwsze dziecko i zabezpieczenie środków na przywrócenie lokalnych połączeń autobusowych. Przypomniał, że Sejm przegłosował już zmiany, jeśli chodzi o obniżenie podatku PIT dla 25 mln Polaków do 17 proc. – To pokazuje, że PiS na polskiej scenie politycznej jest najbardziej wiarygodnym ugrupowaniem, bo poprzednią obniżkę PIT również wprowadziło PiS – mówił. Porównał te działania z działaniami PO. – Przypomnę, co jest charakterystyczne dla PO: otóż ten brak wiarygodności dla partii Grzegorza Schetyny wiąże się z tym, że to PO obiecywała obniżenie podatków w 2005 r. i wiemy że słowa nie dotrzymała, a co więcej podwyższała podatki dla Polaków – zaznaczył Krajewski. Polityk przypomniał także nowe propozycje PiS, które zostały przedstawione podczas sobotniej konwencji w Lublinie. Chodzi m.in. o podniesienie pensji minimalnej do 3 tys. zł na koniec 2020 r. oraz do 4 tys. zł w 2023 r. Rząd przyjął też rozporządzenie w sprawie wysokości minimalnego wynagrodzenia za pracę i wysokości minimalnej stawki godzinowej w przyszłym roku. Zgodnie z nim najniższa pensja w 2019 r. ma wynieść 2,6 tys. zł.Krajewski wskazywał, że w 2011 r. PO obiecywała Polakom, że będzie działała na rzecz zrównoważonego budżetu. – Wiemy, czym to się zakończyło, bo z jednej strony mieliśmy obietnicę dążenia do zrównoważonego budżetu, a z drugiej strony politycy PO podjęli zupełnie odmienne działania, ponieważ w 2012 i 2013 r. mieliśmy kolejne rekordowe deficyty budżetowe. To jasno pokazuje, że Platforma mówi jedno, a robi drugie – mówił.",,
Reparacje wojenne dla Polski. Brytyjska Izba Gmin podejmie temat,"Brytyjska Izba Gmin przeprowadzi 20 czerwca krótką dyskusję o niemieckich reparacjach wojennych dla Polski i Wielkiej Brytanii. Z wnioskiem o przeprowadzenie debaty wystąpił poseł Partii Konserwatywnej polskiego pochodzenia, Daniel Kawczyński.","Półgodzinna debata odbędzie się w Westminster Hall – drugiej sali Izby Gmin – i nie będzie kończyć się głosowaniem ani wiążącymi wnioskami dla brytyjskiego rządu. Ostatnio w podobnej formule, choć z dłuższym, półtoragodzinnym limitem czasowym, posłowie dyskutowali nad polską ustawą o Instytucie Pamięci Narodowej.Na początku czerwca urodzony w Warszawie poseł, który jest szefem ponadpartyjnej grupy ds. Polski, pisał na łamach serwisu politicshome.com, że „biorąc pod uwagę kiepską i wrogą reakcję do brytyjskiej decyzji o opuszczeniu Unii Europejskiej, to dogodny moment na podniesienie kwestii reparacji wojennych”. „Niemcy bardzo chętnie informują nas o 40 mld funtów, które rzekomo należą im się od nas za Brexit, pomimo niezliczonych miliardów, które już wpłaciliśmy (do UE). Łatwo zapominają o tym, że koszty szkód wyrządzonych Wielkiej Brytanii podczas wojny sięgały 120 mld funtów, których współczesna równowartość to 3,6 bln funtów” – wyliczał Kawczyński. Poseł polskiego pochodzenia dodał, że brytyjski rząd skończył spłacać pożyczki zaciągnięte do sfinansowania działań wojennych dopiero w 2006 r. Jak zastrzegł, „kwestia reparacji wojennych, zarówno wobec Polski i Wielkiej Brytanii, jest dla mnie osobiście ważna i jako pierwszy urodzony w Polsce brytyjski poseł uważam, że powinienem ją podnieść”.W przeszłości Kawczyński publicznie popierał także głosy polskich parlamentarzystów i przedstawicieli rządu dotyczące możliwości żądania przez Polskę reparacji wojennych od Niemiec.W grudniu zeszłego roku napisał w komentarzu dla serwisu conservativehome.com, że „jeśli Niemcy chcą zostawić za sobą horror przeszłych relacji z Polską i spojrzeć w przyszłość, to muszą odpowiedzieć na tę niesprawiedliwość (braku rozliczenia za zniszczenia wojenne – przyp. red.)”.",,
Były ambasador w Izraelu o ministrze przyrównanym do Hitlera: Brakuje tylko wąsika,"Były ambasador Polski w Izraelu Jan Wojciech Piekarski skomentował wpis, w którym internauta porównał ministra sprawiedliwości Zbigniewa Ziobrę do Adolfa Hitlera. „Brakuje tylko wąsika” – skomentował dyplomata.","Jeden z użytkowników Twittera zamieścił nagranie z przemowy ministra sprawiedliwości i prokuratora generalnego Zbigniewa Ziobry. „Adolf? Bez okularów słabo widzę” – skomentował.Do wpisu odniósł się dyplomata, były ambasador Polski w Izraelu Jan Wojciech Piekarski. „Brakuje tylko wąsika” – napisał.",,
"„Alarm!”: Matka Zosi twierdzi, że jej córeczka jest chłopcem","Pani Dorota Świercz jest samotną matką, wychowuje dwójkę dzieci – 8-letnią Marysię i 5-letnią Zosię. Zorganizowano zbiórkę pieniędzy na młodszą córkę, dotkniętą autyzmem. Ludzie szeroko otworzyli serca i portfele, ale potrzeby były większe i zorganizowano drugą zbiórkę, tym razem na 5-letniego Bartka. Okazuje się, że kobieta – wspomagana przez niektóre media i środowisko LGBT – stara się przekonać wszystkich, że jej córka jest chłopcem. – Nie można w tym wieku rozpoznać transseksualizmu – mówi w programie „Alarm!” prof. Zbigniew Lew-Starowicz. Okazuje się, że wcześniejsze diagnozy psychologów w sprawie Zosi mogły być naciągane.",,,
Węgrzy zmieniają prawo. „Ani jednego nielegalnego imigranta”,"Węgierskie ministerstwo spraw wewnętrznych zadeklarowało, że nad Dunajem nie będzie ani jednego nielegalnego imigranta. Resort przedstawił projekt nowelizacji prawa imigracyjnego.","Projekt zakłada, że obcokrajowcy, którzy zostaną zatrzymani w odległości do 8 kilometrów od granicy, będą przewożeni do strefy tranzytowej. To obszar znajdujący się na węgiersko-serbskim bądź węgiersko-chorwackim pograniczu. Jeśli znaleźli się na terenie Węgier legalnie, to w strefie tranzytowej będą mogli złożyć wniosek o azyl.Do tej pory wszyscy nielegalni imigranci zatrzymani nad Dunajem byli przewożeni do ośrodków dla uchodźców znajdujących się w głębi kraju. Od jesieni na Węgrzech obowiązuje zaostrzona polityka azylowa. Nielegalne przekroczenie granicy bądź próba uszkodzenia płotu granicznego jest przestępstwem, a nie - jak do tej pory - wykroczeniem. Na podstawie nowych przepisów węgierskie sądy deportowały już kilkuset imigrantów. Orban ostro o propozycji KE- Przywódcy Europejscy siedzą odizolowani od świata w wieży z kości słoniowej, nawet nie znają realiów i nie mają pojęcia, o czym mówią – uznał premier Węgier Viktor Orban, komentując pomysł Komisji Europejskiej, by kraje UE płaciły po ćwierć miliona euro za każdego nieprzyjętego uchodźcę.W czwartek w Radiu Kossuth Orban podkreślił, że 250 tys. euro to suma nie do przyjęcia. Zwrócił uwagę, że jeden Węgier w ciągu 7 lat otrzymuje około 4 tys. euro ze źródeł europejskich, natomiast ćwierć miliona euro wypracowuje przeciętnie w ciągu 39 lat.",,
Łukaszenka chce wzmocnienia relacji z Polską. O sojuszu z Rosją: Po cholerę nam to,"Białoruś jest gotowa do zacieśniania relacji z Polską – powiedział prezydent tego kraju Alaksandr Łukaszenka w Mińsku po oddaniu głosu w wyborach parlamentarnych. O swej nieobecności w Warszawie na obchodach 80. rocznicy wybuchu II wojny światowej powiedział, że „niezbyt lubi” takie wydarzenia. Odniósł się też do relacji Białorusi z Rosją.","– Jesteśmy na Polskę zawsze otwarci, to jeden z najbliższych nam krajów (...) – powiedział Łukaszenka, cytowany przez agencję BiełTA. Dodał, że jeśli Polska tego chce, to Białoruś jest i zawsze była gotowa mieć z nią dobre i przyjazne relacje. Łukaszenka ocenił, że Polska w swoim czasie chciała przypodobać się UE i USA. Ale – jak zastrzegł „to jest mocne państwo, które ma swoją pozycję w UE. My to cenimy”. Odpowiadając na pytanie „Dziennika Gazety Prawnej”, dlaczego nie udał się na obchody 80-lecia wybuchu II wojny światowej w Warszawie, odpowiedział, że „nie ma w tym żadnej teorii spiskowej”.  – Przecież do (prezydenta USA Donalda) Trumpa nie macie pretensji, że go nie było. Obiecał, że będzie i nie przyjechał. Moim zdaniem liderzy państw nie powinni zbierać się z takiej okazji i (nie powinni) zbijać na tym kapitału politycznego. To jest świętość. Nie przepadam za takimi wydarzeniami – oświadczył. Część komentatorów sugerowała, że Łukaszenka nie zdecydował się na wyjazd na uroczystości do Warszawy, by nie drażnić Rosji, której lider nie otrzymał zaproszenia.   Sojusz z Rosją  Prezydent Białorusi Alaksandr Łukaszenka wypowiedział się krytycznie o relacjach z Rosją. – Przepraszam, ale po cholerę nam taki sojusz? – ocenił podczas rozmowy z dziennikarzami po oddaniu głosu w Mińsku w wyborach parlamentarnych.  Łukaszenka wskazał, że stronie białoruskiej co roku podsuwane są nowe warunki, z powodu których „ciągle w gospodarce coś traci”.  – Żaden z dokumentów (o pogłębieniu integracji) nie zostanie podpisany, jeśli będzie niezgodny z białoruską konstytucją i fundamentalnymi zasadami życia naszego społeczeństwa – oznajmił prezydent. Te zasady to według niego „niepodległość i suwerenność”.  Białoruś i Rosja prowadzą obecnie negocjacje w sprawie pakietu dokumentów o pogłębieniu integracji w ramach państwa związkowego. Mają one być podpisane przez Łukaszenkę i prezydenta Rosji Władimira Putina 8 grudnia.",,
Łukasz Piszczek odchodzi z Dortmundu. Borussia nie przedłuży z nim kontraktu,Łukasz Piszczek w czerwcu pożegna się z Borussią Dortmund. Władze niemieckiego klubu nie zaproponują polskiemu 34-letniemu obrońcy przedłużenia kontraktu.,"Niemiecka gazeta „Sport Bild” jest przekonana, że w BVB dojdzie po sezonie do kadrowej rewolucji, a jedną z jej ofiar będzie Łukasz Piszczek. Według dziennikarzy na liście zawodników, z którymi Borussia się pożegna jest aż 12 nazwisk, m.in. Mario Goetze, Marcel Schmelzer, Paco Alcacer.Polakowi 30 czerwca wygasa kontrakt. Niedawno mówił, że ma jeszcze dość sił, by powalczyć o miejsce w składzie BVB. 34-letni defensor z Borussią jest związany od lipca 2010 r. Dla drużyny z Zagłębia Ruhry rozegrał łącznie 346 meczów. Strzelił 17 goli i zanotował 64 asysty. Ma w kolekcji dwa mistrzostwa i Puchary Niemiec oraz trzy Superpuchary. Zagrał w finale Ligi Mistrzów.Jaka ostatecznie przyszłość czeka polskiego obrońcę? Być może wróci do Polski i pogra w LKS Goczałkowice Zdrój, którego jest współwłaścicielem. Klub walczy w śląskiej IV lidze.",,
Izba Dyscyplinarna SN za usunięciem sędziego. Dwa lata maltretował żonę,"Jest wyrok w sprawie sędziego Adama K. z Sądu Okręgowego w Gliwicach, który w 2008 roku dotkliwie pobił żonę i wszczął pijacką burdę. Przez 10 lat K. był zawieszony, ale pobierał wynagrodzenie. Kilka dni temu głos zabrała Izba Dyscyplinarna Sądu Najwyższego – informuje portal wPolityce.pl.","10 grudnia K. ostatecznie pożegnał się z urzędem sędziego. Przewodniczącym składu, który utrzymał wyrok w Sądzie Najwyższym, był sędzia Adam Tomczyński – podał portal.  Autorzy artykułu przypominają, że kobieta była bita, poniżana i maltretowana przez niemal dwa lata. Pijany i agresywny mąż trafił też do policyjnej izby zatrzymań. Przez dekadę nie było rozstrzygnięcia w tej sprawie. Mężczyzna był zawieszony, ale przez całe lata pobierał bardzo wysoką pensję sędziego sądu okręgowego. Dopiero w tym roku zapadł wyrok, zgodnie z którego sentencją sędzia K. został usunięty z zawodu.  K. odwołał się jednak do Sądu Najwyższego. Sprawą zajęła się Izba Dyscyplinarna. Wyrokiem z dnia 10 grudnia wyrok złożenia sędziego z urzędu został utrzymany. Sędzia Adam Tomczyński był sprawozdawcą i przewodniczącym składu. Wyrok jest prawomocny.",,
Kancelaria Sejmu: Kontynuacja posiedzenia Sejmu w Sali Kolumnowej zgodna z regulaminem,"„Decyzja o przeniesieniu obrad [Sejmu] była wynikiem nielegalnego protestu i zablokowania Sali Plenarnej przez część posłów opozycji” – informuje w specjalnym komunikacie Centrum Informacyjne Sejmu. Podkreśla, że dzisiejsza decyzja sędziego Igora Tulei nie dotyczy decyzji o przeniesieniu posiedzenia do Sali Kolumnowej, a „wyłącznie podjęcia czynności wyjaśniających przez Prokuraturę”.","Znany warszawski sędzia Igor Tuleya uchylił decyzję prokuratury o umorzeniu śledztwa ws. posiedzenia Sejmu z 16 grudnia 2016 r., podczas którego uchwalono ustawę budżetową. Śledczy decyzję o umorzeniu uzasadniali tym, że obrady miały prawidłowy przebieg, a przeniesienie ich do Sali Kolumnowej było zgodne z prawem. Sędzia Tuleya w uzasadnieniu bronił decyzji posłów opozycji, którzy zablokowali obrady Sejmu. – Wątpliwości sądu potęgują […] dyskusyjne okoliczności wykluczenia posła [Michała] Szczerby z obrad Sejmu, która to decyzja stała się impulsem do reakcji posłów opozycji, zresztą łatwej do przewidzenia - mówił. Przedmiotem decyzji prokuratury i sądu jest posiedzenie Sejmu z 16 grudnia zeszłego roku, w czasie którego opozycja rozpoczęła blokowanie sejmowej mównicy. Marszałek Sejmu Marek Kuchciński, by móc kontynuować obrady, wznowił posiedzenie Sejmu w Sali Kolumnowej. Przeprowadził tam głosowanie m. in. nad ustawą budżetową na 2017 r. Komunikat Kancelarii SejmuKomunikat w sprawie przeniesienia obrad oraz decyzji warszawskiego sądu wydała Kancelaria Sejmu: „W nawiązaniu do dzisiejszego postanowienia Sądu Okręgowego ws. uchylenia postanowienia o umorzenia śledztwa prokuratury ws. obrad Sejmu w Sali Kolumnowej CIS informuje, że decyzja o przeniesieniu obrad była wynikiem nielegalnego protestu i zablokowania Sali Plenarnej przez część posłów opozycji. Był to zatem bezpośredni efekt nieregulaminowych działań posłów opozycji, co zasadniczo umyka w dyskusji o pracy posłów w Sali Kolumnowej” – przypomina Centrum.",,
"Blisko 300 zaginionych, brak wody i prądu. Miliardowe straty na Bahamach","Huragan Dorian, który spustoszył na początku września wyspy Bahama wyrządził szkody w wysokości 3,4 mld dolarów, czyli równe 1/4 PKB tego wyspiarskiego państwa – głosi opublikowany w piątek raport Międzyamerykańskiego Banku Rozwoju (Inter–American Development Bank).","Liczba potwierdzonych ofiar śmiertelnych żywiołu wynosi 67, ale los 282 osób pozostaje nadal niewyjaśniony.Prawie 29,5 tys. osób straciło domy albo miejsca pracy, lub też musiało czasowo opuścić miejsce zamieszkania. Wiele osób nie otrzymało dotychczas żadnej pomocy i nadal mieszka w namiotach, często bez dostępu do wody i elektryczności.Raport głosi, że odbudowa zniszczeń będzie wymagała wielkich inwestycji i potrwa wiele lat.Największe zniszczenia wystąpiły na wyspach Grand Abaco (prawie 90 proc.) i Grand Bahama. Straty na tej pierwszej wyspie oszacowano na 2,5 mld dolarów. Zniszczonych zostało ok. 9 tys. domów i 7 szkół.Straty w produkcji dóbr i usług oceniono na 717 mln dolarów, a koszty likwidacji zanieczyszczenia morza ropą i fragmentami zniszczonych konstrukcji na 221 mln dolarów.1Dorian, który był huraganem 5 najwyższej kategorii, najsilniejszym na Atlantyku, jaki kiedykolwiek dotarł do lądu, wzniecił fale dochodzące do prawie 8 metrów.",,
"Strajk totalny we Francji. Paraliż komunikacyjny, zamknięte szkoły","W całej Francji rozpoczął się strajk generalny pracowników sektora transportu, edukacji, strażaków, śmieciarzy i adwokatów przeciwko reformie emerytalnej. Większość pociągów nie wyjechała na trasy, zamknięte są szkoły, w Paryżu nie działa metro.","Około 6 tys. policjantów ma pilnować porządku w związku z główną demonstracją, która przejdzie tego dnia ulicami Paryża. Jak pisze Associated Press, zamknięcie metra zwielokrotniło poranne korki we francuskiej stolicy.  Koleje SNCF poinformowały, że odwołano ok. 9 na 10 pociągów dużych prędkości, podobnie jak około 30 proc. lotów krajowych linii Air France.  Przedstawiciele instytucji odpowiedzialnych za zabytki Paryża, w tym wieży Eiffla, ostrzegli przed zakłóceniami związanymi ze strajkiem; wielu turystów odwołało w związku z tym swoje przyjazdy.  Pracownicy sektora publicznego obawiają się, że reforma emerytalna, sztandarowy projekt rządu prezydenta Francji Emmanuela Macrona, zmusi ich do dłuższej pracy i zmniejszenia emerytur. Minister transportu zapowiedział, że spotka się w czwartek ze związkami zawodowymi, aby spróbować rozładować napięcia.  Związkowcy zapowiedzieli blokowanie niektórych dróg szybkiego ruchu. W sumie w całej Francji zaplanowano ponad 250 manifestacji związkowych.",,
Wiceszef MSZ: Rosja tą swoją kampanię narracyjną zdecydowanie przegrywa,"Prezydent Rosji Władimir Putin prawdopodobnie uznał, że teraz jest dobry moment, żeby rozpocząć kampanię manipulowania historią, by przygotować grunt pod tworzenie narracji, że Polska jest państwem, któremu partnerzy europejscy nie powinni ufać – powiedział wiceminister spraw zagranicznych Paweł Jabłoński.","Wiceminister spraw zagranicznych był pytany w „Sygnałach dnia"" w Polskim Radiu o to, czy strona polska spodziewa się po oświadczeniu premiera Mateusza Morawieckiego eskalacji działań Rosji. – Spodziewamy się tego, że Rosja będzie dalej kontynuowała tą politykę, bo ona ją prowadzi od bardzo długiego czasu. Natomiast, (...) Rosja tą swoją kampanię narracyjną zdecydowanie przegrywa – ocenił.Wskazał, że można to zaobserwować chociażby śledząc oficjalne profile w mediach społecznościowych zarówno rosyjskiego MSZ, jak i ambasady Rosji w Polsce, które bardzo nerwowo zareagowały na oświadczenie ambasador Stanów Zjednoczonych w Polsce Georgette Mosbacher. W poniedziałek na Twitterze Mosbacher, odnosząc się do wypowiedzi Putina napisała:  „Drogi Prezydencie Putin, Hitler i Stalin zmówili się, by rozpocząć II wojnę światową. To jest fakt. Polska była ofiarą tego okropnego konfliktu"".Wiceminister został także zapytany o społeczny odbiór oświadczenia premiera Morawieckiego. Pytany, do jak wielu ludzi docierają polskie wyjaśnienia, a do ilu rosyjska wersja wydarzeń, Jabłoński odparł: „Mamy wstępne dane, z których wynika, że zarówno liczba publikacji po świadczeniu premiera Morawieckiego, jak i ton tych publikacji, jest zdecydowanie inny niż po wypowiedziach Putina sprzed Świąt Bożego Narodzenia"". – To jest różnica rzędu wielkości. Zasięgi, które osiągał Władimir Putin to jest trzysta, czterysta milionów odbiorców poza granicami. W przypadku tego, co się dzieje od wczoraj, to idzie w miliardy odbiorców – wyjaśnił. Dodał, że na całym świecie ta informacja jest na pierwszych stronach gazet.Dopytywany, dlaczego akurat w tym momencie doszło do takiej sytuacji, wiceminister przypomniał, że za miesiąc przypada 75. rocznica wyzwolenia obozu w Auschwitz i w związku z tym, oprócz uroczystości w samym obozie, wcześniej odbędzie się w Jerozolimie konferencja poświęcona Holokaustowi, na którą wybiera się prezydent Rosji Władimir Putin. – Putin prawdopodobnie uznał, że teraz jest dobry moment, żeby rozpocząć tego rodzaju kampanię manipulowania historią po to, żeby przygotować grunt pod tworzenie narracji, że Polska, która w jest Unii Europejskiej największym zwolennikiem twardej polityki wobec Rosji, jest państwem, któremu pozostali partnerzy europejscy nie powinni ufać z uwagi na to, że jest to państwo faszystowskie, antysemickie – powiedział Jabłoński.W jego ocenie, Rosja chce w ten sposób wbić klin między Polskę a jej partnerów Zachodnich i doprowadzić do tego, by polityka łagodzenia podejścia do Rosji stała się polityką całej Unii Europejskiej. Jabłoński wyraził przekonanie, że ten cel najprawdopodobniej się nie uda.",,
Premier Morawiecki i wicepremier Beata Szydło ruszają PiS-busami w trasę po Polsce,"Premier Mateusz Morawiecki oraz wicepremier Beata Szydło w niedzielę po południu ruszą PiS-busami w Polskę, by prezentować program partii i przekonywać do głosowania w eurowyborach na kandydatów PiS – wynika z informacji uzyskanych w sztabie wyborczym Prawa i Sprawiedliwości.","– Po zakończeniu niedzielnej konwencji regionalnej w Szczecinie premier Morawiecki uda się do Łodzi, gdzie zaplanowaliśmy spotkanie wyborcze. Stamtąd premier wyruszy PiS-busem do Ozorkowa, a następnie do Sieradza, gdzie odbędą się kolejne spotkania z wyborcami – poinformowali sztabowcy Prawa i Sprawiedliwości.  W niedzielę w trasę wyruszy PiS-busem również wicepremier Szydło, liderka listy PiS w wyborach do PE w okręgu małopolsko-świętokrzyskim. – Wicepremier Szydło odwiedzi Kraków, Zakopane oraz Nowy Targ – mówił PAP polityk ze sztabu wyborczego PiS.              W sobotę za pośrednictwem Twittera szef kampanii PiS w eurowyborach, europoseł Tomasz Poręba informował, że „na ostatniej prostej kampanii” PiS rusza z akcją „Obroń swoje prawa. 26 maja głosuj na Prawo i Sprawiedliwość”.",,
Władimir Putin wzywa świat do stworzenia antyterrorystycznej koalicji,"Prezydent Rosji wezwał międzynarodową społeczność do stworzenia koalicji antyterrorystycznej. Władimir Putin mówił o tym w Petersburgu, inaugurując 137. sesję generalną Unii Międzyparlamentarnej.","Rosyjski przywódca nawiązał do problemów współczesnego świata. W jego ocenie są to między innymi: erozja systemu prawa międzynarodowego, brak dialogu oraz ingerowanie jednych państw w wewnętrzne sprawy innych.  Według niego, problemy te doprowadziły między innymi do chaosu na Bliskim Wschodzie i w Afryce Północnej, co z kolei sprzyja rozwojowi międzynarodowego terroryzmu. Władimir Putin wezwał świat do wspólnej walki z terrorystami, ponieważ – jak się wyraził – tylko wspólnie można pokonać tego typu zagrożenia. – Jestem przekonany, że walczyć z terroryzmem powinno się bez stosowania podwójnych standardów, bez skrywanych planów, bez wykorzystywania radykałów niezależnie od interesów i oczywiście tylko jednocząc wysiłki, tylko wspólnie – oświadczył.Gospodarz Kremla zaznaczył przy tym, że każde państwo ma prawo do samostanowienia i nikt nie może wtrącać się w jego wewnętrzne sprawy. Sankcje dla parlamentarzystów? To głupie Oświadczył, że Rosja nie akceptuje obejmowania sankcjami parlamentarzystów i uważa taką praktykę za „nie do zaakceptowania, szkodliwą i po prostu głupią”. – Niestety widzimy, że w ostatnim czasie coraz aktywniej podejmowane są próby ograniczenia bezpośrednich kontaktów i komunikowania się ustawodawców – mówił, deklarując, że Rosja „będzie konsekwentnie podążać drogą rozwoju demokratycznych przedstawicielskich instytucji władzy”.Gdy Unia Europejska i USA objęły sankcjami przedstawicieli Rosji w odpowiedzi na aneksję Krymu w 2014 roku, restrykcje te dotknęły między innymi szefów obu izb rosyjskiego parlamentu: Walentinę Matwijenko - przewodniczącą wyższej izby, Rady Federacji i Siergieja Naryszkina, który wówczas stał na czele niższej izby, Dumy Państwowej. Formalnie był to pierwszy garnitur rosyjskich polityków.Również w reakcji na aneksję Krymu Zgromadzenie Parlamentarne Rady Europy pozbawiło delegację rosyjską prawa głosu oraz udziału w niektórych organach kierowniczych. Stało się to powodem trwającego od tego czasu konfliktu pomiędzy ZPRE i Rosją.",,
"Zmarł norweski oficer, który zatrzymał program atomowy III Rzeszy","Nie żyje Joachim Rønneberg – emerytowany oficer norweskiej armii, w 1943 roku dowodzący oddziałem komandosów, który zniszczył niemiecki zakład uzyskiwania ciężkiej wody. Zatrzymał tym samym program atomowy Trzeciej Rzeszy. Joachim Rönneberg zmarł minionej nocy w wieku 99 lat.","Pod koniec 1941 roku brytyjski wywiad dowiedział się, że Niemcy znacząco zwiększyli produkcję ciężkiej wody – substancji, która była kluczowym elementem niemieckiego programu atomowego. Trzecia Rzesza uzyskiwała ciężką wodę zakładu Norsk Hydro w południowej Norwegii. Zakład mieścił się w trudno dostępnym miejscu – na krawędzi głębokiego wąwozu, w cieniu wysokich gór. Do Norsk Hydro prowadził jeden most, który został przez Niemców świetnie zabezpieczony. Brytyjczycy postanowili zniszczyć go za wszelką cenę. Zdecydowali o wysłaniu na miejsce komandosów, co miało zagwarantować większą precyzję uderzenia niż nalot bombowy. Misja Brytyjczyków zakończyła się jednak tragedią. Szybowce, które miały dostarczyć komandosów na miejsce, rozbiły się, katastrofie uległ również biorący udział w akcji bombowiec RAF. Spośród 34 komandosów zderzenie z ziemią przeżyło 23, zostali jednak schwytani przez gestapo i zamordowani.",,
Brexit może uderzyć w europejski nakaz aresztowania,Po wystąpieniu Wielkiej Brytanii z Unii Europejskiej trudniej będzie ściągnąć przestępców do Polski - czytamy w środowej „Rzeczpospolitej”.,"Dziennik stawia pytanie, czy jeśli europejski nakaz aresztowania (ENA) funkcjonuje na podstawie decyzji Rady UE z 13 czerwca 2002 r., to czy przepisy ENA znajdą zastosowanie do Wielkiej Brytanii po jej wyjściu ze Wspólnoty. Zdania prawników są podzielone. Jedni twierdzą, że brexit zaszkodzi skuteczności ENA. Drudzy, że nie ma się czego obawiać, bo Wielkiej Brytanii nie przestanie zależeć na sprawnym ściganiu przestępczości.„Rz” zwraca uwagę, że średnio na załatwienie formalności w drodze ekstradycji potrzeba 300 dni, natomiast w ramach ENA trwa to od kilku dni do kilku tygodni.W 2017 r. przy użyciu ENA najczęściej przestępców do Polski odsyłały: Wielka Brytania (622), Niemcy (394), Holandia (93) i Francja (54). My z kolei najczęściej wydawaliśmy podejrzanych Niemcom (142), Wielkiej Brytanii, Włochom i Belgii. Sama Wielka Brytania ściągnęła dzięki ENA do kraju 1800 swoich obywateli, którzy ukrywali się na terenie UE.",,
"Środa w Lidze Mistrzów. Pudła Milika, błysk Suareza",To nie był dzień Arkadiusza Milika. Napastnik reprezentacji Polski wybiegł w podstawowym składzie Napoli na wyjazdowy mecz Ligi Mistrzów z Genk i… koncertowo zmarnował co najmniej trzy sytuacje do strzelenia gola. Wicemistrzowie Włoch bezbramkowo zremisowali z Belgami. W transmitowanym przez TVP1 spotkaniu Barcelona wygrała z Interem Mediolan 2:1.,"W tym spotkaniu Milik miał udowodnić, że będzie w stanie realnie walczyć o miejsce w podstawowym składzie neapolitańczyków. Polski napastnik stracił początek sezonu z powodu kontuzji i dopiero niedawno wrócił do gry. Mecz z Genkiem był dopiero jego drugim występem w podstawowej jedenastce ekipy z Neapolu. - Kiedy Arek jest na boisku, jestem przekonany, że zrobi wszystko, aby pomóc zespołowi – mówił przed meczem trener Carlo Ancelotti. I faktycznie tak to wyglądało. Milik był niezwykle aktywny, dużo biegał, walczył i dochodził do sytuacji strzeleckich. Od napastnika wymaga się jednak przede wszystkim goli, a z tego zadania Polak nie potrafił się wywiązać. Po raz pierwszy do siatki powinien trafić już po kwadransie, gdy dwukrotnie dobijał uderzenie Jose Callejona. Raz odbił bramkarz, a druga próba wylądowała na poprzeczce. Milik tylko sobie znany sposób nie trafił też do bramki w 26. minucie, gdy jego uderzenie głową z trzech metrów znów trafiło w obramowanie. Po chwili po raz kolejny nie potrafił w dość łatwej sytuacji skierować piłki do siatki. Milik, który wciąż czeka na premierowe w tym sezonie trafienie zszedł z boiska w 72. minucie. Prędko może się na nim ponownie nie pojawić, bo konkurencja w ataku jest bardzo mocna. W świetnej formie są niezwykle skuteczni Lorenzo Insigne i Dries Mertens. Do tego doskonale w roli wchodzącego rezerwowego spisuje się doświadczony Fernando Llorente, a w pierwszej linii może też grać z powodzeniem Hirving Lozano. Wygląda na to, że na ten moment Milik będzie dopiero czwartym lub piątym wyborem Ancelottiego, jeśli chodzi o obsadę ataku. Wtorkowe spotkanie z ławki rezerwowych obserwował Piotr Zieliński, z kolei Jakuba Piotrowskiego zabrakło w meczowej kadrze Genku.",,
"Gowin o doniesieniach „GW”: Normalne negocjacje biznesowe, nie ma tam nic nadzwyczajnego","– Doniesienia wtorkowej „Gazety Wyborczej” dotyczące rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem to zapis normalnych negocjacji biznesowych, nie ma tam absolutnie nic nadzwyczajnego – ocenił we wtorek wicepremier Jarosław Gowin.","„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną z jego środowiskiem spółkę Srebrna. Ujawniona rozmowa odbyła się 27 lipca 2018 r. w siedzibie Prawa i Sprawiedliwości przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner, powiązany rodzinnie z prezesem PiS, i jego wspólniczka, pełniąca jednocześnie rolę tłumaczki. Gazeta podaje, że Austriak był od 2017 r. zaangażowany w projekt budowy dwóch 190-metrowych wieżowców. Całkowite wynagrodzenie Austriaka, po wybudowaniu „dwóch wież”, miało wynosić 3 proc. wartości inwestycji, czyli ok. 9 mln euro (ok. 39 mln zł). Po wstrzymaniu inwestycji przez Kaczyńskiego zarząd spółki odmówił Birgfellnerowi zapłaty za jego pracę. Austriak udał się do Kaczyńskiego, z którym w sprawie projektu spotykał się od maja 2017 roku 16 razy – czytamy.",,
Papui-Nowej Gwinei grozi secesja. Wyspa Bougainville'a chce niepodległości,"W referendum, jakie zorganizowano na wchodzącej w skład Papui-Nowej Gwinei Wyspie Bougainville'a 98 proc. uczestników opowiedziało się za niepodległością. W głosowaniu wzięło udział 187 067 uczestników. Mieli do wyboru dwie opcje: niepodległość lub większa autonomia.","Referendum zamyka okres długotrwałej walki o niepodległość, która rozpoczęła się jeszcze w latach 80. ubiegłego wieku, gdy powstała Rewolucyjna Armia Bougainville (BRA), która w 1989 r. zażądała niepodległości wyspy. Walki między separatystami a wojskami rządowymi trwały do 1998 r. i kosztowały życie około 20 tys. osób.Zawieszenie działań wojennych przyszło dopiero w 2001 r., po interwencji rządu Australii. Na podstawie zawartego wówczas porozumienia Wyspa Bougainville'a zyskała status autonomicznej prowincji Papui-Nowej Gwinei i prawo do własnych rządów w sprawach wewnętrznych. W 2005 r. na wyspie odbyły się pierwsze wybory do autonomicznego parlamentu Bougainville, które wygrał opowiadający się za niepodległością Ludowy Kongres Bougainville. Pierwszym szefem autonomicznego rządu został przywódca Kongresu Joseph Kabui. Wyspa Bougainville'a to największa wyspa w archipelagu Wysp Salomona. Na wyspie znajdują się bogate złoża miedzi i złota.",,
"Iran: wzmagają się prześladowania chrześcijan, ale rośnie liczba nawróceń","Do Europy przybywa coraz więcej irańskich chrześcijan. Zazwyczaj nie obnoszą się ze swą wiarą, są nieufni. Boją się, że tajna policja islamska może ich śledzić również poza granicami kraju. W Iranie nawet legalnie działające Kościoły nie mogą przyjmować konwertytów z islamu. Niedawno rząd zakazał muzułmanom zatrudniania chrześcijan w swoich firmach.","Sytuację irańskich chrześcijan omawiał na antenie Radia Watykańskiego ks. Jean-Marie Humeau, który udziela im opieki we Francji. Ks. Humeau podkreślił, że pomimo oficjalnych deklaracji i zacieśniania watykańsko-irańskiej współpracy, sytuacja wyznawców Chrystusa w tym kraju stale się pogarsza.  Ostatnio rząd wprowadził na przykład rozporządzenie, zgodnie z którym muzułmanie nie mogą zatrudniać w swych firmach chrześcijan. W najtrudniejszym jednak położeniu są muzułmanie, którzy nawracają się na chrześcijaństwo. – Paradoksalnie, pomimo niesprzyjających warunków, takich przypadków jest coraz więcej – mówił ks. Humeau. – W Iranie konstytucja przewiduje istnienie dwóch Kościołów katolickich: ormiańskiego i chaldejskiego. Problem polega jednak na tym, że od pewnego już czasu wzrasta liczba nawróceń w ramach tak zwanych Kościołów domowych, które znajdują się pod silnym wpływem chrześcijan ewangelicznych – mówił w Radiu Watykańskim francuski duchowny. – Oni jednak przybywają i jest ich coraz więcej. Próbujemy więc w ramach katolickich wspólnot wschodnich organizować dla nich pewne struktury, w których mogliby być przyjęci – tłumaczył. Ks. Humeau przyznał, że bardzo trudno jest zdobyć zaufanie irańskich chrześcijan. Są bowiem bardzo nieufni; wiedzą, że islamska policja religijna może infiltrować również środowiska chrześcijańskie we Francji.  – Pomagamy im jednak, by przy zachowaniu wszelkiej dyskrecji nawiązali kontakt z innymi chrześcijańskimi uciekinierami z Iranu i by w ten sposób nawiązała się między nimi sieć relacji – dodał.",,
Kościół porównany do świni. Gowin: to jest ciemna karta Uniwersytetu Warszawskiego,"„Brak reakcji ze strony władz uczelni na obrażanie którejś z grup współtworzących polską wspólnotę aksjologiczną będzie stanowić ciemną kartę w historii UW” – napisał wicepremier, minister nauki i szkolnictwa wyższego Jarosław Gowin w liście do rektora UW Marcina Pałysa.","List, którego kopia została zamieszczona na Twitterze, to reakcja na piątkowe wystąpienie na UW redaktora naczelnego pisma „Liberté!” Leszka Jażdżewskiego. Publicysta w wystąpieniu poprzedzającym wykład szefa Rady Europejskiej Donalda Tuska, we fragmencie dotyczącym Kościoła, powiedział m.in., że „dziś agendę tematów dnia układają nam czarnoksiężnicy, którzy liczą, że przy pomocy zaklęć i manipulacji złymi emocjami będą wstanie zdobyć władzę nad duszami Polaków”. – Ale rywalizacja na inwektywy i negatywne emocje z nimi nie ma sensu, dlatego że po kilku godzinach zapasów ze świnią w błocie orientujesz się w końcu, że świnia to lubi. Trzeba zmienić zasady gry – dodał.",,
Oszczercze ilustracje w filmie dla dzieci „Children of the Holocaust”,"„The Children of the Holocaust” to nowy animowany film dla dzieci, który przedstawia relacje ocalałych z Zagłady. W kreskówce umieszczonej na serwisie YouTube pojawiają się ilustracje z książki “Survivors of the Holocaust”. Możemy zobaczyć m.in. wycelowaną w bohaterów opowiadania broń, a dłoń ją trzymająca ma na rękawie polskie symbole narodowe.","W tej sprawie zainterweniowała Reduta Dobrego Imienia. Wysłano list do producenta filmu, Fettle Animation. Współpracuje on z telewizją BBC, na której kanałach film był emitowany.„W wyprodukowanym przez Fettle Animation filmie autorstwa Zane’a Whittinghama pt. „The Children of the Holocaust” fragmenty dotyczące Polski przedstawione zostały w skrajnie obraźliwy sposób. Nie rozumiemy, jak poważny producent filmowy może podchodzić tak dowolnie do historii. Niestety, produkcja przeznaczona dla dzieci to przejaw mowy nienawiści wobec Polski i Polaków, skoro państwo polskie według wizji autorów można określić jako współodpowiedzialne za przeprowadzenie Zagłady Żydów. Zane Whittingham zawarł w swoim filmie wiele fałszywych oskarżeń przeciwko Polsce, których nie możemy zlekceważyć. Oto tylko kilka z nich: 1. Oburzające jest zrównanie polityki przedwojennej Polski z polityką niemieckiej III Rzeszy. Zdanie „What the Poles were trying to do was to force us back into Germany” jest kłamstwem historycznym. Przypominamy, że to Niemcy są odpowiedzialni zarówno za wywołanie II wojny światowej, za zbrodnie przeciwko Polakom, jak i za Holokaust. Dla odmiany, o czym zdają się nie wiedzieć autorzy, przed II wojną światową w Polsce mieszkało najwięcej w Europie, bo aż 3 mln Żydów. Władze II RP nie tylko nie prowadziły żadnych akcji mających na celu wyrzucenie obywateli żydowskich z kraju, ale masowo przyznawały obywatelstwo Żydom niemieckim i rosyjskim, szukającym schronienia w granicach II RP.2. Wycelowanie broni w Żydów jest szokujące. Polscy żołnierze i policjanci II RP nigdy nie zabijali Żydów ani im nie grozili. To historyczne kłamstwo, używane przez antypolskich propagandystów. 3. Epatowanie dłońmi trzymającymi broń, wymierzonymi w żydowską rodzinę, owiniętymi w polskie flagi, to ewidentna prowokacja. Kreowanie Polaków wbrew faktom jako współodpowiedzialnych za tę okrutną zbrodnię przeciw ludzkości jest oznaką negacji Holokaustu. Nie możemy wprost uwierzyć, że to mogła być Państwa intencja. W związku ze skandaliczną treścią filmu Zane’a Whittinghama wzywamy Państwa do wstrzymania emisji do czasu jego korekty i opublikowania na stronie przeprosin, w których, posługując się faktami, wyjaśnią Państwo, jak fałszywy obraz czasów poprzedzających Holokaust został w nim przedstawiony. Jednocześnie informujemy, że wydawca komiksu pt. »The Survivors of the Holocaust« po naszej interwencji przyznał się do błędu historycznego oraz postanowił zmienić ilustracje fałszywie przypisujące złą postawę Polaków wobec Żydów.”",,
Premier Izraela przekłada wizytę w Moskwie,"Premier Izraela Benjamin Netanjahu przełożył wyjazd do Moskwy, gdzie w czwartek miał spotkać się z rosyjskim przywódcą Władimirem Putinem – informują media. Media spekulują, że powodem są wydarzenia trwającej w Izraelu kampanii wyborczej.","Netanjahu i Putin będą rozmawiać w czwartek telefonicznie; nowa data ich spotkania zostanie ogłoszona niedługo – poinformowało źródło dyplomatyczne cytowane przez media. Odroczenie wizyty Netanjahu miało być uzgodnione przez obie strony. Nie podano przyczyny przełożenia wizyty. Izraelskie portale spekulują, że powodem mogą być negocjacje rywali Netanjahu, Benny'ego Ganca i Jaira Lapida, ws. ewentualnego sojuszu ich partii przed kwietniowymi wyborami parlamentarnymi. Politycy mają rozpocząć negocjacje w środęNa środę mają oni zaplanowane rozmowy na temat. Czwartkowe spotkanie Putina z szefem izraelskiego rządu miało dotyczyć głównie polityki bliskowschodniej, w tym sytuacji w ogarniętej wojną domową Syrii.",,
Żeńskie końcówki idą na wojnę,"Kilka dni temu posłowie i posłanki lewicy wywalczyli w Sejmie prawo do używania formy „posłanka” na oficjalnych drukach sejmowych. Słowo „posłanka” funkcjonuje w języku od lat, nie budzi właściwie kontrowersji, jedne panie, zasiadające w sejmie, życzyły sobie być „posłami”, inne „posłankami” i pomijając mało ambitne żarty o „poślicach” nie budzi to żadnych problemów. Pewne zmiany w języku dokonują się same, jest to bowiem mechanizm żywy. Gorzej, gdy próbuje się zmieniać język narzędziami mniej finezyjnymi niż pióro, ostatnio zaś można odnieść wrażenie, że pewne tendencje upycha się co najmniej kolanem. I nie piszę tego z pozycji przeciwnika tego zjawiska, ponieważ dla publicysty i publicystki feminatywy to… żyła złota.","W tekstach pisanych na potrzeby internetu liczba znaków ma znaczenie trochę bardziej umowne niż w tych przeznaczonych do druku. Tu nie rozsypie się układ strony od kilku liter więcej lub mniej. Na ogół jednak piszący lub pisząca, jeśli oczywiście robi to zawodowo, przyjmuje wierszówkę, w której poszczególne stawki stopniowane są na podstawie liczby znaków. Jak już Państwo zauważyli, za każdym razem, kiedy przywołuję dziś nazwę zawodu lub wykonawcy czy wykonawczyni dowolnej czynności, robię to posługując się formą męską i żeńską. Od pewnego czasu jest to częstych chwytem polityków i polityczek, zwracających się szczerze, z troską i zrozumieniem do „Polek i Polaków”. Kiedyś aż tak silnie tego nie różnicowano, a przynajmniej nie zawsze, chociaż, na przykład, generał Wojciech Jaruzelski w swoich przemówieniach zwracał się do „towarzyszek i towarzyszy”. Pytanie, gdzie przebiega granica między kulturą i szacunkiem dla odbiorców obu płci, a gdzie zaczyna się ideologiczna demonstracja, komunikat, że mówca w sposób szczególny zauważa problemy kobiet, od początku wystąpienia odwołując się do nich jako odrębnej grupy. Jeśli dziennikarz i dziennikarka, publicysta i publicystka, felietonista i felietonistka każdy swój plik wypełnią tą literową masą podwójnych odwołań i przywołań, teksty spuchną, a choć nie dostaną zapewne dodatkowej kolumny na te nowoczesne formy pisarskie, to przynajmniej będzie im się pisało łatwiej i szybciej. Dwa razy więcej wybranych słów, więc i liter, myślenia zaś trochę mniej, praca więc przyjemniejsza. Na fali dyskusji o żeńskich końcówkach wypowiedziała się również Rada Języka Polskiego, która do zmian podchodzi pozytywnie i z entuzjazmem narzuca swój punkt widzenia z wyżyn autorytetu pracowników Polskiej Akademii Nauk. „Większość argumentów przeciw tworzeniu nazw żeńskich jest pozbawiona podstaw. Jednakowe brzmienie nazw żeńskich i innych wyrazów, np. »pilotka« jako kobieta i jako czapka, nie jest bardziej kłopotliwe niż np. zbieżność brzmień rzeczowników pilot »osoba« i pilot »urządzenie sterujące«. Trudne zbitki spółgłoskowe, np. w słowie »chirurżka«, nie muszą przeszkadzać tym, którzy wypowiadają bez oporu słowa »zmarszczka« czy »bezwzględny« (5 spółgłosek).” Ostatni argument jest mocno fałszywy, co łatwo stwierdzić, próbując wypowiedzieć wspomniane słowa na głos. Cóż, teoretycznie połamanie sobie języka to tylko przenośnia, a klawiatury czy nawet długopisy są bardzo cierpliwe. Rozumiejąc ogólny sens zmian, których heroldem (heroldką?) postanawia być Rada, napotykam jednak na kolejne problemy. Jeżeli chciałbym napisać, że decyzję podjęło gremium składające się z profesorów i profesorek, znów rozbijam się o ścianę znaczeń, które w mowie potocznej zajęły sobie miejsce niejako przez zasiedzenie. „Profesorka” nie kojarzy się bowiem w moim i kilku sąsiednich pokoleniach z kobietą-profesorem, a raczej ze znerwicowaną nauczycielką z liceum, to pojęcie bardziej ze szkolnego slangu niż z szanującego równouprawnienie płciowe słowotwórstwa. Kiedy schodzimy niżej po drabinie tytułów i stopni naukowych, nie jest wcale lepiej. „Doktorka” to w ogóle jakiś językowy dziwoląg, w którym wyczuć można nutę lekceważenia, zauważmy, że nikt tej formy oficjalnie nie używa, nawet w środowiskach feministycznych trudno na nią natrafić. Zostaje „magisterka”. „Magisterka” to praca magisterska i znaczenie to jest tak oczywiste i powszechne, że nie wykształciło się nawet to drugie, analogiczne do „doktorki” i „profesorki”, slangowe, lekceważące, nie mające w sobie ładunku szacunku i godności. Te mają w sobie „pani magister”, „pani doktor”, „pani profesor”. Być może ktoś wprawny w opisywaniu problemów z dziedziny gender studies znalazłby tu pole do popisu, analizując tę językową, patriarchalną opresję, która naturalne i zgodne z mechanizmami rozwoju języka formy zepchnęła na pozycję upośledzoną względem ich „naturalnych”, męskich odpowiedników. Co ciekawe, gdy wczytać się w skład RJP, można zauważyć, że nawet jej członkini nie uciekła od tego problemu. Bo chociaż wszyscy uczestnicy tego gremium schowali się za wygodnymi w tej sytuacji skrótami „dr” i „prof.”, to jednak pani dr. hab. Danuta Krzyżyk przedstawia się jako członkini prezydium i jego… sekretarz. I jak z tego wybrnąć, skoro sekretarz i sekretarka mają znów trochę inne znaczenie, nie zawsze ze sobą tożsame? Poradź nam, mądra Rado i sama sobie, przede wszystkim, poradź. A i samo „dr” takie bezpieczne nie jest, bo przecież skrót ten piszemy bez kropki dlatego, że składa się z pierwszej i ostatniej litery. Czyli że panie współtworzące Radę Języka Polskiego, które upominają się o językowe prawa chirurżek i pilotek, same pozostają w swej skromności doktorami, gdyby bowiem zostały „doktorkami” (lub inaczej wybrnęły z tego językowego zmartwienia), jak psu buda należała by im się kropka po „r”. „Nie ośmieszajcie siebie i nas. Jestem laryngologiem nie laryngolożką, bo to ostatnie brzmi jakbym występowała w cyrku. A wykonuję poważny zawód niezależny od płci. Kobieta laryngolog mi wystarczy.” – pisze na jednym z portali pani Ola, komentująca stanowisko Rady. Może wiec jednak nic na siłę, zwłaszcza że, przynajmniej na razie, również większość form, kończących się na „…ożka” bardziej wpisuje się w nurt „profesorki” i „doktorki”, niż „posłanki” czy „przewodniczącej”, a nawet „aktorki”, „kelnerki” czy „studentki” (ale już nie „szoferki”, choć tu też mamy kolejny wyjątek – w przypadku „reżyserki” z istnienia dwóch znaczeń nikt dramatu nie robi, znaczenie zależy jedynie od kontekstu). Ponieważ jednak jest to tekst publicystyczny, nie naukowy, wystarczy już testowania cierpliwości czytelników i czytelniczek. Możemy uznać kwestie języka za temat całkowicie zastępczy i zżymać się, że właśnie na to swój czas, opłacany przecież w dużym stopniu naszymi pieniędzmi, poświęcają politycy i, niech im będzie, polityczki. Możemy też zobaczyć w tym element szerszej rewolucji, która zmiecie za chwilę znany nam porządek społeczny i ruszy z posad bryłę świata. W nadchodzącej kadencji debata przesunie nam się w lewo, ponieważ mamy w parlamencie lewicę, a i w dotychczasowym centrum więcej jest dziś myślenia lewicowego w wymiarze obyczajowym. Znakiem tego jest choćby fakt, że z dwójki prezydenckich kandydatów Platformy Obywatelskiej, jeden (Jacek Jaśkowiak) prezentuje poglądy bliższe lewicy niż centrum – i znajduje to pewien posłuch wśród wyborców Koalicji Europejskiej. Kwestie takich lub innych końcówek będziemy jeszcze wspominać z rozrzewnieniem, kiedy na dobre wróci kwestia aborcji, a wraz z nią całej agendy określanej czasem jako „plan Rabieja” z dołożoną jeszcze przez prezydenta Jaśkowiaka eutanazją. Czy konserwatyści i konserwatystki są już przygotowani na to coraz bardziej nieuniknione cywilizacyjne starcie?",,
Niemieckie media: Wolność słowa w naszym kraju jest zagrożona,"Niemiecki dziennik „Bild” niepokoi się o wolność słowa w RFN. Powodem są regularne ostatnio ataki na polityków AfD, CDU i FDP, którzy – jak uważają ich przeciwnicy z lewej strony sceny politycznej – mają „niewłaściwe poglądy”.","W poniedziałek tłum lewicowych demonstrantów, w tym aktywiści Fridays for Future, nie dopuścili w Getyndze do spotkania autorskiego byłego ministra spraw wewnętrznych Thomasa de Maiziere'a. Około 90 osób zablokowało wejścia do ratusza, gdzie chadecki polityk miał prezentować swoją książkę. Przy tym został on zelżony i musiał w eskorcie policji, która nie poradziła sobie z agresywnym tłumem, uciekać do samochodu.W środę członkowie Antify po raz kolejny przerwali wykład współzałożyciela prawicowo-populistycznej Alternatywy dla Niemiec (AfD) Bernda Luckego na uniwersytecie w Hamburgu. Pod adresem profesora ekonomii poleciały takie wyzwiska jak „Nazi-Schwein” (nazistowska świnia). Ta sama uczelnia zabroniła też organizacji spotkania z szefem liberalnej partii FDP Christianem Lindnerem. Uniwersytet nie ma jednak nic przeciwko występom Sahry Wagenknecht z postkomunistycznej Lewicy, czy szefa młodzieżówki SPD Kevina Kuehnerta.Przewodniczący Bundestagu Wolfgang Schaeuble (CDU) w rozmowie z „Bildem” jednoznacznie potępił ostatnie wydarzenia. „Kiedy samozwańczy demokratyczny mainstream decyduje, o czym można dyskutować, a o czym nie, to jest to ograniczanie wolności słowa. Wolność wypowiedzi zapewnia tylko ten, kto konsekwentnie znosi inne, być może nawet dziwaczne, opinie oraz angażuje się w rzeczową dyskusję” – oznajmił nestor niemieckich chadeków.Również posłanka Zielonych Manuela Rottmann jest zdania, że akcje mające nie dopuścić do słowa osoby, które mają „niewłaściwe poglądy”, świadczą o „arogancji i głupocie”.Była minister środowiska z SPD Barbara Hendriks uważa jednak, że sprzeciw wobec AfD jest demokratycznym obowiązkiem. „Nie ma wolności do rozpowszechniania nacjonalistycznej nienawiści” – powiedziała.",,
"Największe emerytury w Sejmie: poseł pobiera ponad 12,5 tys.","Jak wynika z oświadczeń majątkowych posłów za miniony rok, najwyższą emeryturę pobiera poseł Koalicji Obywatelskiej Dariusz Rosati. Miesięcznie pobiera ponad 12 tys. Zł. Na drugim miejscu znalazła się również posłanka KO, Iwona Śledzińska Katarasińska – jej świadczenie wynosi ponad 7 tys. zł.","Podium najbogatszych emerytów w Sejmie zamyka poseł Romuald Ajchler z Lewicy. Dostaje co miesiąc ponad 6 tys. 800 zł. Następny jest prezes PiS Jarosław Kaczyński – ponad 6 tys. 600 zł. Dalej jest Henryka Krzywonos z KO – 6 tys. 500 zł. „Super Express” przypomina, że posłowie oprócz emerytury dostają też 2,5 tys. zł poselskiej diety.",,
"Bodnar o propozycji Ziobry: Pytanie, czy to kompromis czy kompromitacja","„Pytanie, czy to kompromis czy kompromitacja?” – pytał w rozmowie z gazetą.pl Adam Bodnar rzecznik praw obywatelskich odnosząc się do spotkania wiceszefowej KE ze Zbigniewem Ziobrą, który stwierdził, że – „w geście dobrej woli zaproponował pani komisarz kompromis możliwy do przeprowadzenia w ramach wyłaniania sędziów w Polsce”.","– Pytanie, czy to jest kompromis, czy to jest kompromitacja. Bo jak słyszę ministra sprawiedliwości, który w ten sposób, tak dość buńczucznie, reaguje na poważną rozmowę i proponuje rozwiązania, które tylko i wyłącznie mają oddalić nas od tematu dyskusji... Co więcej – kiedy on doskonale wie, że te rozwiązania są nieadekwatne do naszej sytuacji – mówił w rozmowie z gazetą.pl Bodnar.  We wtorek w resorcie sprawiedliwości gościła wiceprzewodnicząca Komisji Europejskiej, unijna komisarz ds. wartości Vera Jourova, która przebywa z wizytą w Warszawie w związku z przeprowadzaną reformą sądownictwa.  Jak przekazał minister Ziobro, w geście dobrej woli zaproponował pani komisarz kompromis możliwy do przeprowadzenia w ramach wyłaniania sędziów w Polsce. „Uznałem bowiem, że warto wyjść z taką inicjatywą i zadeklarowałem gotowość przekonywania kolegów i koleżanek z obozu rządzącego, by zastanowić się nad wypracowaniem nowego modelu wyłaniania sędziów” – mówił minister sprawiedliwości.  „Nie postrzegałam tego jako zaproponowanego kompromisu” – skwitowała zapewnienia Ziobry unijna komisarz.",,
Adaś Miauczyński patrzy na krowy [OPINIA],Reakcje opinii publicznej na strajk nauczycieli i wypowiedź Jarosława Kaczyńskiego o podniesieniu dopłat do świń i krów świetnie pokazują realia polskiej debaty publicznej.,"Miniony weekend politycznie był gorący – było już jasne, że w poniedziałek zacznie się nauczycielski strajk. Na internetowe pola wybiegli harcownicy, w ruch poszły okolicznościowe memy i nakładki na zdjęcia profilowe. Jeśli gdzieś u kogoś przypadkiem kurzyła się jeszcze nakładka z dzikiem, szybko wymienił ją „na nauczycieli”.Weekend należał zresztą do krów i świń – wielkomiejska postępowa inteligencja zarechotała, że Jarosław Kaczyński woli dać na trzodę chlewną niż nauczycieli. Wiadomo, z wiejskich tematów zawsze pośmiać się łatwo – nasza wielkomiejska, kreowana w znacznej mierze przez zamożną inteligencję debata publiczna, gdy schodzi na rolnictwo i problemy wsi, zwykle kończy się kpinami i pomstowaniem na wieś.Pewien drobiazg szczególnie zwraca uwagę. Jedna z farm memów wypuściła cykl obrazków z Adasiem Miauczyńskim, bohaterem licznych filmów Marka Koterskiego, w którego najczęściej wcielał się Marek Kondrat (choć rewelacyjną rolę w „Nic śmiesznego” miał też Cezary Pazura). Pomyślałem, że to nawet zabawne, iż z takiej postaci, nauczyciela-nieudacznika, wiecznego pechowca i frustrata robi się symbol współczesnego nauczycielstwa. Memy o Miauczyńskim, krowach i świniach bazowały na schemacie: „Tato, k..., po co ci ten strajk, zrób dziecko, kup 10 świń i dwie krowy i masz podwyżkę”. Przyznam, mnie śmieszy, ale tragikomiczne jest właśnie to, że – zapewne mimowolnie – twórcy tych memów wzmacniają negatywny stereotyp polskiego nauczyciela. Stereotyp belfra jako życiowej ofermy, niespełnionego pozytywisty, romantyka-fajtłapy, kogoś niezadowolonego ze swojej pracy zawodowej, bez powodzenia starającego się wyjaśnić  dzieciom (i całej Polsce), dlaczego Słowacki wielkim poetą był. Zresztą, gdy spojrzeć na dyskusję o obecnym strajku, to widać, że nawet ludzie, którzy popierają protest nauczycieli, ponieważ regularnie od trzech lat wspierają wszystko, co uderza w Prawo i Sprawiedliwość, mają sporo zastrzeżeń i do obecnego szkolnictwa, i do jakości nauczania, i do współczesnych nauczycieli jako grupy zawodowej. Widać też, że część elektoratu rządzącej partii rozumie problemy oświaty i stara się tonować opinie wobec nauczycieli. Ale irytuje ich postać pana Broniarza, któremu w ostatnich dniach celnie przypomniano, że kilka lat temu wobec ekipy Platformy Obywatelskiej nie był jednak tak wojowniczy. Wróćmy do Miauczyńskiego i nieszczęsnych krów, które ponoć nazbyt hojnie chce dofinansowywać Jarosław Kaczyński (choć faktycznie wzrost dopłat nie byłby aż tak duży w stosunku do obecnego). Wielkomiejska, na ogół postępowa inteligencja ma zadawniony nawyk traktowania swoich interesów jako zbieżnych z interesami Polski. W dużej mierze wynika to z dobrze opisanej przez socjologów tej miary co Tomasz Zarycki kontroli, jaką inteligencja sprawuje nad debatą publiczną. Bardziej dociekliwym polecam jego „Inteligencki totem” – książkę, która opisuje, jak przeróżne frakcje polskiej inteligencji walczyły i walczą o rząd dusz nad polskim społeczeństwem. Zjeżdżając trochę niżej, w rejony popkultury: jest to dla nas na ogół przejrzyste, ale jeśli uważniej przyjrzeć się choćby polskiemu kinu, to właśnie filmy Koterskiego czy kultowe komedie Barei są rozsadnikami inteligenckich stereotypów i wizji naszej rzeczywistości. Choćby stereotyp Polaków jako małych zawistników. Przypomnijmy sobie „modlitwę Polaka” z filmu „Dzień świra”, którego bohaterem jest zresztą Adaś Miauczyński: „Kto ja jestem? Polak mały / Mały, zawistny i podły. / Jaki znak mój? Krwawe gały. / Oto wznoszę swoje modły / Do Boga, Marii i Syna: / »Zniszczcie tego s...syna / Mego brata, sąsiada, / Tego wroga, tego gada«”. Żeby było jasne: trzeba ściśle rozróżnić między większością nauczycieli, z których niemała część to prowincjonalna inteligencja, albo ludzie wykonujący swoją pracę rzetelnie w wielkomiejskich przepełnionych szkołach, często oddani społecznicy i społeczniczki, ludzie, którzy cieszą się zaufaniem w swoich lokalnych społecznościach, a opiniotwórczą, często bardzo zamożną inteligencją, która potrzebuje obecnego strajku jako jeszcze jednej dużej bitwy z PiS w okresie przedwyborczym. Dlatego sugerowałbym wszystkim, którzy zabierają głos w sprawach obecnego strajku, żeby nie obrażali nauczycieli. Bo to jednak nie jest tylko strajk ZNP – co dobrze pokazują tarcia w oświatowej „Solidarności”. Nie wszystkie propozycje rządowe też są dobre: na przykład zwiększenie pensum w wiejskich szkołach doprowadzi do tego, że belfrzy będą zmuszeni pracować choćby w trzech, zamiast dwóch szkołach. A to przełoży się na jakość ich pracy, czyli na edukację dzieci. Wygląda zresztą na to, że dramatem polskiej szkoły zaczyna być rosnący niedobór ludzi – jak zresztą wszędzie. Ale, inaczej niż w budowlance, Polaków nie da się zastąpić w oświacie nauczycielami z Ukrainy czy Pakistanu. To jest ten kulturowy, wrażliwy element, który przeoczamy w naszej spłaszczonej do kwestii ekonomicznych dyskusji o edukacji.Jest jeszcze jeden problem: opiniotwórcza liberalna inteligencja przez lata rządów Platformy Obywatelskiej wbijała do głowy także swoim „ubogim krewnym”, czyli nauczycielom, że protesty społeczne to zło. Ultraliberalne artykuły Dominiki Wielowieyjskiej są w tej kwestii niemal wzorcowe. Ale teraz się okazuje, że cała liberalna inteligencja wręcz pokochała ekonomiczne roszczenia niemal wszelkich grup zawodowych i społecznych. Zostawiam Państwa z pytaniem: jak sądzicie, kiedy im to minie?",,
Partner Biedronia kandydatem na prezydenta? Jest stanowisko rzeczniczki SLD,"Poseł Lewicy Krzysztof Śmiszek zamieścił wpis, w którym według niektórych mediów sugeruje, że będzie kandydował na prezydenta. „Jest news”, „doczekaliśmy się” – piszą politycy Wiosny. Rzeczniczka SLD Anna Maria Żukowska w rozmowie z portalem tvp.info zaprzeczyła, by to partner Roberta Biedronia był oficjalnym kandydatem Lewicy do pałacu prezydenckiego. Poinformowała też, kiedy zostanie ujawnione nazwisko kandydata.","Chodzi o wpis Krzysztofa Śmiszka na Twitterze. Polityk Wiosny – prywatnie partner europosła Roberta Biedronia – napisał: „Życzę wszystkim dzisiaj dużo uśmiechu, bo jaki pierwszy dzień, taki cały nowy rok!” – czytamy. Śmiszek opatrzył wpis hasztagiem #Śmiszek2020.  Niektóre media dopatrzyły się w tych słowach deklaracji, że Śmiszek jako kandydat Lewicy wystartuje w zbliżających się wyborach prezydenckich.  Na jego wpis zareagowali politycy Wiosny, m.in. Robert Biedroń i przewodniczący klubu Lewicy w Sejmie Krzysztof Gawkowski.",,
Solidarity of Arts od piątku w Gdańsku,"Widowisko jazzowe z udziałem Marcusa Millera, grającego m.in. w zespole Milesa Davisa, będzie głównym wydarzeniem rozpoczynającego się w piątek w Gdańsku Festiwalu Solidarity of Arts. To trzecia edycja tej imprezy.","Festiwal zainaugurowany zostanie ceremonią wręczenia Neptunów – przyznawanej od 2006 r. nagrody prezydenta miasta Gdańska. Jej laureatami są polscy i zagraniczni twórcy, którzy pozostawiają trwały ślad w historii Gdańska. W ubiegłych latach Neptuny otrzymali m.in. Jacek Fedorowicz, Agnieszka Holland, Paweł Huelle, Krystyna Janda, Leszek Możdżer, Jerzy Radziwiłłowicz, Volker Schloendorff i Andrzej Wajda.Koncert „Marcus+”, do którego Marcus Miller zaprosił światowej klasy muzyków jazzowych, odbędzie się w sobotę 20 sierpnia na trzech scenach ustawionych na wyspie Ołowianka. Występ wzorowany jest na ubiegłorocznym widowisku jazzowym „Możdżer+”, w którym to Miller był jednym z zagranicznych gości polskiego jazzmana.Marcus Miller urodził w Nowym Jorku w 1959 r. Już jako 13-latek grał naklarnecie, fortepianie i gitarze basowej. W 1981 r. dołączył do zespołuMilesa Davisa, nagrywając z nim jako producent płytę „Tutu”. Jako basistaMiller pojawia się w ponad 400 nagraniach takich wykonawców jak Elton John,Mariah Carey, Billy Idol, Bryan Ferry i Frank Sinatra. Jest zdobywcą kilkunagród Grammy. Miller pisze także muzykę do filmu. Na początku tego rokuwydał płytę „Marcus Miller - Live in Monte Carlo” z udziałem miejscowejorkiestry symfonicznej. To materiał z tego m.in. krążka artysta przedstawi na koncercie w Gdańsku.Orkiestrę Symfoniczną Monte Carlo zastąpi Sinfonia Varsovia pod batutąnazywanego „Zeligiem jazzu” Gila Goldsteina ze Stanów Zjednoczonych.Millerowi wraz z zespołem (Alex Han, Federico Gonzalez Pena, Sean Jones,Louis Cato) towarzyszyć będą: Trilok Gurtu (Indie), Angelique Kidjo (Benin), Edmar Castaneda (Kolumbia), a z polskich gwiazd jazzu Leszek Możdżer i Tomasz Stańko. Odcisną dłonie na Promenadzie Gwiazd13 sierpnia w programie festiwalu znalazł się koncert World Orchestra Grzecha Piotrowskiego, polskiego artysty uprawiającego muzykę z pogranicza jazzu, folkloru, new impresjonizmu i muzyki filmowej. Instrumentarium zespołu artysty jest niecodzienne: brzmienie symfonicznej orkiestry ozdabiają m.in. ormiański duduk, bułgarski kaval, mołdawskie cymbały, kurai z Baszkirii i fińska kantela. W tej orkiestrze nawet zwyczajny saksofon Piotrowskiego to rzadko spotykana odmiana ”zakręconego” sopranu z 1918 r. Całość uzupełniają egzotyczne techniki wokalne.W ramach tegorocznego Solidarity of Arts odbędzie się także koncertinauguracyjny „I, Culture Orchestra” (24 sierpnia), z udziałem ponad 100młodych muzyków z Polski oraz krajów Partnerstwa Wschodniego – Armenii,Azerbejdżanu, Białorusi, Gruzji, Mołdawii i Ukrainy. Stworzenie takiegozespołu to przedsięwzięcie Instytutu Adama Mickiewicza w Warszawie, będącejednym z filarów zagranicznego programu kulturalnego polskiego przewodnictwa w Radzie Unii Europejskiej. Podczas trzydniowej rezydencji artystycznej w Gdańsku młodzi muzycy będą uczestniczyć w zajęciach pod kierunkiem wykładowców m.in. z London Symphony Orchestra i Opera de Lyon.W trakcie Solidarity of Arts na gdańskiej Promenadzie Gwiazd, znajdującej się nieopodal Polskiej Filharmonii Bałtyckiej na wyspie Ołowianka, odciśnięte zostaną kolejne dłonie znanych artystów. Tym razem będą to m.in. Trilok Gurtu i Angelique Kidjo. Na promenadzie swoje dłonie symbolicznie odciskali już m.in. aktorka Faye Dunaway, malarz Stasys Eidrigevicius, reżyser Petr Zelenka, wokalistka Anna Maria Jopek i kompozytor Krzysztof Penderecki.Na zakończenie festiwalu, 2 września, zaplanowano występ orkiestry organowej pod wodzą legendarnego Jeana Guillou. Twórca urodził się w 1930 r. w Angers (Francja). Przez krytyków określany jako „Miles Davis muzyki organowej”. Od 1963 r. artysta pełni funkcję organisty tytularnego w kościele św. Eustachego w Paryżu.Głównymi organizatorami Festiwalu Solidarity of Arts są samorząd województwa pomorskiego, miasto Gdańsk oraz Polski Instytut Sztuki Filmowej.",,
Paryż nie chce seksistowskich reklam. Mają zniknąć z ulic,"Paryż kończy z seksistowskimi reklamami. Takie zarządzenie wydała tamtejsza rada miasta. Mają zniknąć z przestrzeni publicznej. To odpowiedź na setki skarg, które dotarły do francuskiego regulatora rynku reklam na kampanię Yves Saint Laurent.","Burmistrz Paryża Anne Hidalgo stwierdziła, że jest to pierwszy krok do tego, by Paryż stał się „liderem” w walce z seksizmem, obok miast takich jak Londyn i Genewa. Zakaz uderzy w reklamy, które są uważane za seksistowskie, homofobiczne lub poniżające. Nowe przepisy zobowiązują reklamodawców, by „upewnili się, że żadna z reklam wyświetlanych na miejskich nośnikach nie ma charakteru seksistowskiego i dysryminacyjnego”.",,
PiS na czele wyścigu do PE. Najnowszy sondaż,"Gdyby głosowanie odbyło się w najbliższą niedzielę, Prawo i Sprawiedliwość wygrałoby wybory do Parlamentu Europejskiego. Do urn poszłaby też rekordowa liczba uprawnionych do głosowania. To wynik badania na panelu Ariadna dla Wirtualnej Polski. Wynika z niego, że swoich przedstawicieli do PE wprowadziłyby tylko cztery partie lub koalicje.","57 proc. zadeklarowało chęć głosowania. (46 proc. ankietowanych raczej wzięłoby w nich udział, 11 proc. zdecydowanie poszłoby do urn).  W poprzednich wyborach z 2014 r. wzięło udział zaledwie 23,82 proc. uprawnionych do głosowania.  Sondaż pokazuje, że wyborach zwyciężyłby PiS. 35,5 proc. badanych zadeklarowało chęć oddania głosu na partię Jarosława Kaczyńskiego. Koalicja Europejska mogłaby liczyć na 28,8 proc. głosów, Wiosna Roberta Biedronia na 11,3 proc., a Kukiz ’15 na 6 proc. I na tym koniec. Z badania wynika, że pozostałe koalicje czy partie nie weszłyby do PE.",,
Koreańczycy zainteresowani polskim programem jądrowym,Koncern Korea Hydro & Nuclear Power (KHNP) jest zainteresowany współpracą przy polskim programie jądrowym – mówili na konferencji w Warszawie przedstawiciele koreańskiej firmy. To właściciel i operator wszystkich elektrowni jądrowych w Korei Płd.,"KHNP jest filią kontrowanego przez państwo koncernu KEPCO. Operuje 24 blokami o mocy niemal 22 GW. Buduje też elektrownię jądrową w Zjednoczonych Emiratach Arabskich. – KHNP jest bardzo zainteresowany polskim projektem jądrowym, transferem technologii i dostawą elementów. Bardzo chcielibyśmy blisko współpracować z polskim przemysłem – zadeklarował Jaeyong Kwak, przedstawiciel firmy.Jaewon Ahn z KHNP podkreślał, że firma ma poparcie rządu Korei i jest przygotowana do tego, aby we współpracy z Polską przygotować plan warunków finansowych. Wskazywał na potencjalne źródła finansowania, jak np. Korea Development Bank, państwowy fundusz KIND, inwestujący w infrastrukturę w formule PPP czy K-Exim – bank eksportowy, mogący dostarczać pożyczek lub gwarancji dla banków komercyjnych.Wiceprezes firmy Yong-woo Yoon mówił, że Koreańczycy proponują technologię i finansowanie. Przypomniał, że Korea Płd. rozwija technologie jądrowe od lat 70., a najnowsza konstrukcja Koreańczyków – reaktor APR 1400 – dostał niedawno certyfikat od amerykańskiego urzędu dozoru jądrowego Nuclear Regulatory Commission (NRC). Oznacza to, że NRC nie ma zastrzeżeń do technologii. Z kolei koncern Doosan dostarcza, także do innych krajów, najważniejsze elementy elektrowni, jak zbiorniki reaktora, wytwornice pary, turbiny.  Jaeyong Kwak przypomniał, że pierwsze trzy reaktory w Korei Płd. zbudowali zagraniczni wykonawcy. Na kolejnych budowach w latach 80. pojawili się miejscowy podwykonawcy, a w latach 90., po transferze amerykańskiej technologii, Koreańczycy budowali już niemal wszystko sami. W ostatnich konstrukcjach 95 proc. projektu i 79 proc. wyposażenia pochodzi z Korei.Ostatnia konstrukcja z Korei to reaktor APR 1400 – wodny reaktor ciśnieniowy. Pierwsze dwa takie reaktory działają już w Korei, cztery są w budowie, podobnie jak i cztery w Zjednoczonych Emiratach Arabskich.Reaktor ma częściowo pasywne systemy bezpieczeństwa, np. systemy grawitacyjnego chłodzenia rdzenia w przypadku blackoutu i cyfrowe sterowanie. Koreańczycy przygotowali na rynek europejski wersję, która ma dodatkowe zabezpieczenia, np. tzw. łapacz stopionego rdzenia czy odporność na uderzenie samolotu pasażerskiego.Projekt Polityki Energetycznej Państwa do 2040 r. zakłada uruchomienie pierwszego bloku jądrowego w 2033 r. o mocy 1-1,5 GW. W kolejnych latach planowane jest uruchomienie następnych pięciu takich bloków w odstępach dwóch, trzech lat. Z atomu ma pochodzić ok. 15 proc. produkowanej energii elektrycznej.",,
Sri Lanka: Prezydent zdelegalizował ugrupowania islamistyczne,"Prezydent Sri Lanki Maithripala Sirisena zdelegalizował w sobotę dwa islamistyczne ugrupowania, które – jak się podejrzewa – stały za niedawnymi zamachami bombowymi na kościoły i hotele. W zamachach tych zginęło w Niedzielę Wielkanocną ponad 250 ludzi.","Zdelegalizowane zostały ugrupowania National Thawheedh Jama’ath (NTJ) i Jamathei Millathu Ibrahim – poinformował prezydent w oświadczeniu. Przedstawiciele władz mówią, że wcześniejsza delegalizacja nie była możliwa, ponieważ prawo wymaga zebrania najpierw mocnych dowodów.Odpowiedzialność za zamachy wzięło Państwo Islamskie (IS). Siły bezpieczeństwa Sri Lanki zatrzymały w związku z tymi aktami terroru 100 ludzi, w tym cudzoziemców – Syryjczyków i Egipcjan. Podczas ataku lankijskich sił bezpieczeństwa na domniemanych dżihadystów w nocy z piątku na sobotę zginęło co najmniej 15 osób, w tym sześcioro dzieci – poinformowała policja. W obławach przeprowadzanych w całym kraju uczestniczy ok. 10 tys. żołnierzy i policjantów. Władze Sri Lanki podejrzewają, że w kraju jest około 140 osób związanych od 2013 roku z IS. Są obawy, że może dojść do kolejnych zamachów.",,
"„Ciekawe, czy ktoś nas rozpozna”. Premier pokazał swoje zdjęcie klasowe","W związku z rozpoczynającym się rokiem szkolnym premier Mateusz Morawiecki zamieścił na Facebooku wpis na temat swoich lat szkolnych. Jak pisze, „w szkole miał wielu przyjaciół, a także, jak się później okazało, Miłość życia” – swoją przyszłą żonę. Do wpisu premier załączył zdjęcie klasowe. „Ciekawe, czy ktoś z Was rozpozna nas na fotografii” – dopisał.","„Dla wszystkich Uczennic i Uczniów szkół podstawowych i średnich dzisiaj wielki dzień: wróciliście z wakacji, wypoczęci i pełni zapału, żeby zdobywać wiedzę i umiejętności” – napisał premier. Jak dodał, początek roku szkolnego kojarzy mu się pozytywnie, gdyż poznał w szkole wielu przyjaciół oraz miłość swojego życia. Morawiecki zamieścił na portalu zdjęcie klasowe ze Szkoły Podstawowej nr 60 we Wrocławiu, na którym jest zarówno jego przyszła żona, Iwona, jak i on sam. Premier zachęca do zgadywania, które z dzieci to przyszli państwo Morawieccy.",,
Andrzej Duda: Jesteśmy dziś potęgą rolną na skalę światową,"Jesteśmy dziś potęgą rolną na skalę światową; polska żywność jest nie tylko dobra, ale przede wszystkim konkurencyjna na całym świecie – mówił prezydent Andrzej Duda w Nowym Mieście Lubawskim. Podkreślał też znaczenie faktu, że Polska ma komisarza UE ds. rolnictwa.","Prezydent spotkał się z mieszkańcami powiatu nowomiejskiego w woj. warmińsko-mazurskim. Mówił, że ziemia na tych terenach bardzo często przechodziła „w obce ręce”. – Cieszę się, że w ciągu ostatnich lat tę ziemię udało się zabezpieczyć przed tym, by nie była wyprzedawana w ręce obcego kapitału. To niezwykle ważny proces. Dobrze, że udało się tę fatalną tendencję, to negatywne, to zbrodnicze dla Polski i dla polskich rolników działanie zatrzymać – zaznaczył prezydent Duda. Przypomniał, że większość ziem powiatu nowomiejskiego to tereny rolne, na które trzeba patrzeć w sposób szczególny. – Dla mnie bardzo ważną sprawą jest praca polskich rolników i to, co dla Polski tworzą, to, czym Polskę zasilają na co dzień – płody polskiej ziemi, efekt pracy polskich rolników, efekt pracy polskich gospodarstw rolnych, przede wszystkim tych rodzinnych – dodał prezydent. Wyraził pogląd, że Polska jest dziś potęgą rolną na skalę światową. – Ogromna część naszego eksportu, cały czas wzrastającego, to są właśnie produkty rolne. Ogromna część naszego PKB, które cały czas wspaniale nam rośnie na przestrzeni ostatnich lat, jest uzyskiwana właśnie z produkcji rolnej – wskazywał Andrzej Duda. Jak podkreślił, produkcja ta jest coraz bardziej nowoczesna, ale też zachowuje wiele bardzo tradycyjnych walorów. – Dzięki temu nasza żywność nie tylko jest bardzo dobra, ale przede wszystkim jest znakomicie konkurencyjna na całym świecie – przekonywał prezydent. Podziękował rolnikom z powiatu nowomiejskiego za ich wkład pracy w rozwój polskiego rolnictwa i polskiej gospodarki. Wyraził też zadowolenie z faktu, że Polska ma swojego komisarza ds. rolnictwa – Janusza Wojciechowskiego. – Chcemy, żeby w sposób szczególny ten właśnie sektor naszej gospodarki był z tego punktu widzenia unijnego zadbany – powiedział Duda. Prezydent nawiązał też do historii Nowego Miasta Lubawskiego. Podkreślał, że przez większość swej historii było miastem polskim. Dziękował mieszkańcom Nowego Miasta Lubawskiego za budowanie polskości. – To między innymi dlatego właśnie Nowe Miasto Lubawskie jest dziś częścią Polski – zaznaczył Andrzej Duda. Prezydent podkreślił, że rząd będzie walczył o to, aby dopłaty bezpośrednie dla polskich rolników osiągnęły taką wartość, jaką mają średnio w Unii Europejskiej. – Będziemy walczyć o to, aby dopłaty bezpośrednie dla polskich rolników osiągnęły taką wartość, jaką średnio mają w Unii Europejskiej; z całą pewnością komisarz UE ds. rolnictwa Janusz Wojciechowski będzie o tę sprawę zabiegał – dodał Andrzej Duda. – To jest ogromnie ważne. Dzisiaj jeszcze cały czas jesteśmy poniżej tej średniej - to już niewiele – bo faktem jest, że one z roku na rok cały czas wzrastały, ale jesteśmy poniżej tej średniej i trzeba – bo to jest kwestia elementarnej sprawiedliwości – żeby polski rolnik otrzymywał przynajmniej takie same dopłaty bezpośrednie jakie są średnie w Unii Europejskiej – powiedział Andrzej Duda. Dodał, że z całą pewnością komisarz UE ds. rolnictwa Janusz Wojciechowski będzie o tę sprawę zabiegał.",,
Pogrzeb Ojca Dudy,W Łękawicy k. Żywca (woj. śląskie) zakończyły się uroczystości pogrzebowe ojca Czesława Dudy. Polski misjonarz w Demokratycznej Republice Konga zmarł 11 października br.,"Trumna z ciałem ojca Dudy została wystawiona w hali sportowej przy gimnazjum w Łękawicy, następnie zaś przewieziona do miejscowego kościoła. Duchownego żegnało kilka tysięcy osób. Wśród wiernych byli księża, misjonarze, przyjaciele z Francji, Belgii, Włoch, USA i DR Konga, parlamentarzyści, władze samorządowe, rodzina. Pogrzeb odbył się w asyście pocztów sztandarowych m.in. straży pożarnych i kopalni w której misjonarz pracował przed podjęciem posługi duszpasterskiej. Uczniowie miejscowej szkoły nieśli Krzyż Zasługi przyznany ojcu Dudzie przez prezydenta Aleksandra Kwaśniewskiego. W homilii wygłoszonej podczas mszy pożegnalnej, ks.  Andrzej Jakimiak  ze Zgromadzenia Ojca Pasjonistów – macierzystego zgromadzenia ojca Dudy – wskazał na niezwykłą konsekwencję duchownego w realizacji własnych ideałów – niesienia pomocy wszystkim jej potrzebującym: głodnym, chorym, ofiarom wojen. Władze kościelne w Polsce i władze Zgromadzenia Ojców Pasjonistów odmówiły partycypacji w kosztach sprowadzenia do Polski ciała ojca Czesława Dudy i organizacji pochówku. Z pomocą rodzinie przyszły władze samorządowe: – Był to niewątpliwie jeden z najwybitniejszych synów naszej ziemi. Oddał życie Afryce, a to co przez całe dziesięciolecia robił stało się symbolem i inspiracją dla setek osób. Niech więc wróci do nas chociaż po śmierci – powiedział w rozmowie z portalem tvp.info wójt gminy Łękawica Stanisław Baczyński. Ksiądz Czesław Duda przez blisko 30 lat pracował w samym środku Czarnej Afryki – Demokratycznej Republice Konga (dawny Zair). Przetrwał tam lata pełne zawieruch wojennych: rebelii i wojen. Zaczynał swoją posługę w diecezji Czombe i tam też prowadził swoją ostatnią parafię w miejscowości Lodja. Znajduje się ona w samym środku Afryki, ok. 180 km na południe od równika. Zbudował tam szkołę, wodociąg z systemem filtracji. Stworzył placówkę Caritasu. Opiekował się m.in. miejscowym szpitalem i kolonią trędowatych. Był mędrcem i autorytetem dla wszystkich. Miłości do bliźnich nigdy nie musiał udowadniać: świadczyła o niej każda sekunda Jego życia. Zmarł w wieku 62 lat.",,
Korwin-Mikke pod rękę z Marine Le Pen. Będzie nowa europejska partia?,"Janusz Korwin-Mikke tworzy nowe ponadnarodowe ugrupowanie? Najprawdopodobniej tak. Kongres Nowej Prawicy porozumiał się z francuskim Frontem Narodowym ws. utworzenia międzynarodowej partii – informuje „Rzeczpospolita”. Bardziej niż idee, oba eurosceptyczne ugrupowania miały połączyć unijne pieniądze.","Informacje o powstaniu ugrupowania potwierdził sam lider KNP Janusz Korwin-Mikke. - Złożyliśmy dokumenty, ale nie komentuję tego, dopóki nie mam potwierdzenia na piśmie – przekonuje. Powszechna współpraca Współpraca partii z różnych krajów jest w Europie dość powszechna. Platforma Obywatelska jest z m.in. niemieckimi chadekami w Europejskiej Partii Ludowej, zaś Prawo i Sprawiedliwość tworzy z m.in. brytyjskimi torysami ugrupowanie Europejskich Konserwatystów i Reformatorów. Zwykle te ugrupowania są również w jednej frakcji w Parlamencie Europejskim. Teraz będą mogli to choć w części odrobić, bo na każdą europartię są dodatkowe pieniądze z PE. Po podziale jest to ok. kilkudziesięciu tysięcy euro rocznie. Kto jeszcze w ugrupowaniu? W ugrupowaniu oprócz Polaków i Francuzów będą m.in. Austriacy i Czesi z Partii Libertariańsko-Wolnościowej.",,
"Historyczne wyniki, historyczne spadki – porównanie wyników z ostatnich wyborów","Komitet Wyborczy Prawo i Sprawiedliwość uzyskując wynik 32,3 proc. zwyciężył w wyborach samorządowych. Na drugim miejscu uplasował się Koalicyjny Komitet Wyborczy Platforma.Nowoczesna Koalicja Obywatelska z wynikiem 24,7 proc. Wynik PiS jest najlepszy w historii tego ugrupowania.","Poprzednim najlepszym wynikiem PiS w wyborach samorządowych było 26,89 proc., które partia uzyskała w 2014 r. Oznacza to wzrost o prawie 5,5 proc., przy wyższej – niż w tamtych wyborach – frekwencji wyborczej. Jest to również drugi najwyższy wynik w historii wśród wszystkich partii, które brały udział w wyborach od 1998 r. – większy procent głosów uzyskał wówczas AWS, zdobywając 33,32 proc. W koalicji najgorzej w historii Wynik KKW PO.N jest z kolei najgorszym wynikiem tej formacji w historii – gorszym o blisko 1,6 proc. niż w 2014 r., gdy PO uzyskała 26,29 proc. Warto podkreślić, że w obecnych wyborach Platforma Obywatelska startowała w koalicji z Nowoczesną, a we wcześniejszych wyborach startowała samodzielnie. W porównaniu wyników obu partii ignorujemy rok 2002, gdy dwie największe partie na polskiej scenie politycznej powołały wspólny komitet wyborczy.Trzeci wynik – według exit poll – w wyborach samorządowych 2018 r. uzyskało Polskie Stronnictwo Ludowe, zdobywając 16,6 proc. To wynik gorszy o 7,28 proc. niż przed czterema latami. Debiutujący w wyborach samorządowych Komitet Wyborczy Wyborców KUKIZ’15 uzyskał 6,3 proc., tyle samo co Komitet Wyborczy Wyborców Bezpartyjni Samorządowcy.Wynik Koalicyjnego Komitetu Wyborczego SLD Lewica Razem, który zdobył 5,7 proc., jest również najgorszym wynikiem tej partii w wyborach samorządowych w jej historii. W stosunku do wyniku z 2014 r. to spadek o ponad 3 proc.Spadło również poparcie dla partii Janusza Korwin-Mikkego. Cztery lata temu Kongres Nowej Prawicy, na którego czele stał Korwin-Mikke, zdobył 3,89 proc. głosów. W tegorocznych wyborach KWW Wolność w Samorządzie zdobyło 1,5 proc., co oznacza spadek poparcia dla partii polityka o ponad połowę.Narodowcom trochę spadłoZ pozostałych trzech komitetów wyborczych, które wystartowały w tegorocznych wyborach, tylko Komitet Wyborczy Ruch Narodowy Rzeczypospolitej Polskiej startował przed czterema laty. RN uzyskał wtedy 1,57 proc. głosów, co oznacza, że przy spodziewanym wyniku 1,2 proc. w tegorocznych wyborach, partia ta zanotowała niewielki spadek popularności.",,
"„Chcę, by arsenał nuklearny USA był największy”","Prezydent USA Donald Trump oświadczył, że chce rozszerzyć arsenał nuklearny USA, by zapewnić, że będzie on największy.  Jego zdaniem w tej dziedzinie Stany Zjednoczone pozostają w tyle.","– Byłoby cudownie, gdyby żaden kraj nie miał broni nuklearnej – podkreślił amerykański prezydent, zastrzegając, że jeśli inne kraje będą dysponowały taką bronią, USA będą w tym przodowały.– Jestem pierwszym, który chciałby, by nikt nie posiadał broni nuklearnej, ale my nigdy nie będziemy w tyle za żadnym państwem, nawet sojuszniczym; nie będziemy w tyle w kwestii potencjału nuklearnego – podkreślił Trump.Zawarty w 2010 roku między Rosją a USA traktat Nowy START (Strategic Arms Reduction Treaty) zobowiązuje obie strony do redukcji broni strategicznej, czyli rakiet dalekiego zasięgu odpalanych na lądzie, z okrętów podwodnych i samolotów do poziomu 1550 głowic nuklearnych do lutego 2018 roku.Maksymalny pułapJednocześnie układ zezwala stronom na posiadanie do 800 gotowych do użycia środków przenoszenia broni jądrowej, którymi są międzykontynentalne pociski balistyczne bazowania lądowego, rakiety balistyczne umieszczone na okrętach podwodnych i zdolne do uderzeń nuklearnych bombowce.W ocenie gospodarza Białego Domu Nowy START jest „umową jednostronną”. – To po prostu kolejna zła umowa zawarta przez USA. Czy chodzi o START, czy o porozumienie nuklearne z Iranem... Zaczniemy podpisywać dobre umowy – zapowiedział Trump. Naruszenie układuPrezydent ocenił również, że rozmieszczenie przez Rosję nowych pocisków manewrujących jest naruszeniem układu INF z 1987 roku, który zabrania USA i Rosji testowania, produkcji i posiadania odpalanych z wyrzutni naziemnych rakietowych pocisków balistycznych bądź manewrujących o zasięgu od 500 km do 5,5 tys. km. – Dla mnie to poważna sprawa – podkreślił.Zapytany, czy planuje poruszyć tę kwestię w rozmowie z prezydentem Rosji Władimirem Putinem, odpowiedział, że zrobi to, „jeśli i kiedy” się z nim spotka. Zaznaczył, że dotychczas nie zaplanowano żadnego spotkania.Już w grudniu Trump jako prezydent elekt mówił, że USA powinny w bardzo dużym stopniu zwiększyć swój potencjał nuklearny. Jednak w wywiadzie, którego udzielił w połowie stycznia, oznajmił, że arsenały atomowe powinny „być bardzo znacząco” zmniejszone. Agencja Reutera zwraca uwagę, że czwartkowa wypowiedź prezydenta jest jego pierwszą na ten temat od czasu objęcia urzędu 20 stycznia bieżącego roku.",,
„Dowód w śledztwie”. Ukraina przejęła rosyjski tankowiec,"Służba Bezpieczeństwa Ukrainy i ukraińska prokuratura zatrzymały rosyjski tankowiec, który – według nich – w listopadzie zeszłego roku blokował Cieśninę Kerczeńską. Doszło wówczas do rosyjskiego ataku na trzy niewielkie ukraińskie okręty wojskowe. Według ukraińskich danych, zatrzymany tankowiec uczestniczył w rosyjskiej operacji.","Rosyjski tankowiec zatrzymano w porcie w Izmaił w obwodzie odeskim. Jak poinformowała ukraińska służba bezpieczeństwa, tankowiec, który brał udział w blokadzie Cieśniny Kerczeńskiej, nosił nazwę „Neyma”. Obecnie – tej służby – aby zatrzeć ślady, Rosjanie przemianowali go na „Nika Spirit”. Służba Bezpieczeństwa Ukrainy dokonała przeszukania statku, zarekwirowała też jego dokumenty, między innymi nagrania radiowe z listopada zeszłego roku, kiedy to doszło do ataku na ukraińskie okręty marynarki wojennej. Sam tankowiec uznano za dowód w toczącym się śledztwie. Przeciwko zatrzymaniu rosyjskiego tankowca zaprotestowało MSZ Rosji, grożąc Ukrainie „poważnymi konsekwencjami” w przypadku „wzięcia zakładników” . Rosyjski urzędnik Vladimir Dzhabarov uznał też to zdarzenie za „absolutnie nielegalne”, jak podała agencja informacyjna RIA. Cieśnina Kerczeńska łączy Morze Azowskie z Morzem Czarnym. Moskwa zbudowała nad cieśniną most prowadzący z Rosji na zaanektowany przez nią Krym. Jednak Rzecznik Europejskiej Służby Działań Zewnętrznych  uznał tę budowę za kolejne naruszenie ukraińskiej suwerenności i integralności terytorialnej. Zgodnie z umowami dwustronnymi Morze Azowskie i Cieśnina Kerczeńska to wewnętrzne terytoria obu państw, które mają na nich swobodę żeglugi.Wcześniej, w październiku Parlament Europejski uchwalił rezolucję o łamaniu przez Rosję prawa międzynarodowego na Morzu Azowskim. Zwrócono w niej  uwagę m.in. na nielegalne wydobywanie przez Rosję ropy naftowej i gazu na ukraińskich wodach terytorialnych. Podkreślono także, że Moskwa dąży do przekształcenia Morza Azowskiego w „jezioro wewnętrzne” Federacji Rosyjskiej.",,
Powstała pierwsza katedra naukowa dotycząca św. Jana Pawła II,"Na katolickim uniwersytecie w Avili (CITeS), w środkowej Hiszpanii, zainaugurowano w sobotę pierwszą w Hiszpanii katedrę naukową dotyczącą św. Jana Pawła II. Jej studenci będą w ramach zajęć poznawać m.in. nauczanie polskiego papieża.","Nowa katedra naukowa, wchodząca w skład Uniwersytetu Mistycznego w Avili, rozpoczęła działalność równocześnie z organizacją sympozjum naukowego dotyczącego Karola Wojtyły.Ks. prof. Juan Vicente Rodriguez z uniwersytetu w Avili podczas sobotniej prelekcji zaliczył Jana Pawła II do największych mistyków w historii współczesnego Kościoła. Hiszpański ekspert ds. duchowości zwrócił też uwagę na potrzebę pogłębiania wiedzy o życiu, działalności i nauczaniu polskiego papieża.Obecna podczas inauguracji katedry naukowej św. Jana Pawła II polska ambasador w Madrycie Marzenna Adamczyk wskazała, że inicjatywa ta zbiega się z 40. rocznicą wyboru kardynała Wojtyły na urząd papieski.Szefowa polskiej placówki dyplomatycznej zaznaczyła, że pierwsza katedra polskiego papieża w Hiszpanii powstała we współpracy z Uniwersytetem Papieskim Jana Pawła II w Krakowie, a jej głównym zadaniem będzie prowadzenie analizy i badań myśli oraz dorobku Karola Wojtyły. Szczególnie ważne mają być w pracy katedry aspekty mistyczne życia i twórczości Jana Pawła II.– Ogromnie się cieszymy, że taka katedra powstała. To piękna forma uczczenia 40–lecia początku pontyfikatu Jana Pawła II, dużo bardziej trwała niż jednorazowe prezentacje czy wystawy – powiedziała Marzenna Adamczyk. Otwarcie katedry Jana Pawła II jest kolejną w listopadzie hiszpańską inicjatywą nawiązującą do pochodzącego z Polski świętego. W środę na katolickim Uniwersytecie Comillas w Madrycie były włoski minister ds. europejskich Rocco Buttiglione zainaugurował ekspozycję dotyczącą Karola Wojtyły.Wystawa, która otwarta będzie na madryckiej uczelni do końca grudnia, została przygotowana przez Muzeum Dom Rodziny Jana Pawła II w Wadowicach. Ekspozycja pt. „Jan Paweł II: człowiek i kultura” zostanie w 2019 r. pokazana w kilku innych hiszpańskich miastach.Instytut im. Karola Wojtyły Z kolei w poniedziałek w Madrycie został powołany do życia Instytut im. Karola Wojtyły. Ta świecka instytucja będzie popularyzować idee głoszone przez Jana Pawła II. Pierwszą przewodniczącą nowej instytucji została Maria Enciso Alonso-Munumer, profesor prawa handlowego na madryckim uniwersytecie Króla Jana Karola.Władze instytutu zamierzają zapraszać do współpracy przy prowadzeniu badań i popularyzacji życia oraz twórczości św. Jana Pawła II osoby ze środowisk naukowych, politycznych i kulturalnych.Pierwszą inicjatywą nowego hiszpańskiego instytutu była zorganizowana w poniedziałek w Madrycie konferencja pt. „Impresje z osobistych relacji ze św. Janem Pawłem II”. Wydarzenie poprowadził były minister spraw zagranicznych Hiszpanii (w latach 1976–1980) Marcelino Oreja.",,
„Przerzućcie pieniądze z OFE do ZUS”,"– Zachęcamy, aby ludzie przerzucili wszystkie pieniądze do ZUS, bo OFE to miejsce, gdzie ich pieniądze się marnotrawi, fatalnie inwestuje i gdzie się roztacza miraże – mówił szef SLD Leszek Miller, gość programu „Dziś wieczorem” w TVP Info. Były premier zapowiedział także, że gdyby został złożony wniosek o skrócenie kadencji Sejmu, to jego ugrupowanie gorąco go poprze.","Leszek Miller studził entuzjazm premiera Donalda Tuska, który ogłosił zakończenie kryzysu w Polsce, zapowiadając poprawę sytuacji gospodarczej. – Chętnie pogratulowałbym premierowi gdyby GUS podał, że polska gospodarka weszła na ścieżkę szybkiego rozwoju co najmniej na poziomie 4 proc. PKB, bo wtedy rosną płace, konsumpcja i spada bezrobocie – mówił lider SLD. – W praktyce politycznej tak się przyjęło, że wskaźnikami walczy się także z kryzysem politycznym. A niewątpliwie Platforma, czy nawet cała koalicja rządząca, przeżywa taki kryzys – dodał kąśliwie.Były premier stwierdził także, że prezes PiS popełnił plagiat, postulując podniesienie stawek podatkowych dla najbogatszych. – My już 14 grudnia ubiegłego roku próbowaliśmy przekonać wysoką izbę do przywrócenia trzeciej stawki podatkowej - 40 proc. Przegraliśmy to głosowanie, ale uważamy, że winno się do tego wrócić. Trochę dziwnie to wygląda, że prezes Kaczyński mówi o  powrocie do tej koncepcji, a to właśnie rząd pana Kaczyńskiego zlikwidował tę trzecią stawkę, robiąc prezent dla najbogatszych Polaków –  mówił.Miller przyznał, że popiera proponowane przez premiera  zmiany w systemie emerytalnym. – Te zmiany idą w dobrym kierunku, ale powinny sięgać głębiej. OFE to diabelski wynalazek premiera Belki i Balcerowicza – przekonywał. – W OFE są zaangażowane bardzo potężne grupy lobbystyczne. Jeżeli dysponuje się takimi pieniędzmi jak OFE, to można zorganizować bardzo silne grupy nacisku. I nie zdziwię się jeśli ta krytyka działań rządu w tej sprawie będzie przybierać na sile, że będą się wypowiadali wpływowi ekonomiści, przedstawiciele różnych grup. Bo to są ludzie, którzy korzystają z OFE i są na liście płac tych funduszy – ostrzegał. Polityk zachęcał także do rezygnacji z OFE. – Zachęcamy, aby ludzie przerzucili wszystkie pieniądze do ZUS, bo OFE to miejsce, gdzie ich pieniądze się marnotrawi, fatalnie inwestuje – apelował Miller.Były premier nie krył, że w wyborach do Sejmu w 2015 r. interesuje go zwycięstwo. Zastrzegł jednak, że SLD będzie mógł wejść w koalicję w zależności od układu sił w parlamencie i po podpisaniu umowy koalicyjnej, które spełni minimum programowe lewicy. Pytany, czy byłby za przyspieszonymi wyborami, gdyby PO utraciła większość, odparł: –  Jeśli będzie taki wniosek, to my gorąco go poprzemy i będziemy za tym, aby skrócić kadencję.",,
Wniósł benzynę do katedry i rozlał. Pracownik uniwersytetu oskarżony,"Aresztowany w środę mężczyzna, który wszedł do nowojorskiej katedry św. Patryka z dwoma kanistrami benzyny i zapalniczkami, został w czwartek oskarżony m.in. o próbę podpalenia i stworzenie zagrożenia życia.","Oskarżony to 37-letni Marc Lamparello, mieszkaniec stanu New Jersey i pracownik wydziału filozofii nowojorskiego City University. Gdy wszedł do katedry, zatrzymał go strażnik. Lamparello odwrócił się, by wyjść, jednak wtedy rozlała się benzyna. Strażnik wówczas zaalarmował znajdujących się w pobliżu policjantów.  Zastępca szefa wydziału ds. wywiadu i antyterroryzmu policji nowojorskiej John Miller oświadczył, że obecnie jest zbyt wcześnie, by stwierdzić, że sprawa miała jakieś związki z terroryzmem. Poinformował jednak, że „nie wydaje się, by (oskarżony) był związany z jakąkolwiek grupą terrorystyczną”.  Lamparello powiedział policji, że chciał przejść przez katedrę na skróty, kierując się do swojego samochodu, w którym zabrakło benzyny. Jednak policja po sprawdzeniu pojazdu poinformowała, że w baku pojazdu było paliwo.  Miller ponadto poinformował, że monitoring miejski zarejestrował, iż Lamparello krążył swoim minivanem wokół katedry na ponad godzinę przed zatrzymaniem. Później zaparkował samochód w pobliżu świątyni, przeszedł się po okolicy, wrócił do samochodu i wyciągnął z niego kanistry z benzyną.",,
"Jak zapowiadała, tak zrobiła. Theresa May ustąpiła",Brytyjska premier Theresa May zrezygnowała w piątek ze stanowiska lidera rządzącej Partii Konserwatywnej. Do czasu wyłonienia jej następcy pozostanie jednak na stanowisku szefowej rządu i pełniącej obowiązki szefa ugrupowania.,"May zapowiedziała swoją rezygnację pod koniec maja, gdy stało się jasne, że czwarta próba przeforsowania w parlamencie projektu ustawy w sprawie wyjścia kraju z Unii Europejskiej, nie ma szans powodzenia. – Jest i zawsze będzie źródłem głębokiego żalu, że nie byłam w stanie zrealizować brexitu – mówiła wówczas. Oceniała też, że „w najlepszym interesie tego kraju” leży zmiana na stanowisku premiera. Ogłaszając rezygnację w poruszającym i osobistym przemówieniu szefowa rządu broniła jednak niespełna trzech lat swoich rządów. Wskazywała m.in. na determinację, z jaką próbowała zrealizować wolę wyborców z referendum w 2016 roku. – Czuję się tak samo pewna dzisiaj jak trzy lata temu, że jeśli w demokracji daje się ludziom możliwość dokonania wyboru, oznacza to obowiązek wdrożenia ich decyzji. Uczyniłam wszystko, co byłam w stanie, aby tak zrobić – powiedziała, przypominając wielomiesięczne negocjacje z Unią Europejską. Dotychczas zamiar ubiegania się o schedę po May zapowiedziało 11 polityków. Termin składania kandydatur mija w poniedziałek o 17 czasu lokalnego (18 czasu polskiego). Kandydaci muszą do tego czasu uzyskać poparcie co najmniej ośmiu posłów. Faworytem bukmacherów jest były minister spraw zagranicznych i były burmistrz Londynu Boris Johnson. Wśród mających największe szanse wymienia się także obecnego szefa brytyjskiej dyplomacji Jeremy'ego Hunta, ministra środowiska Michaela Gove'a, byłą szefową klubu parlamentarnego Andreę Leadsom i byłego ministra ds. brexitu Dominica Raaba. Nowy lider torysów zostanie wybrany w ciągu kolejnych sześciu tygodni przez posłów Partii Konserwatywnej, którzy zawężą do listę kandydatów do dwóch, a następnie przez około 160 tys. członków ugrupowania w głosowaniu listownym. Kandydaci mogą wydać w trakcie kampanii do 150 tys. funtów, ale mają obowiązek dokładnego deklarowania wszystkich otrzymanych darowizn i wsparcia – zarówno finansowego, jak i materialnego. Pierwszą serię głosowań w klubie parlamentarnym zaplanowano na przyszły czwartek, 13 czerwca, a kolejne trzy odbędą się 18, 19 i 20 czerwca. Z kolei 18 czerwca odbędzie się transmitowana w telewizji BBC debata między kandydatami, którzy wciąż będą pozostawali w grze o przywództwo. Następca May na stanowisku lidera Partii Konserwatywnej zostanie ogłoszony najprawdopodobniej w tygodniu rozpoczynającym się 22 lipca. Zostanie on jednocześnie nowym premierem Wielkiej Brytanii. Komentatorzy spodziewają się jednak, że opozycyjna Partia Pracy będzie próbowała natychmiast doprowadzić do wniosku o wotum nieufności dla rządu, który mógłby otworzyć drogę do przedterminowych wyborów parlamentarnych.",,
„Ryszard Kalisz trwa w błędzie”,"– Jest pełnomocnik zarządu, który stawia zarzuty i po drugiej stronie jest Ryszard Kalisz, który sam będzie się reprezentował. Zarząd uznał, że Ryszard Kalisz naruszył statut. Do sądu należy wybór odpowiedniego środka upominającego  – mówiła w TVP Info „oskarżycielka” Ryszarda Kalisza.  Trzyosobowy skład Krajowego Sądu Partyjnego decyduje dzisiaj o losie posła SLD.","Joanna Senyszyn wyjaśniała, że w sprawie Ryszarda Kalisza jest „pełnomocniczką zarządu”. – Będę przedstawiać stanowisko zarządu w tej kwestii, że Ryszard Kalisz zdaniem zarządu naruszył zarówno statut SLD, jak i kartę zasad etycznych. Kara może być każda z katalogu kar, począwszy od upomnienia – mówiła.  Posłanka SLD przyznała, że jej zdaniem „Ryszard Kalisz zaczął się posługiwać nieprawdą we własnej obronie”. – Oskarżał członków zarządu o to, że się niewłaściwie w stosunku do niego zachowywali, a to nie prawda. Joanna Senyszyn podkreślała: – Wszyscy namawiali Ryszarda Kalisza, żeby się opamiętał. Nie można działać na rzecz innego ugrupowania, bo to nie do końca jest tak, że on nie działał na rzecz innej partii. Już 2 marca Janusz Palikot powiedział, że celem „Europy Plus” jest podniesienie notowań Ruchu Palikota i doprowadzenie do sukcesu RP w wyborach samorządowych.Jak mówiła goszcząca w TVP Info posłanka Senyszyn, „Ryszard Kalisz ma obowiązek być lojalnym w stosunku do własnej partii”. – Dopóki reprezentował tylko Aleksandra Kwaśniewskiego, był swoistym ambasadorem Aleksandra Kwaśniewskiego w SLD – nikt mu nic nie mówił – zauważyła. Zdaniem pani poseł – obecne działania Ryszarda Kalisza, namawianie do głosowania na kandydatów z list „Europy Plus” to działanie na rzecz konkurencji. – Uważamy, że SLD jest jedyną partią, która ma społeczne zaufanie na lewicy. Ruch Palikota w głosowaniach pokazał, że lewicowy nie jest – głosował za podwyższeniem wieku emerytalnego, przeciwko opodatkowaniu transakcji bankowych, przeciwko podwyższeniu płacy minimalnej. Zatem to my jesteśmy nowoczesną lewicą. Ryszard Kalisz powinien pracować na rzecz Sojuszu Lewicy Demokratycznej, z którego się wywodzi i któremu zawdzięcza cała polityczną karierę. Bez Sojuszu Lewicy Demokratycznej nie byłoby Ryszarda Kalisza – mówiła Joanna Senyszyn. – Trwa w błędzie, który popełnił i nie chce się z niego wycofać – podkreślała.",,
Prezydent: Niech ofiara polskich żołnierzy będzie fundamentem nowej Europy,"– Niech ofiara złożona przez polskich żołnierzy w Bredzie będzie fundamentem nowej Europy, w której wolne narody będą żyły w duchu przyjaźni, pokoju, szanując się wzajemnie i budując wspólną dobrą przyszłość – mówił prezydent Andrzej Duda we wtorek w Bredzie.","We wtorek w ramach obchodów 75. rocznicy wyzwolenia Bredy przez 1. Dywizję Pancerną gen. Stanisława Maczka ulicami miasta przeszła uroczysta defilada wojskowa na cześć polskich żołnierzy. Ze schodów ratusza w Bredzie defiladę odebrali prezydent Andrzej Duda wraz z królem Niderlandów Wilhelmem-Aleksandrem.Podczas uroczystości prezydent wskazywał, że dla Polaków tragedia wojny rozpoczęła się już 1 września 1939 r. – Setki tysięcy Polaków zaangażowały się w wojnę partyzancką, sabotaż i akcje wywiadowcze przeciwko okupantom. Zapłaciliśmy za to bardzo wysoką cenę. Blisko 6 milionów polskich obywateli, w tym 3 miliony pochodzenia żydowskiego, straciło życie. Zginęli w niemieckich obozach śmierci zbudowanych na naszych ziemiach, w wyniku ludobójstwa i egzekucji, w walkach na linii frontu, z powodu niewolniczej pracy, chorób i głodu – przypominał Duda.– A jednak nie poddaliśmy się. Kierując się mottem „o naszą i waszą wolność”, Polacy walczyli zaciekle z Niemcami, prawie wszędzie w Europie. Od pierwszego do ostatniego dnia tej straszliwej wojny – oświadczył. Duda mówił, że generał Maczek i jego żołnierze zdawali sobie sprawę z ogromu zła, z którym walczyli, znali także wartość każdego ludzkiego życia, które starali się chronić. Przypominał, że gen. Maczek wkroczył do Bredy ze wschodu, rozpoczynając szybką i zaskakującą ofensywę – bez wsparcia ciężkiej artylerii lub sił powietrznych. – Chciał uratować jak najwięcej mieszkańców i ich domów. Taka taktyka musiała jednak skutkować ofiarami. 151 żołnierzy 1. Dywizji Pancernej zginęło w bitwie pod Bredą, kilkuset odniosło rany – mówił prezydent.„Ten cmentarz jest unikalną polską ziemią na ziemiach holenderskich”Prezydent przypomniał, że na Polskim Honorowym Cmentarzu Wojskowym przy Ettensebaan w Bredzie pochowano szczątki wielu polskich żołnierzy, spoczywa tam także ich dowódca, gen. Maczek.– Ten cmentarz jest unikalną polską ziemią na ziemiach holenderskich. To każe nam przypomnieć o cenie naszej wolności, ale ponadto wypełnia nas to ogromną nadzieją, że ofiara złożona przez tych bohaterów będzie fundamentem nowej Europy, w której wolne narody będą żyły w duchu przyjaźni, pokoju, szanując się wzajemnie, znając swoją historię, będąc tego świadomym, ale jednocześnie budując wspólną dobrą przyszłość – podkreślał prezydent.Duda podziękował mieszkańcom Bredy za wszystko, co zrobili dla żołnierzy polskich po drugiej wojnie światowej. – Chciałbym podziękować Waszej Królewskiej Mości i mieszkańcom Bredy za ten wspaniały dzień i te wspaniałe obchody. Cześć poległym, niech pamięć o wyzwolicielach Bredy będzie wieczna – dodał prezydent.  1. Dywizja Pancerna 1. Dywizja Pancerna została powołana do życia 25 lutego 1942 r. na rozkaz Naczelnego Wodza gen. Władysława Sikorskiego. Po intensywnym szkoleniu, w składzie 1. Armii Kanadyjskiej, ruszyła ona na otwarty w czerwcu 1944 r. front zachodni. Odegrała znaczącą rolę w bitwie pod Falaise, zamykając okrążenie wokół niemieckich 7. Armii i 5. Armii Pancernej w tzw. kotle. Zwycięski marsz dywizji pod dowództwem gen. Maczka wiódł przez północną Francję, Belgię i Holandię.Breda – najbardziej polska miejscowość w Holandii Breda – XIII–wieczne miasto Brabancji Północnej – do dziś określana jest jako najbardziej polska miejscowość w Holandii. Podczas drugiej wojny światowej była ważnym węzłem komunikacyjnym, dlatego Niemcy – okupujący Holandię od maja 1940 r. – utworzyli w niej silny bastion obrony przed atakiem wojsk alianckich. Tymczasem przez Bredę wiodła najkrótsza droga do opanowania ujścia Mozy, co było jednym z zadań dywizji polskich pancerniaków. Polacy musieli związać walką aż trzy niemieckie dywizje piechoty. Po zaciętych walkach 29 października 1944 r. miasto zostało zdobyte przez „maczkowców”.",,
Lider Simply Red dla TVP Info: Nie mogę przestać pisać piosenek,"„Stars” czy „Something got me started” – te hity zespołu Simply Red królowały na listach przebojów na początku lat 90. Podczas prac nad najnowszym albumem „Blue-eyed soul” lider grupy Mick Hucknall gości w Polsce. W rozmowie z TVP Info opowiedział o przerwie od grania, powrocie na scenę i tym czego spodziewa się po najnowszej płycie. – Skupiam się na takich gatunkach jak soul, funk, R&B. Są przyjemne melodie, ale występują też nuty funky, idealne do tańczenia – mówił brytyjski wokalista.",,,
„Prawica szkodzi Polsce. Widzieliśmy występy pana w muszce”,"– My doskonale wiemy, że naszymi przeciwnikami nie są koledzy na listach, a PiS i skrajna prawica – mówił eurodeputowany i kandydat do PE Wojciech Olejniczak (SLD) w programie „Polityka przy kawie” w TVP1.","– Te ugrupowania szkodzą Polsce. Zarówno poprzez działania wewnątrz kraju – widzieliśmy te wszystkie występy znanego pana w muszce… Ale też i w Parlamencie Europejskim. Działalność PiS-u jest szkodliwa, nie tylko w obszarze rolnictwa – mówił europoseł z ramienia SLD. Wojciech Olejniczak tłumaczył, że eurodeputowani Prawa i Sprawiedliwości rzucają tylko hasła, „a jak przychodzi co do czego, nie mają żadnych koncepcji związanych z rozwojem Polski”. – Jednocześnie ich ugrupowania, w których znajdują się w Parlamencie Europejskim, dążą do tego, by ograniczyć dopłaty na politykę spójności i politykę rolną – przekonywał. – W nowej kadencji musimy napisać wspólnie nową politykę, gdzie od nowej perspektywy finansowej, będą jednakowe dopłaty na rolnictwo w całej Unii Europejskiej. (…) I teraz jest pytanie podstawowe: czy ktoś chce iść z nami, czy ciągle rzuca kłody pod nogi – pytał Olejniczak. – Trzeba dać odpór partiom takim jak PiS czy Nowa Prawica. Ludziom, którzy nie chcą rozwijać Unii Europejskiej i wspólnych polityk: spójności, czy polityki zatrudnienia dla młodych ludzi – wyjaśniał Olejniczak. – Dla mnie nie ulega wątpliwości, że tylko wspólne działanie w UE, za którym my jesteśmy, jest dobre – podsumował deputowany.  „Wyjazdy na Majdan niepotrzebne”Goście „Polityki przy kawie” odnieśli się także do kryzysu ukraińskiego i embarga na polską żywność na Ukrainie i w Rosji. – Stanowisko PSL jest takie, że niepotrzebnie koledzy z PiS-u i PO ścigali się na Majdan, zagrzewając do walki, bo mamy teraz perturbacje – mówił Jarosław Kalinowski. – Polska wspiera Ukrainę, ale nie może być tak, że Ukraina jeszcze szybciej niż Rosja wprowadziła embargo, a od siedmiu lat nie może znieść embarga na wołowinę – przekonywał europoseł.  – Trzeba było zagrzewać do porozumienia, a nie do walki – skwitował przedstawiciel ludowców. Poprzednika poparł Wojciech Olejniczak. – SLD od początku stało na stanowisku, że jest to konflikt rosyjsko-ukraiński, a nie polsko-rosyjski – mówił. – Powinniśmy w związku z tym występować w równym szeregu z innymi państwami UE,  a polski rząd wyszedł przed szereg i teraz mamy przypiętą metkę rusofobów i jest to problem w postrzeganiu nas przez inne państwa członkowskie UE – zakończył Olejniczak. CZYTAJ TAKŻE  Tusk: wieprzowa szarża Kaczyńskiego jest nietrafiona",,
„Wyborcza” próbuje wyprzedzić działania śledczych? „GP” o grze Czarneckiego,"– Trudno nie mieć wrażenia, że artykuł „Gazety Wyborczej” to próba wyprzedzenia różnych działań prokuratury, organów ścigania – czytamy na portalu niezależna.pl. Zdaniem autora artykuł Wojciecha Czuchnowskiego i Agnieszki Kublik to „zagranie va banque” Leszka Czarneckiego, który miał podsłuchiwać szefa Komisji Nadzoru Finansowego.","„Gazeta Wyborcza” poinformowała, że według właściciela Getin Noble Banku Leszka Czarneckiego przewodniczący Komisji Nadzoru Finansowego Marek Chrzanowski w marcu 2018 r. zaoferował przychylność dla tego banku w zamian za ok. 40 mln zł. Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. Stało się to jednak dopiero po kilku miesiącach. Do sprawy odniósł się dziennikarz śledczy Piotr Nisztor. – Jak widać, ten artykuł to zagranie va banque przez miliardera Leszka Czarneckiego, wiec podejrzewam, że w najbliższym czasie będziemy świadkami kolejnych ciekawych i szokujących wydarzeń – stwierdził w rozmowie z niezależną.pl.Nisztor twierdzi, że publikacja stenogramu „nie może zdejmować odpowiedzialności z szefa KNF”. Zdaniem dziennikarza powinien się on podać do dymisji. Jednak jak poinformował sam Marek Chrzanowski, nie zamierza on zrzec się pełnionej funkcji.– Warto zwrócić uwagę na jeszcze jedną rzecz: artykuł wskazuje na to, że Leszek Czarnecki nagrał przewodniczącego KNF. W tekście „GW” pojawia się informacja, że nie nagrał kolejnego spotkania, które odbywał z prezesem NBP. I tu pojawia się pewna wątpliwość. Jeśli nagrał przewodniczącego KNF, to czy faktycznie prawdą jest, że nie nagrał prezesa NBP? – zastanawia się Nisztor.",,
Merkel popiera Macrona w krytyce krajów Europy Wschodniej,"Kanclerz Niemiec Angela Merkel poparła w czwartek w Brukseli prezydenta Francji Emmanuela Macrona w jego krytyce pod adresem przywódców krajów Europy Środkowo–Wschodniej, którym zarzucił „cyniczne podejście” i zdradę Unii Europejskiej.","„Dzisiejszy dzień nie jest dniem gróźb, ale trzeba stale rozmawiać” – powiedziała Merkel. Niemiecka kanclerz podkreśliła, że Unia Europejska jest „wspólnotą wartości”, i poparła decyzję Komisji Europejskiej o wdrożeniu postępowania przeciwko Polsce, Węgrom i Czechom w związku z brakiem solidarności w kwestii uchodźców. Agencja dpa oceniła, że Merkel poparła Macrona „niespodziewanie wyraźnie”.  Prezydent Francji w wywiadzie dla prasy europejskiej powiedział: „Europa nie jest supermarketem, Europa jest wspólnotą losów! Sama siebie osłabia, gdy godzi się na to, by odrzucano jej zasady. Kraje Europy, które nie przestrzegają reguł, muszą ponieść wszelkie polityczne konsekwencje”. Macron: Europa Wschodnia zdradza Europę„Gdy słyszę dziś niektórych przywódców politycznych z Europy Wschodniej, to (widzę), że zdradzają oni Europę. Decydują się na rezygnację z zasad i odwracają się plecami do Europy. To jest cyniczne podejście do UE: służy im ona do rozdzielania pieniędzy - bez przestrzegania jej wartości” – mówił Macron. Francuski prezydent nie wymienił przy tym z nazwy żadnego kraju, do którego miałyby odnosić się jego słowa. „W dzisiejszym dniu przeważa optymizm” – oceniła Merkel po pierwszym posiedzeniu roboczym podczas szczytu UE. Podkreśliła postęp osiągnięty w dziedzinach bezpieczeństwa wewnętrznego i polityki obronnej. W ciągu najbliższych trzech miesięcy należy spodziewać się konkretnych projektów – powiedziała.  „To prawdziwa wartość dodana, którą uzgodniliśmy” – zaznaczyła Merkel. Pomiędzy Niemcami a Francją istnieje „całkowita zgoda” – dodała.",,
Śmierć dziennikarza Jana Kuciaka. Podejrzany przyznał się do winy,Na rozpoczętej w poniedziałek głównej rozprawie w sprawie zabójstwa dziennikarza śledczego Jana Kuciaka i jego narzeczonej prokurator przedstawił główne punkty oskarżenia i opisał przebieg zbrodni. Oskarżony o zabójstwo Miroslav Marczek przyznał się do winy.,"Według aktu oskarżenia zabójstwo Kuciaka zlecił zasiadający na ławie oskarżonych przedsiębiorca Marian Koczner. Miała być to zemsta za artykuły dziennikarza o niejasnych interesach oskarżonego. Zlecenie, a także wynagrodzenie za zabójstwo, miała przekazać znajoma Kocznera, również oskarżona Alena Zsuzsova. Odbiorcą pieniędzy i informacji o Kuciaku miał być odbywający już karę 15 lat więzienia Zoltan Andrusko. W śledztwie współpracował z policją i zawarł umowę z prokuraturą.   Według aktu oskarżenia Andrusko wynajął byłego policjanta Tomasza Szabo, który już wcześniej współpracował z byłym wojskowym Marczekiem; kilkakrotnie obejrzeli dom, w którym później zginęli Kuciak i jego narzeczona Martina Kusznirowa. Według prokuratury Marczek i Szabo ćwiczyli także sposób ucieczki. 21 lutego 2018 r. wieczorem pojechali do miejsca zamieszkania Kuciaka i czekali na dogodny moment. Około godz. 20.21 Marczek miał wejść do domu i zastrzelić dziennikarza, dwukrotnie trafiając go w klatkę piersiową z pistoletu FEG kaliber 9 mm, wyposażonego w tłumik domowej roboty. Pojedynczym strzałem w głowę miał zabić Kusznirovą.  Po morderstwie Marczek wsiadł do samochodu, którym kierował Szabo, i wspólnie pojechali na spotkanie z Andruską. Według aktu oskarżenia mieli mu powiedzieć: „Załatwione”, co dzień później Andrusko powtórzył Zsuzsovej, która następnie od Kocznera miała dostać 50 tys. euro i przekazać je Andrusko.",,
Prezydent na Orszaku Trzech Króli w Wadowicach. „To wspaniała inicjatywa”,Msza św. w wadowickim kościele św. Piotra Apostoła zainaugurowała uroczystości święta Trzech Króli w tym mieście. Uczestniczył w nich prezydent Andrzej Duda z małżonką Agatą Kornhauser-Dudą oraz wicepremier Beata Szydło. Eucharystii przewodniczył biskup Damian Muskus. – W Wadowicach Orszak Trzech Króli idzie już od kilku lat i rzeczywiście jest to wspaniała inicjatywa – mówił na koniec Orszaku prezydent.,"Po mszy św., która rozpoczęła uroczystości, ze świątyni Orszak wyruszył na wadowicki rynek, gdzie Kacper, symbolizujący Europę, Melchior – Azję, a także Baltazar – Afrykę, złożyli dary Jezusowi. W rolę mędrców wcielili się aktorzy. W uroczystościach uczestniczyły także przebrane za królów panie z koła gospodyń wiejskich z pobliskiej Wysokiej. Wpierw szły w Orszaku we własnej miejscowości, ale zdecydowały się przyjechać także do Wadowic.Wadowicki orszak przeszedł na miejski rynek, gdzie para prezydencka złożyła kwiaty przed pomnikiem św. Jana Pawła II. Podczas uroczystości głos zabierał prezydent Andrzej Duda, który podziękował mieszkańcom Wadowic za zaproszenie na orszak z okazji święta Trzech Króli. Prezydent podkreślił, że w naszym kraju orszaki stały się tradycją.– W Wadowicach Orszak Trzech Króli idzie już od kilku lat i rzeczywiście jest to wspaniała inicjatywa – mówił prezydent. – Święto Trzech Króli pokazuje, że ta ziemia się odnawia. My wszyscy idziemy w tej tradycji wiary, tego, co dla nasz tak ważne, a przede wszystkim w  tradycji wspólnoty – zaznaczał, nawiązując do hasła tegorocznych Orszaków.",,
Drony i amfibie będą patrolować Morze Śródziemne,"Włoskie statki amfibie, bezzałogowe drony i śmigłowce
rozpoczynają we wtorek patrolowanie Morza Śródziemnego, aby nie powtórzyły się więcej takie tragedie, jak w ostatnich dniach, gdy w katastrofach statków z uchodźcami zginęło ponad 400 osób.","„Mare Nostrum” (czyli „Nasze morze”) - to łaciński kryptonim operacji, określonej przez rząd w Rzymie jako „militarna i humanitarna”. Jej celem jest wzmocnienie kontroli w Cieśninie Sycylijskiej, przez którą nielegalniimigranci z Afryki próbują dotrzeć na włoskie wybrzeża, nadzór nad ichnapływem, a także niesienie pomocy na morzu.– Nie możemy tolerować tego, że Morze Śródziemne staje się morzem śmierci – oświadczył włoski premier Enrico Letta.Minister obrony Mario Mauro poinformował, że na statku amfibii San Marco,który będzie uczestniczył w operacji, znajduje się szpital o bardzo dużejpowierzchni, gdzie można leczyć ocalałych z morza uchodźców.Władze Włoch zapewniają, że na całym szlaku, którym uchodźcy uciekają zAfryki ku ich wybrzeżom, będą czuwać łodzie patrolowe. Zostaną tamzgromadzone duże ilości sprzętu wojskowego, wśród nich okręty marynarkiwojennej.Szef MSW, wicepremier Angelino Alfano zwrócił uwagę na wymowę tej olbrzymiejmobilizacji ludzi i sprzętu. Chodzi o to, jak wyjaśnił, by „odstraszyć tych,którzy myślą, że bezkarnie mogą kontynuować proceder przemytu ludzi”.Ta pierwsza we Włoszech operacja na tak wielką skalę ma doprowadzić dopołożenia kresu masowemu zjawisku przerzucania afrykańskich imigrantów zwybrzeży Libii i Tunezji. Zajmują się tym od lat zorganizowane grupyprzestępcze w tych krajach, które od imigrantów, chcących dostać się doEuropy pobierają po kilka tysięcy euro. Setki uchodźców giną co roku podczastej przeprawy.Włoski rząd zapewnia, że będzie konfiskował przemytnikom ludzi ich statki, aich samych aresztował.Media podkreślają, że nic nie wiadomo o kosztach operacji „Mare Nostrum”.Włosi oczekują teraz na konkretne decyzje Unii, które według nich dowiodłybytego, że wszystkie państwa członkowskie zrozumiały, że masowy napływimigrantów z Trzeciego Świata to sprawa całej Europy.",,
Wielki koncert z okazji 100. rocznicy Sejmu Ustawodawczego,W Teatrze Wielkim - Operze Narodowej w Warszawie odbędzie się dziś uroczysty koncert upamiętniający setną rocznicę pierwszego posiedzenia Sejmu po odzyskaniu przez Polskę niepodległości. W wydarzeniu mają wziąć udział prezydent Andrzej Duda i premier Mateusz Morawiecki.,"W programie znajdą się kompozycje lub fragmenty dzieł: Henryka Mikołaja Góreckiego, Henryka Wieniawskiego, Karola Szymanowskiego, Ferenca Liszta, Edwarda Elgara, Richarda Addinsella i Stanisława Moniuszki. Wydarzenie transmitować będzie radiowa Dwójka. Koncerty wykonają: Orkiestra Teatru Wielkiego - Opery Narodowej pod dyrekcją José Marii Florêncio; soliści: Jakub Jakowicz - skrzypce oraz Michał Szymanowski - fortepian.Transmisja przeprowadzona zostanie w audycji „Filharmonia Dwójki” w godz. 19.00-22.00. Sejm Ustawodawczy zebrał się na pierwszym posiedzeniu w Warszawie 10 lutego 1919 roku. Był to pierwszy akt odbudowy podstaw państwa i kształtowania nowej, niepodległej Polski. Pierwszy Sejm musiał stworzyć prawodawstwo, jego głównym osiągnięciem była „Konstytucja marcowa” z 1921 roku.",,
Ukraińskie pociągi i autobusy nie pojadą na Krym. Komunikacyjna blokada półwyspu,"O przerwaniu komunikacji kolejowej i autobusowej z zaanektowanym przez Rosję Krymem poinformowały władze Ukrainy. Na okupowany od marca półwysep nie będą jeździły zarówno pociągi osobowe, jak i towarowe.","Ukraińska Państwowa Inspekcja Transportu Drogowego zakazała połączeńautobusowych prowadzących na Krym ze względu – jak wyjaśniono – na obawy ożycie i zdrowie ludzi. Zakaz dotyczy wszystkich przewozów pasażerskich,niezależnie od tego, czy dokonywane są one autobusami, czy też tzw.marszrutkami, czyli mikrobusami.Wcześniej w piątek ukraińskie koleje państwowe Ukrzaliznycia ogłosiły, żewstrzymują ruch pociągów na Krym. Te, które wcześniej dojeżdżały na półwysep, będą kończyły trasy na stacjach, które są pod kontrolą władz w Kijowie.Zmiany wejdą w życie do końca tygodniaCzęść pociągów dotrze do Chersonia (wjazd na Krym od stronypółnocno-zachodniej), inna część – do stacji Nowoołeksijiwka od północnegowschodu. Są to pociągi, które do tej pory jeździły na Krym m.in. z Kijowa, Kowla,Dniepropietrowska i Odessy, a także z Moskwy. Zamykanie tych trasrozpocznie się już w sobotę i zakończy w niedzielę 29 grudnia. Ukrzaliznycia zadeklarowała, że zwróci koszty biletów pasażerom, którzy siępo nie zgłoszą.  Zostaną tylko samoloty?Przez tzw. Ukrainę kontynentalną w okresie jesienno-zimowym prowadzą jedynedrogi, którymi na Krym można dostarczać różnego rodzaju towary, w tymżywność. Od strony rosyjskiej na półwysep można dotrzeć jedynie przezprzeprawę promową w Cieśninie Kerczeńskiej, która o tej porze roku zamarza,bądź nie nadaje się do żeglugi ze względu na sztormy. Blokada kolejowa to niejedyny problem, z którym borykają się mieszkańcyokupowanego Krymu. Od środy Ukraina już dwukrotnie na kilka godzin całkowicie odcięła Krym od dostaw energii, tłumacząc to przekraczaniem limitów dostaw energii elektrycznej, które obowiązują wszystkich ukraińskich odbiorców prądu. Według agencji Interfax wyłączenia prądu doprowadziły do awarii w dwóch krymskich elektrociepłowniach. Z kolei MasterCard i Visa poinformowały o wstrzymaniu operacji z kartami bankowymi na Krymie. Ma to związek z sankcjami USA wobec półwyspu.",,
Centralny Port Lotniczy wybudujemy z Chińczykami?,Polska i Chiny są gotowe do poważnych rozmów o Centralnym Porcie Komunikacyjnym – powiedział podczas wizyty w Pekinie pełnomocnik rządu ds. spraw CPK Mikołaj Wild. Były wiceminister skarbu jest członkiem oficjalnej delegacji towarzyszącej premier Beacie Szydło.,"W niedzielę podczas forum Pasa i Szlaku Mikołaj Wild weźmie udział w panelu poświęconym międzynarodowym projektom infrastrukturalnym. Centralny Port Komunikacyjny uznawany jest za jeden z priorytetowych projektów we współpracy Polski z Chinami.  Wild podkreślił, że na obecnym etapie rozmów nie wyklucza się zaangażowania Chin w zamian za udziały w tym przedsięwzięciu. W wielu krajach świata Chiny, angażując się w projekty infrastrukturalne, przejmują w nich bowiem część udziałów.Nie wykluczamy współpracy  – Nie wykluczamy żadnej z form współpracy, natomiast wszystko zależy od ekwiwalentności świadczeń, od tego, czy umowa będzie do zaakceptowania przez obie strony – powiedział Mikołaj Wild.",,
Lotos ma nowego prezesa. Dotychczasowego odwołała rada nadzorcza spółki,"Rada nadzorcza Lotosu odwołała z zarządu spółki prezesa Mateusza Bonca; funkcję prezesa powierzyła Jarosławowi Wittstockowi, dotychczasowemu wiceprezesowi ds. korporacyjnych – poinformowała w piątek w komunikacie spółka.","„Grupa Lotos informuje, iż w dniu 6 grudnia 2019 roku otrzymała informację, że Rada Nadzorcza spółki, działając na podstawie art. 368 par. 4 Kodeksu Spółek Handlowych oraz par. 13 ust. 2 pkt. 1 w związku z par. 14 ust. 4 i 5 Statutu Spółki odwołała pana Mateusza Aleksandra Bonca ze składu zarządu Grupy LOTOS S.A. X wspólnej kadencji z dniem 6 grudnia 2019 roku” – podano w komunikacie.  Bonca prezesem zarządu Grupy Lotos był od 22 maja 2018 roku. Wcześniej, od 1 czerwca 2016, pełnił funkcję wiceprezesa zarządu Grupy Lotos. W latach 2016-2018 odpowiedzialny za Pion Strategii i Rozwoju, od marca 2018 za pion ekonomiczno-finansowy. Decyzją rady nadzorczej w okresie od 19 marca 2018 do 21 maja 2018 pełnił obowiązki prezesa zarządu.  Jak czytamy w piątkowym komunikacie, jednocześnie rada nadzorcza spółki powierzyła pełnienie funkcji prezesa Jarosławowi Adamowi Wittstockowi. Pełnił on od 11 września 2018 roku funkcję wiceprezesa zarządu ds. korporacyjnych Grupy Lotos, wchodząc w skład zarządu X kadencji. Prowadził także własną firmę doradczą. W latach 2016-2017 był dyrektorem Oddziału Pomorskiego ARiMR. Od marca 2017 roku związany zawodowo z Grupą Energa, najpierw jako dyrektor Departamentu Marketingu i Komunikacji w Energa SA, a od maja 2017 roku jako wiceprezes Energa Obrót SA zarządzający takimi obszarami jak: nadzór korporacyjny, handel hurtowy, sprzedaż do rynku biznesowego a także marketing.  Grupa Kapitałowa Lotos jest drugim co do wielkości producentem paliw w Polsce. Prowadzi wydobycie węglowodorów w Polskiej Wyłącznej Strefie Ekonomicznej Morza Bałtyckiego. Prace w zakresie eksploatacji złóż ropy naftowej prowadzone są także, w ramach Grupy Kapitałowej Lotos, w obszarze Norweskiego Szelfu Kontynentalnego i na lądowych złożach ropy naftowej na terytorium Litwy.  W skład grupy kapitałowej, oprócz Grupy Lotos, która zarządza rafinerią w Gdańsku, wchodzi obecnie kilkanaście spółek ze znakiem Lotos.  Jak czytamy na stronie internetowej Lotosu, Skarb Państwa posiada 53,19 proc. udziału w spółce.",,
Szkocja walczy o niepodległość. „Johnson musi zgodzić się na referendum”,"Szefowa autonomicznego rządu szkockiego Nicola Sturgeon oświadczyła, że brytyjski premier Boris Johnson musi zaakceptować rzeczywistość i zgodzić się na drugie referendum w sprawie niepodległości Szkocji. Jej partia SNP otrzymała 45 proc. głosów szkockich wyborców w ostatnich wyborach parlamentarnych.","W piątek w rozmowie telefonicznej z Johnsonem Sturgeon zapowiedziała, że jej rząd w przyszłym tygodniu przedstawi dokument, który uzasadni przeprowadzenie nowego referendum w Szkocji, do czego potrzebna jest zgoda rządu w Londynie. Johnson powtórzył natomiast swoje stanowisko, że nie ma podstaw do kolejnego plebiscytu, skoro poprzedni był zaledwie pięć lat temu.– Stanowczo powiedziałam mu, że mam mandat, by zaoferować ludziom wybór. Powtórzył swój sprzeciw wobec tego – powiedziała Sturgeon w Dundee, gdzie spotkała się z 48 posłami swojego ugrupowania, Szkockiej Partii Narodowej (SNP), którzy zostali wybrani do brytyjskiej Izby Gmin. – Ale spójrzmy na rzeczywistość – wybory w tym tygodniu były dla Szkocji przełomowym momentem – podkreśliła.W czwartkowych wyborach SNP wygrała w 48 spośród 59 okręgach w Szkocji, co jest dla tej partii drugim najlepszym wynikiem w historii. Zwiększyła ona swoją reprezentację w Izbie Gmin o 13 posłów.Prawo do decydowania Sturgeon w kampanii wyborczej podkreślała, że głos na SNP jest opowiedzeniem się za niepodległością. Teraz zaproponowała, by nowe referendum odbyło się w drugiej połowie przyszłego roku. – Szkocja bardzo wyraźne chce innej przyszłości niż ta, która została wybrana przez większość w pozostałej części Zjednoczonego Królestwa, i Szkocja chce mieć prawo do decydowania o własnej przyszłości – mówiła.– Torysi – choć bez wątpienia tak długo, jak to możliwe, będą wściekać się na rzeczywistość – muszą ją zaakceptować i zrozumieć. Zostali odrzuceni w Szkocji. Postawili kwestię sprzeciwu wobec referendum niepodległościowego na karcie do głosowania i stracili poparcie, stracili ponad 50 proc. miejsc – to była katastrofalna porażka torysów w tej sprawie – przekonywała Sturgeon.",,
Dolnośląskie: Bankowiec okradł niepełnosprawną osobę,"Pracownik lubińskiego banku zawierał fikcyjne umowy pożyczek, posługując się przy tym podrobionymi dokumentami. Bezprawnie wykorzystywał dane niepełnosprawnego klienta banku. Przez te działanie doprowadził do niekorzystnego rozporządzenia mienia instytucję finansową, w której pracował i jej klienta na kwotę blisko 155 tysięcy złotych. Teraz grozi mu 8 lat więzienia.","Z dotychczasowych ustaleń wynika, że 36-letni mężczyzna zatrudniony w jednym z lubińskich banków bezprawnie wykorzystywał dane klienta placówki – niepełnosprawnego mieszkańca powiatu lubińskiego. Podejrzany zawierał fikcyjne umowy pożyczek, posługując się przy tym podrobionymi dokumentami.  Mężczyzna działał w ten sposób co najmniej przez kilka miesięcy, doprowadzając do niekorzystnego rozporządzenia mieniem instytucję finansową, w której pracował i jej klienta na kwotę blisko 155 tysięcy złotych.  W trakcie wykonywania czynności funkcjonariusze ustalili również, że 36-latek usiłował doprowadzić do niekorzystnego rozporządzenia mieniem ten sam bank na kwotę blisko 171 tysięcy złotych.",,
„Nie damy się zastraszyć”. Minister Jaki odpowiada grożącej zarzutami PO,"Zarzuty domniemanego zamachu stanu stawiane posłom PiS przez szefa klubu PO Sławomira Neumanna nie robią wrażenia na wiceministrze sprawiedliwości Patryku Jakim. – To jest myślenie Platformy Obywatelskiej: wszyscy, którzy się z nami nie zgadzają tak jak w Chinach powinni siedzieć w więzieniu – ocenił w programie „Minęła 20”.",,,
„Kierownictwo Platformy usunęło Brejzę z pierwszej linii strzału. Wykopali go do Senatu”,"– W przypadku Inowrocławia i posła Krzysztofa Brejzy mielibyśmy mieć do czynienia z zorganizowaną akcją, zatrudnianiem ludzi za pieniądze, wyprowadzaniem pieniędzy z urzędu miasta. To stawia w zupełnie nowym świetle fakt, że Brejza zniknął z listy sejmowej i znalazł się na liście do Senatu – ocenił w poniedziałek w programie „#Jedziemy” w TVP Info zastępca rzecznika PiS Radosław Fogiel.","Portal tvp.info ujawnił szczegóły funkcjonowania „wydziału nienawiści” w inowrocławskim ratuszu, którym kierował poseł Platformy Obywatelskiej Krzysztof Brejza.  „Grupa portalowa” Brejzy posługiwała się w swoich działaniach nieprawdziwymi informacjami, hejtem, szerzeniem nienawiści i bezpardonowym atakowaniem przeciwników sugestiami dotyczącymi ich wyglądu, życia prywatnego czy orientacji seksualnej.W TVP Info Fogiel, pytany o ustalenia portalu tvp.info w sprawie inowrocławskiego ratusza powiedział, że „jeśli te doniesienia się potwierdzą, mamy do czynienia z dużą historią”. – Dziwię się opozycji, która jest taka skłonna do potępiania tego, co wydarzyło się wokół ministra Piebiaka. Teraz opozycja nagle nabiera wody w usta i nie komentuje sprawy Brejzy – mówił.– Mamy tu do czynienia ze sprawą dużo większego kalibru, w przypadku Piebiaka to kwestia jednej osoby, która w sposób nazbyt entuzjastyczny podeszła do sporu politycznego. W przypadku Inowrocławia i posła Brejzy mielibyśmy mieć do czynienia z zorganizowaną akcją, zatrudnianiem ludzi za pieniądze, wyprowadzaniem pieniędzy z urzędu miasta – stwierdził. Jak ocenił Fogiel, „to stawia w zupełnie nowym świetle fakt, że Brejza zniknął z listy sejmowej i znalazł się na liście do Senatu”. – Ja byłem przekonany, że wyrzucenie Brejzy z listy sejmowej i wykopanie do Senatu jest specyficznym sposobem podziękowania szefowi sztabu. Zakładałem, że to taka trudna miłość wewnętrzna w Platformie – ironizował.",,
Kontakt do niezrzeszonego senatora Gawłowskiego. Podał maila Platformy,"Senator niezrzeszony Stanisław Gawłowski – wcześniej poseł PO i sekretarz generalny tej partii – na stronach internetowych Senatu przedstawił w formularzu kontaktowym maila – koszalińskiej Platformy Obywatelskiej. „Wszystko jasne – niezrzeszony, ale jednak Platforma” – komentuje senator PiS Marek Pęk.","Gawłowski jest senatorem niezrzeszonym podobnie jak były szef Najwyższej Izby Kontroli Krzysztof Kwiatkowski, senator Lidia Staroń i senator Wadim Tyszkiewicz.  W formularzu kontaktowym na stronach Senatu polityk podał maila, pod którym można się z nim skontaktować. Zwrócono uwagę, że mimo, iż jest senatorem niezrzeszonym, przedstawił adres koszalińskiej Platformy Obywatelskiej. Dla Gawłowskiego, czterokrotnie wybieranego na posła, wiceministra środowiska w rządzie PO-PSL, byłego sekretarza generalnego PO, jest to pierwsza kadencja w Senacie. Gawłowski jest członkiem PO, choć o mandat senatora ubiegał się z własnego komitetu – KWW Demokracja Obywatelska.  Ruszając z kampanią wyborczą polityk tłumaczył, że startuje samodzielnie do Senatu, bo nie chce, by „ataki PiS” na niego w jakikolwiek sposób obciążały jego przyjaciół z Koalicji Obywatelskiej, z szeroko rozumianej opozycji. Jednocześnie zaznaczył, że ani KO się od niego nie odcięła, ani on nie odciął się od niej.  Gawłowski jest jednym z oskarżonych w tzw. aferze melioracyjnej, m.in. o przestępstwa o charakterze korupcyjnym i pranie brudnych pieniędzy. Chodzi o nieprawidłowości przy 26 inwestycjach realizowanych przez Zachodniopomorski Zarząd Melioracji i Urządzeń Wodnych w Szczecinie. Proces ma ruszyć we wtorek.",,
Wyścig do Białego Domu. Były gubernator przegrał z sondażami i budżetem,Były gubernator stanu Kolorado John Hickenlooper wycofał się z walki o nominację kandydata do prezydentury z Partii Demokratycznej. Rozważa natomiast ubieganie się o mandat senatora z tego stanu.,"Hickenlooper nie zdołał przebić się ze swoim centrowym programem wśród 24 walczących o tę nominację polityków Partii Demokratycznej. Miał też niskie notowania w sondażach i nie dysponował odpowiednim wsparciem finansowym.W nagraniu wideo 67-letni Hickenlooper przekazał, że wielu wyborców z jego stanu wzywa go aby podjął walkę o fotel senatora. Do tego samego wzywa go przywódca mniejszości demokratycznej w Senacie Chuck Schumer.Hickenlooper, który jest popularnym politykiem w Kolorado, zapowiedział, że „poważnie rozważy” te apele. O mandat senatora z tego stanu ubiega się już 10 innych Demokratów. Obecnie stan Kolorado reprezentuje w Senacie Republikanin Cory Gardner.Podczas ostatnich wyborów do Kongresu Demokratom udało się, na fali niezadowolenia znacznej części wyborców z polityki obecnego republikańskiego prezydenta Donalda Trumpa, zdobyć przewagę w Izbie Reprezentantów. Senat pozostał jednak pod kontrolą Republikanów.",,
Mijają trzy miesiące od podpisania porozumienia w Mińsku. Merkel: rozejm nie jest w pełni przestrzegany,"– Nie doszliśmy jeszcze tam, dokąd chcieliśmy dojść  – stwierdziła kanclerz Niemiec Angela Merkel podczas spotkania z prezydentem Ukrainy Petro Poroszenką w Berlinie. Szefowa rządu zapewniła o poparciu dla kraju, który padł ofiarą rosyjskiej agresji.","Merkel przyznała, że łamane są ustalenia uzgodnionego trzy miesiące temu w Mińsku rozejmu. Dodała, że w Szyrokinie i okolicach lotniska w Doniecku wśród żołnierzy są zabici i ranni.Wciąż dochodzi do wymiany ognia– Musimy doprowadzić do tego, by także w tych dwóch miejscach zapanował rozejm – stwierdziła kanclerz. – Rozejm nie jest w pełni przestrzegany. Nie doszliśmy jeszcze tam, dokąd chcieliśmy dojść – podkreśliła Merkel, która w niedzielę spotkała się w Moskwie z prezydentem Rosji Władimirem Putinem.Poroszenko przyznał, że w zachodniej i południowej części jego kraju wciąż jest niespokojnie. – Niestety, musimy stwierdzić, że zawieszenie broni nie jest przestrzegane. Każdego dnia Ukraina traci swoich najlepszych synów – zaznaczył prezydent.Do ostatniej kropli krwiW wywiadzie udzielonym telewizji ZDF Poroszenko powiedział, że od czasu podpisania porozumienia w Mińsku zginęło „83 bohaterów”. Oskarżył też Rosję o zwiększanie liczby żołnierzy stacjonujących w terenach objętych konfliktem. – Będziemy walczyli do ostatniej kropli krwi – zapewnił.",,
Trzej sprawcy przewrócili pomnik ks. Henryka Jankowskiego w Gdańsku,W nocy ze środy na czwartek trzech mężczyzn przewróciło pomnik ks. Henryka Jankowskiego w Gdańsku. Wobec zmarłego prałata w ostatnich miesiącach wysnuwano zarzuty o seksualnym molestowaniu nieletnich. Sprawców zatrzymała policja.,"Pomnik prałata Jankowskiego, stojący obok kościoła św. Brygidy w Gdańsku został zniszczony w nocy ze środy na czwartek przez trzech mężczyzn. Monument przewrócono, podważając cokół, za pomocą lin osunięto go na podłożone tam gumowe opony. Na już leżący pomnik mężczyźni położyli dziecięcą bieliznę i komżę – strój ministranta.„Podejmujemy działanie, którego celem jest symboliczne strącenie ze wspólnotowego piedestału fałszywej pamięci i czci Henryka Jankowskiego. Tak wyraża się nasza obywatelska niezgoda na obecność w przestrzeni publicznej zła, pogardy dla drugiego człowieka i jego uprzedmiotowienia, gwałtu na jego wolności i prywatności, braku szacunku dla bólu i gniewu ofiar, wreszcie też – mowy nienawiści, a także bałwochwalczego kultu osób będących sprawcami podobnych czynów” – napisali aktywiści w manifeście, który przekazali redakcji OKO.press.Na miejsce zdarzenia przyjechała policja. Aktywiści zostali wylegitymowani przez funkcjonariuszy, a następnie przewiezieni na komendę.– Policjanci w wyniku interwencji zatrzymali trzy osoby. Są to mężczyźni w wieku od 39 do 41 lat. Wszyscy są mieszkańcami Warszawy. Wylegitymowano również świadków tej interwencji – trzy osoby – które to zdarzenie nagrywały. Nośnik z danymi został zabezpieczony – poinformowała oficer prasowa komendy miejskiej policji w Gdańsku aspirant Karina Kamińska. Dodała, że wstępna kwalifikacja czynu dotyczy złamania przepisów artykułu 261 kodeksu karnego. Dotyczy on znieważenia pomnika lub miejsca publicznego urządzonego w celu upamiętnienia zdarzenia historycznego lub osoby. Za ten czyn grozi kara grzywny lub ograniczenia wolności. Według portalu wPolityce.pl mężczyźni to aktywiści Obywateli RP. Miasto przeniesie do magazynu pomnik ks. Jankowskiego – powiedziała rzeczniczka gdańskiego ratusza Magdalena Skorupka-Kaczmarek. O jego dalszych losach – wedle słów rzeczniczki – ma zdecydować społeczny komitet budowy pomnika. Rzeczniczka powiedziała, że jeśli pomnik pozostałby na dotychczasowym miejscu, mógłby znów zostać zdewastowany. Ratusz nie chce dalszej eskalacji emocji – mówiła. Nagranie filmowe z tego zdarzenia udostępnił na portalu społecznościowym dziennikarz Tomasz Sekielski.",,
Kosiniak-Kamysz: Opozycja w jednym bloku nie ma szans z PiS,Opozycja w jednym bloku nie ma szans wygrać wyborów parlamentarnych z PiS; jest na to szansa tylko w dwóch blokach: lewicowo-liberalnym i centrowo-chrześcijańskim. PSL będzie tworzyć ten drugi blok – podkreślił prezes ludowców Władysław Kosiniak-Kamysz.,"Prezes PSL został zapytany na konferencji prasowej w Sejmie, jaką decyzję podejmie ostatecznie Stronnictwo ws. startu w wyborach do Sejmu i Senatu, w kontekście m.in. zaplanowanego w najbliższych dniach spotkania z liderem PO Grzegorzem Schetyną.– My składamy jasną propozycję dla Polaków – Koalicja Polska, czyli gromadzenie wokół PSL wszystkich środowisk, które podpisują się ideowo pod naszym programem – oświadczył Kosiniak-Kamysz.Jak wyjaśnił, PSL opowiada się za „Polską zdefiniowaną w preambule konstytucji – (Polską) dla wszystkich, dla tych wierzących w Boga – którzy z wiary czerpią te najważniejsze wartości, jak: dobro, prawda, piękno i sprawiedliwość – i niewierzących oraz poszukujących tych wartości w innych źródłach, ale chcących budować Polskę opartą o: zasadę pomocniczości, wspierania siebie nawzajem, zasadę solidaryzmu społecznego oraz społeczną gospodarkę rynkową”.– To są przesłania ideowe tradycji i wartości, szacunku dla korzeni chrześcijańskich – powiedział lider PSL.Kosiniak-Kamysz dodał, że wśród propozycji programowych ludowców znalazły się m.in. hasła emerytury bez podatku, czystej  Polski i stawiania na odnawialne źródła energii oraz darmowe szczepienia i leki dla dzieci. Zapewnił, że PSL jest otwarty na rozmowę z każdym, kto podziela wartości i propozycje programowe ludowców.Ocenił też, że opozycja w jednej koalicji nie ma szans wygrać z PiS. – Uważam, że opozycja w jednym bloku nie ma szans wygrać wyborów z PiS, ma szansę to zrobić tylko w dwóch blokach: lewicowo-liberalnym i centrowo-chrześcijańskim, który będzie tworzyć PSL – oświadczył Kosiniak-Kamysz. – Pytanie do PO, gdzie chce się znaleźć i jaką drogę wybiera Ǿ dodał.",,
Amerykańskie LNG rozbija rosyjski monopol. Polska hubem dla całego Trójmorza [OPINIA],"Efektem wizyty prezydenta Andrzeja Dudy w USA jest nie tylko wzmocnienie amerykańskiej obecności wojskowej w Polsce, ale także zacieśnienie współpracy energetycznej. Zwiększenie importu LNG to nie tylko znakomita wiadomość dla naszej gospodarki, ale także krajów regionu. Otwiera się bowiem perspektywa mocnego osłabienia wpływów energetycznych Rosji w całym rejonie Trójmorza.","Polska wchodzi na kolejne etapy procesu zrzucania rosyjskiego monopolu energetycznego, który przez lata krępował rozwój naszego kraju i uzależniał nas od mniejszych i większych nacisków płynących z Kremla. W trakcie wizyty prezydenta Andrzeja Dudy w USA, spółka PGNiG poinformowała, że zakontraktowała 1,5 mln ton LNG rocznie więcej przez 20 lat od firmy Venture Global z planowanego terminala eksportowego Plaquemines LNG. Z terminali eksportowych zlokalizowanych w Luizjanie nad Zatoką Meksykańską od 2022 i 2023 roku spółka będzie odbierać rok rocznie łącznie 3,5 mln ton gazu LNG, co odpowiada ok. 4,73 mld m sześc. gazu ziemnego po regazyfikacji. Oznacza to, że od 2022 roku będziemy odbierać od USA ok. 9,5 mld m sześc. LNG, czyli prawie tyle samo, co obecnie importujemy z Rosji, na mocy obowiązującego do końca 2022 roku, bardzo niekorzystnego dla nas – pod względem politycznym i ekonomicznym – kontraktu jamalskiego. Wiele wskazuje na to, że za trzy lata zakończymy ostatecznie biznes gazowy z Moskwą. Obecny podczas podpisywania umowy sekretarz energii USA Rick Perry podkreślał, że współpraca w zakresie energetycznym wzmacnia sojusz polsko-amerykański i zaznaczył, że prawdziwe bezpieczeństwo energetyczne osiąga się poprzez dywersyfikację źródeł. – Pod kierownictwem prezydenta Trumpa nasze dwa narody rozpoczęły strategiczny dialog energetyczny między USA a Polską, który wzmacnia i wspiera partnerstwa takie jak to. Oczekujemy jeszcze więcej w nadchodzących miesiącach i latach – powiedział Rick Perry.  Z  kolei prezes PGNiG Piotr Woźniak ocenił, że „zwiększenie portfela LNG” jest szczególnie ważne dla naszego kraju w kontekście roku 2022, gdy wygaśnie kontakt jamalski. Zwracał przy tym uwagę, że udało się wynegocjować konkurencyjne warunki umowy. Chociaż informacje dotyczące ceny surowca, jak i pozostałych szczegółów podpisanego dokumentu pozostają tajemnicą, to jednak wiele wskazuje, że kwoty te są o wiele niższe niż te, które Polska do tej pory płaciła Rosjanom. O tym, jak wiele nasz kraj zyskuje dzięki współpracy energetycznej z USA, mówił w piątek prezydent Andrzej Duda, który odwiedził terminal LNG Sabine Pass w Zatoce Meksykańskiej. Polski przywódca podkreślił, że nasz kraj chce się stać „silnym hubem”, jeśli chodzi o dostarczanie gazu ziemnego do Europy, przede wszystkim do Europy Środkowej.   – To bezpieczeństwo energetyczne jest potrzebne nie tylko w Polsce, ale jest potrzebne w całym obszarze pomiędzy Bałtykiem, Adriatykiem i Morzem Czarnym, w obszarze nad którym niepodzielnie jeszcze do niedawna panował rosyjski Gazprom. Po doświadczeniach Ukrainy, po tym, jak Rosjanie potrafili nagle przerwać dostawy tego niezwykle potrzebnego, niezbędnego surowca, wszyscy wyciągnęliśmy tragiczną lekcję – powiedział Andrzej Duda. Dodał, że Polska w najbliższych latach będzie rozbudowywać sieć połączeń gazowych, interkonektory łączące nasz kraj z państwami regionu. Na szerszy kontekst zwiększania przez nasz kraj dostaw LNG z USA zwracał również uwagę w rozmowie z PAP politolog Przemysław Żurawski vel Gajewski. – Należy pamiętać, że w ramach Trójmorza ma być zbudowany rurociąg od Polski do Chorwacji, na wyspie Krk ma powstać terminal LNG podobny do tego, jaki mamy w Świnoujściu. To uniezależni kraje tej części Europy od gazu z Rosji – wyjaśnił politolog. – Inwestycje uderzające w interesy Rosji muszą być chronione wojskowo. Wszystko pasuje – i nam, i im – dodał. – Trzeba też zauważyć, że od razu poparcie dla porozumień Polska-USA wyraziła Litwa. Zyskując poparcie potężnego sojusznika sami przyciągamy do współpracy mniejsze państwa regionu – podkreślił Przemysław Żurawski vel Gajewski. Rząd PiS od samego początku swojego istnienia działa na rzecz wzmocnienia suwerenności energetycznej od Rosji. Ogromnym sukcesem okazało się otwarcie w 2015 roku gazoportu im. Prezydenta Lecha Kaczyńskiego w Świnoujściu, do którego trafiają statki transportujące skroplony gaz ziemny. Pod koniec kwietnia zapadła decyzja o realizacji programu rozbudowy terminala, poprzez: zwiększenie mocy regazyfikacyjnych z 5 do 7,5 mln metrów sześciennych, budowę drugiego nabrzeża przeznaczonego dla mniejszych jednostek pływających, postawienie trzeciego zbiornika na LNG o pojemności 180 tys. metrów sześciennych, a także skonstruowanie bocznicy kolejowej do przeładunku gazu skroplonego na cysterny kolejowe i kontenery ISO. Sukces polskiego terminala został doceniony przez Komisję Europejską, w efekcie jego rozbudowa będzie dofinansowana ze środków unijnych. KE wskazuje, że jest on największym obiektem skroplonego gazu ziemnego w Europie Północnej i Europie Środkowo-Wschodniej i nie tylko zwiększa bezpieczeństwo energetyczne Polski, ale prowadzi do rzeczywistej dywersyfikacji źródeł dostaw gazu także dla krajów sąsiedzkich. KE chwaliła również rząd w Warszawie za inne elementy programu dywersyfikacji, jak budowę gazociągu Baltic Pipe, który również może liczyć na unijne dofinansowanie. Obie inicjatywy polskiego rządu zostały umieszczone na europejskiej liście projektów wspólnego zainteresowania (PCI), na której znajdują się projekty, mające szczególne znaczenie dla zwiększenia bezpieczeństwa i dywersyfikacji dostaw gazu ziemnego w Europie. Po roku 2022 Baltic Pipe ma umożliwić przesył gazu z Morza Północnego na rynek polski i dalej do krajów bałtyckich, a także do użytkowników końcowych w krajach sąsiednich. Gazociąg ten umożliwi również dostawę gazu z Polski na rynek duński i szwedzki, w tym importowanego LNG.  Polska nie tylko prowadzi politykę dywersyfikacyjną, która jest chwalona zarówno przez UE, USA, jak i kraje regionu, ale także jest jednym z głównych przeciwników budowy Nord Stream 2. Niemiecko-rosyjski gazociąg jest bowiem sprzeczny z założeniami unijnej solidarności, stanowi zagrożenie dla bezpieczeństwa krajów Europy Środkowo-Wschodniej, uzależnia Niemcy od dostaw z Rosji – co może wpłynąć na jeszcze bardziej prorosyjską postawę Berlina niż do tej pory – a także osłabia pozycję Ukrainy wobec tego kraju i umożliwia zdobywanie dodatkowych środków ludziom powiązanym z Władimirem Putinem. Nord Stream 2 omija Ukrainę, co powoduje dużą stratę dla jej budżetu, gdyż nie będzie już mogła czerpać zysków z opłat transportowych, a także zwiększa nacisk polityczny Kremla wobec Kijowa. Moskwa grozi bowiem, że po jego wybudowaniu, nie będzie już musiała przesyłać surowca przez ukraińskie terytorium. Postawa krytyczna Polski wobec tej inicjatywy zyskuje wsparcie Waszyngtonu, który wielokrotnie ostrzegał przed uzależnianiem się Niemiec od dostaw z Rosji, a także groził nałożeniem sankcji na zachodnie firmy uczestniczące w tym projekcie. Berlin wciąż jednak pozostaje głuchy na apele swoich sojuszników i pogłębia, pomimo sankcji unijnych i amerykańskich nałożonych na Rosję za jej agresywną postawę wobec Ukrainy, współpracę gospodarczą z Moskwą. To zaś w jeszcze większym stopniu wskazuje na potrzebę intensyfikacji sojuszu polsko-amerykańskiego. Petar Petrović Autor jest dziennikarzem Polskiego Radia.",,
"NATO obroni przed Rosją? Niemcy, Francuzi i Włosi niechętni pomocy „zaatakowanym sojusznikom”","Choć mieszkańcy państw NATO winią Rosję za trwający na Ukrainie kryzys, tylko nieliczni są za zbrojeniem Kijowa – wynika z raportu amerykańskiego instytutu opinii publicznej Pew Research Center. Większość Niemców, Francuzów i Włochów uważa, że ich kraje nie powinny użyć siły, gdyby doszło do konfliktu Rosji z sojusznikiem NATO. W Polsce prawie połowa badanych jest za takim rozwiązaniem.","Opublikowany w środę raport Pew Research Center powstał w oparciu o sondaże przeprowadzone w ośmiu krajach należących do NATO: USA, Kanadzie, Francji, Niemczech, Włoszech, Polsce, Hiszpanii i Wielkiej Brytanii, a także w Rosji i na Ukrainie między 6 kwietnia a 15 maja.  Pomoc Ukrainie? Tak, ale materialna Zgodnie z sondażami, 39 proc. mieszkańców badanych ośmiu państw NATO uważa, że to Rosja ponosi główną winę za trwający konflikt na wschodzie Ukrainy, a kolejne 18 proc. uważa, że winni są prorosyjscy separatyści w Ługańsku i Doniecku. Połowa respondentów, w tym najwięcej w Polsce – 70 proc., uważa też, że Rosja stanowi poważne wojskowe zagrożenie dla swych sąsiadów. 70 proc. respondentów stwierdziło, że w odpowiedzi na kryzys Zachód powinien przyjść z pomocą ekonomiczną Ukrainie. 57 proc. zgodziło się też, że Ukraina powinna przystąpić do NATO; najwięcej osób chce tego w Kanadzie (65 proc.), USA (62 proc.) i Polsce (59 proc.), a najmniej we Włoszech (35 proc.) i Niemczech (36 proc.). Połowa respondentów z państw należących do UE opowiedziała się też za przyjęciem Ukrainy do Unii Europejskiej, w tym najwięcej Hiszpanów (65 proc.) i Polaków (60 proc.), a najmniej Włochów (37 proc.) i Niemców (41 proc.). Równocześnie mieszkańcy krajów NATO pozostają niechętni, jeśli chodzi o angażowanie się wojskowe w konflikt na Ukrainie. W sumie tylko 41 proc. opowiedziało się za tym, by NATO wysłało broń Ukrainie. Najwięcej zwolenników tej idei jest w Polsce (50 proc.), USA (46 proc.) i Kanadzie (44 proc.), a najmniej w Niemczech (19 proc.) i we Włoszech (22 proc.).  Większość niechętna użyciu siły. W Polsce odwrotnie Co więcej, jak piszą autorzy raportu Pew, „większość ankietowanych w krajach NATO jest niechętna wywiązywaniu się z art. 5 Traktatu Północnoatlantyckiego, który przewiduje, że kraje członkowskie przyjdą z pomocą zaatakowanym sojusznikom”. Tylko w dwóch krajach – USA i Kanadzie – ponad połowa respondentów uważa, że ich kraj powinien użyć siły wojskowej, gdyby Rosja zaatakowała sojusznika z NATO – odpowiednio 56 i 53 proc., natomiast ponad połowa badanych w Niemczech (58 proc.), Francji (53 proc.) i we Włoszech (51 proc.) powiedziała, że nie. W Polsce 48 proc. badanych powiedziało, że Polska powinna użyć siły wojskowej w obronie sojusznika przeciwko Rosji, a 38 proc. badanych (najmniej spośród uczestniczących w sondażu krajów), że nie powinna.  Na odsiecz sąsiadowi RosjiW sumie 48 proc. respondentów stwierdziło, że ich kraj powinien użyć siły wojskowej, gdyby doszło do konfliktu zbrojnego między Rosją a jednym z jej sąsiadów należących do NATO, a 42 proc. wyraziło zdanie przeciwne.  Amerykanie pomogą?W przeciwieństwie do zajmowanego stanowiska o zaangażowaniu własnego kraju, większość mieszkańców państw NATO (68 proc.) wyraziła przekonanie, że USA przyjdą z pomocą broniąc sojusznika przed atakiem Rosji. Polska wyróżnia się na tle innych państw NATO, gdyż tylko 49 proc. (najmniej spośród badanych) wierzy, że Amerykanie przyszliby z pomocą, a 31 proc. nie wierzy.",,
Prezydent Duda leci do Kijowa. Ukraina świętuje 25 lat niepodległości,Andrzej Duda rozpoczyna wieczorem dwudniową wizytę w Kijowie. Głównym jej punktem będzie w środę udział prezydenta w obchodach 25-lecia niepodległości Ukrainy.,"Na wtorek nie przewidziano żadnych oficjalnych spotkań. Następnego dnia – jak poinformował sekretarz stanu w kancelarii prezydenta Krzysztof Szczerski – Andrzej Duda wraz z Petrem Poroszenką wezmą udział w uroczystościach na placu Niepodległości. Prezydent Duda będzie jedynym zagranicznym gościem tej rangi.Rozmowy w cztery oczyKolejnym punktem wizyty Andrzeja Dudy w Kijowie będą  dwustronne rozmowy prezydentów. – Poświęcone będą głównie kwestiom bezpieczeństwa i wojnie we wschodniej części Ukrainy – dodał Krzysztof Szczerski. Prezydenci planują też podpisanie wspólnej deklaracji, dotyczącej ostatnich 25 lat niepodległości Ukrainy. Będzie ona podkreślała m.in. wsparcie Warszawy dla Kijowa w prozachodnich dążeniach.Narada ambasadorówPrezydent Duda weźmie udział w dorocznej naradzie ambasadorów Ukrainy. Sekretarz stanu w Kancelarii Prezydenta Krzysztof Szczerski zaznacza, że jest to wyjątek od reguły. Wizytę zakończy spotkanie prezydenta z biskupem Witalijem Skomarowskim, administratorem apostolskim diecezji kijowsko-żytomierskiej. Prezydent przekaże biskupowi krzyż z napisem: „Pamięci pomordowanych Polaków, mieszkańców tych ziem”. Krucyfiks, jako wotum zostanie przekazany do kijowskiego kościoła katedralnego pw. św. Aleksandra.",,
„Dla mnie Wiosna się skończyła”. Z partii odchodzi wieloletni współpracownik Biedronia,Wieloletni współpracownik lidera partii Roberta Biedronia i współtwórca Wiosny Marcin Anaszewicz opuszcza ugrupowanie. – Z dniem dzisiejszym wystąpiłem z Wiosny. Decyzja o jednym klubie Lewicy tak naprawdę kończy historię Wiosny i stąd moja decyzja – poinformował polityk.,"– Wysłałem dzisiaj moje oświadczenie do zarządu partii, zgodnie ze statutem, wystąpiłem z dniem dzisiejszym z Wiosny – powiedział Anaszewicz. Jak dodał, jego odchodzenie z partii miało kilka etapów. – Pierwszy etap to było odejście z zarządu partii i nie kandydowanie w wyborach do Sejmu. To była moja próba protestu przed pomysłem startu kandydatów Wiosny z list innych partii. Najpierw to był pomysł współpracy z Platformą Obywatelską, a w efekcie z Sojuszem Lewicy Demokratycznej – mówił. Anaszewicz podkreślił, że po wyborach parlamentarnych miał nadzieję, że Wiosna podejmie decyzję o utworzeniu samodzielnego klubu w Sejmie. – To dawałoby szansę na kontynuację strategii Wiosny i budowanie czegoś niezależnego, progresywnego, czegoś, co miałoby odświeżyć polską scenę polityczną i niestety decyzja o jednym klubie tak naprawdę kończy historię Wiosny i stąd moja decyzja – dodał. Dopytywany, czy wycofuje się z polityki, odpowiedział, że nie podjął jeszcze decyzji. – Mam takie wrażenie, że Polska potrzebuje nadal progresywnej partii politycznej dla wyborców, którzy są zawiedzeni tym, co dzieje się na polskiej scenie politycznej. Sam fakt, że Prawo i Sprawiedliwość rządzi kolejne cztery lata pokazuje, że jest nadal do zrobienia w polskiej polityce – zaznaczył. Anaszewicz odnosząc się na Twitterze do sytuacji Wiosny, która z Lewicą Razem i Sojuszem Lewicy Demokratycznej stworzyła klub parlamentarny, napisał: „Dla mnie Wiosna się skończyła. Droga, którą podąża, nie jest tą, którą z Robertem wyznaczyliśmy. Kiedy w dwójkę zaczęliśmy tworzyć partię, marzyliśmy o partii progresywnej, opartej na ludziach nieobciążonych przeszłością, niezależnej od starych partii. Ja wiem, jakie były cele”. Pogratulował również w czwartek na Twitterze liderom Wiosny: sekretarzowi generalnemu partii Krzysztofowi Gawkowskiemu, który został szefem wspólnego klubu Lewicy, a także wiceprezes partii Gabrieli Morawskiej-Staneckiej, która przez klub zostanie rekomendowana na wicemarszałek Senatu. – Ciężko na to zapracowaliście, ale to jest wyłącznie wasz osobisty sukces. Strategia Wiosny, cele Wiosny okazały się porażką. Na lewicy zamiast progresu mamy regres. Życzę wam powodzenia – podkreślił.Pod koniec października z Wiosną pożegnała się europosłanka Sylwia Spurek. „To nie jest Wiosna, do której wstępowałam, ale będę pamiętała tę, do której wstąpiłam. Jest tam wiele osób, które cenię i liczę na współpracę z nimi. Dziś zrezygnowałam z członkostwa w Wiośnie. Będę niezależną posłanką S&D w PE. Wartości, program, cele są bez zmian. Dziękuję” – napisała wówczas w oświadczeniu na Twitterze. W wyborach komitet wyborczy Sojuszu Lewicy Demokratycznej, z którego list startowali kandydaci SLD, Wiosny Roberta Biedronia i Lewicy Razem, otrzymał 12,56 proc. głosów, co przełożyło się na 49 mandatów w Sejmie. 24 z nich przypadło SLD, 19 Wiośnie, a 6 Lewicy Razem. Lewica zdobyła także dwa mandaty w Sejmie – jeden uzyskała wiceprezes Wiosny Gabriela Morawska–Stanecka, a drugi przewodniczący Polskiej Partii Socjalistycznej Wojciech Konieczny.",,
"Lech Wałęsa ujawnia, jak ocalić cywilizację. „Trzeba mnie słuchać”","Doprowadzamy cywilizację do momentu, w którym nie da się iść dalej – powiedział były prezydent Lech Wałęsa. Dodał, że jest jednak nadzieja. Postawił jeden warunek: „trzeba słuchać starego Wałęsy”. Stwierdził też, że to jemu przypadają największe zasługi, jeśli chodzi o zniesienie wiz do USA.","Były prezydent Polski w rozmowie z „Faktem” odniósł się do kwestii zniesienia wiz do USA. Zapytany, czyj to był sukces wskazał, że „w tym kraju na walkę o wizy najwięcej czasu poświęciłem ja”. ؘ– To także mnie zależało na tym, żeby dowiedzieć się prawdy: dlaczego Amerykanie latami używają takich niepoważnych argumentów, by nie dać nam bezwizowego wjazdu. W końcu wymusiłem uczciwą odpowiedź na pani Clinton, kiedy była sekretarzem stanu. Powiedziała: „Proszę pana, Polska to wielki naród. Ale my jesteśmy na szczycie możliwości przepustowych we wszystkich punktach granicznych. Gdybyśmy otworzyli granice dla Polski, to jesteśmy kompletnie zablokowani”– opowiada. – Gdybyśmy otworzyli granice dla Polski, to jesteśmy kompletnie zablokowani. To są prawdziwe powody, dla których nas wcześniej nie wpuszczali. A teraz, kiedy najbardziej aktywni Polacy wyjechali w świat, nie ma takiego wielkiego ciśnienia – tłumaczy polityk.Dalej Wałęsa powiedział, że „nasza Polonia” mówiła: „dajcie Polsce wjazd bezwizowy”, a z drugiej strony: „nie dawajcie, bo oni całymi rodzinami przyjadą, będą siedzieć, nie będzie można ich wyrzucić”. – Nasza Polonia była za, a nawet przeciw – ocenił.Na pytanie, czy poruszy ten temat w rozmowie z prezydentem USA Donaldem Trumpem odparł, że „jak się dowie, że zamierzam z nim o tym mówić, to nie dojdzie do spotkania”. – A ja mu powiem parę rzeczy prawdziwych – stwierdził. Na pytanie, czy nie ma już odwrotu Wałęsa stwierdził, że jest, ale „trzeba słuchać starego Wałęsy”. – A on mówi: „Naszemu pokoleniu przyszło żyć z wyzwaniami w dwóch dziedzinach”. Po pierwsze, zakończyć niedobre podziały, spory o granice państwa itd. Bo zbudowaliśmy technologie, które nie mieszczą się w krajach. Trzeba dla nich większego zorganizowania. Po drugie, na jakich fundamentach tworzyć tę nową organizację? Coś padło, ale to drugie jeszcze nie powstało – jesteśmy pośrodku. I to się nazywa epoka słowa – mówił.",,
„Koalicja chaosu”. PiS przedstawił spot o opozycji,"„Koalicja chaosu” to tytuł nowego spotu wyborczego PiS poświęconego opozycji. – Albo PiS i ciąg dalszy tego, co nam się udało osiągnąć, albo anty-PiS – podkreślił zastępca rzecznika PiS Radosław Fogiel, który zaprezentował spot.","Fogiel mówił na konferencji prasowej, że w zasadzie na polskiej scenie politycznej są dwa podmioty. – Z jednej strony PiS, a z drugiej strony – co prawda pod kilkoma szyldami, nazwami – tzw. anty-PiS – stwierdził. Następnie polityk zaprezentował nowy spot PiS poświęcony opozycji. Zaczyna się od zdjęcia polityków Platformy Obywatelskiej m.in. lidera PO Grzegorza Schetyny i kandydatki KO na premiera Małgorzaty Kidawy-Błońskiej, na którym widnieje napis: „Wyobraź sobie, że po wyborach to opozycja tworzy rząd...”. Później przytoczone są wypowiedzi polityków opozycji m.in. lidera SLD Włodzimierza Czarzastego, który mówi: „I nie pytajcie nas się, czy mamy lepszy, czy gorszy program niż PiS. My mamy tolerancję”. Dalej lektor mówi, że były minister rolnictwa Marek Sawicki (PSL) „rolników skwitował tak: »są frajerami«”. Przytoczona jest też wypowiedź szefowej Nowoczesnej Katarzyny Lubnauer, która mówi o programie 500 Plus. – Poprzednio głosowaliśmy przeciwko 500 Plus i tym razem też będziemy głosować przeciwko 500 Plus na pierwsze dziecko – słyszymy w spocie. W spocie jest też pokazany lider PSL Władysław Kosiniak-Kamysz. – Barwy tęczy to jest to flaga spółdzielców na przykład – mówi. Przytoczona jest także wypowiedź lidera Wiosny Roberta Biedronia, który opisuje swój homoseksualny związek z Krzysztofem Śmiszkiem. – Co się dzieje, jak my się nie widzimy miesiąc, dwa, to te króliczki z reklamy Duracella odpadają przy nas, jak się spotykamy – mówi. W dalszej części spotu pokazane jest ogłoszenie warszawskiej listy Koalicji Obywatelskiej na której 13 miejsce zajęła blogerka Klaudia Jachira, która na jednym ze spotkań wyborczych mówi do jego uczestników: „Z Bogiem dzieci”. Na końcu spotu pokazane jest zdjęcie uśmiechniętego lidera PO Grzegorza Schetyny i duży napis: „Koalicja Chaosu”. Niżej znajduje się napis: „13 października nie ryzykuj, głosuj na Prawo i Sprawiedliwość”.",,
Paryż: kolejny protest przeciwko homomałżeństwom,Kilka tysięcy osób protestowało w pobliżu siedziby francuskiego Senatu przeciwko małżeństwom homoseksualnym. Ustawa zezwalająca na małżeństwa gejów została już przyjęta przez Zgromadzenie Narodowe. Od czwartku debatuje nad nią Senat.,"Przeciwnicy małżeństw gejów, którzy liczą na to, że wpłyną na opiniesenatorów, skandowali „Ustawa nie przejdzie!” i „Senat jest z nami!”.Wcześniej zorganizowali już dwie wielkie manifestacje – 13 stycznia i 24 marca.O ile jednak w poprzednich protestach brało udział około 300 tys. osób, awedług relacji organizatorów znacznie więcej, czwartkowa akcja nieprzyciągnęła znaczących tłumów. Zwolennicy reformy, która zezwoliłaby nie tylko na małżeństwa gejów, ale też na adoptowanie dzieci przez pary tej samej płci, również zorganizowali swoją manifestację, ale według wstępnych szacunków przytaczanych przez AFP wzięło w niej udział tylko około stu osób.Podczas wcześniejszych protestów przeciwnicy reformy domagali sięprzeprowadzenia referendum w sprawie przyjętego w połowie lutego przezZgromadzenie Narodowe projektu ustawy. W samym Senacie prawicowi deputowani zgłosili 280 poprawek i trzy wnioskiproceduralne w nadziei na oddalenie projektu ustawy. Debata w wyższej izbieparlamentu potrwa do 12 lub 13 kwietnia. O losach ustawy przesądzi zapewnezaledwie garstka głosów – przewiduje AFP.W Senacie lewica, która firmuje ten projekt, dysponuje bardzo szczupłąwiększością – zaledwie sześciu głosów – ale kilku prawicowych i centrowychsenatorów zapowiedziało, że zagłosuje za ustawą lub wstrzyma się od głosu.Według opublikowanego w czwartek sondażu, przeprowadzonego na zamówieniekanału telewizyjnego BFMTV, 53 proc. Francuzów opowiada się za przyznaniemgejom prawa do zawierania małżeństw, ale 56 proc. nie chce, by zezwolonotakim parom na adoptowanie dzieci.Aktywistka ruchu przeciwników małżeństw gejów Frigide Barjot nie daje zawygraną – pisze „Le Figaro”. „Tekst ustawy wróci do Zgromadzenia Narodowegomiędzy 20 a 30 maja. Dobrze się składa! To będzie maj 2013” - mówi Barjot,czyniąc aluzję do masowych protestów z maja 1968 roku.",,
Dworczyk o tece ministra sportu: Jest kilka bardzo dobrych nazwisk,"Prawdopodobnie we wtorek 19 listopada zostanie wygłoszone exposé  premiera Mateusza Morawieckiego – zapowiedział w TVP szef KPRM Michał Dworczyk. Dodał, że jeśli chodzi o nowego ministra sportu, premier rozważa kilka nazwisk. – W polityce jest czymś normalnym, że są prowadzone rozmowy – wskazał.","We wtorek po południu Senat zbiera się na inauguracyjnym posiedzeniu, podczas którego senatorowie złożą ślubowanie. Wybrany zostanie też marszałek Izby, a prezydent Andrzej Duda wygłosi przemówienie. W „Kwadransie politycznym” TVP1 minister Dworczyk zapytany o to, czy większość w Senacie jest przesądzona, wskazał, że nie chce spekulować na ten temat. – Najlepiej poinformowani tutaj są senatorowie. Dla mnie ważne jest, by pierwsze posiedzenie Sejmu i Senatu przeszło w sposób spokojny – wskazał.Na pytanie, czy prowadzone są rozmowy z opozycją o możliwym przejściu senatorów do współpracy z PiS powiedział, że „w polityce jest czymś normalnym, że są prowadzone rozmowy”. – Wielokrotnie byliśmy świadkami tego, jak politycy różnych ugrupowań zmieniali barwy. Uważali, że z punktu widzenia realizacji ich celów programowych, z jakimi szli do wyborów, o jakich mówili sowim wyborcom, korzystniej jest wesprzeć większość parlamentarną. W tym przypadku nie chcę przesądzać – mówił. Zapytany, kiedy premier wygłosi w Sejmie exposé stwierdził, że w tej sprawie nie ma ostatecznego rozstrzygnięcia. – Bardziej prawdopodobny w moim przekonaniu w tym momencie jest wtorek 19 listopada – mówił.",,
Prof. Grosse: Parlament Europejski przechylił się jeszcze bardziej na lewo,"– Ponieważ Unia Europejska w swej warstwie wartości ideologicznych przesuwa się w lewo, należy się spodziewać, że silnie akcentowana będzie kwestia praworządności i obrony liberalnego podejścia do wartości europejskich. To zaś oznacza kolejne tarcia na linii Bruksela-Warszawa – przekonuje w rozmowie z portalem tvp.info prof. Tomasz Grzegorz Grosse, kierownik zakładu polityk UE w Instytucie Europeistyki Uniwersytetu Warszawskiego, ekspert Instytutu Sobieskiego.","Petar Petrović: Czy wybory do Parlamentu Europejskiego potwierdziły przedwyborcze przypuszczenia, że dojdzie do pewnego rodzaju konserwatywnej rewolucji, że partie mainstreamowe nie będą już miały takiej siły jak dotychczas?  Prof. Tomasz Grzegorz Grosse: Wiadomo było, że dwie największe frakcje w Parlamencie Europejskim, czyli socjaliści i chadecy, będą miały mniej posłów niż wcześniej. Przypuszczano również, że będzie więcej przedstawicieli partii tzw. eurosceptycznych, eurorealistycznych. Przewidywano również dobry wynik liberałów, gdyż doszło do powiększenia stanu posiadania tego bloku dzięki partii Republika Naprzód! (LREM) Emmanuela Macrona. Duże zmiany zaszły w Niemczech, Francji, Wielkiej Brytanii…  Mieliśmy już wcześniej sygnały, że Zieloni w różnych krajach, w tym w Niemczech, uzyskają większe poparcie. W okresie przed tymi wyborami zauważalny był taki trend w wyborach do landów niemieckich. Oczywiście było kilka niespodzianek. Nie do końca było np. wiadome, czy partia Marine Le Pen – Zjednoczenie Narodowe – prześcignie Macrona, czy to jednak ugrupowanie prezydenta Francji będzie pierwsze. To ma znaczenie symboliczne. Ma też znaczenie dla ambicji Macrona na polu europejskim. Pewnym zaskoczeniem było to, że w Holandii zwyciężyła socjalistyczna partia Fransa Timmermansa. Holendrzy kierowali się prawdopodobnie lokalnym patriotyzmem i postanowili w ten sposób wesprzeć jego kandydaturę na funkcję szefa Komisji Europejskiej. Zaskoczeniem może być też tak dobry wynik PiS. Możemy się spodziewać, że ten kierunek działań całej UE, różnych instytucji, nie tylko samego parlamentu, będzie mniej centrowy lub chadecki, a bardziej przesunięty w lewo w sferze obyczajowej i z akcentami ekologicznymi. Wywoła to najprawdopodobniej opozycję w niektórych państwach członkowskich, szczególnie tam, gdzie rządzą ugrupowania określane jako eurosceptyczne, ale w gruncie rzeczy mające wizję Europy bardziej chadeckiej i konserwatywnej. To przesunięcie w lewo napotka trudności wynikające z różnic ideologicznych, jak i różnic pomiędzy państwami członkowskimi. Dotyczą one wielu spraw: polityki emigracyjnej, obronnej, przyszłości strefy euro. Te różnice o charakterze ideologicznym, które widzieliśmy w kampanii do PE między ugrupowaniami bardziej lewicowo-liberalnymi a konserwatywno-chadeckimi, tak naprawdę nie mają większego znaczenia, gdyż przy poszczególnych tematach spory mają zupełnie inną konfigurację, są inne podziały między państwami członkowskimi. One nie zawsze pokrywają się z tym, co widzieliśmy w kampanii – z podziałami na eurosceptyków i euroentuzjastów. Reasumując – polski rząd może znów znaleźć się pod pręgierzem Brukseli?  Może być nawet gorzej niż było do tej pory, gdyż w warstwie werbalnej, ideologicznej PE przesunął się jeszcze bardziej w lewo, w kierunku liberalizmu obyczajowego. Kwestia sporu o wartości, o sprawy obyczajowe itd., to jest tylko jeden z konfliktów, które mamy w Europie. Elementem tego sporu jest chociażby kwestia polskiej praworządności – tego, na ile państwa członkowskie mają być autonomiczne, jeśli chodzi o różne reformy albo w zakresie sądownictwa albo jeśli chodzi o układanie legislacji związanej z kwestiami obyczajowości – tego, jak ma wyglądać rodzina, jakie mają być prawa dla mniejszości seksualnych itd. W sferze szeroko rozumianych wartości nowy PE i nowa KE będą bardziej lewicowo-liberalne. To jest zaskakujący wynik. Jest oprócz tego wiele innych spraw, które wymykają się temu podziałowi – poszczególne państwa będą forsowały jakieś rozwiązania, a inne będą oponować – tak jak to miało miejsce w przypadku polityki migracyjnej albo strefy euro. Z jednej strony mamy rząd włoski, który oczekuje większej redystrybucji europejskiej w unii monetarnej i reform w zakresie unii bankowej, które będą zabezpieczały depozyty obywateli w ramach całej unii walutowej, a z drugiej strony mamy rządy niemiecki i holenderski, które to blokują. Te podziały są zupełnie niezwiązane z tym głównym podziałem, który obserwowaliśmy w wyborach do PE. Obaj główni kandydaci na szefa KE - Manfred Weber i Frans Timmermans - podkreślają, że kwestia praworządności jest dla nich sprawą kluczową.  Wątpię, żeby szefem KE zostali Weber czy Timmermans. Kto nim zostanie okaże się być może dopiero jesienią. Ponieważ UE w swej warstwie wartości ideologicznych przesuwa się w lewo, to należy się spodziewać, że silnie akcentowana będzie kwestia praworządności i obrony liberalnego podejścia do wartości europejskich. Mieliśmy już tego sygnały podczas dyskusji nad zawieszeniem dopłat europejskich w polityce spójności, w zależności od tego, czy jest przestrzegana zasada praworządności czy nie. Można się spodziewać, że to będzie dalej w tym kierunku podążało. A jaką rolę będą pełnić w nowym PE Europejscy Konserwatyści i Reformatorzy, do których należ PiS?  Można się spodziewać, że będą pełnili podobną rolę co dotychczas i że będą mieć niewielki wpływ na prace PE. Koalicję, która będzie nadawała ton, utworzą inne frakcje – prawdopodobnie socjaliści, liberałowie, chadecy i być może Zieloni. To one będą w największym stopniu wpływać na to, jaka legislacja będzie głosowana. Oczywiście wynik EKR-u nie jest zły, ale to ugrupowanie będzie miało nieco mniej posłów niż poprzednio w PE, głównie dlatego, że brytyjscy konserwatyści bardzo słabo wypadli w wyborach. Gdy dojdzie do brexitu, to blok ten zmniejszy się jeszcze i o torysów (choć jeszcze więcej posłów straci np. frakcja liberalna w PE). Jednak w pewnych sprawach głos reformatorów, w szczególności gdy połączy się z innymi głosami, może mieć wpływ zarówno na proces legislacyjny, jak i inne kwestie, którymi się zajmuje PE. Autor jest dziennikarzem Polskiego Radia.",,
Prezydent Brazylii znów na kłopoty. Kolejne śledztwo ws. korupcji,"Sędzia brazylijskiego Sądu Najwyższego kierujący dochodzeniem dotyczącym korumpowania czołowych polityków przez brazylijskiego giganta, koncern budowlany Odebrecht, objął śledztwem prezydenta Michela Temera i dwóch jego bliskich doradców w randze ministrów.","Jak zeznali niektórzy byli dyrektorzy koncernu mającego rozlegle interesy w całej Ameryce Łacińskiej, gdzie w związku ze „zbyt ścisłymi związkami” z koncernem kłopoty ma wielu polityków, prezydent Brazylii oraz jego ministrowie doradcy Eliseu Padilha i Wellington Moreira Franco otrzymywali w latach 2013–2015 znaczne sumy w zamian za „przysługi” dla koncernu.Świadkowie twierdzą, że wpłacane kwoty, w zamian za które koncern uzyskiwał wielkie państwowe zamówienia na roboty budowlane, miały być przeznaczane na koszty kampanii wyborczych prawicowo-liberalnej Partii Demokratycznego Ruchu Brazylijskiego (PMDB), której przewodniczył wtedy Temer, ówczesny wiceprezydent Brazylii. Miał on, według świadków, prowadzić bezpośrednio rozmowy z dyrekcją koncernu, czemu obecny szef państwa kategorycznie zaprzecza.",,
Radziwiłł: nie będzie żadnych opłat czy dopłat za leczenie,"– Nasz projekt zakłada, że szpitale publiczne będą mogły dorobić sobie, oferując płatne usługi poza udzielaniem świadczeń. Oczywiście NFZ jako płatnik publiczny wymaga, aby jedne świadczenia z drugimi nie kolidowały i aby w jakikolwiek sposób nie wpływały na komfort tych, którzy korzystają z usług w ramach ubezpieczenia – przekonywał w programie „Gość Wiadomości” minister zdrowia Konstanty Radziwiłł.","Premier Beata Szydło w rozmowie z „wPolsce.pl” zapowiedziała, że będzie domagać się wyjaśnień od ministra zdrowia w związku z pomysłem, aby szpitale publiczne mogły dorabiać, wprowadzając płatne usługi. Chodzi o doniesienia medialne, jakie pojawiły się w związku ze skierowanym do konsultacji społecznych projektem, przewidującym umożliwienie szpitalom publicznym pobieranie od pacjentów opłat, jeśli chcą skorzystać ze świadczeń zdrowotnych poza publiczną służbą zdrowia. Obecnie jedynie szpitale, które są spółkami, mają prawo do tego, żeby sprzedawać świadczenia zdrowotne, np. w postaci odpłatnych wizyt w przychodni tym, którzy chcą się dostać bez skierowania i są gotowi dodatkowo zapłacić. Okazja do dorobieniaKonstanty Radziwiłł przekonywał, że projekt, który powstał w jego resorcie, absolutnie nie oznacza, że w polskim systemie ochrony zdrowia zostaną wprowadzone jakiekolwiek opłaty dla ubezpieczonych. – Nie przewidujemy żadnych opłat czy dopłat. Ten projekt tego nie dotyczy. Nawiązuje on do pomysłu prof. Religi z roku 2007 o nowelizacji ustawy o zakładach opieki zdrowotnej, aby wyrównać szanse różnych podmiotów, które biorą udział w publicznym systemie służby zdrowia – mówił minister. Jego zdaniem obecnie szpitale publiczne mogą dorabiać tylko przez wynajem powierzchni innym podmiotom, przez co powstają „szpitale wydmuszki”. Projekt resoru zdrowia ma tę sytuację zmienić, bo teraz szpitale będą mogły przyjmować na płatne wizyty tych, którzy będą chcieli szybciej skorzystać z opieki medycznej. – Chcemy, aby szpitale pozostały publiczne, ale jednocześnie abstrahować od możliwości zarobienia dodatkowych środków. Jeżeli jest możliwość dorobienia do budżetu szpitala, to trzeba dać mu szansę – przekonywał. – Nie będzie to się działo kosztem tych ubezpieczonych, którzy czekają w kolejkach, ponieważ szpital nie może np. wykonywać operacji poza ustalonym limitem usług, bo nie dostanie za to pieniędzy. Chodzi o wykorzystanie wolnych mocy poza kontraktem, tak aby lekarze z tego szpitala mogli po godzinach przyjmować pacjentów, którzy w innym wypadku poszliby do prywatnych gabinetów w innych placówkach – dodał. Za dużo złych emocji?Minister pytany o zapowiedź Beaty Szydło, że będzie chciała od niego wyjaśnień, przekonywał, że już rozmawiał z panią premier. – Przedstawiłem, jak wygląda ten projekt i jutro też będę rozmawiał na ten temat na posiedzeniu Komitetu Ekonomicznego Rady Ministrów – podkreślił Radziwiłł. – Moim zdaniem nie będzie problemu, aby realizować ten projekt. Wokół tego projektu jest niepotrzebnie dużo emocji. Nie uderza on w nikogo i ma na celu poprawę kondycji publicznych jednostek. Chcemy ucywilizować sytuację, tak aby korzyści mieli pacjenci szpitali publicznych – dodał. Minister zaznaczył, że „NFZ jako płatnik publiczny wymaga, aby w najmniejszym stopniu jedne świadczenia z drugimi nie kolidowały i aby w jakikolwiek sposób nie wpływały na komfort tych, którzy korzystają z usług w ramach ubezpieczenia”.",,
"Jak Bin Laden? Spekulacje, co stanie się z ciałem Al-Baghdadiego",Szczątki przywódcy Państwa Islamskiego (IS) Abu Bakr al-Baghdadiego mogą zostać wyrzucone do morza – podała w niedzielę wieczorem czasu lokalnego telewizja CNN. Podobnie władze amerykańskie postąpiły z ciałem lidera Al-Kaidy Osamy bin Ladena.,"Amerykańska stacja powołała się na wypowiedź Roberta O'Briena, doradcy prezydenta USA ds. bezpieczeństwa narodowego, który przypomniał, że ciało terrorysty Osamy bin Ladena, głównego organizatora zamachów w Nowym Jorku i Waszyngtonie 11 września 2001 roku, zlikwidowanego przez amerykańskich komandosów 2 maja 2011 roku, po krótkich obrzędach islamskich wyrzucono do Morza Arabskiego.Wcześniej w niedzielę prezydent Donald Trump poinformował o śmierci przywódcy IS, podając, że wysadził się on w powietrze podczas operacji amerykańskich sił specjalnych w północno-zachodniej Syrii. „Zginął jak pies i tchórz” – powiedział przywódca USA. Według niego była to „wielka noc dla świata i USA”, a Stany Zjednoczone „pociągnęły do odpowiedzialności terrorystę numer jeden na świecie”. Według amerykańskiego wywiadu Baghdadi ukrywał się gdzieś przy granicy iracko-syryjskiej. Zabito go jednak kilkaset kilometrów od tego miejsca, w pobliżu granicy Syrii z Turcją. Islamistyczną organizacją kierował od 2010 roku, kiedy IS było jeszcze gałęzią Al-Kaidy w Iraku. W szczytowym okresie Państwo Islamskie kontrolowało tereny od północy Syrii wzdłuż rzek Tygrys i Eufrat do obrzeży stolicy Iraku, Bagdadu. Jednak porażki IS w Mosulu w Iraku i w Ar-Rakce w Syrii w 2017 roku spowodowały sukcesywny upadek samozwańczego kalifatu o nazwie Państwo Islamskie. Baghdadi stał się uciekinierem, który ukrywał się wzdłuż pustynnej granicy Iraku z Syrią. Donald Trump zabicie lub schwytania szefa IS zapowiadał od początku swojej kadencji. Za jego głowę Amerykanie wyznaczyli nagrodę w wysokości 25 mln USD.",,
Kolejny atak na programy PiS. Sikorski o „rozpasaniu socjalnym”,"– Ludzie pracujący zaczynają się czuć frajerami wobec rozpasania socjalnego, z jakim mamy do czynienia. Uważam, że powinniśmy jednoznacznie popierać ambitnych Polaków, którzy widzą swój sukces w pracy – mówił Radosław Sikorski (PO) w „Faktach po faktach” w TVN24. To nie pierwszy raz, kiedy polityk PO krytykuje świadczenia socjalne wprowadzone przez PiS.","– Po intensywnej kampanii europejskiej, w której odwiedziłem kilkadziesiąt, jak nie więcej miejsc w Polsce, rozmawiałem z burmistrzami, z tysiącami rodaków – uważam, że mamy w Polsce problem – mówił Sikorski. Jego zdaniem „ludzie pracujący zaczynają się czuć frajerami wobec rozpasania socjalnego, z jakim mamy do czynienia”.  – Uważam, że powinniśmy jednoznacznie popierać ambitnych Polaków, którzy widzą swój sukces w pracy – dodał były minister. To nie pierwszy, raz kiedy polityk PO krytykuje świadczenia socjalne wprowadzane przez PiS. Szczególnie często dotyczyło to programu „Rodzina 500 Plus”.Kiedy PiS po raz pierwszy wystąpił z propozycją wprowadzenia świadczenia, liderzy PO zgodnie mówili, że na wprowadzenie go nie ma pieniędzy. W sierpniu 2015 r., po objęciu stanowiska prezydenta Andrzej Duda zwrócił się do ówczesnej przewodniczącej PO i premier Ewy Kopacz, by rząd przygotował ustawę o 500 zł na dziecko. Ta stwierdziła, że koszt wdrożenia takiego projektu przekracza możliwości budżetowe państwa. – Prezydent Andrzej Duda powinien wiedzieć, że w budżecie na 2016 r. nie ma środków na tego rodzaju pomysły – dodała.W kwietniu 2017 r. na antenie Radia Zet była premier Ewa Kopacz stwierdziła, że przez program 500 Plus wzrosną ceny masła, mleka i benzyny. Często na temat 500 Plus wypowiadał się rzecznik PO Jan Grabiec. – Będziemy chcieli w następnej kadencji Sejmu zająć się problemem pod tytułem „czy się stoi, czy się leży, 500 Plus się należy”. To jest dysfunkcyjne. 500 Plus sprawia, że trwale bezrobotni rodzice nie podejmują pracy, bo korzystają z dodatku. Jeśli ojciec z matką nie pracują, a utrzymują się tylko ze świadczeń socjalnych, to jest to problem. Nie może być tak, że obydwoje nie pracują, bo w takich przypadkach 500 Plus jest szkodliwe – mówił Grabiec w listopadzie 2018 r. w rozmowie z „Super Expressem”. Później polityk tłumaczył, że jego wypowiedź została zmanipulowana. Jak mówił, nie chodziło mu o to, by zabierać 500 Plus bezrobotnym, a wręcz przeciwnie – o to by poszerzyć program, przyznać je również na pierwsze dziecko. Z kolei na początku lipca Grabiec stwierdził w TVN24:  „Będziemy mówili głośno i dobitnie Polakom prawdę, że te przelewy przecież nie są z konta partyjnego PiS, że to są pieniądze wszystkich Polaków. Dokładnie rzecz biorąc, te pieniądze Polacy będą musieli zwrócić. Bo te programy w dużej mierze są na kredyt”. Również cytowanie tych słów przez TVP polityk uznał za manipulację, mimo że słowa znalazły się także na pasku, który pojawił się na antenie TVN24.",,
"Hejt, korupcja i laleczki voodoo","W czerwcu 2015 r. na wyjazdowym posiedzeniu klubu parlamentarnego Platformy Obywatelskiej premier Ewa Kopacz przyznała, że partia zatrudnia 50 hejterów, których zadaniem jest krytyka w internecie Prawa i Sprawiedliwości oraz prezydenta Andrzeja Dudy. Działanie to miało powstrzymać rysującą się coraz wyraźniej porażkę PO w nadchodzących wyborach parlamentarnych. Premier Kopacz prawdopodobnie nie za bardzo rozumiała znaczenie słowa „hejter”, a gdy już dotarło do niej, co powiedziała, próbowała obrócić sprawę w żart. Praktyka pokazuje jednak, że żart żartem, śmiech śmiechem (jak mawiał Wiech), a hejterzy swoje gdzieś tam robią. Czasem społecznie, czasem niekoniecznie.","Ostatnio politycy i sympatycy opozycji bardzo lubią szukać zorganizowanych grup hejterów w okolicach instytucji państwa polskiego, potwierdza to jednak mądrość słów o źdźble i belce w oku. Kilka lat temu ze zorganizowanym hejtem zetknął się warszawski samorządowiec Piotr Guział. W 2013 r. pewna grupa otrzymała polecenie tworzenia fałszywych kont na Facebooku i forum „Gazety Wyborczej”, które służyć miały wyłącznie do atakowania opozycyjnego wobec władz Warszawy ówczesnego burmistrza Ursynowa. Sprawa została opisana bardzo dokładnie przez te lokalne media, które nie działają pod dyktando władz miejskich, nie wywołało to jednak żadnej reakcji.Co więcej, do dziś każdy, kto ośmieli się w mediach społecznościowych skrytykować dowolny aspekt działań ratusza, liczyć może na zmasowany atak bardzo agresywnych obrońców, z których niektórzy nawet nie kryją swoich związków z tą instytucją, innych zaś bardzo łatwo z nią powiązać, gdy po wrzuceniu w wyszukiwarkę danych okazują się choćby zleceniobiorcami miejskich zamówień. Przywoływanie Inowrocławia przez opozycję traktowane jest jako atak polityczny i próba przykrycia własnych problemów, przemilcza się jednak fakt, że mamy do czynienia z kolejnymi informacjami w sprawie, która znana jest od bardzo dawna. Trudno zaś nie nagłaśniać jej w sytuacji, kiedy narastające wątpliwości okazują się nie być przeszkodą w kierowaniu kampanią wyborczą. Chociaż, jak twierdzą niektórzy, to w nich właśnie dopatrywać należy przyczyn niespodziewanego rzucenia tak cenionego przez co zapalczywszych sympatyków Platformy posła Brejzy na odcinek senacki. Tam spotyka się zresztą ze Stanisławem Gawłowskim, w przypadku którego sprawa wydaje się jasna dla wszystkich, poza kolegami partyjnymi, choć tego oczywiście nie sposób odgadnąć. Chwilami tylko można odnieść wrażenie, że dla lubiącej porównania ze stanem wojennym opozycji totalnej posiadanie zarzutów prokuratorskich od obecnej władzy jest takim samym powodem do dumy, jak internowanie w 1981 r. I nie ma nawet znaczenia, że często są one jedynie kropką nad i w śledztwach, które zaczęły się jeszcze za poprzedniej, a więc ich własnej kadencji. Trudno inaczej interpretować również brak jakiejkolwiek reakcji na gęstniejącą atmosferę wokół innego ważnego polityka Platformy Obywatelskiej, Sławomira Neumanna. Lista oskarżeń i wątpliwości, jakie pojawiają się wobec szefa klubu PO, praktycznie każdego dnia staje się coraz dłuższa. Najnowsza pozycja to domniemana pomoc w uzyskaniu nienależnego odszkodowania dla nieprzestrzegającej przepisów firmy meblarskiej. Wcześniej słyszeliśmy o niejasnych wydatkach z funduszy poselskich, jeszcze wcześniej – o wymuszeniu podpisania przez NFZ kontraktu z nieuczciwą prywatną kliniką. Żadna z tych spraw nie budzi refleksji władz partyjnych, które udają, że nie dzieje się nic. I być może rację mają o tyle, że oczekiwania dużej części elektoratu ograniczają się do odsunięcia PiS od władzy, choćby i pod sztandarami cnót, z którymi nie ma się nic wspólnego. Wstawienie na listy wyborcze figur kojarzonych z psuciem debaty publicznej, histerią i obrażaniem wszystkiego i wszystkich, wyraźnie pokazuje, na czym polegać ma polityka personalna Grzegorza Schetyny.  Ludzie bez skrupułów, nastawieni na twarde, aczkolwiek niekoniecznie legalne interesy, otrzymują wzmocnienie intelektualne w postaci pań bez żadnych hamulców, które lubią bawić się szpilkami wbijanymi w kukiełki symbolizujące przeciwników. Twardy biznes miesza się więc z myśleniem magicznym, a z Europą na ustach wędrujemy najwyraźniej w odległych i egzotycznych kierunkach.",,
Napieralski patrzy na Wschód i Zachód,"Z przewodniczącym komisji spraw zagranicznych rosyjskiej Dumy Konstiantinem Kosaczowem i z byłym wiceszefem Komisji Europejskiej i zarazem byłym komisarzem do spraw przedsiębiorczości i przemysłu Guenterem Verheugenem spotkał się w piątek Grzegorz Napieralski, szef SLD i kandydat tej partii na prezydenta.","Napieralski powiedział dziennikarzom, że przedstawił Kosaczowowipunkt widzenia lewicy na budowanie „bardzo pozytywnych, bardzo dobrychrelacji Polski i Rosji - dwóch narodów słowiańskich”.Szef SLD zaznaczył, że propozycja lewicy zakłada poszukiwanie takichrozwiązań, które umożliwią budowanie kontaktów między Polską a Rosją nietylko na poziomie rządowym. Dodał, że ma też nadzieję na współpracę między polskimi i rosyjskimi partiamipolitycznymi. Kosaczow podkreślił, że celem wizyty jego i pozostałych parlamentarzystówDumy jest znalezienie sposobów na rozwój stosunków polsko-rosyjskich „wobliczu zrozumiałych emocji po katastrofie smoleńskiej„. – Przed 10 kwietnia w naszych relacjach dominowały emocje negatywne. Otwarciewyrażaliśmy brak zaufania do siebie i to były raczej takie odczucianegatywne. Teraz te emocje się zmieniły, ale samych emocji nie wystarczy,żeby rozwijać te stosunki polsko–rosyjskie. Szukamy więc propozycji, o comożna by te stosunki oprzeć – mówił Kosaczow.W jego opinii, aby pomysły na poprawę relacji między naszymi krajami miałyszansę na realizację, nie wystarczą wysiłki tylko władzy wykonawczej: rządówczy dyplomatów. – Obowiązkowo muszą w tym uczestniczyć społeczności iparlamenty dwóch państw. Dlatego rozmawiamy nie tylko z naszymikolegami–parlamentarzystami, lecz ze wszystkimi partiami politycznymi wPolsce, które mają coś do powiedzenia, do zaoferowania, jeżeli chodzi orozwój stosunków polsko-rosyjskich - zaznaczył.Szef komisji spraw zagranicznych Dumy powiedział, że z Napieralskim rozmawiałteż o stworzeniu „mechanizmu, organu między państwami, instytucji, która by wwymiarze międzyludzkim, edukacyjnym stwarzała warunki do przezwyciężeniazłych rzeczy, których się nazbierało podczas wspólnej historiipolsko-rosyjskiej”.– Ten pomysł jest bardzo obiecujący, ale będzie wymagał poparcia ze stronywszystkich partii w Polsce i w Rosji, więc ze strony parlamentów naszychpaństw. Dlatego obiecałem dzisiaj panu przewodniczącemu, że przekażę teinformacje, te pomysły swoim kolegom w parlamencie, przede wszystkim tym,którzy należą do wspólnej polsko-rosyjskiej grupy parlamentarnej, a takżekolegom z innych partii, które mogą być tym zainteresowani - podkreślił.Kosaczow i inni rosyjscy deputowani odwiedzili Polskę w związku ze wspólnymposiedzeniem komisji spraw zagranicznych Sejmu i Dumy.Verheugen: „Polska potrzebuje partii socjaldemokratycznych”W piątek Grzegorz Napieralski spotkał się też z byłym wiceszefem Komisji Europejskiej i byłym komisarzem do spraw przedsiębiorczości i przemysłu Guenterem Verheugenem. Verheugen powiedział, że należy wzmacniać społeczny i socjalny wymiar Unii Europejskiej i dlatego Europa potrzebuje silnych partii socjaldemokratycznych. Verheugen zaznaczył też, że w obecnej sytuacji Polska ma wiele powodów do dumy.Wiceprzewodniczący Komisji Europejskiej dodał, że Polska jest znaczącym i szanowanym liderem europejskim, którego głos jest znaczący.– Jestem przekonany, że Polska nadal ma wielki potencjał polityczny i gospodarczy, który należy w pełni wykorzystywać. Potencjał polityczny oznacza dla mnie otwartość Polski na dalszy proces integracji europejskiej - mam tu na myśli sąsiadów wschodnich Polski: Ukrainę i Rosję – powiedział Verheugen.W spotkaniu z Guenterem Verheugenem uczestniczyli także były prezydent Aleksander Kwaśniewski oraz byli premierzy Leszek Miller i Józef Oleksy.",,
Kasparow wraca do gry. Mistrz szachowy gotowy na podbój USA,"„Jestem przygotowany na powrót, jeśli okaże się, że mogę coś jeszcze zrobić na szachownicy” – napisał na portalu społecznościowym Garri Kasparow. Były rosyjski mistrz szachowy po 12 latach przerwy od gry wraca do szachowej rywalizacji. 14 sierpnia weźmie udział w turnieju w amerykańskim St. Louis zaliczanym do serii Grand Chess Tour.","„Cieszę się, że otrzymałem szansę powrotu i gry przeciwko tak znakomitym zawodnikom. To będzie dla mnie najpoważniejszy test od czasu, gdy porzuciłem szachy” – napisał 54-letni Kasparow. Kasparow przez 18 lat był mistrzem międzynarodowej federacji FIDE. Rywalizację zakończył w 2005 r. Zaczął wtedy stawiać pierwsze kroki w polityce. Występował natomiast w turniejach pokazowych i rozgrywał partie symultaniczne. W 2008 r. był kandydatem w wyborach prezydenckich w Rosji jako lider Zjednoczonego Frontu Obywatelskiego. Od 2013 r. mieszka w Nowym Jorku. W 2015 r. wydał książkę, w której opisał mechanizmy władzy Władimira Putina prowadzącego Rosję w kierunku dyktatury.",,
Prokurator generalny wystąpił do TK w sprawie Sądu Najwyższego,Prokurator generalny Zbigniew Ziobro skierował do Trybunału Konstytucyjnego wniosek w sprawie zawieszenia przez Sąd Najwyższy niektórych zapisów nowej ustawy o SN. „Polskiemu porządkowi prawnemu w ogóle nie jest znana instytucja zawieszenia stosowania przepisów obowiązujących ustaw” – przypomina Prokuratura Krajowa.,"„Stojąc na straży Konstytucji i całokształtu porządku prawnego RP, Prokurator Generalny wystąpił do Trybunału Konstytucyjnego z wnioskiem o stwierdzenie niezgodności z Konstytucją treści normatywnych, wydobytych przez powiększony skład Sądu Najwyższego z art. 755 par. 1 kodeksu postępowania cywilnego oraz z art. 267 Traktatu o funkcjonowaniu Unii Europejskiej” – pisze Prokuratura Krajowa w specjalnym komunikacie. „Każdy polski sąd jest związany zasadą nadrzędności Konstytucji w polskim porządku prawnym. Oznacza to, że nawet Sąd Najwyższy nie może przypisywać sobie kompetencji, które nie wynikają z obowiązującego prawa” – wskazuje PK, przypominając jednocześnie, że „polskiemu porządkowi prawnemu w ogóle nie jest znana instytucja zawieszenia stosowania przepisów obowiązujących ustaw”. Dodatkowo „zabezpieczenie” zostało użyte, jak pisze Prokuratura Krajowa, „wbrew podstawowym założeniom tej instytucji - nie zostało zastosowane w celu zabezpieczenia interesów obywatela będącego stroną postępowania toczącego się przed Sądem Najwyższym, lecz statusu pracowniczego sędziów SN orzekających w tej sprawie.”",,
„Misiek” jedzie do Polski. Odpowie m. in. za usiłowanie zabójstwa,"Paweł M., pseudonim „Misiek”, poszukiwany listem gończym i zatrzymany pod koniec września we Włoszech, jeszcze w czwartek zostanie przekazany do Polski – dowiedziała się Polska Agencja Prasowa we włoskich źródłach sądowych.","Zatrzymany uważany jest za groźnego przestępcę; to lider pseudokibiców jednego z krakowskich klubów. Wcześniej polska prokuratura poinformowała, że sąd we Włoszech zwolnił z aresztu „Miśka”, zatrzymanego 27 września w Cassino z fałszywymi dokumentami. Zatrzymania dokonano dzięki współpracy ze stroną polską. To od niej włoskie służby dowiedziały się, że jest on poszukiwany listem gończym i uważany za niebezpiecznego przestępcę.Po zatrzymaniu Paweł M. oczekiwał w areszcie na ekstradycję do Polski na mocy Europejskiego Nakazu Aresztowania. Po kilkunastu dniach wyszedł na wolność i w ramach dozoru miał obowiązek regularnie zgłaszać się na policję.W czwartek Polska Agencja Prasowa dowiedziała się w źródłach sądowych we Włoszech, że Polak został przewieziony do Mediolanu, a stamtąd tego samego dnia ma zostać przekazany do Polski.",,
Premier Australii: Nie dokonam nierozsądnych cięć w przemyśle węglowym,"Premier Australii Scott Morrison oświadczył w poniedziałek, że nie dokona „nierozsądnych cięć” w przemyśle węglowym. Szef rządu był krytykowany za swoje stanowisko wobec zmian klimatu i kryzys wokół trwających pożarów buszu.","Portal BBC News zauważa, że gdy kryzys związany z pożarami narastał w zeszłym tygodniu, premier Morrison zdecydował się na rodzinne wakacje na Hawajach. W poniedziałek powtórzył, że nie będzie uzależniał swojego postępowania „od paniki”.  Władze Australii konsekwentnie popierają energetykę węglową ze względu na jej wartość ekonomiczną, pomimo zaleceń dotyczących wpływu paliw kopalnych na zmiany klimatu – zauważa BBC News.  – To, czego nie zrobimy, to angażowanie się w nierozsądne, niszczące miejsca pracy i gospodarkę cele – powiedział Morrison w poniedziałek dla lokalnego nadawcy Nine.   Wielu Australijczyków oskarżyło rząd o brak działań w sprawie globalnego ocieplenia, a krytyka narastała, gdy fala upałów pobiła rekordy w całym kraju i wywołała olbrzymie pożary.  Tegoroczny sezon pożarów w Australii rozpoczął się wyjątkowo wcześnie i przynosi większe niż w poprzednich latach tragiczne żniwo. Gwałtowność żywiołu i niezwykle wysokie temperatury przypisywane są zmianom klimatu.",,
Nerwy i debata na koniec kampanii [OPINIA],"Na niewiele ponad tydzień przed wyborami samorządowymi bardzo trudno jest przewidzieć ich wynik. Oczywiście są miasta, w których kolejne kadencje wygrają dla siebie prezydenci niemal etatowi. W kilku innych, w tym dwóch największych (Warszawa, Kraków) możliwe jest właściwie wszystko. Z drugiej strony są i takie miejsca, gdzie wyborcy prawie na pewno zdecydują się na kontynuację rządów, które kojarzą się na zewnątrz głównie z patologią, korupcją, mniejszymi lub większymi aferami.","To temat dla socjologów, może i psychologów, specyficzny polityczny syndrom sztokholmski, który możemy nazwać również… Nie, nie chcę tu wymieniać nazw kilku polskich miast. Nie uprzedzajmy faktów. Czy można wybrać prezydent, skazaną za oszustwo? Prezydenta, oskarżonego o gwałt? Człowieka, który już nawet nie ukrywa związków z ekipą, odpowiedzialną za bandycką reprywatyzację, choć przez jakiś czas resztki przyzwoitości kazały mu udawać, że jest kimś zupełnie nowym w lokalnej polityce? „Wszystko wolno, ale nie wszystko przynosi korzyść” – jak pamiętamy z listu do koryntian. Trudno jednak uszczęśliwiać wyborców na siłę, być może więc po październiku 2018 w wielu miejscach zostanie tak, jak jest – ze słabo rozliczonymi inwestycjami i funduszami, również unijnymi, z niejasnymi powiązaniami, z problemami z etyką i prawem. Ponieważ jednak wyniku ogólnego, w skali kraju, ani rządzący, ani opozycja nie mogą być pewni, w szeregi, zwłaszcza tych drugich, wkrada się nerwowość, skutkująca frustracją, a w ekstremalnych, ale wcale nie tak rzadkich przypadkach, agresją, groźbami wobec krytyków. Nie tak dawno Piotr Misiło zapowiadał, że gdy zostanie prezesem TVP, zwolni dyscyplinarnie szefa portalu TVP.Info, Samuela Pereirę. Dalej idzie Krzysztof Sławiński, pełnomocnik zarządu świętokrzyskiej Platformy, który zapowiada, że Pereira „będzie siedział”. Zapowiedź, że ktoś usiądzie, wydaje się być największą groźbą dla osób, które przywykły do częstego klęczenia, ogólnie jednak siedzenie jest pozycją wygodną, ja na przykład właśnie siedząc piszę swoje komentarze. Gdyby więc i mnie pan Sławiński chciał posadzić, informuję uprzejmie, że usiądę sam. Przypominam również, że tak ceniona (najwyraźniej jednak tylko selektywnie i na pokaz) przez demokratyczną opozycję konstytucja w artykule 54 pkt 1 głosi „Każdemu zapewnia się wolność wyrażania swoich poglądów oraz pozyskiwania i rozpowszechniania informacji”. Szach, mat, panowie. Groźna zapowiedźGdy zaś podobne zapowiedzi, formułowane na Twitterze powodują dość powszechny sprzeciw, wyrażany również przez uczestników korzystających z anonimowości, pojawia się kolejna groźna zapowiedź.„Kolejny anonimowy troll bez facjaty w awatarze. Wy naprawdę wstydzicie się firmować te brednie i kłamstwa, które piszecie, własną twarzą i nazwiskiem – odpowiada internaucie o pseudonimie »brat pit« Sławiński i dodaje – Bogu dzięki, Twitter wkrótce będzie masowo kasował takie konta”.  Cóż, gdyby faktycznie miało się tak stać, byłoby to naruszenie tym razem aż dwóch artykułów konstytucji. Do przywołanego wcześniej art. 54 pkt 1 dochodzi bowiem trochę wcześniejszy art. 51 pkt 1 – „Nikt nie może być obowiązany inaczej niż na podstawie ustawy do ujawniania informacji dotyczących jego osoby”. Tyle o anonimowości i rzekomych trollach, za jakich mało odporni na krytykę politycy czy publicyści biorą wszystkich polemistów.Blokada od Trzaskowskiego i TuskaNie kończy się jednak na wymachiwaniu kluczami do wyimaginowanego więzienia dla dziennikarzy. Częściej jeszcze politycy chowają się za tzw. blokami, czyli wyłączeniem możliwości obserwacji konta dla konkretnego użytkownika. Gdy dotyka to zwykłych obserwujących, nie budzi to większego zainteresowania, jeśli jednak odbywa się na skalę masową i dotyka również publicystów czy innych polityków, o sprawie robi się głośno.  Taką serią swoją kampanię zaczął Rafał Trzaskowski, tak samo zachowuje się ostatnio sam Donald Tusk. W tej sprawie Konstytucja milczy, dziwię się jednak, że nikt nie analizował na poważnie aspektów prawnych, a przynajmniej etycznych tej formy utrudniania kontaktu wyborcom czy też dziennikarzom  przez osoby publiczne, zwłaszcza te żyjące z ich podatków.  Oczywiście nie mówimy tu o przypadkach ekstremalnych, naturalnej obrony przed zwykłym chamstwem czy innymi formami cyber-przemocy a zwykłym wyłączaniem niewygodnych rozmówców. Czy to tylko próba zamiany Twittera w nowoczesną formę specjalnego egzemplarza „Życia Warszawy”, jaki ponoć drukowano na Władysława Gomułki? Próby odgradzania się od niewygodnych pytań i komentarzy na pewno nie są bez związku z wychodzeniem na światło dzienne kolejnych niewygodnych faktów. Sięgnięcie przez Onet po stare taśmy z premierem Morawieckim, po drodze zweryfikowane przez praktykę rządów inną zupełnie od gęby, jaką dziś chce się szefowi Rady Ministrów przyprawić, rozpętało walkę na nagrania. I to uderzające kolejny raz w Platformę, żaden cud nie był tu możliwy. I choć przekrój tematów niekoniecznie sam w sobie wpływa na kampanię samorządową, pozwala jednak przypomnieć przeciwnikom poprzedniej ekipy, jak wyglądało za jej czasów rządzenie państwem, uzupełniające się zresztą często z tym, co do dziś lokalnie prezentują jej politycy. Patologia w samorządzie  Zaś całkiem świeże nagranie z Legionowa uruchomiło wręcz lawinę obrazów patologii w samorządzie. Mogących dziać się tuż pod okiem polityków centrali i dziennikarzy ogólnopolskich mediów. I dziejących się w wielu miejscach Polski, na światło dziennie zaś wydobywanych na ogół przypadkiem. Działania służb, czujność mediów zastępuje nieraz zwyczajny pech niezatapialnych dotąd figur. Tu jednak wracają pytania, postawione na początku tego tekstu.  Roman Smogorzewski wciąż kandyduje na prezydenta Legionowa, zaś słowa krytyki, mocno spóźnione, ze strony polityków Koalicji Obywatelskiej, nie wpłyną raczej ani na jego zachowanie (tu brak refleksji wręcz uderza), ani na jego otoczenie, potulne i zgłaszające wciąż bezwarunkowe poparcie, w końcu też być może na końcowy wynik. Kampania Trzaskowskiego Największym jak dotąd zaskoczeniem przygrywki do wyborów samorządowych nie jest jednak żadna afera, a dramatycznie słaba kampania Rafała Trzaskowskiego. Nijakość kandydata próbują agresją – bez żadnej przenośni – nadrobić niektórzy jego zwolennicy.  Widać to w internecie, widać na spotkaniach Patryka Jakiego i w spocie wyborczym, przygotowanym przez PiS, pokazującym kompromitujące zachowania wyborców Trzaskowskiego, mało licujące z intelektualnymi przygodami w rodzaju pobierania nauk od prof. Bronisława Geremka.  Do pewnego stopnia lenistwo to od początku wydawało się uzasadnione. Choć daleko odeszliśmy od czasów, gdy Hanna Gronkiewicz-Waltz wygrała już w pierwszej turze, choć miała powtórzyć ten sukces w poprzednich wyborach, konieczna była dogrywka. Ta zaś przyniosła wynik 60:40, praktycznie taki sam, jak rok później w drugiej turze powtórzył tu Bronisław Komorowski. Dziś kandydaci idą jednak prawie łeb w łeb, więc Trzaskowskiego krytykują nawet bliskie mu media. Przecież i one mają dużo do stracenia. Debata wszystkich warszawskich kandydatów, mocny akcent prawie na koniec kampanii pomoże przede wszystkim tym kandydatom z drugiej linii, którzy wypadli w niej najmocniej. Walka o Warszawę Marek Jakubiak zdobędzie zapewne trochę głosów prawicy, Piotr Ikonowicz – lewicy. Bardzo słabo wypadła Justyna Glusman, co pokazuje, że w tym segmencie oferty politycznej nie ma, po rezygnacji Piotra Guziała, konkurencji dla Pawła Śpiewaka. Kandydat Bezpartyjnych, Sławomir Antonik, nie liczy się w warszawskim wyścigu, wypadając jednak merytorycznie wzmocnił zapewne swoich kolegów, startujących w innych miastach.  Janusz Korwin-Mikke przypomniał, że jest Januszem Korwinem-Mikke, Krystyna Krzekotowska pokazała, że jest postacią barwniejszą nawet niż uważający się za legalnego prezydenta RP Jan Potocki. Paweł Tanajno, nawet odwołując się do młodzieżowych słów-kluczy z mediów społecznościowych pozostał strasznym nudziarzem, zaś panowie Rozenek i Wojciechowski to wciąż zapowiedź kontynuacji, nawet jeśli bez barw partyjnych Platformy.  Wreszcie – dwójka faworytów. Rafał Trzaskowski raczej nie przekonał dziś nowych wyborców, koncentrując się na strachach i kompleksach już przekonanego elektoratu.  Patryk Jaki skupił się na powtórzeniu kluczowych punktów programu i gwarancjach ich realizacji. To dobre podsumowanie, które być może dotrze jeszcze do części mniej zainteresowanych kampanią wyborców, którzy podejmują decyzję w ostatniej chwili.",,
Krzysztof Jurgiel złożył dymisję ze stanowiska ministra rolnictwa,"Minister rolnictwa Krzysztof Jurgiel złożył dziś dymisję – poinformowało Ministerstwo Rolnictwa i Rozwoju Wsi. Powodem decyzji ministra miały być względy osobiste. 65-letni Krzysztof Jurgiel był ministrem od 16 listopada 2015 r. w rządzie Beaty Szydło, a następnie Mateusza Morawieckiego.",,,
"Suski o Senacie: Będą deklarować pokój, a w kuchni będzie Neumann i „rzyganie ludźmi”","– Obawiam się, że jednak pokoju nie będzie – powiedział w programie „O co chodzi” Marek Suski. Szef Gabinetu Politycznego Prezesa Rady Ministrów skomentował w ten sposób fakt, że opozycja w wyborach zdobyła w Senacie większość. Suski nie spodziewa się po opozycji niczego dobrego. – Dobre będą tylko zapowiedzi i obiecanki cacanki – ocenił poseł PiS.","Po wyborach opozycja zdobyła większość w Senacie. Teraz politycy opozycyjnych partii wystawią kandydata na marszałka izby wyższej parlamentu. Według spekulacji mogą to być albo Bogdan Borusewicz, albo Krzysztof Brejza.  Komentując te doniesienia Marek Suski, szef Gabinetu Politycznego Prezesa Rady Ministrów, powiedział, że  wystawienie kandydatury Brejzy pokazuje, jak z tym pokojem w rzeczywistości jest. – To bardziej gest Kozakiewicza, a nie namawianie do pokoju – ocenił.  – Pokój będzie deklarowany, a w kuchni będzie Neumann i „rzyganie ludźmi”. Obawiam się, że jednak pokoju nie będzie. Nie spodziewam się po nich niczego dobrego. Dobre będą tylko zapowiedzi i obiecanki cacanki – powiedział polityk PiS.",,
"Szydło: Polska gotowa do współpracy obronnej w UE, ale pod warunkami","– Polska jest gotowa przystąpić do pogłębionej współpracy obronnej, ale pod pewnymi warunkami – powiedziała w czwartek premier Beata Szydło. Szefowa rządu reprezentuje Polskę na szczycie Rady Europejskiej w Brukseli.","– Europa powinna robić więcej dla swojego bezpieczeństwa, tak w zakresie zewnętrznym i wewnętrznym, zagrożonym przez terroryzm – podkreśliła w czwartek premier Beata Szydło po pierwszej części szczytu Rady Europejskiej w Brukseli, poświęconego bezpieczeństwu UE.Szefowa rządu poinformowała na konferencji prasowej, że zakończyła się pierwsza część posiedzenia, związana z bezpieczeństwem UE w zakresie wewnętrznym i zewnętrznym.– Przedstawiłam stanowisko Polski, które bardzo mocno wspiera konkluzje zaproponowane w tej części obecnego szczytu Rady Europejskiej – podkreśliła Szydło. – W naszym przekonaniu Europa powinna robić więcej dla swojego bezpieczeństwa, tak właśnie w zakresie zewnętrznym i wewnętrznym, zagrożonym przez terroryzm – dodała.– Są różne propozycje. My stoimy na stanowisku, że przede wszystkim nadszedł czas na to, żeby walka z terroryzmem była skuteczna i dobrze, że ten temat wybrzmiał dzisiaj na naszym posiedzeniu – wskazała premier. W jej ocenie, przyjęte konkluzje pokazują, że „tego typu myślenie zaczyna przeważać w UE”.– Polska jest gotowa do wzmacniania europejskiej polityki obronnej oraz do przystąpienia do wzmocnionej współpracy strukturalnej – oświadczyła Beata Szydło. Konieczna spójność działań Premier wskazywała, że kluczowym oczekiwaniem Polski jest „spójność działań UE z NATO, naszymi zobowiązaniami w ramach tej organizacji oraz naszymi krajowymi planami obronnymi”. Relacjonowała, że na wniosek Polski zostały sformułowane ścisłe zapisy ws. NATO, odnoszące się także do Deklaracji Warszawskiej.– Będziemy zabiegali, aby polityka unijna odpowiadała na wyzwania dla bezpieczeństwa płynące tak z południa, jak i ze wschodu – zapowiedziała Szydło. – Unijna polityka bezpieczeństwa musi być oparta o równowagę strategiczną – dodała premier.Jak podkreśliła, konkluzje we „właściwy sposób odnoszą się do celów europejskiego funduszu obronnego”. – Chcemy by był on w pełni dostępny dla polskiego przemysłu zbrojeniowego, dlatego zabiegaliśmy o odnotowanie tam firm o średniej kapitalizacji, takich jak PGZ, a także firm mniejszych i średnich – dodała szefowa rządu. „Opozycja wykorzystuje kryzys migracyjny dla celów politycznych” Premier Szydło zaapelowała do opozycji, aby przestała uprawiać politykę na problemie migracji. – To niegodne - oświadczyła szefowa rządu. Zapowiedziała, że jej rząd nie zgodzi się na politykę zagrażającą bezpieczeństwu polskich obywateli.Apel Szydło to reakcja na czwartkową zapowiedź szefa PO Grzegorza Schetyny, który zadeklarował w imieniu samorządowców związanych z Platformą, że będzie chciał „zrobić gest i przyjąć kilkanaście, kilkadziesiąt matek z dziećmi z miejsc objętych wojną, żeby pokazać, że Polska nie jest antyeuropejska”.Premier zapytana o zapowiedź lidera Platformy, oświadczyła na czwartkowej konferencji prasowej w Brukseli, że politykę migracyjną prowadzi rząd. – I wykorzystywanie dla celów politycznych nieszczęścia, jakim jest los tych, którzy próbują dotrzeć do Europy i znajdują się w trudnej sytuacji życiowej, jest po prostu niegodne. Myślę, że warto, ażeby liderzy polskiej opozycji przestali wreszcie uprawiać politykę właśnie na problemie migracyjnym – podkreśliła szefowa polskiego rządu.Szydło powiedziała, że jej rząd „naprawia” to, co trzy lata temu zaakceptował gabinet Ewy Kopacz „przy wsparciu"", jak się wyraziła, szefa Rady Europejskiej Donalda Tuska. – Czyli politykę, która miała doprowadzić do przyjmowania migrantów w Polsce. Zgodzono się na kwoty – zaznaczyła premier. Przypomniała, że sprawa ta będzie tematem piątkowych rozmów przywódców UE.– My w tej chwili proponujemy rozwiązania, które z jednej strony – i chcę to bardzo mocno podkreślić – mają przede wszystkim skutecznie pomagać tym, którzy tej pomocy wymagają. Prowadzimy bardzo ożywioną i ambitną politykę humanitarną. Chcemy wspierać tych wszystkich, którzy tej pomocy potrzebują, tam na miejscu – zadeklarowała Szydło. Spotkanie premierów V4 z prezydentem Francji Premier Beata Szydło chce, aby podczas piątkowego spotkania liderów państw Grupy Wyszehradzkiej z prezydentem Francji dyskusja dotyczyła ważnych spraw, takich jak obronność i wspólny rynek.Spotkanie liderów krajów Grupy Wyszehradzkiej – Polski, Czech, Słowacji i Węgier – z Emmanuelem Macronem odbędzie się jutro rano w Brukseli przed rozpoczęciem debaty przywódców państw członkowskich Unii Europejskiej.Premier Beata Szydło zapewniła, że Polska jest otwarta na merytoryczną współpracę z Francją. Powiedziała jednak, że przebieg jutrzejszego spotkania zależy od Emmanuela Macrona. Szefowa polskiego rządu ma nadzieję, że prezydent Francji nie będzie próbował z niechęcią odnosić się do państw środkowej Europy.Emmanuel Macron w wywiadzie, którego udzielił ośmiu europejskim dziennikom, w tym „Gazecie Wyborczej”, mówił, że niektórzy wschodnioeuropejscy przywódcy dopuszczają się zdrady Europy, ponieważ nie szanują jej zasad. To nie pierwsza krytyczna wypowiedź prezydenta Francji na temat Polski. Podczas kampanii wyborczej Macron postawił Jarosława Kaczyńskiego i Viktora Orbana w jednym szeregu z Władimirem Putinem i nazwał ich sojusznikami liderki skrajnie prawicowego Frontu Narodowego Marine Le Pen. Rozmowy przywódców V4 Przed szczytem szefowa rządu spotkała się z przywódcami Grupy Wyszehradzkiej (V4). Po spotkaniu szefów rządów V4 premier Beata Szydło wraz z innymi szefami rządów i państw weźmie udział w spotkaniu z przewodniczącym Parlamentu Europejskiego Antonio Tajanim oraz będzie uczestniczyć w pierwszej sesji roboczej szczytu.W dalszej kolejności Szydło spotkała się z brytyjską premier Theresą May.Wśród tematów rozmów podczas szczytu UE, który potrwa do piątku, są m.in. decyzja w sprawie uruchomienia wzmocnionej współpracy w obronności, zielone światło dla przedłużenia sankcji wobec Rosji, a także ustalenie procedury przeniesienia z Londynu dwóch unijnych agencji: ds. leków oraz Europejskiego Urzędu Nadzoru Bankowego. Unijni przywódcy mają też omówić kwestie migracji oraz handlu.",,
KO chce rozruszać kampanię akcją „Powiedz Kidawie o sprawie”,"Po oburzeniu związanym z wzięciem pod skrzydła hejterów #SilniRazem Koalicja Obywatelska szuka nowych haseł w kampanii wyborczej. Tym razem największy obóz opozycyjny chce zdobyć serca Polaków, „kładąc nacisk na konkretne sprawy i tematy ważne indywidualnie dla wyborców”.","Kandydatka KO na premiera w poniedziałek odwiedza woj. lubelskie. Planowane są spotkania między innymi w Międzyrzecu Podlaskim (z kobietami i kołem gospodyń wiejskich), z samorządowcami i mieszkańcami Włodawy, w szpitalu powiatowym w Łęcznej i w Lublinie.",,
Policjant wypchnął imigranta z trzeciego piętra? Zamieszki po obławie na nielegalnych sprzedawców,Starcia imigrantów z policją w hiszpańskiej miejscowości Salou. Przyczyną zajść była śmierć 50-letniego imigranta z Senegalu. Miał go zabić policjant.,"Imigranci z hiszpańskiej miejscowości Salou nieopodal Tarragony na wschodzie Hiszpanii obrzucili policję kamieniami, ustawili w centrum miasta barykady i zablokowali tory. To efekt śmierci 50-letniego imigranta z Senegalu. Policjanci brali udział w akcji przeciwko nielegalnym handlarzom podróbek okularów, torebek i ubrań znanych firm. Urządzili obławę na ulicznych sprzedawców w centrum miasta. W czasie pościgu policja wkroczyła do zajmowanego przez nich mieszkania. Jeden ze ściganych wypadł przez balkon z trzeciego piętra. Zginął na miejscu. Rozbieżne relacje Zdaniem imigrantów, mężczyzna został wypchnięty przez policjantów. Wybuchły zamieszki. W Salou wstrzymano ruch pociągów. Zostało zatrzymanych 16 osób. Senegalczycy skarżą się też, że użyto przeciwko nim broni. Siły porządkowe twierdzą jednak, że oddały salwy, ale tylko w powietrze. 25-tysięczne Salou latem rozrasta się do 70-tysięcznego. Wakacje spędzają tam co roku tysiące Brytyjczyków, Niemców i Rosjan. Policja i lokalne władze zaapelowały do wszystkich o spokój.",,
Prezydent Korei Płd. przekazał Franciszkowi zaproszenie od Kim Dzong Una,Prezydent Korei Południowej Mun Dze In przekazał papieżowi Franciszkowi podczas audiencji w Watykanie zaproszenie od przywódcy Korei Północnej Kim Dzong Una do Pjongjangu – podały władze w Seulu. Watykan nie potwierdził jeszcze tej informacji.,"Audiencja u papieża trwała ponad pół godziny. Dziennikarze, którzy ją obserwowali, poinformowali, że prezydent w chwili powitania powiedział papieżowi, że jest katolikiem i podziękował za mszę, którą w intencji pokoju na Półwyspie Koreańskim odprawił w środę w bazylice św. Piotra watykański sekretarz stanu kardynał Pietro Parolin. Mun podarował papieżowi płaskorzeźbę przedstawiającą wizerunek Chrystusa w koronie cierniowej i dodał: „To są cierpienia narodu koreańskiego”. Franciszek wręczył mu zaś medalion z gałązką oliwną, wyjaśniając, że symbolizuje ona „pragnienie pokoju w Korei”. – Wasza Świątobliwość jest nie tylko głową Kościoła katolickiego, ale także nauczycielem ludzkości – powiedział do papieża koreański przywódca. – Niech pan pracuje dla pokoju – odparł Franciszek. Oczekiwany jest komunikat Watykanu na temat audiencji i przeprowadzonych rozmów.",,
„Program kontynuacji oparty o poczucie sprawiedliwości społecznej”,"Prawo i Sprawiedliwość zaprezentuje podczas konwencji w Lublinie program komplementarny, spójny i oparty o to, co przez ostatnie cztery lata udało nam się zrobić – powiedział szef sztabu wyborczego PiS Joachim Brudziński. Jak dodał, „będzie to program kontynuacji”.","W południe w sobotę w Lublinie odbędzie się konwencja programowa Prawa i Sprawiedliwości, podczas której liderzy ugrupowania zaprezentują program wyborczy. Swoje wystąpienia poza prezesem partii Jarosławem Kaczyńskim wygłoszą premier Mateusz Morawiecki oraz była premier, europosłanka Beata Szydło.– Prawo i Sprawiedliwość dzisiaj zaprezentuje program komplementarny, program spójny i program również oparty o to, co przez ostatnie cztery lata udało nam się zrobić. Będzie to program kontynuacji – powiedział w RMF FM Brudziński.Jak dodał, „w sposób oczywisty uważamy, że ten dobry czas dla Polski, jak głosi w tej chwili nasze hasło wyborcze, musi być oparty o takie elementarne poczucie sprawiedliwości społecznej”.– Uważamy, że fundamentem w ogóle naszej polityki jest rozpoczęcie budowy społeczeństwa żyjącego w państwie dobrobytu. Czas tych eksperymentów liberalnych, polegających na tym, że zawsze słyszeliśmy i mówiono nam o tym, że musimy oszczędzać, tylko, że zawsze dziwnym trafem oszczędzano, czy też sięgano do kieszeni osób najuboższych, a ci najzamożniejsi mieli się znakomicie – mówił.Brudziński wskazał, że 13 października – w dniu wyborów parlamentarnych – tylko jedna drużyna będzie wygraną. – Trzeba grać do końca. I nigdy nie jest powiedziane, że przed gwizdkiem sędziego, że już wszystko rozstrzygnięte. Nic nie jest rozstrzygnięte. Dlatego pokora i ciężka praca – zaznaczył.Jak mówił, „nasz selekcjoner, nasz lider Jarosław Kaczyński powtarzał zawsze: nie sondażami wygrywa się wybory, wygrywa się wybory tylko i wyłącznie ciężką pracą”.",,
Niemcy zaniepokojeni  rosnącą liczbą niezarejestrowanych uchodźców. „Wymagamy kultury dopasowania się”,"„Poważnym problemem” nazwał szef niemieckiego MSW Thomas de Maiziere przebywanie na terenie Niemiec dużej liczby uchodźców niezarejestrowanych przez władze. Szacuje się, że może być ich nawet 290 tysięcy. Minister skrytykował też zachowanie części imigrantów.","De Maiziere zwrócił uwagę, że w zachowaniu uchodźców nastąpiła wyraźna zmiana. – Do lata uchodźcy byli wdzięczni za to, że mogą przebywać u nas. Sami pytali, gdzie jest policja, gdzie jest federalny urząd (migracji i uchodźców, gdzie następuje rejestracja osób chcących się ubiegać o azyl), prosili, by im przydzielić miejsce (w ośrodku – red.) – mówił w wywiadzie dla telewizji ZDF.– Od tego czasu sytuacja uległa zmianie – przyznał minister, stwierdzając, że imigranci chcą obecnie na własną rękę decydować, dokąd mają być kierowani. – Opuszczają ośrodek, zamawiają taksówkę; mają, co jest dziwne, pieniądze, żeby przejechać kilkaset kilometrów. Strajkują, bo się im nie podoba ośrodek i nie smakuje jedzenie. Biorą udział w bójkach – opowiadał minister.„Muszą uznać nasz porządek prawny”Szef resortu spraw wewnętrznych przyznał, że na razie w ten naganny sposób zachowuje mniejszość uchodźców. – Musimy jednak jasno powiedzieć, że od osób, które przyjeżdżają do Niemiec, wymagamy kultury dopasowania się. Muszą zgodzić się na miejsce, do którego te osoby kierujemy, muszą poddać się uczciwemu trybowi (rozpatrzenia wniosku o azyl – red.) i muszą uznać nasz porządek prawny – podkreślił. De Maiziere zapewnił, że władze zdają sobie sprawę, iż ośrodki dla imigrantów są przepełnione i zaapelował o cierpliwość. Zaznaczył, że władze wszystkich szczebli starają się, by warunki dla azylantów były jak najlepsze.Procedura trwa nawet latamiUrząd ds. Migracji i Uchodźców informuje, że wciąż nie zostało zarejestrowanych 290 tysięcy uchodźców. Dodatkowo 275 starszych wniosków czeka na rozpatrzenie, czasami ta procedura trwa latami.W czwartek szef niemieckiej dyplomacji Frank-Walter Steinmeier powiedział na forum ONZ, że od początku do jego kraju przyjechało 600 tysięcy imigrantów. Niedawno MSW szacowało, że ich liczba w całym roku osiągnie poziom 800 tysięcy. Najpewniej trzeba będzie ją zweryfikować.",,
Prezydent: Sztandar 4. Pułku Ułanów Zaniemeńskich wreszcie znajdzie swe miejsce,"– Dzisiaj, w Polsce prawdziwie wolnej, niepodległej i suwerennej sztandar wojskowy 4. Pułku Ułanów Zaniemeńskich wreszcie znajdzie swoje miejsce, tam gdzie powinien być – powiedział w piątek prezydent Andrzej Duda podczas uroczystości przekazania sztandaru do Muzeum Wojska Polskiego.","Duda podkreślał, że sztandar w dziejach polskiego oręża zawsze był czymś niezwykle cennym, a „przede wszystkim ważnym strategicznie i bojowo dla żołnierzy”. – Gromadził żołnierzy, gromadził rycerzy wokół, zbierał, pokazywał miejsce gdzie znajduje się centrum oddziału i jego rola była nie do przecenienia – powiedział prezydent.Przedstawił też historię sztandaru wojskowego 4. Pułku Ułanów Zaniemeńskich, akcentując tradycję i bohaterstwo żołnierzy tej jednostki. Wskazywał, że w czasach komunistycznych poszukiwano tego sztandaru, ale - zaznaczył - nikt z żołnierzy i tych, którzy byli świadkami jego ukrycia nie ujawnił władzom komunistycznym, gdzie sztandar się znajduje.– Wydobyty został z ukrycia dopiero po 80. latach i dzisiaj w Polsce prawdziwie wolnej, niepodległej i suwerennej wreszcie znajdzie swoje miejsce, tam gdzie powinien być - w Muzeum Wojska Polskiego, gdzie każdy żołnierz pielęgnującego i niosącego w sobie dzisiaj te tradycje 9. Warmińskiego Pułku Rozpoznawczego będzie mógł ten historyczny sztandar zobaczyć – powiedział. „Z takich sztandarów zawsze płynie ta moc” Duda wyraził też przekonanie, że „z takich właśnie sztandarów zawsze płynie ta moc, która jest elementem takiego transcendentnego przekazania tradycji, w sensie woli walki i siły bojowej, na kolejne pokolenia żołnierzy”.– I tego życzę wszystkim żołnierzom 9. Warmińskiego Pułku Rozpoznawczego i jego dowódcy – powiedział prezydent.Podziękował też wszystkim, którzy przyczynili się do odnalezienia i przekazania sztandaru. – Z całego serca dziękuję za wkład w budowanie naszej tradycji, w jej umacnianie jeśli chodzi o rozwój Wojska Polskiego – powiedział prezydent. „Umiłowanie ojczyzny, poświęcenie, patriotyzm i służba – wciąż żywe w WP” – Umiłowanie ojczyzny, poświęcenie, patriotyzm i służba, to drogowskazy wyznaczone przez żołnierzy z 20-lecia międzywojennego, które wciąż w Wojsku Polskim obowiązują – powiedział minister obrony narodowej Mariusz Błaszczak.Szef MON Mariusz Błaszczak wyraził satysfakcję, że prezydent RP osobiście patronuje przekazaniu sztandaru, jak również, że w uroczystości biorą udział żołnierze 9. Warmińskiego Pułku Rozpoznawczego im. płk Zygmunta Szendzielarza ps. Łupaszka, a więc – jak zaznaczył szef MON – ci żołnierze, którzy dziś kontynuują tradycję żołnierzy 4. Pułku Ułanów Zaniemeńskich.– Żołnierze 4. Pułku wyróżnili się męstwem zarówno w wojnie z bolszewikami, w wojnie o ukształtowanie granic II Rzeczpospolitej, jak i później w wojnie obronnej 1939 r. To nie przypadek, że wśród żołnierzy 4. Pułku znalazł się dzisiejszy patron 9. Pułku, a więc jest ta łączność związana z wykonywaniem służby wojskowej przez żołnierzy II RP i żołnierzy dzisiejszego Wojska Polskiego – powiedział Błaszczak.Jak mówił, „umiłowanie ojczyzny, poświęcenie, patriotyzm i służba, to są te drogowskazy, które zostały wyznaczone przez żołnierzy z dwudziestolecia międzywojennego i które wciąż w Wojsku Polskim obowiązują”.Wcześniej Lilia Luboniewicz z fundacji Wolność i Demokracja i p.o. dyrektora Muzeum Wojska Polskiego Paweł Żurkowski podpisali dokumenty dotyczące przekazania sztandaru do muzeum.",,
Mucha: Sędzia nie powinien się wypowiadać na temat polityki,– Sędzia nie powinien się wypowiadać na temat działania innych organów władzy. (…) Żadnym swoim zachowaniem nie powinien dawać wyrazu swoich poglądów politycznych – mówił prezydencki minister w studio „Minęła 8”.,"Sejmowa komisja sprawiedliwości od wtorkowego wieczoru rozpatruje zgłoszony przez prezydenta Andrzeja Dudę projekt ustawy o Sądzie Najwyższym. Obrady komisji zostały wznowione w czwartek po godz. 9. W środę, w przerwie obrad odbyło się spotkanie w sprawie poprawek. Uczestniczyli w nim m.in. szef komisji Stanisław Piotrowicz (PiS), doradczyni prezydenta Zofia Romaszewska, minister w Kancelarii Prezydenta RP Anna Surówka-Pasek oraz wiceszef Kancelarii Prezydenta Paweł Mucha.– Przypominam sobie liczne manifestacje, gdzie sędziowie się angażowali, nie mówiąc już o nawoływaniu sędziego Żurka do protestów społecznych. I nie da się przyjąć tezy, że nie było na tych manifestacjach emblematów politycznych albo wypowiedzi politycznych. Oczywiście, że były. Ja to postrzegam bardzo negatywnie – powiedział Mucha. „Oceniamy postęp prac jako dobry”Odpowiadając na pytanie, czy prace komisji nie wyszły poza ramy ustaleń z prezydentem, stwierdził: – Ocena będzie należeć do pana prezydenta. Na pewno będziemy dawać prezydentowi sprawozdania z ustaleń poczynionych przez komisję.Odnosząc się do uwag Zofii Romaszewskiej, powiedział – Proszę zwrócić uwagę, że tok pracy jest dynamiczny. Oceniamy ten postęp prac jako dobry. W międzyczasie przeforsowano cały blok rozwiązań z udziałem ławników w Sądzie Najwyższym”.–  Są tego rodzaju propozycje, które nie były wcześniej uzgodnione. I te propozycje będą podlegać ocenie – stwierdził odpowiadając na pytanie o nowe poprawki.Rządowe poprawkiW środę posłowie PiS przedłożyli 35 poprawek do projektu – komisja przyjęła ich kilkanaście; wszystkie dotychczas omówione. Poszerzają one m.in. autonomię mającej powstać w SN Izby Dyscyplinarnej.<",,
Polskie śruby i nakrętki hitami w Europie,"Nasz rynek tzw. elementów złącznych należy do największych w Europie, a w ciągu kilku lat może nawet wspiąć się na podium – informuje „Puls Biznesu”.","„Wartość rodzimej produkcji branży - w kraju działa około 120 wytwórców - przekroczyła w 2018 roku 1,8 mld zł (ponad dwa razy więcej niż w 2005 r.). W miarę zwiększenia produkcji elementy złączne stały się też polskim hitem eksportowym” – czytamy w „Pulsie Biznesu”.Jak zaznacza „PB” chodzi o powszechnie znane śruby i nakrętki, nity, sworznie, opaski zaciskowe, różnego rodzaju wkręty, wpusty, czy zaciski.Z informacji „PB” wynika, że w ciągu kilkunastu lat eksport z tego sektora wzrósł ponad trzykrotnie i w zeszłym roku przekroczył 1,82 mld zł. Natomiast na pierwszym miejscu nadal są Niemcy – 38,5 proc. eksportu, dalej Wielka Brytania – 7,4 proc. oraz Czechy i Słowacja – po 5 proc. Jak podaje „PB”, polski rynek elementów złącznych na koniec zeszłego roku był wart ponad 4 mld zł, co daje Polsce piątą pozycję w Unii Europejskiej.„Jeszcze dwa lata temu byliśmy szóstym rynkiem na kontynencie, jednak znajdująca się przed nami Hiszpania nie rozwijała się i ją wyprzedziliśmy. W ciągu najbliższych dwóch, trzech lat możemy przegonić Wielką Brytanię, a za pięć być może także Francję” – mówi cytowany przez „PB” przedstawiciel branży i redaktor naczelny branżowego magazynu „Fastener” Marek Łangalis.Jak pisze gazeta, oznaczałoby to, że Polska stanie się trzecim co do wielkości - po Niemczech i Włoszech – rynkiem elementów złącznych w Unii Europejskiej. Branżę czekają jednak spore wyzwania, jak np. znalezienie odbiorców z nowych sektorów przemysłowych.",,
"Miller: to nie jest taśma, tylko relacja kelnera. Ten pan mógł sobie wymyślić różne rzeczy","– Do wszystkich zeznań tych kelnerów trzeba podchodzić z należytym dystansem. To są ludzie, którzy są podejrzewani i prawdopodobnie niedługo oskarżeni o nielegalną działalność. Mogą się bronić jak chcą i pewnie będą to robić – powiedział w programie „Dziś wieczorem” w TVP Info Leszek Miller. Lider SLD odniósł się zapisu  po wycieku dokumentów ze sprawy dotyczącej afery podsłuchowej.","W poniedziałek biznesmen Zbigniew Stonoga opublikował w internecie zdjęcia setek dokumentów dotyczących afery podsłuchowej. W aktach  pojawia się relacja kelnera restauracji „Sowa i Przyjaciele”. Opisuje on jedną z pierwszych, istotnych rozmów, jaką udało mu się zarejestrować. Chodziło o kilkugodzinne spotkanie Leszka Millera i Jana Kulczyka.  Z opisu wynika, że biznesmen opowiadał, iż chce wykorzystać wizerunek Lecha Wałęsy przy realizacji swoich interesów w Afryce i Azji. Słowa Millera świadczyły, że udzielał różnym filmom i osobom pomocy, która mogła stanowić postępowanie z pogranicza prawa.  – To nie jest taśma, tylko relacja kelnera.  Ten pan mógł sobie wymyślić różne rzeczy. Mógł uznać,  że tego rodzaju zeznanie pomoże mu w dalszych sprawach w sądzie czy w prokuraturze. Dajmy sobie spokój  –  skomentował Leszek Miller.  – Do wszystkich zeznań tych kelnerów trzeba podchodzić z należytym dystansem. To są ludzie, którzy są podejrzewani i prawdopodobnie niedługo oskarżeni o nielegalną działalność. Mogą się bronić jak chcą i pewnie będą to robić – dodał Miller. „Nie boję się taśm”  Lider SLD podkreślił, że gdyby postępował niezgodnie z prawem, to już dawno byłoby o tym wiadomo. – Były komisje śledcze, rozmaite dochodzenia. Nie jestem o nic oskarżany – zaznaczył. Jak dodał, nie uważa, żeby na taśmach było cokolwiek, co stawiałoby go w pozycji pokrzywdzonego lub podejrzanego. Nie obawia się zarejestrowanego materiału.  – Z tego co pamiętam, to Jan Kulczyk opowiadał o swoich planach dotyczących ekspansji na kontynencie afrykańskim. Pytał się o moje doświadczenia w tej sprawie – mówił Miller i zaznaczył, że chętnie dzieli się swoimi spostrzeżeniami, jeśli ma to służyć polskiemu biznesowi i gospodarce. Wspólna lista lewicy bez Millera? „Nie jest możliwa”   W środę pod auspicjami OPZZ odbędzie się szerokie spotkanie środowisk lewicowych. Nie zabraknie na nim członków Sojuszu.   – Najlepiej byłoby, gdyby lewica wystąpiła z jedną wspólną listą wyborczą. Cieszę się, że OPZZ podjął się takiej misji, ale czy tak się stanie? Nie wiem. Zobaczymy. Taka próba powinna być podjęta – mówił gość TVP Info.  Lewica może jednak nie zjednoczyć się pod szyldem SLD. – Ta decyzja jest jeszcze przed nami – skomentował Leszek Miller. – Najważniejszy jest program, z którym pójdziemy – dodał. Jak wspomniał lider Sojuszu, chodzi m.in.  o podwyższenie płacy minimalnej – co najmniej do 2200 zł i podniesienie najniższych emerytur o 400 zł. Miller nie wyobraża sobie, że zabraknie go w szeregach zjednoczonej lewicy. – SLD jest zbyt poważną partią, o wielkich zasługach, by ktokolwiek z zewnątrz dyktował coś Sojuszowi Lewicy Demokratycznej   – powiedział i dodał, że kwestie personalne są wewnętrzną sprawą partii.",,
Kornel Morawiecki ogłosił start w wyborach do Parlamentu Europejskiego,"Wystartujemy w wyborach do Parlamentu Europejskiego wspólnie z komitetem „Jedność Narodu” Romualda Starosielca. Jeśli uda się zebrać odpowiednią liczbę głosów poparcia, wystartuję z okręgu dolnośląsko-opolskiego – zapowiedział Kornel Morawiecki.","Na konferencji prasowej we Wrocławiu szef partii i koła poselskiego Wolni i Solidarni poseł Kornel Morawiecki zapowiedział, że będzie się ubiegać o mandat eurodeputowanego ze wspólnej listy z Komitetem Wyborczym „Jedność Narodu”.– Ta nazwa komitetu „Jedność Narodu” jest dla nas zobowiązaniem, ponieważ mamy obecnie w Polsce bardzo silny podział polityczny i społeczny. Z jednej strony Zjednoczona Prawica, z drugiej Koalicja Europejska. Niektórzy mówią, że tylko te ugrupowania wejdą do Parlamentu Europejskiego. Ten podział nas strasznie osłabia, dlatego składamy ofertę, podejmujemy próbę. Zwracamy się do tych Polaków, których ten podział zmęczył. Chcemy naprawdę jedności narodu – zapewnił Kornel Morawiecki.Dodał, że jego ugrupowanie ma program na wybory europejskie, w którym chce silnej i wielkiej Europy.– Chcemy Europy pierwszej w świecie, wielkiej Europy od Atlantyku do Pacyfiku ze Wschodem, z Rosją, Europy demokratycznej, duchowej, wierzącej w swoją kulturę. Przeszłość europejska jest naprawdę wielka i chcemy ją zachować. Taka wielka Europa będzie stabilizowała świat, dawać pokój z Rosją, a Polska w środku tej Europy ma być spoiwem - spoiwem duchowym, historycznym, geograficznym. To jest nasza główna rola, rola Polski i chcemy ją wypełniać – powiedział Morawiecki.",,
Ulica gen. Fieldorfa „Nila” w Żyrardowie zostaje. Zamiast zmiany nazwy – akcja edukacyjna,"Ulica gen. Augusta Emila Fieldorfa „Nila” w Żyrardowie nie wróci do nazwy „Jedności Robotniczej” – poinformował przewodniczący rady miasta Ryszard Mirgos. Zamiast tego w mieście prowadzona będzie akcja edukacyjna o życiu generała „Nila”. Wcześniej o sprawie informował poseł PiS Maciej Małecki. Jak dodał, porozumienie to efekt rozmów z samorządowcami.","28 października rada miasta głosami Platformy Obywatelskiej i radnych niezależnych podjęła uchwałę o zmianie nazwy ul. Nila-Fieldorfa na Jedności Robotniczej. Treść uchwały wzbudziła duży sprzeciw części mieszkańców, samorządowców i opinii publicznej. Radni Żyrardowa z klubu PiS zapowiedzieli, że nie zrezygnują z dotychczasowego patrona ulicy. Zadeklarowali też, że przywrócą ulicy imię generała.  W czwartek w poseł Małecki poinformował na Twitterze, że w związku osiągniętym porozumieniem generał dalej będzie patronem ulicy. „Dobra wiadomość z #Żyrardów Mamy deklarację, że ul. Gen. #Fieldorf zostaje w Żyrardowie. To efekt konkretnych rozmów z samorządowcami zakończonych dobrym spotkaniem z prezydentem Miasta, przewodniczącym Rady Miasta i Jackiem Pawłowiczem dyr. Muzeum Żołnierzy Wyklętych” – napisał na Twitterze poseł PiS. Zawarte w Żyrardowie porozumienie zakłada, że w mieście i okolicznych gminach prowadzona będzie akcja edukacyjna o Auguście Emilu Fieldorfie – rozdawane będą między innymi broszury z życiorysem generała. Na ten temat prowadzone będą również dodatkowe lekcje w miejscowych szkołach.  W akcję o nazwie #OcalićBohaterów włączył się między innymi Sebastian Kaleta. Wiceminister sprawiedliwości wziął w czwartek udział, razem z posłem Jackiem Ozdobą, w konferencji prasowej na ten temat.",,
"Rabiej, działaczka LGBT i wykładowca gender studies promują „Mein Kempf”","Na deskach jednego z warszawskich teatrów 23 marca odbędzie się premiera spektaklu zatytułowanego „Mein Kampf”. Teatr informuje, że słowa, które będą wypowiedziane podczas przedstawienia należą do twórcy i dyktatora III Rzeszy Adolfa Hitlera. Zapowiedziano także dyskusje o „współczesnych przejawach ideologii nacjonalistycznej”. Wezmą w nich udział m.in. wiceprezydent Warszawy Paweł Rabiej, działaczka LGBT Julia Minasiewicz i wykładowca gender studies Bożena Keff.","Jak informuje Teatr Powszechny w Warszawie, 23 marca odbędzie się tam premiera „Mein Kampf” – sztuki opartej na książce Adolfa Hitlera o tym samym tytule. Jak informuje teatr, ta książka „pozostaje nadal jedną z najbardziej wpływowych książek XX wieku”. Na stronie internetowej Teatru Powszechnego autorzy poinformowali o tematyce spektaklu. „Analizując język i narrację Hitlera, zadajemy sobie pytanie o język współczesności i mowę nienawiści. Pytamy, ile musiało paść słów, zanim doszło do Holokaustu oraz ile jeszcze musi ich paść, żeby historia się powtórzyła” – czytamy.Stwierdzono dalej, że „populistyczne ugrupowania polityczne” biorą obecnie na sztandary hasła „nacjonalistyczne i socjalistyczne”.  „Dlaczego, pomimo doświadczeń drugiej wojny światowej, faszyzm i narodowy socjalizm znów stały się atrakcyjnymi ideologiami, a sztandary i hasła nacjonalistyczne tak szybko zastąpiły dumę z wielokulturowo różnorodnej, zjednoczonej Europy?” – pytają autorzy.Odnoszą się do kolejnych sytuacji w Polsce, w których – według autorów – dochodziło do zjawisk faszystowskich. „W setną rocznicę odzyskania przez Polskę niepodległości przez ulice w całym kraju (często pod patronatem polityków) przemaszerowały pochody propagujące ideologie faszystowskie, w polskich kościołach organizowane są msze, w których nacjonaliści wywieszają swoje symbole…” – napisano.Teatr Powszechny poinformował też o cyklu spotkań, które towarzyszyć będą spektaklom, a będą poświęcone problematyce faszyzmu. Wezmą w nich udział m.in. wiceprezydent stolicy Paweł Rabiej, działaczka na rzecz osób LGBTQ Julia Minasewiczoraz Bożena Keff, wykładowca gender studies na Uniwersytecie Warszawskim.",,
Skandal pedofilski w Kościele. Rezygnacja wszystkich chilijskich biskupów,"Wszyscy chilijscy biskupi złożyli rezygnację na ręce papieża Franciszka i oddali się do jego dyspozycji w związku ze skandalem pedofilii w tamtejszym Kościele. O decyzji 32 hierarchów zajmujących urzędy poinformowano po trzech dniach spotkań z papieżem. Duchowni przybyli do Watykanu, by złożyć wyjaśnienia i stawić czoło problemowi.","„Chcemy ogłosić, że my wszyscy biskupi obecni w Rzymie złożyliśmy na piśmie rezygnację z naszych urzędów na ręce Ojca Świętego po to, aby mając pełną wolność podjął decyzję w sprawie każdego z nas” – oświadczyli przedstawiciele episkopatu Chile. „Wchodzimy na nową drogę świadomi tego, że te dni szczerego dialogu stanowiły kamień milowy w głębokim procesie zmian pod przywództwem papieża Franciszka” – podkreślili biskupi.Zapewnili przy tym, że „w jedności z nim chcemy przywrócić sprawiedliwość i przyczynić się do naprawienia wyrządzonych krzywd, by dać nowy impuls profetycznej misji Kościoła w Chile, w której centrum musi być zawsze Chrystus”. „Pragniemy, aby oblicze Pana ponownie błyszczało w naszym Kościele, i będziemy się angażować na rzecz tego. Z pokorą i nadzieją prosimy wszystkich, by pomogli nam podążać tą drogą” – podkreślili.Franciszek wezwał do Watykanu wszystkich biskupów z Chile, by omówić z nimi sytuację, do jakiej doszło w Kościele w tym kraju w związku z ujawnionym skandalem nadużyć i przypadków ich tuszowania. Ich skalę i okoliczności opisał w sporządzonym dla papieża raporcie jego specjalny wysłannik arcybiskup Charles Scicluna, metropolita maltański i członek Kongregacji Nauki Wiary.Dotychczasowy biskup diecezji Osorno w Chile Juan Barros jest oskarżany o to, że przed laty tuszował czyny ukaranego przez Kościół i żyjącego w odosobnieniu księdza Fernando Karadimy, przedstawianego przez jego ofiary i media jako „seryjny pedofil”. Wierni tamtejszej diecezji domagali się dymisji bpa Barrosa. Poprosił o raportFranciszek zaprosił biskupów do Watykanu, gdy uznał, że miał niedostateczne informacje na temat Barrosa. Papież, który w 2015 roku mianował Barrosa biskupem diecezji Osorno, publicznie bronił hierarchy, m.in. podczas swej podróży do Chile. Jednak po powrocie nakazał Sciclunie przygotowanie raportu na temat nadużyć w tym kraju.Przed poufnymi rozmowami z biskupami przez trzy dni papież rozmawiał w Watykanie z trzema mężczyznami, ofiarami Karadimy, gdy byli nastolatkami. Po zakończeniu spotkań z biskupami papież przekazał im w czwartek list, w którym podziękował za „pełną gotowość, jaką okazał każdy z nich, by przystąpić do współpracy na rzecz zmian i rozwiązań”, które – zaznaczył – „musimy wprowadzić w krótkiej, średniej i dalekiej perspektywie, by przywrócić sprawiedliwość i jedność kościelną”.",,
"Kukiz tłumaczy Jaruzelskiego: Może go złamali? Nie znamy jego intencji, to nie takie proste","– Pani ojca mogli już złamać po prostu, najnormalniej w świecie. Często pewne zdarzenia, pewne działania, które on – mówię o pani ojcu – prowadził, mogły wynikać z wewnętrznego przekonania, że jeśli postąpi inaczej, to ruscy nas zmiażdżą – mówił Paweł Kukiz w rozmowie z Moniką Jaruzelską . Rozmowa odbyła się w domu komunistycznego generała i została zamieszczona na kanale „Towarzyszka Panienka”, prowadzonym przez Jaruzelską.","– Istniało rzeczywiście zagrożenie... Ja po prostu wiem jacy są Rosjanie. Mój ojciec, podobnie zresztą, jak i pani ojciec był zesłany na Syberię. Różnica polegała przede wszystkim na tym, że pani ojciec był starszy 7 lat od mojego ojca. (…) W 1940 roku prawdopodobnie go ta zsyłka spotkała, oni wtedy właśnie aresztowali, wtedy wysyłali rodziny albo urzędników, kułaków itd. itd. (...) pani ojciec miał wtedy 16 lat, był to już chłopak, który był przedmiotem zainteresowania również Rosjan, choćby pod kątem armii itd. itd. mój tato urodził się w 1932 roku, więc był wtedy ośmioletnim chłopakiem i to go wszystko ominęło – powiedział Kukiz. Jego zdaniem, zarówno ojciec Jaruzelskiej, jak i jego, mieli zdawać sobie sprawę, że Rosjanie są zdolni do wszystkiego i nic nie znaczy dla nich życie jednostki. – Natomiast jedna rzecz, ja odnoszę wrażenie, czy wydaje mi się, dopuszczam taką możliwość, że pani ojciec mógł się panicznie bać Rosjan. Powiem szczerze, dlatego że oni, jak ja słyszałem opowieści mojego ojca o Rosjanach o sowietach, jak on to nazywał – ci ludzie przechodzili tam traumy, [ojciec] opowiadał mi o tych obozach, o tej nieludzkiej ziemi, że o ile chłopak kilkuletni po prostu cierpiał, to pani ojca mogli już złamać po prostu, najnormalniej w świecie. Często pewne zdarzenia, pewne działania, które on – mówię o pani ojcu – prowadził, mogły wynikać z wewnętrznego przekonania, że jeśli postąpi inaczej, to ruscy nas zmiażdżą – mówił polityk, dodając, że Jaruzelski musiał być święcie przekonany o swojej racji. Jak powiedział Kukiz, trudno mu mówić o takich tematach w rozmowie z córką Jaruzelskiego. – Proszę się tutaj jakoś nie krępować, ja mam twardą skórę jeśli chodzi o to – odpowiedziała Jaruzelska. – Przede wszystkim był antyrosyjski, się tu dowiadujemy. To niesamowite, wygadywać takie brednie w przededniu pogrzebu Władimira Bukowskiego, który dotarł do niezwykłych materiałów z biura politycznego KC KPZR, które opublikował w wydanej również w Polsce książce „Moskiewski proces”. Wynika z nich jednoznacznie, że jeśli sowieci mieliby tu w wkroczyć, to Jaruzelski o to prosił, ale oni nie chcieli tego. Cała koncepcja wprowadzenia stanu wojennego, tak jak to widział Jaruzelski, miała polegać na tym, że dodatkiem do wprowadzenia stanu wojennego będzie interwencja sowiecka, a nie żadne przeciwdziałanie tej interwencji, jak mówił przez lata Jaruzelski – skomentował słowa Kukiza historyk prof. Sławomir Cenckiewicz. W czerwcu 2012 r. Kukiz uczestniczył w pogrzebie gen. Sławomira Petelickiego. Obok niego stał przyjaciel Pawła Kukiza, Jerzy Hybiński, funkcjonariusz SB – podawała „Gazeta Polska”. „Znajomość Pawła Kukiza, który przebojem wszedł do polityki w 2015 roku, z byłym funkcjonariuszem SB nie jest przypadkiem odosobnionym” – przekonywał tygodnik. „W wypadku Pawła Kukiza znajomości z funkcjonariuszami SB i WSI są o tyle szokujące, że muzyk i polityk przedstawia się jako antysystemowiec i zarzuca swoim politycznym przeciwnikom – politykom PiS – »brnięcie w komunę« – komentował „GP”. Przyjaciel – jak pisze gazeta – Pawła Kukiza, pochodzący z Włocławka Jerzy Hybiński, zgłosił się do pracy w milicji na ochotnika w czerwcu 1981 roku, gdy trwał „karnawał Solidarności” – czytamy. Źródło wideo: Towarzyszka Panienka/Youtube.",,
Piotr Duda: Unia Europejska jest słaba i ma swoje problemy,"– Koledzy w Polsce przegrali wybory, więc trzeba wszystko zrobić w Parlamencie Europejskim, aby obecnej władzy, wybranej w sposób demokratyczny, jak najmocniej dołożyć – mówił w  programie „Gość poranka” przewodniczący Solidarności Piotr Duda, krytykując przewodniczącego PE Martina Schulza.","– Za rządów PO-PSL miałem kilkukrotnie wątpliwą przyjemność spotkania z Martinem Schulzem. Mówiłem mu o łamaniu praw związkowych, łamaniu praw pracowniczych i nie było żadnej reakcji ze strony Komisji Europejskiej ani Parlamentu Europejskiego – powiedział Piotr Duda. Odniósł się w ten sposób do słów Martina Schulza, który w środę powiedział, że Komisja Europejska spiera się nie z Polską, tylko z Prawem i Sprawiedliwością. „W naszym kraju wszystko idzie w dobrym kierunku”– Niedawno byłem na komitecie sterującym w Brukseli. Muszę się tłumaczyć moim kolegom i koleżankom związkowcom z innych krajów, że to, co się dzieje w Polsce, o czym mówią politycy Platformy Obywatelskiej, to zwykła nieprawda. Unia Europejska jest słaba i ma swoje problemy. W naszym kraju wszystko idzie w dobrym kierunku – ocenił Piotr Duda. „Bardzo dobry kierunek”Przewodniczący „S” odniósł się pozytywnie do pomysłów gospodarczych Prawa i Sprawiedliwości, które mają wyleczyć polską gospodarkę.– Od początku 2017 roku płaca minimalna będzie wynosić 2 tysiące złotych, stawka godzinowa 13 złotych i 30 proc. dodatku za godziny nocne dla pracownika. My uważamy, że jest to bardzo dobry kierunek. Nadszedł czas pracownika, a nie pracodawcy. Jeśli nie stać pracodawcy na zatrudnienie pracownika za minimalne wynagrodzenie, to niech nie prowadzi biznesu. Mamy za sobą w końcu 27 lat transformacji – stwierdził Duda.",,
Falklandy oderwą się od Wlk. Brytanii?,"Mieszkańcy brytyjskich Wysp Falklandzkich na Południowym Atlantyku głosują dziś i jutro w referendum powszechnym na temat przyszłości archipelagu. Argentyna, która określa wyspy jako Malwiny, 31 lat temu dokonała ich zbrojnej okupacji, ale po krótkiej wojnie uległa brytyjskim siłom ekspedycyjnym.","Cała ludność Wysp to nieco ponad 2,5 tysiąca osób, z czego 70 proc. określa swoją narodowość jako Falklandczycy. Reszta to imigranci, w tym z Ameryki Południowej. Uprawnionych do głosowania jest 1672 mieszkańców. Jak mówili przed referendum BBC: – To są nasze wyspy, nasz dom i reszta świata powinna usłyszeć i zobaczyć, kim jesteśmy. – Mam nadzieję, że dobitnie powiemy na cały świat, że nie jesteśmy jakimś sprowadzonym tu narodem – ja jestem wyspiarką w siódmym pokoleniu – tłumaczyła mieszkanka Falklandów. – Chcemy pozostać Brytyjczykami i Falklandczykami i bardzo ważne, żeby wszyscy zagłosowali –tlumaczyła kobieta. Ale władze w Buenos Aires już uznały referendum za nielegalne, gdyż w myśl rezolucji ONZ o przyszłości wysp mają zadecydować dwustronne rokowania argentyńsko-brytyjskie, a nie wola ich mieszkańców. Strona brytyjska podkreśla jednak, że nie podejmie żadnych decyzji bez ich zgody – i na wszelki wypadek utrzymuje na Falklandach 1200 żołnierzy, formacje myśliwców, helikoptery i dwa okręty Marynarki Królewskiej.",,
UE zaniepokojona decyzją Iranu ws. paktu nuklearnego.  Rosja nie widzi powodów do obaw,Unia Europejska wyraziła w poniedziałek zaniepokojenie oświadczeniem Iranu w sprawie wycofania się z realizacji porozumienia nuklearnego. Umowa ta – jak podkreśla Komisja Europejska – jest niezwykle ważna dla globalnego bezpieczeństwa.  Zagrożenia nie widzi natomiast rosyjski resort spraw zagranicznych.,"„Głęboko ubolewam z powodu oświadczenia Iranu w sprawie porozumienia nuklearnego. Jak zawsze będziemy polegać na działaniach Międzynarodowej Agencji Energii Atomowej. Pełne wdrożenie porozumienia nuklearnego przez wszystkich jest teraz ważniejsze niż kiedykolwiek wcześniej dla stabilności regionalnej i globalnego bezpieczeństwa” – napisał w poniedziałek na Twitterze szef unijnej dyplomacji Josep Borrell. Podkreślił też, że zamierza prowadzić dialog w tej kwestii.   Rosyjskie MSZ stwierdziło z kolei, że nie dostrzega zagrożenia związanego z rozprzestrzenianiem broni atomowej przez Iran. Resort dodał, że Moskwa zamierza dalej angażować się w utrzymanie paktu nuklearnego z Teheranem.  W niedzielę irańska państwowa telewizja, cytując oświadczenie administracji prezydenta Hasana Rowhaniego, podała, że Iran nie będzie już stosował się do ograniczeń, wynikających z podpisanego w 2015 r. porozumienia nuklearnego.  W przywołanym oświadczeniu zapowiedziano, że Iran nie będzie przestrzegał ograniczeń dotyczących wzbogacania uranu, ilości magazynowanego wzbogaconego uranu, a także badań i rozwoju w tej dziedzinie. Rzecznik KE ds. zagranicznych i polityki bezpieczeństwa Peter Stano powiedział też w poniedziałek na konferencji, że UE prowadzi działania w wielu obszarach, które mają prowadzić do deeskalacji napięcia w regionie. Nie podał jednak szczegółów.  Wskazał, że w interesie Europejczyków jest utrzymanie porozumienia nuklearnego z Iranem. Dodał, że w tej kwestii trzeba jednak czekać z decyzjami na weryfikację sytuacji ze strony Międzynarodowej Agencji Energii Atomowej.  W irańskim oświadczeniu zaznaczono, że Iran będzie utrzymywał współpracę z Międzynarodową Agencją Energii Atomowej i decyzja może być cofnięta, jeśli USA zniosą sankcje nałożone na Teheran. Dodano, że Iran jest też otwarty na negocjacje z europejskimi partnerami.  Iran już wcześniej ogłaszał stopniowe ograniczanie swoich zobowiązań, wynikających z traktatu po jednostronnym wycofaniu się USA w maju 2018 roku z porozumienia. Stany Zjednoczone wznowiły wobec tego kraju surowe sankcje gospodarcze, w tym m.in. na eksport irańskiej ropy naftowej.  Stronami umowy nuklearnej z Iranem były USA, Rosja, Chiny, Wielka Brytania, Francja, Niemcy i Unia Europejska. Informacja irańskich władz pojawiła się po tym, gdy Teheran zapowiedział odwet za zabicie w amerykańskim ataku irańskiego generała Kasema Sulejmaniego w nocy z czwartku na piątek.",,
Prezes PiS: Będzie województwo Warszawa i okolice oraz województwo mazowieckie,Prezes PiS Jarosław Kaczyński zapowiedział na konwencji Prawa i Sprawiedliwości w Siedlcach podział obecnego województwa mazowieckiego na dwa: województwo obejmujące Warszawę i okolice oraz na województwo mazowieckie. Według lidera PiS ma to rozwiązać problem zawyżania przez stolicę dochodu na mieszkańca w obrębie Mazowsza.,"Prezes PiS ocenił, że swego rodzaju aferą był stosunek poprzedniej władzy do okręgu siedlecko-ostrołęckiego. – My chcemy, żeby te ziemie się rozwijały, my jesteśmy za polityką zrównoważonego rozwoju i to nie tylko w słowach, ale także w czynach. Robiliśmy to już w czasie naszych poprzednich rządów – powiedział.  Zaznaczył, że zdaje sobie sprawę z trudnego problemu województwa mazowieckiego, które z punktu widzenia przeciętnych dochodów jako całość jest bardzo wysoko ze względu na bardzo wysokie dochody w Warszawie, mimo że dochody w pozostałej części województwa mazowieckiego, dalej od stolicy, są znacząco niższe.",,
Medialne spory PO i SLD zażegnane,"PO i Lewica zgodziły się, by w radach nadzorczych TVP i Polskiego Radia było dwóch przedstawicieli rządu. Taka poprawka do noweli ustawy medialnej będzie zgłoszona w Senacie.","– Nie widzę zagrożeń dla tej ustawy – twierdzi Jerzy Wenderlich (Lewica). Do głosowania nad nowelą ustaw: o radiofonii i telewizji oraz abonamentową nie doszło podczas posiedzenie Sejmu w zeszłym tygodniu. Przeniesiono je – z powodu rozbieżności między PO a klubem Lewicy – na posiedzenie zaplanowane od 4 do 6 sierpnia. W zeszły piątek wicemarszałek Sejmu Jerzy Wenderlich w rozmowie z dziennikarzami wymienił dwie sporne sprawy. Po pierwsze, Lewica chciała, by w siedmioosobowych rada nadzorczych TVP i Polskiego Radia był jeden przedstawiciel rządu, a nie – jak przewiduje projekt – trzech (wskazanych przez ministrów: skarbu, kultury i finansów). Po drugie – mówił wówczas Wenderlich - Lewica chce, by zarządy mogły być odwoływane przez KRRiT tylko na wniosek rady nadzorczej (projekt zakłada, że również na wniosek walnego zgromadzenia, czyli ministra skarbu). Oba postulaty Lewicy są głoszone w formie poprawek i będą głosowane w Sejmie.Tomasz Tomczykiewicz, szef klubu parlamentarnego PO, powiedział w środę w radiowej Trójce, że kompromis między PO a Lewicą zakłada, że w radach nadzorczych będzie dwóch, a nie trzech, przedstawicieli rządu. Zapowiedział, że taka zmiana zostanie zgłoszona podczas prac nad nowelą w Senacie (w Sejmie projekt jest na etapie tzw. trzeciego czytania, czyli przed głosowaniem, co oznacza, że taka poprawka nie może być zgłoszona przez posłów). – Obiecuję, że będzie jedna poprawka w Senacie. Dyskutowaliśmy szeroko o tym, czy faktycznie potrzeba przedstawicieli w radach nadzorczych aż z trzech ministerstw. Zgodziliśmy się, że wystarczy z ministerstwa kultury i ministerstwa skarbu – mówił szef klubu PO. Dopytywany, czy to jest kompromis między Lewicą a Platformą, odparł:  – Tak, i myślę, że to jest dobra propozycja i złożymy ją w Senacie.  Wenderlich nie chciał jednak mówić szczegółowo o propozycji Tomczykiewicza dotyczącej dwóch przedstawicieli rządu w radach nadzorczych ani o poprawce Lewicy, by zarządy nie mogły być odwoływane także na wniosek walnego zgromadzenia.  –Wybierzemy te poprawki, które są dobre dla mediów, a nie dla partii politycznych – dodał. Wicemarszałek spodziewa się jeszcze rozmów w – jak mówił – „przyjacielskiej atmosferze”  Przygotowana przez PO nowelizacja ustaw: o radiofonii i telewizji oraz abonamentowej zakłada zmianę zasad wyłaniania władz w mediach publicznych. Jej bezpośrednią konsekwencją będzie wybór nowych rad nadzorczych i zarządów w TVP i Polskim Radiu. Rady nadzorcze TVP i Polskiego Radia tak, jak dotąd miałyby być wybierane przez KRRiT, ale po przeprowadzeniu jawnego i otwartego konkursu. Projekt na razie zakłada, że z konkursu pochodziłoby czterech członków rad nadzorczych, pozostali trzej byliby wskazywani przez ministrów: skarbu, kultury i finansów (dziś rady nadzorcze liczą 9 osób, w tym jednego przedstawiciela ministra – skarbu). Członkowie rad nadzorczych nie byliby, tak jak dotąd, nieodwoływalni w trakcie kadencji. Odwołać mógłby ich organ powołujący, czyli KRRiT lub właściwy minister.W sierpniu Sejm ma wybrać dwóch nowych członków Krajowej Rady Radiofonii i Telewizji. Kandydatami na to stanowisko są Witold Graboś i Sławomir Rogowski (rekomendowani przez Lewicę) Maciej Iłowiecki i Jarosław Sellin (zgłoszeni przez PiS).",,
Protest Nowej Prawicy; jest stanowisko PKW,"Państwowa Komisja Wyborcza odpowiedziała na wezwanie Sądu Najwyższego i przygotowała stanowisko w sprawie protestu wyborczego Nowej Prawicy Janusza Korwin-Mikke, dotyczącego sposobu weryfikacji podpisów poparcia pod listami kandydatów. Odpowiedź komisji została wysłana do sądu – poinformował sekretarz PKW Kazimierz Czaplicki.","O jego treści nie chciał jednak mówić.  – Ten dokument dopiero pojechał, więc adresat musi się z nim zapoznać – mówił sekretarz komisji. Zaznaczył, że są to akta sądowe i ujawnić je może Sąd Najwyższy.Trzy godziny wcześniej z apelem o ujawnienie stanowiska zwrócił się do PKW sam zainteresowany, Janusz Korwin-Mikke.  – Ta opinia powinna być jawna, bo chcielibyśmy się do niej ustosunkować – mówił lider Nowej Prawicy. Dodał, że byłoby dziwne, gdyby nie mogli poznać opinii w swojej własnej sprawie.PKW zarejestrowała 21. listę wyborczą Nowej Prawicy po przewidzianym ustawą terminie i w związku z tym odmówiła rejestracji list partii w całym kraju. Korwin-Mikke ma nadzieję, że decyzja zostanie cofnięta i że jego komitet otrzyma dodatkowy bezpłatny czas w radiu i telewizji. Zapowiedział, że w przeciwnym razie złoży wniosek o unieważnienie wyborów.",,
„SZ”: Lufthansa zamierza poskarżyć się na LOT do KE,"Powołując się na własne źródła niemiecki dziennik „Sueddeutsche Zeitung” poinformował , że Lufthansa zamierza wkrótce zakończyć współpracę z liniami Condor kupionymi przez Polską Grupę Lotniczą, do której należy m.in. LOT. Niemiecki przewoźnik podobno ma też w planach złożenie skargi na LOT do Komisji Europejskiej.","Według gazety Lufthansa chce zwrócić się ze skargą w sprawie korzystania przez LOT z pomocy państwowej.  Na mocy obowiązującej obecnie umowy samoloty Lufthansy dowożą z różnych lotnisk w Niemczech i w innych krajach europejskich do Frankfurtu pasażerów, rozpoczynających tam dalekodystansowe rejsy liniami Condor.  Wspomniane źródła twierdzą, że nie zapadły jeszcze decyzje co do wypowiedzenia umowy i złożenia unijnej skargi. Lufthansa nie chce publicznie komentować sprawy – zaznacza „SZ”.  Niemiecki dziennik uważa za wątpliwe, by bez podwożenia pasażerów rejsami Lufthansy, Condor był w stanie wykorzystywać z zyskiem swoją flotę maszyn dalekiego zasięgu. – Lufthansa nie chce nawet pośrednio wspierać konkurentów, takich jak LOT, którzy chcą się szybko rozwijać i z którymi tak czy inaczej zostanie skonfrontowana – podkreśla „SZ”.  Jak wyjaśnia, podstawą skargi do KE byłoby domniemane złamanie unijnej zasady, że państwo może udzielić danemu przedsiębiorstwu pomocy finansowej tylko raz na 10 lat i to wyłącznie w ramach wsparcia jego sanacji lub restrukturyzacji. KE zgodziła się w 2014 roku na dokapitalizowanie przez polski rząd zagrożonego wówczas upadłością LOT–u.  Gazeta przypomina, że w 2018 roku powstał państwowy holding PGL, obejmujący LOT oraz firmy, które świadczą usługi na jego rzecz. Jak informował prezes PGL i LOT Rafał Milczarski, kupienie Condora ma być sfinansowane przez polskie konsorcjum bankowe.  Należąca w 100 proc. do Skarbu Państwa PGL ogłosiła w ostatni piątek podpisanie umowy przejęcia niemieckiej linii lotniczej Condor.",,
Premier dziękuje Netflixowi: Błędy nie zawsze powstają ze złej woli,"Błędy nie zawsze powstają ze złej woli; dziękuję Netflixowi oraz mojemu zespołowi, że tym razem udało się tak szybko wyjaśnić sytuację i rozwiązać problem – napisał na Facebooku premier Mateusz Morawiecki, odnosząc się do nieścisłości historycznych w jednym z seriali tego serwisu.","W poniedziałek premier Morawiecki przekazał list do szefa Netflixa w związku z przekłamaniami historycznymi w serialu „Iwan Groźny z Treblinki”. Podkreślił, że ukazana w nim mapa Polski z zaznaczonymi obozami zagłady wprowadza w błąd i jest pisaniem historii na nowo. Zaznaczył, że liczy na poprawę błędu lub poinformowanie o nim widzów. W czwartek Netflix opublikował oświadczenie, w którym zapowiedział, że w serialu zostaną dodane teksty wyjaśniające, że obozy zagłady zbudował niemiecki reżim nazistowski. „Wspieramy twórców serialu »The Devil Next Door« (Iwan Groźny z Treblinki), którzy wykonali istotną pracę oraz badania. Chcąc zapewnić naszym użytkownikom więcej informacji na ważne tematy przedstawione w tym serialu dokumentalnym i uniknąć nieporozumień, w ciągu najbliższych dni dodamy teksty do niektórych przedstawionych w nim map” – głosi oświadczenie opublikowane na Twitterze firmy. „Pomoże to wyjaśnić, że obozy zagłady i obozy koncentracyjne zostały zbudowane i były prowadzone przez niemiecki reżim nazistowski, który napadł na Polskę i okupował ją w latach 1939–45” – dodano. Podziękowania za reakcję Netflixa złożył już w czwartek resort spraw zagranicznych. W piątek za pośrednictwem Facebooka zrobił to premier. „Błędy nie zawsze powstają ze złej woli, dlatego warto konstruktywnie rozmawiać o ich korekcie. Dziękuję Netflix oraz mojemu Zespołowi, że tym razem udało się tak szybko wyjaśnić sytuację i rozwiązać problem” – czytamy we wpisie.",,
Wiceprezydent USA o Ukrainie: jej sukces w walce z Rosją wpłynie na inne narody,"– Cały świat obserwuje dziś Ukrainę z nadzieją, że jej sukces w walce z agresją Rosji będzie miał wpływ na losy innych narodów – oświadczył we wtorek w Kijowie wiceprezydent Stanów Zjednoczonych Joe Biden.","Przemawiając do deputowanych Rady Najwyższej (parlamentu) Ukrainy Biden podkreślił, że USA nigdy nie zgodzą się na zmianę granic za pomocą siły i zaznaczył, że Rosja, która zaanektowała należący do Ukrainy Krym, dopuściła się pogwałcenia zasady nienaruszalności granic.  Rosyjscy żołnierze muszą opuścić Donbas Wiceprezydent powiedział, że USA uważają za niedopuszczalne, że Rosja stara się odwlec w czasie wdrożenie zapisów mińskich porozumień, których celem jest uregulowanie konfliktu ze wspieranymi przez Moskwę separatystami w Donbasie na wschodzie Ukrainy. Oświadczył, że rosyjscy żołnierze powinni opuścić Donbas, zaś Ukraina powinna odzyskać kontrolę nad kontrolowanymi przez separatystów odcinkami swojej granicy z Rosją. Podkreślił, że w obwodzie donieckim i ługańskim należy przeprowadzić wybory samorządowe, które powinny odbyć się w świetle ukraińskiego prawa i pod nadzorem organizacji międzynarodowych, w tym OBWE.  – Ukraina także ma swoje zobowiązania, które przewidują ogłoszenie amnestii dla ludzi (w Donbasie), którzy nie popełnili ciężkich przestępstw oraz przeprowadzenie decentralizacji Donbasu – podkreślił. W swoim przemówieniu Biden powtarzał, że Ukraina stoi dziś przed historyczną szansą przemian, które pozwolą jej przekształcić się w silne i demokratyczne państwo. „Rosja może zapłacić wysoką cenę”  Wiceprezydent Stanów Zjednoczonych Joe Biden oświadczył w poniedziałek w Kijowie, że jeśli Rosja nie wypełni swoich zobowiązań na rzecz realizacji porozumień w sprawie Donbasu, cena, którą za to zapłaci, będzie jeszcze wyższa niż obecnie.Biden nie wykluczył, że USA wydzielą dodatkowych 300 mln dolarów na poprawę bezpieczeństwa Ukrainy. Mówił o tym po rozmowach z premierem tego kraju Arsenijem Jaceniukiem. Biden przyleciał do Kijowa w poniedziałek na dwa dni. Rozmawiał już z prezydentem Petrem Poroszenką, a wcześniej spotkał się z przedstawicielami organizacji pozarządowych.",,
Niemieckie MSZ wykorzystuje tajny fundusz do zadań specjalnych w innych krajach,"Niemieckie Ministerstwo Spraw Zagranicznych dysponuje tajnymi funduszami do zadań specjalnych, które były wykorzystywane m.in. w latach 90. do wspierania serbskiej opozycji przeciwko Slobodanowi Miloševićowi – napisał „Frankfurter Allgemeine Zeitung”. Gotówka była wywożona z Niemiec w walizkach kurierów, regularnie kursujących na trasie Niemcy – Bałkany.","Z ustaleń gazety wynika, że niemiecki MSZ ma specjalną „czarną kasę”, z której mogą korzystać niemieccy ambasadorzy w każdej z placówek. Ministerstwo określiło odgórnie limit środków dla każdego kraju. Pieniądze zawsze były wypłacane w gotówce, a odbiorcy starali się nie zostawiać żadnych śladów, które prowadziłby do niemieckich służb, czy to jawnych, czy też tajnych. Jako przykład dobrego wykorzystania takich tajnych funduszy „FAZ” podał, że w latach 90. niemiecki MSZ wspierał systematycznie serbską opozycję przeciwko Slobodanowi Miloševićowi. „To było jak w szpiegowskim filmie – emisariusze z walizkami pełnymi pieniędzy udawali się w umówione miejsca, gdzie dochodziło do przekazania. Mieli papiery kuriera, które miały ich chronić w przypadku kontroli przy wyjeździe z Niemiec. Takie dokumenty były bezużyteczne za granicą, kurierzy podejmowali ogromne ryzyko” – tak według dziennikarzy „FAZ” wyglądało przekazywanie tzw. czarnej kasy.",,
Unia Europejska obcięła PKP dofinansowanie na pendolino. Zbyt droga zabawka?,"14 milionów euro mniej dostanie z Unii Europejskiej PKP InterCity na zakup pociągów pendolino. Komisja Europejska obniżyła dofinansowanie tego kluczowego dla kolei projektu z prawie 88 do 74 milionów euro – poinformowało RMF FM. Uznała bowiem, że 400 milionów euro, które wydajemy na tę inwestycję, to zdecydowanie za dużo. PKP musi więc znaleźć 58 milionów złotych, by domknąć finansowanie 20 składów pendolino.","PKP twierdzi, że spółka ma zabezpieczone środki na pełne sfinansowanie projektu pendolino. Wygląda na to, że sięgnie po więcej pieniędzy z otwartego kredytu w Europejskim Banku Inwestycyjnym.PKP przekonuje, że Bruksela nie okroiła wcale finansowania pendolino, bo utrzymano obiecane dofinansowanie na poziomie 22 proc. Wspólnota obniżyła jednak wartość kontraktu, do którego jest gotowa dołożyć pieniądze.Komisja Europejska uznała, że 400 milionów euro, które wydajemy na pendolino, to zdecydowanie za dużo. Przy naszej infrastrukturze powinniśmy wydać na pociągi maksymalnie 340 milionów euro i od tej kwoty będzie liczone dofinansowanie. Bruksela w ten sposób dała do zrozumienia, że kupujemy sobie za drogą zabawkę, która przez kilka kolejnych lat nie rozpędzi się tak jak planowano. „Wtopy Pendolino”W środę w TVP Info  Adrian Furgalski z Zespołu Doradców Gospodarczych TOR przedstawił listę „wtop” związanych z szybkimi pociągami.  Według niego zakup pendolino jest nam w ogóle niepotrzebne. Wskazał także, że  na sam zakup mieliśmy dostać od Unii Europejskiej 50 proc. dofinansowania, a dostaliśmy jedynie 22 proc. Teraz się okazuje, że może być ono mniejsze.Oprócz tego Furgalski wskazał m.in. na to, że pociągi pendolino nie są na polskie warunki, mają wysokie ceny biletów i  ostatnio głośny problem – wadliwy system biletowy.",,
Trump podpisał umowę handlową USA-Meksyk-Kanada,"Prezydent Donald Trump podpisał umowę o wolnym handlu między USA, Meksykiem oraz Kanadą (USMCA). Cieszące się ponadpartyjnym poparciem porozumienie przywódca Stanów Zjednoczonych reklamuje w kampanii jako sukces swojej polityki gospodarczej.","– To kolosalne zwycięstwo dla naszych rolników, pracowników sektora energetycznego oraz robotników – zachwalał północnoamerykańskie porozumienie Trump podczas ceremonii jego podpisania w Białym Domu. – Wszyscy mówili, że to umowa, której nie da się zawrzeć, a my to zrobiliśmy – dodał.USMCA zastępuję umowę NAFTA - układ o wolnym handlu między trzema krajami Ameryki Północnej, który wszedł w życie w 1994 r. i którego renegocjacje rozpoczęły się w 2017 r.„Straszliwy” układW ocenie prezydenta USA NAFTA powodowała masowe zamykanie miejsc pracy w Stanach Zjednoczonych. Trump wielokrotnie nazywał ten układ „straszliwym”, a jego „pozbycie się” było jedną z jego kluczowych obietnic kampanijnych w 2016 r. Portal Politico wskazuje, że NAFTA zostanie zastąpiona dopiero gdy umowę USMCA ratyfikuje Kanada, a trzy północnoamerykańskie państwa zaczną stosować zapisy nowego porozumienia. Może to potrwać nawet miesiące.To drugi układ handlowy, podpisane przez Trumpa w styczniu. Wcześniej prezydent USA złożył swój podpis pod pierwszą częścią porozumienia handlowego z Chinami.USMCA została ratyfikowana przez Kongres USA w grudniu zeszłego roku; opowiedzieli się za nią Republikanie oraz większość Demokratów. Głosowanie w parlamencie poprzedzały międzypartyjne negocjacje; w końcu doszło do porozumienia między stronami. Mimo tego na ceremonii podpisania USMCA nie byli obecni przedstawiciele Demokratów. Specjalny przedstawiciel rządu USA ds. handlu Robert Lighthizer dziękował jednak w środę temu ugrupowaniu za „ponadpartyjny sukces”. Parlamentarzyści Demokratów wskazują, że w USMCA są zapisy, o które starali się przez lata. Ponadpartyjne porozumienie W nowej umowie przewidziane są m.in. nowe reguły pochodzenia. By kwalifikować się do bezcłowego importu, co najmniej 75 proc. wartości produktu będzie musiało pochodzić z USA, Kanady lub Meksyku. Jednocześnie 40 proc. wartości musi być wytworzone przy płacy na minimalnym poziomie 16 dolarów na godzinę.Nowa umowa aktualizuje relacje handlowe między trzema krajami, chroni miejsca pracy i wspiera wzrost gospodarczy. Jest w niej także mowa o skutecznej ochronie środowiska i praw pracowniczych, zawarto również zapisy uznające, że proces produkcji stali musi przebiegać w jednym z trzech krajów umowy, by uzyskać uprzywilejowane traktowanie.Pakt został podpisany 10 grudnia zeszłego roku w Meksyku. Była to poprawiona wersja tekstu, podpisanego pod koniec 2018 r. podczas szczytu G20 w Buenos Aires. Zmiany zostały wprowadzone z inicjatywy Stanów Zjednoczonych, oryginalną wersję ratyfikował jedynie Meksyk w czerwcu 2019 r.",,
„Literatura bardzo poetycka i wszechogarniająca”. Olga Tokarczuk odebrała Nagrodę Nobla,"- Olga Tokarczuk odkrywa historię Polski jako kraju będącego ofiarą spustoszenia dokonanego przez wielkie siły, lecz również posiadającego swoją własną historię kolonializmu i antysemityzmu. Nie ucieka od niewygodnej prawdy, nawet pod groźbą śmierci –  powiedział Per Wästberg z Akademii Szwedzkiej w laudacji na cześć Olgi Tokarczuk.","– Przyszłe pokolenia będą sięgać po owe tysiącstronicowe arcydzieło autorstwa Tokarczuk i odkrywać w nim nowe bogactwo, którego dziś jeszcze wystarczająco nie dostrzegamy. Widzę, jak Alfred Nobel kiwa z uznaniem głową w swoim niebie (...) Polska literatura lśni wielkim blaskiem na świecie. 7 nagród. Literatura bardzo poetycka i wszechogarniająca – mówił Per Wästberg.– Polska, rozdroże Europy, być może nawet jej serce. Olga Tokarczuk odkrywa historię Polski jako kraju będącego ofiarą spustoszenia dokonanego przez wielkie siły, lecz również posiadającego swoją własną historię kolonializmu i antysemityzmu. Olga Tokarczuk nie ucieka od niewygodnej prawdy, nawet pod groźbą śmierci – stwierdził niepokojąco Wästberg.  Dodał, że pisarka jest mistrzynią portretu. – Głęboko sięga do bajek, ludowych opowieści, do bogactwa polskiej kultury, ale sięga też do pokładów szaleństwa, jakie kryją się w człowieku – wyliczał. Wästberg mówił, że ta bardzo drastyczna i pomysłowa proza stanowi nomadyczną podróż przez liczne tomy powieści.  „Księgi Jakubowe” laudator nazwał największym dziełem pisarki. Dodał, że z podtekstu utworu przebija żydowskie pochodzenie Tokarczuk oraz jej nadzieja na Europę bez granic. – Przyszłe pokolenia będą sięgać po owe tysiącstronicowe arcydzieło autorstwa Tokarczuk i odkrywać w nim nowe bogactwo, którego dziś jeszcze wystarczająco nie dostrzegamy. Widzę, jak Alfred Nobel kiwa z uznaniem głową w swoim niebie – podsumował Per Wästberg.Polska pisarka odebrała wykonany ze złota medal w etui i kaligrafowany dyplom z rąk króla Szwecji Karola XVI Gustawa.  Wcześniej głos zabrał prezes Fundacji Noblowskiej prof. Carl-Henrik Heldin, a następnie laudacje na cześć laureatów wygłaszali kolejni przedstawiciele komitetów noblowskich.Kolejność wychodzenia laureatów miała związek z kolejnością dziedzin nagrody zapisanych w testamencie Nobla. Przy odbiorze nagrody każdy z laureatów wykonał trzykrotny ukłon, który nobliści ćwiczyli przed ceremonią.",,
"Ukraińska policja bada, czy była ambasador USA w Kijowie była śledzona","Ukraińska policja wszczęła w czwartek postępowanie w sprawie możliwego śledzenia byłej ambasador USA w Kijowie Marie Yovanovitch. Ambasador, która została odwołana w maju, zeznawała w dochodzeniu dotyczącym ewentualnego impeachmentu prezydenta Donalda Trumpa.","Wcześniej komisja wywiadu Izby Reprezentantów opublikowała zapiski i inne dokumenty mogące świadczyć, że podczas pracy ambasador Yovanovitch na Ukrainie mogła być ona śledzona oraz że na zlecenie obywateli USA mogło dojść do ingerencji w jej urządzenia elektroniczne - wyjaśniła agencja Interfax-Ukraina.„Ukraina stoi na stanowisku nieingerowania w sprawy wewnętrzne USA. Opublikowane zapiski mogą jednak świadczyć o fakcie możliwego naruszenia prawa Ukrainy i konwencji wiedeńskiej o stosunkach dyplomatycznych, która chroni praw dyplomatów na terytorium innego państwa” - oświadczyło MSW Ukrainy.Resort zwrócił się jednocześnie do amerykańskiego FBI z prośbą o przekazanie materiałów dotyczących osób, które mogły być zaangażowane w działania przeciwko Yovanovitch.„Minister spraw wewnętrznych Arsen Awakow zaproponował stronie amerykańskiej włączenie się do śledztwa” - przekazało MSW Ukrainy.Gazeta internetowa „Ukraińska Prawda” przypomniała, że wcześniej komisja wywiadu Izby Reprezentantów opublikowała korespondencję Lwa Parnasa, współpracownika prawnika Trumpa Rudy'ego Giulianiego z ludźmi z otoczenia prezydenta Ukrainy Wołodymyra Zełenskiego. Szef komisji spraw zagranicznych Izby Reprezentantów Eliot Engel uważa, że informacje znajdujące się w tych materiałach mogą świadczyć, że przed nieoczekiwanym usunięciem ze stanowiska ambasadora na Ukrainie Yovanovitch mogła być śledzona. br/\>Komisja wywiadu opublikowała m.in. korespondencję Parnasa z byłym ukraińskim prokuratorem generalnym Jurijem Łucenką, który w czasach swojego urzędowania otwarcie występował przeciwko Yovanovitch.br/\>Giuliani miał naciskać na władze w Kijowie, by wszczęły dwa śledztwa, które przyniosłyby polityczne korzyści Trumpowi - jedno z nich w sprawie holdingu paliwowego Burisma, w którym zatrudniony był Hunter Biden, syn Joe Bidena, byłego wiceprezydenta USA i politycznego rywala Trumpa. Zeznając wcześniej za zamkniętymi drzwiami, była ambasador powiedziała w październiku w Izbie Reprezentantów, że Trump wywierał presję na Departament Stanu, aby odwołał ją ze stanowiska w Kijowie. Yovanovitch oceniła, że zależało mu na tym, ponieważ jej antykorupcyjne działania na Ukrainie sprawiły, że osoby współpracujące z Giulianim ""czuły się finansowo zagrożone"".",,
Woś o zatrzymaniu b. zomowca: Co z tą praworządnością po stronie niemieckiej?,"– Sprawiedliwości staje się zadość. Natomiast rodzi się pytanie, co z tą praworządnością po stronie niemieckiej – powiedział w programie „O co chodzi”  Michał Woś, minister-członek Rady Ministrów. W ten sposób skomentował wydanie Polsce byłego funkcjonariusza plutonu specjalnego MO, który – według IPN – strzelał do górników kopalni Wujek.","W Chorwacji zatrzymano Romana S. – byłego funkcjonariusza plutonu specjalnego MO, który – według IPN – 16 grudnia 1981 r., podczas stanu wojennego, strzelał do górników kopalni Wujek. Michał Woś podkreślił, że teraz najważniejsze, że odbędzie się proces. Dodał, że dla Polaków tragedia w „Wujku” to bardzo ważny temat. – Symboliczne miejsce dla historii Polski i historii stanu wojennego. I tragedia nieosądzona – powiedział.  – Sprawiedliwości staje się zadość. Natomiast rodzi się pytanie, co z tą praworządnością po stronie niemieckiej. Niemcy mają zastrzeżenia do naszego systemu, a okazuje się, że jeżeli chodzi o zrozumienie wrażliwości Polski i wrażliwości historycznej Polaków, to tam litery praworządności Niemcy nie do końca chcą się trzymać – stwierdził, odnosząc się do faktu, że Roman S, który zrzekł się polskiego obywatelstwa i od lata mieszkał w Niemczech, nie został przez Niemcy wydany Polsce.",,
Będzie rozłam w opozycji? Reakcje na przygarnięcie Ujazdowskiego przez PO,"Współpraca z Ordo Iuris, „homofoniczne” wypowiedzi, „religijny fundamentalizm”, sprzeciw wobec in vitro, krytyka pod adresem PO, „brak szacunku dla praw człowieka” – to jeszcze nie wszystkie antypostępowe „grzechy”, jakie działacze i sympatycy opozycji zarzucają kandydatowi Platformy Obywatelskiej na prezydenta Wrocławia. Pojawiają się głosy, że postać Kazimierza M. Ujazdowskiego może podzielić przeciwników rządu.","„Oficjalną rezygnację” z funkcji wiceministra środowiska w „gabinecie cieni” złożył Tomasz Cimoszewicz. Syn byłego postkomunistycznego kandydata na prezydenta RP działa w PO i właśnie „skrajnie negatywnym podejściem” Ujazdowskiego do tej partii motywuje swoją rezygnację. „Pan Ujazdowski kilka lat temu oddał głos wspierający karanie więzieniem za stosowanie metody in vitro. Metody, której refundację wprowadziła Platforma Obywatelska. Metody, której refundację zlikwidował PiS, gdy pan Ujazdowski był jej członkiem” – pisze Cimoszewicz. Syn byłego premiera dodaje, że nie widzi możliwości współpracy z „religijnym fundamentalistą. Osobą, która przez lata pracy wykazywała brak szacunku dla praw człowieka, zarówno dla kobiet jak i osób o innej orientacji seksualnej.”Swojego niesmaku nie kryje także Paweł Kasprzak, jeden z przywódców organizacji Obywatele RP. Na oficjalnej stronie organizacji kolejny katalog przestępstw: Ujazdowski współpracował z Ordo Iuris, organizacją działającą na rzecz obrony życia a także praw rodzin, wypowiadał się „homofonicznie” a nawet, jak to ujmują „Obywatele RP” „głosował za leczeniem homoseksualizmu”. Prawdopodobnie chodzi o niedawne głosowanie w Parlamencie Europejskim, w którym kandydat PO na prezydenta Wrocławia, podobnie jak m.in. Marek Jurek, Zdzisław Krasnodębski, Anna Fotyga, , Zbigniew Kuźmiuk, ale także Danuta Hübner, Janusz Lewandowski czy Marek Plura, sprzeciwił się zakazowi możliwości oferowania terapii leczących z uzależnień od pociągu seksualnego wobec osób tej samej płci. Hübner i Lewandowski natychmiast złożyli oficjalną samokrytykę twierdząc, że się pomylili, natomiast Marek Plura, niepełnosprawny europoseł PO z Górnego Śląska, napisał, że oddał „głos zgodnie ze swoimi przekonaniami”, a „terapia o której mowa nie jest przymusowa i nikt nikogo do niej nie zmusza”. Decyzja byłego wiceministra środowiska w gabinecie cieni Platformy Obywatelskiej była również szeroko komentowana w mediach społecznościowych.",,
Komisja Majątkowa jeszcze dwa miesiące,"31 stycznia 2011 roku zakończy działalność Komisja Majątkowa. Rząd przyjął we wtorek projekt nowelizacji ustawy o stosunkach Państwo-Kościół. Według projektu, sprawy związane z roszczeniami byłyby rozpatrywane na zwykłych zasadach, na drodze sądowej.","– Zaproponowałem, abyśmy przyjęli zasadę, że skoro co do istoty sprawy uzgodniono stanowiska państwa i Kościoła, nie będziemy proponowali żadnej odrębnej umowy między państwem a Kościołem i będziemy zmierzali do tego, aby decyzje dotyczące Kościołów w Polsce – jeśli są decyzjami o charakterze ustawy – żeby to jednak były autonomiczne decyzje państwa polskiego – powiedział premier Donald Tusk po posiedzeniu Rady Ministrów.– Od czasu, kiedy powstał mój rząd, Komisja Majątkowa zajmuje się przede wszystkim wyjaśnianiem tego, co do tej pory zrobiono, a nie rozstrzygnięciami na rzecz Kościoła – zaznaczył.„Szczególną hipokryzją” nazwał zarzuty SLD dotyczące działania Komisji Majątkowej, ponieważ – jak powiedział – „wstępne informacje, które spływają, pokazują bardzo wyraźnie, że polska lewica jest najbardziej odpowiedzialna za to, w jakim kształcie to funkcjonowało i jakie decyzje to ciało podejmowało”.Według przyjętego projektu, podmioty kościelne, państwowe, samorządowe czy prywatne, będące uczestnikami postępowań prowadzonych dotychczas na podstawie przepisów o Komisji Majątkowej w sprawach, w których nie zapadło jeszcze orzeczenie komisji, miałyby sześć miesięcy na wystąpienie o podjęcie zawieszonego postępowania sądowego, a jeżeli nie było ono wszczęte – na wystąpienie do sądu o zasądzenie roszczenia.Projekt zakłada też, że do 31 stycznia 2011 r. Komisja przedstawi szefowi MSWiA (ministrowi właściwemu do spraw wyznań religijnych oraz mniejszości narodowych i etnicznych – red.) oraz Sekretariatowi Konferencji Episkopatu Polski, Komisji Wspólnej Przedstawicieli Rządu Rzeczypospolitej Polskiej i Konferencji Episkopatu Polski sprawozdanie ze swojej działalności.",,
"„PSL odcina się od korzeni. Chce likwidować KRUS, wprowadzić obyczaje nieakceptowane na wsi”","Składki na ZUS zamordowałyby polską wieś. Co PSL robi w Koalicji Europejskiej, jeżeli jej ugrupowania chcą likwidować KRUS, wprowadzają obyczaje i zwyczaje na wsi nieakceptowane – pytał w programie „Gość Wiadomości” Jan Krzysztof Ardanowski. – Mieszkańcy wsi, moi koledzy rolnicy muszą zrozumieć, że to są jedne z najważniejszych wyborów. Należy wziąć w nich udział i wybrać takich, którzy nie będą się bali pilnować polskich interesów – zaapelował minister rolnictwa.","Minister zastanawiał się, jakimi motywami kierowało się Polskie Stronnictwo Ludowe przystępując do Koalicji Europejskiej przed wyborami do Parlamentu Europejskiego.  –  Dla tych kilku foteli? Czy to jest taki miraż, takie marzenie, żeby zaprzepaścić całą swoją historię, lata bycia organizacją ludową? Ona często była ludowa tylko z nazwy, ale nie odcinała się od korzeni wiejskich. W tej chwili PSL chyba zaczyna się od tego definitywnie odcinać. Nie wiem, co z tej partii zostanie. Działacze PSL-u na wsi przychodzą i mówią, że są zażenowani, nie wiedzą, co się dzieje w tzw. kierownictwie – mówił polityk.   – Co PSL robi przy tej całej rewolucji obyczajowej LGBT i przy ugrupowaniach, które chcą zlikwidować system zabezpieczenia społecznego – unikalny, specjalny, bardzo korzystny (dla wsi – red.). Wsi nie stać na to, żeby przejść na ZUS – ocenił minister. – Te składki zamordowałyby polską wieś. A koalicjanci PSL-u chcą likwidować KRUS – dodał. Mówiąc o „twardej walce o wielki budżet”, zauważył, że pieniądze z UE będą dzielone tak, żeby m.in. wesprzeć hodowlę trzody chlewnej i bydła, „tą, która jest przyjazna środowisku”.   Do końca roku rozwiązania dot. małych ubojni  W tym kontekście minister zapowiedział poprawę – w zgodzie z regulacjami UE – przepisów polskiego prawa, tak żeby przestało „dusić przedsiębiorczość i zaradność”. – Do końca roku wprowadzę rozwiązania dot. małych ubojni w gospodarstwach, które funkcjonują w całej Europie. Do tej porty było przekonanie, że tylko wielkie ubojnie mogą ubijać zwierzęta. Okazuje się, że na niewielką skalę, to co rolnik hoduje, to co może być sprzedawane jako zdrowa polska bezpieczna żywność, można ubijać w małych ubojniach, gdzie są stosunkowo małe wymagania – oświadczył Ardanowski. Zastrzegł, że takie ubojnie działałyby pod nadzorem weterynarza, ale nie musi być „kurtyn powietrznych, chroniących przed zarazkami (...), umywalek na fotokomórkę”. Jak stwierdził, „to jest bardzo potrzebne, żeby rolnicy odzyskali podmiotowość na rynku, żeby nie byli trzymani za gardło przez przetwórców i pośredników”.",,
Politycy PO obrażali media publiczne. Nie odpowiadali na pytania TVP,"Dziennikarzowi telewizji publicznej uniemożliwiono zadawanie pytań na spotkaniu „Klubu Obywatelskiego” we Władysławowie, choć mogli to robić przedstawiciele innych mediów. Publiczność zagłuszała pytania, krzycząc „Skandal” i „Do widzenia”. Wypraszano dziennikarza. Politycy PO obrażali TVP.","– Nie ma telewizji publicznej, jest telewizja pisowska – krzyczał wicemarszałek Senatu Bogdan Borusewicz w trakcie spotkania „Klubu Obywatelskiego”. Działacze Platformy Obywatelskiej, chętnie odnoszący się do pytań publiczności, stanowczo odmawiali odpowiedzi na pytania dziennikarza TVP. Zamiast odpowiedzi politycy największej opozycyjnej partii komentowali działalność publicznej telewizji.– Jak oglądam pana telewizję, to jestem absolutnie przekonany, że naszym głównym wrogiem – mówię o Polsce – jest Republika Federalna Niemiec – stwierdził deputowany do Parlamentu Europejskiego Adam Szejnfeld.Grzegorz Schetyna udzielił TVP krótkiego wywiadu, ale po spotkaniu „Klubu Obywatelskiego”. – Nie, to nie ma nic wspólnego z żadną hańbą. To jest element takiej ordynarnej polityki, którą robi obecna ekipa, rząd PiS, używając funkcyjnych dziennikarzy – stwierdził lider PO spytany, czy Platforma czuje się odpowiedzialna za zhańbienie ciał ofiar katastrofy smoleńskiej.Wcześniej – w trakcie briefingu prasowego w porcie we Władysławowie, przy okazji organizowanej przez PO imprezy „Wakacje z Europą” – Schetyna również niechętnie odpowiadał na pytania dziennikarza TVP.Zagadnięty, dlaczego wiceprzewodnicząca PO Hanna Gronkiewicz-Waltz chce, by podatnicy płacili za nią grzywny nałożone za niestawienie się przed Komisją weryfikacyjną ds. reprywatyzacji odparł: – To nie jest prawda, co zawarł pan w tezie pytanie, dlatego że spór rozstrzyga Wojewódzki Sąd Administracyjny. To nie jest pytanie, czy płaci Hanna Gronkiewicz-Waltz, bo nie ona jest wzywana, tylko prezydent miasta stołecznego Warszawy – stwierdził.Z kolei, spytany o dodatkowych prawników zatrudnionych przez prezydent stolicy celem reprezentowania jej przed Komisją weryfikacyjną stwierdził: – Dajmy wyjaśnić to sądowi administracyjnemu.– Wie pan, jeżeli my tutaj będziemy, w pięknym Władysławowie, powoływać się na informacje, które ma telewizja publiczna i „Wiadomości”, to ja wysiadam, wracam do Wrocławia  – skwitował Schetyna kończąc jednocześnie briefing.",,
Nie żyje biskup Alojzy Orszulik,"Zmarł bp senior Alojzy Orszulik, pierwszy biskup łowicki,
uczestnik obrad Okrągłego Stołu, kawaler Orderu Orła Białego. Miał 90 lat.","Ksiądz biskup należał do zgromadzenia pallotynów. Jako przedstawiciel Kościoła uczestniczył w rozmowach Okrągłego Stołu. Brał udział w przygotowaniach kolejnych pielgrzymek papieskich do Polski. W 1992 r. został biskupem nowopowstałej diecezji łowickiej. Funkcję tę pełnił do 2004 r., kiedy przeszedł na emeryturę. Od lat 70. Alojzy Orszulik uczestniczył w rozmowach z władzami dotyczących stosunków między państwem i Kościołem; w 1980 r. został członkiem sekretarzem Komisji Wspólnej Przedstawicieli Episkopatu Polski i Rządu PRL. Po latach mówił, że w przełomowym 1980 r. Kościół stanął po stronie robotników i z ulgą przyjął podpisanie porozumień sierpniowych.Jako członek Komisji Wspólnej Rządu i Episkopatu Alojzy Orszulik brał udział w przygotowaniach kolejnych pielgrzymek papieskich do Polski. Wspominając pierwszą wizytę papieża Polaka w ojczyźnie w 1979 r., hierarcha mówił, że telewizja w relacjach nie pokazywała tłumów wiernych, a jedynie twarz Ojca Świętego, zakonnice lub starsze osoby. – Prezes komunistycznej telewizji Maciej Szczepański po kilkunastu latach od tej pielgrzymki nie chciał przyznać, że taki przekaz wynikał z wytycznych ówczesnych władz – mówił biskup Orszulik. Informacje dotyczące uroczystości pogrzebowych zostaną podanedo wiadomości w najbliższym czasie – poinformował wikariuszgeneralny diecezji łowickiej bp Wojciech Osial.",,
Amerykańscy giganci przewidują. W finale Brazylia i...,"Choć mundial nie osiągnął jeszcze półmetka, a sprawa awansu do 1/8 finału pozostaje nierozstrzygnięta w kilku grupach. UBS i Goldman Sachs – dwie wielkie amerykańskie firmy – wiedzą już, kto zdobędzie złoty medal. Niestety, ich wersje się nie pokrywają.","Koledzy z pracy, znajomi z osiedla, koty, psy, ośmiornice... W typowanie mistrzostw świata bawić może się każdy – z lepszym i gorszym skutkiem. Gdy do akcji wkraczają jednak dwa wielkie banki, które dysponują rozbudowanymi narzędziami analitycznymi, warto się nad ich wnioskami pochylić. Zacznijmy od tego, że fazy grupowej oglądać już nie trzeba: wyjdą Niemcy, Meksyk, Brazylia, Szwajcaria, Belgia, Anglia, Kolumbia i Japonia. Przynajmniej według Goldman Sachs. Z wyliczeń UBS wynika bowiem, że Japonię w tej grupie zastąpi Senegal.Co dalej? Francuzi pokonają Argentynę w 1/8 finału, a Portugalia wygra z Urugwajem. Brazylia będzie lepsza od Niemców, a Belgia od Japonii i Senegalu – nieważne, z kim zagra. W ćwierćfinale będą też Anglia, Hiszpania, Meksyk i... Dania. W obu symulacjach Skandynawowie pokonują rewelację mistrzostw, reprezentację Chorwacji. Niezgodność dotyczy też jednego zespołu z finałowej czwórki. W półfinałach zagrają Brazylia, Anglia, Francja oraz Niemcy (UBS), lub Hiszpania (Goldman Sachs). Canarinhos wygrają po finale z Anglią (Goldman Sachs) lub przegrają w finale z Niemcami (UBS).",,
Słowacja: Premier zarzuca prezydentowi destabilizację kraju,"Słowacki premier Robert Fico zaatakował we wtorek prezydenta Andreja Kiskę, zarzucając mu, że „zajmuje się rozgrywkami o władzę, prowadzi opozycyjną politykę, destabilizuje kraj i nie broni dobrego imienia kraju za granicą”.","Wypowiedź Fico jest kolejną reakcją na wystosowane w niedzielę przez prezydenta wezwanie do rekonstrukcji rządu lub rozpisania przedterminowych wyborów parlamentarnych. Zdaniem prezydenta tylko w ten sposób można wyprowadzić kraj z kryzysu, w którym znalazł się po zabójstwie dziennikarza śledczego Jana Kuciaka i jego narzeczonej – oceniły słowackie media.Portal Aktuality.sk opublikował w zeszłym tygodniu ostatni niedokończony artykuł Kuciaka, który opisuje działalność włoskich siatek przestępczych na terenie Słowacji oraz obecność osób bliskich włoskiej organizacji mafijnej 'Ndrangheta w otoczeniu premiera Fico. – Obserwujemy ataki ze strony opozycji i prezydenta na podstawy państwa prawa i na rezultaty demokratycznych wyborów – mówił Fico dziennikarzom po roboczym obiedzie z ambasadorami państw UE. Jego zdaniem, opozycja i prezydent wykorzystują zabójstwo dziennikarza. – Nagle mają historię, dzięki której można odwołać rząd – powiedział Fico. – To, co zaczęło się dziać po niedzieli, gdy stwierdziliśmy, że doszło do morderstwa, jest scenariuszem, który nie został przygotowany u nas w kraju. Możecie mi zarzucać spiskowe teorie, wszystko mi jedno. Ja tu widzę ten sam charakter pisma w Europie Środkowej i Wschodniej (...). To nieprawdopodobne, z jaką szybkością opozycja i premier starają się zdemontować rezultat demokratycznych wyborów – mówił Fico.",,
"Grecja: jest rządowe porozumienie, czy nie?","Sprzeczne informacje na temat przyszłości greckiej sceny politycznej. Partia Demokratycznej Lewicy zaprzeczyła, jakoby zgodziła się przystąpić do koalicji rządowej. Wcześniej podano, że ugrupowania porozumiały się w sprawie utworzenia nowego rządu. Poinformował o tym przywódca radykalnej koalicji lewicowej SYRIZA Aleksis Cipras. Powiedział on, że trzy główne partie osiągnęły ramowe porozumienie w sprawie utworzenia rządu na dwa lata. Gotowość współrządzenia zadeklarowała za to prawicowa partia Niezależni Grecy. Prezydent Grecji Karolos Papulias rozmawiał dziś w Atenach z ich przywódcami.","– To wstyd, oszczerstwo i kłamstwo – tak zareagowała na oświadczenie Ciprasa partia Demokratycznej Lewicy. Zdaniem obserwatorów porozumienie, o którym mówił Cipras, jest jedyną szansą uniknięcia kolejnych wyborów w czerwcu. Cipras wykluczył udział radykalnej lewicy w koalicji, utrzymując swój postulat rezygnacji z oszczędności budżetowych. – Trzy partie, które zgodziły się utworzyć na dwa lata rząd w celu realizacji (planu oszczędnościowego), mają 168 miejsc w parlamencie. Pozwólmy im na to. Ich żądanie, by SYRIZA bez względu na wszystko partycypowała w ich porozumieniu, jest bezsensowne i bezprecedensowe – powiedział Cipras.Cipras chce pozostania zmagającej się z dramatycznym kryzysem zadłużeniowymGrecji w strefie euro. Odrzuca jednak opiewający na 11,5 mld euro nowyprogram oszczędnościowy na lata 2013-14.W skład nowego rządu prawdopodobnie miałyby wejść konserwatywna Nowa Demokracja, która zdobyła najwięcej głosów w wyborach, socjalistyczny PASOK i niewielka partia Demokratycznej Lewicy.  Poza kierującym Koalicją Radykalnej Lewicy (SYRIZA) Ciprasem prezydent Karolos Papulias przyjął w niedzielę reprezentantów dwóch pozostałych najsilniejszych greckich partii – przywódcę konserwatywnej Nowej DemokracjiAntonisa Samarasa i Ewangelosa Wenizelosa z Ogólnokrajowego Ruchu Socjalistycznego (PASOK). Potem rozmawiał z liderami mniejszych ugrupowań parlamentarnych, w tym przywódcą Niezależnych Greków (AE) Panosem Kamenosem.  Jeśli w najbliższych dniach nie dojdzie do powstania koalicji, konieczne będą nowe wybory. Odbyłyby się one 10 lub 17 czerwca. Według najnowszych sondaży nowe wybory wygrałaby SYRIZA, uzyskując 23,8 proc. głosów. Cipras chce pozostania zmagającej się z dramatycznym kryzysem zadłużeniowym Grecji w strefie euro. Odrzuca jednak opiewający na 11,5 mldeuro nowy program oszczędnościowy na lata 2013-14, który w czerwcu będzie tematem prowadzonych w Atenach rozmów z „trojką” międzynarodowychkredytodawców – czyli Unią Europejską, Europejskim Bankiem Centralnym iMiędzynarodowym Funduszem Walutowym.   Radykalna lewica domaga się ponadtostopniowego odejścia od uzgodnionych wcześniej z UE restrykcji budżetowych.",,
Kopalnia „Wujek” odznaczona medalem „Za Zasługi Dla Obronności Kraju”,Minister obrony narodowej zdecydował o przyznaniu Kopalni Węgla Kamiennego „Wujek” medalu „Za Zasługi Dla Obronności Kraju”. W Katowicach obchodzono w sobotę 36. rocznicę pacyfikacji tej kopalni w czasie stanu wojennego.,"Informację o odznaczeniu przekazał w TVP Info minister Antoni Macierewicz, który mówił, że kopalnia „Wujek” została odznaczona za działanie na rzecz bezpieczeństwa Polski, za walkę o jej niepodległość.16 grudnia 1981 roku doszło do krwawej pacyfikacji kopalni. Kilka minut po godzinie 8.00 teren „Wujka” szczelnie otoczyła milicja, do której później dołączyło wojsko. Po wezwaniu strajkujących do rozejścia się, użyciu armatek wodnych i wyrzutni gazu rozpoczął się szturm na kopalnię. Na teren zakładu wjechały czołgi i wozy bojowe, taranując ogrodzenie. Strajkujący górnicy próbowali się bronić między innymi przy użyciu metalowych prętów. Stawiali też pospiesznie barykady.Największy dramat rozegrał się około 12.30, gdy do akcji pacyfikacyjnej skierowano pluton specjalny ZOMO. Funkcjonariusze wyposażeni w pistolety maszynowe zabili sześciu górników. Bilans ofiar śmiertelnych wzrósł potem do dziewięciu - trzech rannych zmarło w szpitalu. Obrażenia odniosło ponad 20 osób.",,
Manipulacje i czarny PR wokół działań policji. „To celowe wypaczanie rzeczywistości”,"„Skandaliczne opinie i wysnuwane w oparciu o niesprawdzone informacje wnioski powodują wprowadzanie w błąd opinii publicznej i wypaczają rzeczywisty przebieg zdarzeń w czasie zabezpieczania manifestacji przed siedzibą Sejmu RP” – napisał w komunikacie opublikowanym na stronie internetowej policji kom. Sylwester Marczak, rzecznik Komendanta Stołecznego Policji. Jak wskazał, to brak wyobraźni bądź osiągnięcie konkretnych celów politycznych mogły motywować gros osób do celowych ataków na funkcjonariuszy.","Rzecznik Komendanta Stołecznego Policji odniósł się do szeregu manifestacji, które odbyły się na przestrzeni 18-20 lipca pod polskim parlamentem. Komisarz przedstawił stanowisko Komendanta Stołecznego Policji m.in. ws. pomazania budynków Sejmu przez osoby kojarzone z ruchem Obywatele RP, rzekomego pobicia przez policjantów Dawida Winiarskiego (dzień po „poturbowaniu” wziął udział w proteście, na jego ciele nie były widoczne żadne obrażenia) oraz ujawnienia przez posła PO danych personalnych jednego z obecnych pod Sejmem funkcjonariuszy. „Osiągnąć cel: zostać bohaterem – w taki sposób, być może ironiczny i gorzki, ale bardzo przystający do zaistniałej sytuacji, można byłoby opisać zachowanie i chęć zaistnienia w przekazie medialnym niektórych osób, które kosztem policji usiłują w bezkompromisowy sposób wypromować siebie i swoje poglądy. Kumulację tego typu zachowań obserwowaliśmy w przekazie medialnym, odnoszącym się do manifestacji i ich policyjnego zabezpieczenia, które miały miejsce przed siedzibą parlamentu w minionym tygodniu” – pisze w komunikacie rzecznik. Następnie policjant punktuje manipulację medialną i tworzenie czarnego PR-u wobec faktycznych działań służb porządkowych, reagujących na agresywne zachowania tłumu protestujących. „Mamy więc do czynienia z sytuacją, gdy określona grupa osób podejmuje celowe działanie wiedząc, że jednym z jego efektów będzie popełnienie wykroczenia lub przestępstwa. Czy w takim przypadku policja powinna zareagować? Zdrowy rozsądek podpowiada, że oczywiście tak i reakcja ta nie powinna wzbudzać żadnych wątpliwości. Przecież zapobieganie popełnianiu wykroczeń i przestępstw oraz zatrzymywanie osób dokonujących czynów o takim charakterze to podstawowe, umocowane w obowiązującym prawie, zadanie policji” – tłumaczy Marczak. Wskazuje też na skutki takich manipulacji i działań środowisk związanych z opozycją. Fala hejtu    „Przerysowany, podkoloryzowany, a często być może nieświadomie przekłamany rzeczywisty przebieg zdarzeń  powoduje, że czytający tekst wprowadzani są w błąd. Narzucany im przekaz, fałszujący prawdziwy obraz sytuacji sprawia, że u odbiorcy pojawia się nienawiść skierowana w stronę policji i oparta na niej fala hejtu, która przysłużyć może się wyłącznie kreowaniu przez zainteresowane tym osoby sytuacji kryzysowych, zagrażających bezpieczeństwu i podżegających do naruszania prawa” – dodał. Jego zdaniem „narracja przyjęta przez wymienione powyżej osoby jest jasna i czytelna. To brutalna policja miała dopuścić się rażącego naruszenia prawa, zaatakować i pobić niewinnego młodzieńca, który nie dał do tego żadnego powodu, a w dodatku utrudniała zebranie o jego losie jakichkolwiek informacji”.Rzecznik przywołał też sytuację, jaka miała miejsce na Twitterze. Tam właśnie poseł PO Michał Szczerba opublikował wpis, w którym zawarł dane personalne jednego z funkcjonariuszy, który według posła zaatakował i pobił demonstrującego.",,
Przewodniczący klubu PiS: Rozmowy opozycji skończyły się politycznym blamażem,"Wielotygodniowe rozmowy opozycji skończyły się politycznym blamażem; to smutny finał – oceniłprzewodniczący klubu PiS Ryszard Terlecki. Jak dodał, dla PiS formuła startu opozycji w wyborach jest „bez znaczenia”, ponieważ ugrupowanie jest przygotowane do wyborów i zwycięży.","Lider PO Grzegorz Schetyna poinformował, że Platforma do wyborów parlamentarnych idzie jako Koalicja Obywatelska (tworzona przez PO, Nowoczesną i Inicjatywę Polską) poszerzona o społeczników, ekspertów i samorządowców. Decyzję PO komentował szef klubu PO Ryszard Terlecki na konferencji prasowej. – Wszystko wskazuje na to, że po wielu tygodniach bardzo pasjonującego serialu pt. „tworzymy koalicję”, skończyło się to politycznym blamażem – ocenił wicemarszałek Sejmu. – Żadnej koalicji nie ma, Koalicja Obywatelska idzie sama z obywatelami, którzy dostaną jakieś gorsze miejsca. Zobaczymy, co to za obywatele i co to za miejsca – mówił Terlecki. – Jednym słowem takie wrażenie, że Polska czeka na wynik tych wielotygodniowych rozmów, kończy się smutnym finałem, rozmowy do niczego nie doprowadziły i partie idą osobno – dodał.",,
Śledztwo ws. zamachu; lotnisko źle strzeżone,"Śledztwo, które ma odpowiedzieć na pytanie jak doszło do poniedziałkowego zamachu terrorystycznego na lotnisku Domodiedowo, wszczęły władze Rosji. Zapowiadają totalną kontrolę lotnisk, dworców, metra, portów. I krytykują lotnisko za „całkowitą anarchię”. W środę w stolicy Rosji i w całym obwodzie moskiewskim obowiązywać będzie żałoba.","W moskiewskich szpitalach nadal znajduje się 116 osób rannych w zamachu. Wśród rannych nie ma Polaków – poinformował rzecznik MSZ Marcin Bosacki. Jeśli natomiast chodzi o ofiary śmiertelne, MSZ nie ma całkowitej pewności, gdyż dziewięć ofiar nie zostało jeszcze zidentyfikowanych.Śledztwo jest prowadzone w sprawie zaniedbań środków bezpieczeństwa w moskiewskim porcie lotniczym. Ma ono pokazać, czy przedstawiciele służb bezpieczeństwa lotniska i ich przełożeni stosowali się do procedur wymaganych dla bezpieczeństwa na Domodiedowie. Jak się okazuje, lotnisko było źle strzeżone – przy niektórych wejściach nie było nawet bramek wykrywających metale. Władze lotniska do odpowiedzialności  się nie poczuwają. Jednak jeśli okazałoby się, że nie dopełnili oni swoich obowiązków, grozi im do 7 lat więzienia. O gotowości okazania pomocy Rosji poinformował Interpol. Sekretarz generalny Interpolu Ronald Noble w specjalnym oświadczeniu napisał, że „biuro organizacji w Moskwie i rosyjskie organy śledcze mogą liczyć na pełną współpracę Interpolu w celu odnalezienia winnych i ich ukarania”.Rodziny ofiar otrzymały niezbędną pomoc psychologiczną i pierwsze zapomogi. Na polecenie premiera Władimira Putina rodzinom 35 osób, które zginęły w zamachu, zostanie wypłacona jednorazowa rekompensata w wysokości 3 milionów rubli, czyli blisko 300 tysięcy złotych. Ciężko ranni otrzymają dwie trzecie tej kwoty, a lżej rannym z budżetu federalnego zostanie wypłacone w przeliczeniu 120 tysięcy złotych. Również władze Moskwy zamierzają wypłacić odszkodowania i rekompensaty poszkodowanym w wyniku zamachu terrorystycznego – zapowiedział mer stolicy Siergiej Sobianin. „Wyrażamy żal i współczucie po śmierci ofiar terrorystycznego zamachu” – napisali we wspólnym oświadczeniu: Sobianin i gubernator obwodu Borys Gromow. Rosyjskie służby specjalne podejrzewają o zorganizowanie zamachu imigrantów z północnego Kaukazu. Bezpośrednim sprawcą był najprawdopodobniej mężczyzna, który wniósł ładunki wybuchowe do poczekalni hali przylotów i tam je zdetonował. Doniesienia o rzekomym sprawcy zamachu wywołały wściekłość rosyjskich nacjonalistów. Chcą oni zorganizować w Moskwie nielegalną demonstrację. Wezwania do udziału w manifestacji rozsyłane są pocztą elektroniczną i pojawiają się na stronach internetowych nacjonalistycznych młodzieżówek. Aby zapobiec zamieszkom, moskiewska milicja otoczyła domniemane miejsca zbiórki.Ugrupowania nacjonalistyczne wielokrotnie organizowały demonstracje, wznosząc hasła: „Rosja dla Rosjan” i „Czarni na Kaukaz”. Według sondaży opinii publicznej przeprowadzanych w ostatnich miesiącach ubiegłego roku, większość mieszkańców Moskwy uważa, że to imigranci z Kaukazu odpowiadają za większość przestępstw dokonywanych w stolicy. Ostatni zamach terrorystyczny – zdaniem wielu ekspertów – może doprowadzić do masowych prześladowań kaukaskich imigrantów. Do eksplozji na lotnisku, w której zginęło 35 osób, a ponad 180 zostało rannych, doszło około 16.37 czasu moskiewskiego (godz. 14.37 czasu polskiego) w hali przylotów, przy wyjściu z zielonej strefy celnej, obok jednej z tamtejszych kawiarni. Siłę eksplozji eksperci oszacowali wstępnie na 5-7 kg trotylu. Ładunek wybuchowy był wypełniony metalowymi elementami potęgującymi siłę rażenia.",,
"Lichocka: Nawet 30 proc. sędziów z NRD nie mogło dalej pracować, w Polsce tego nie było","Polska przyzwyczaiła Niemcy do tego, że jest państwem, które realizuje politykę dyktowaną w Berlinie. Teraz mają do czynienia z rządem, który jest suwerenny – ocenia Joanna Lichocka, komentując krytykowaną na forum Parlamentu Europejskiego reformę sądownictwa w Polsce. Posłanka PiS wskazała na przykład naszych zachodnich sąsiadów, gdzie – jak mówiła w TVP Info – „25-30 proc. sędziów z NRD-owskiego wymiaru sprawiedliwości nie mogło dalej pracować”.","Lichocka w programie „#Jedziemy” była pytana m.in. o słowa niemieckiego eksperta, który brał udział w pracach powołanego przez marszałka Senatu parlamentarnego zespołu dot. nowelizacji tzw. ustaw sądowych. Prawnik mówił, że Niemcy zdecydowały się na to, żeby to politycy awansowali i nominowali sędziów, ponieważ w trakcie II wojny światowej i po niej byli oni związani z nazistowskim reżimem; „trzeba było przywrócić zaufanie do wymiaru sprawiedliwości”.  Zdaniem posłanki PiS „nie może być tak, że środowisko sędziowskie wyłania z siebie kolejnych członków”.  – Niemcy mówią: tak nie może być, nie ma demokratycznego państwa, jeśli trzeba władza jest wybierana w sposób niedemokratyczny – stwierdziła Lichocka.  W jej ocenie nasze poprzednie rządy przyzwyczaiły Niemcy, że Polska jest państwem, które realizuje politykę dyktowaną w Berlinie. – To działo się w wielu kwestiach: blokowania pewnych rozwiązań, promowania innych, sprzedaży przedsiębiorstw, również jeśli chodzi o politykę zagraniczną – komentowała.",,
"Irak: ambasada USA, baza wojskowa i dzielnica mieszkaniowa ostrzelane pociskami. Są ranni","Dwa pociski rakietowe spadły w sobotę na amerykańską bazę wojskową w mieście Balad, ok. 80 km od Bagdadu. Jak podała agencja Reutera, powołując się na źródła w służbach bezpieczeństwa, nie było ofiar w ludziach. Pocisk z katiuszy spadł również w Bagdadzie w pobliżu ambasady USA, zaś w dzielnicy Dżadrija eksplodował pocisk moździerzowy. W tym ostatnim przypadku pięć osób zostało rannych. Hezbollah ostrzegł irackie siły bezpieczeństwa, by ich funkcjonariusze od niedzielnego wieczoru nie zbliżali się do amerykańskich baz.","Amerykańska baza wojskowa na którą spadły pociski znajduje się w mieście Balad znajduje się na terenie portu lotniczego Al-Bakr. W Bagdadzie jeden pocisk – według Reutersa wystrzelony z katiuszy – spadł na plac w Zielonej Strefie. To dzielnica rządowo-dyplomatycznej, w której znajdują się m.in. parlament i placówki dyplomatyczne, w tym ambasada USA. Również on nie spowodował ofiar w ludziach.  Wszystkie te ataki zostały przeprowadzone w odstępie kilkunastu minut. Przypuszcza się, że mogą stać za nimi proirańskie, szyickie bojówki z grupy Siły Mobilizacji Ludowej. Jedna z bojówek, która wchodzi w skład grupy – Kataib Hezbollah – ostrzegła właśnie irackich żołnierzy, aby począwszy od jutrzejszego wieczora trzymali się z dala miejsc, gdzie są amerykańscy wojskowi.",,
Wybory prezydenckie i dwa referenda. Litwini podejmują ważne decyzje,Na Litwie trwają w niedzielę wybory prezydenckie i dwa referenda: w sprawie ustanowienia podwójnego obywatelstwa i zmniejszenia liczby posłów ze 141 do 121. Głosowanie zakończy się o godz. 20.00 (19.00 w Polsce).,"O najwyższe stanowisko w państwie rywalizują: kandydat Litewskiej Partii Socjaldemokratycznej (LSDP), unijny komisarz ds. zdrowia i bezpieczeństwa żywności Vytenis Andriukaitis, filozof Arvydas Juozaitis, europoseł Valentinas Mazuronis, były główny doradca prezesa banku SEB, ekonomista Gitanas Nauseda, posłowie Mindaugas Puidokas i Naglis Puteikis, kandydat Litewskiego Związku Rolników i Zielonych (LVZS) premier Saulius Skvernelis, kandydatka Związku Ojczyzny – Litewskich Chrześcijańskich Demokratów (TS-LKD) posłanka Ingrida Szimonyte oraz przewodniczący Akcji Wyborczej Polaków na Litwie (AWPL-ZChR) europoseł Waldemar Tomaszewski. Głównymi pretendentami są Nauseda, Szimonyte i Skvernelis. Ostatnie przedwyborcze sondaże dają im odpowiednio: 21 proc., 19 proc. i 18 proc. Czynne prawo wyborcze na Litwie ma ponad 2 mln 472 tys. osób.",,
Schetyna: Adamowicz wybrał kandydowanie przeciwko Platformie Obywatelskiej,"– Niemożliwe jest, by kandydatem PO na prezydenta Gdańska był Paweł Adamowicz; podejmuje decyzję bez Platformy Obywatelskiej i musi liczyć się z polityczną konsekwencją – powiedział w czwartek lider PO Grzegorz Schetyna.","Schetyna pytany w czwartek w TVN24, czy wyobraża sobie, że Paweł Adamowicz będzie kandydatem PO na prezydenta Gdańska powiedział, że nie. – Już teraz to jest niemożliwe. Uważam, że po prostu wybrał decyzję kandydowania przeciwko Platformie Obywatelskiej i muszą być tego konsekwencje – podkreślił.Dopytywany, dlaczego Platforma nie może poprzeć Adamowicza, który cieszy się dużym poparciem w Gdańsku, Schetyna powiedział, że obecny prezydent zadecydował już bez udziału PO.  Lider PO powiedział też, że będzie rozmawiał na ten temat z Nowoczesną i innymi ruchami miejskimi, żeby „zbudować szeroką koalicję w Gdańsku, która da gwarancję obrony Gdańska przed PiS”.Na pytanie, czy możliwe jest wystawienie posłanki Nowoczesnej Ewy Lieder powiedział, że wszystko jest możliwe, bo – jak mówił – „zależy nam na takiej wspólnocie porozumienia”.",,
„PO już dzisiaj nie walczy o zwycięstwo; walczy po prostu o przetrwanie”,"Platforma Obywatelska w ramach rozpoczynającej się kampanii przed wyborami samorządowymi powiesiła około 2 tysięcy billboardów, na których pojawiły się takie hasła jak „PiS wziął miliony, a ludzi nie stać na leki”, czy „PiS wziął miliony i chce być bezkarny”. – To jest coś, co bardzo zaszkodzi samej Platformie (…), to znaczy, że PO już dzisiaj nie walczy o zwycięstwo; walczy po prostu o przetrwanie i to na bardzo niskim poziomie. (…) Przeciętnych ludzi to odstraszy – ocenił Tomasz Sakiewicz, redaktor naczelny „Gazety Polskiej”.","W internecie wylała się fala krytyki wobec akcji billboardowej Platformy Obywatelskiej. Na Twitterze można znaleźć mniej lub bardziej wysublimowane komentarze. Pojawiło się także dużo przerobionych grafik, które są odpowiedzią internautów na akcję partii Grzegorza Schetyny. Jego zdaniem „jest to kampania adresowana do najtwardszego elektoratu, kierowanego negatywnymi emocjami. To są ludzie w stylu obywateli RP, czy tej pani, co atakowała ostatnio Patryka Jakiego” i „do elektoratu niezdecydowanego w taki sposób opozycja nie dotrze”. Tomasz Sakiewicz podkreślił, że takie działania mogą prowadzić „do wielu negatywnych reakcji włącznie z agresją, przemocą” i nakręcają „spiralę nienawiści”. – Poziom demobilizacji ich elektoratu, a nawet ich działaczy jest tak ogromny, że mają ogromny problem z pozyskaniem ludzi do kampanii wyborczej. Ten początek kampanii ma posłużyć właśnie wyłuskaniu tych ludzi, którzy jeszcze mogą być aktywni – ze względu na negatywne, ale jednak silne emocje. To jest oczywiście bardzo niebezpieczne; prowadzi do takich sytuacji jak pan Cyba, działacz PO, który zabił działacza PiS – ocenił Sakiewicz. Pułapka– PO wpada w pułapkę, którą sama nastawiła. Obraz PiS agresywnego, który walczy ostrymi, negatywnymi emocjami, budowała Platforma przez 8 lat, a teraz dokładnie wchodzi w buty „tego złego PiS”, którym straszyła Polaków. To się dobrze dla Platformy nie skończy – mówił redaktor. ",,
"Ukraina wybiera prezydenta. Zełenski, Poroszenko, Tymoszenko faworytami","Na Ukrainie odbędą się w niedzielę  wybory prezydenckie. Startuje w nich 39 kandydatów. Według sondaży liczy się trójka z nich: Wołodymyr Zełenski, Petro Poroszenko, oraz Julia Tymoszenko. Najprawdopodobniej wybory nie ograniczą się jedynie do pierwszej tury. Głosowanie monitorowane będzie przez ukraińskich i zagranicznych obserwatorów.","Godzina otwarcia niemal 30 tys. lokali wyborczych to 8 rano czasu lokalnego. Lokali takich nie ma jednak na okupowanym Krymie i zajętym przez prorosyjskich separatystów Donbasie. Na kartach wyborczych znajduje się 39 nazwisk. Kilku kandydatów zrezygnowało jednak przed wyborami.Głosowaniu i liczeniu głosów przyglądać się będą tysiące obserwatorów. Wielu z nich to obserwatorzy zagraniczni. Do Kijowa i Lwowa przybyła też misja polskich parlamentarzystów. Wśród nich poseł Marcin Święcicki. Jak wyjaśnia, on i inni parlamentarzyści zwracać będą uwagę czy np. nie stosuje się tzw. mechanizmu karuzeli wyborczej, czyli wielokrotnego głosowania, ale też czy zapewniona jest swoboda głosowania.Według sondaży pierwsze miejsce w pierwszej turze zajmie komik Wołodymyr Zełenski. O start w drugiej turze walczą obecny prezydent i była ukraińska premier.",,
„Referendum zapobiegłoby wojnie”. Poseł PSL o związkach partnerskich,"– Trzeba zapytać Polaków, jaka jest wola obywateli, bo powinno się ułatwiać życie obywatelom, a nie utrudniać. Robienie z tego wielkiej polityki nie jest potrzebne. (…) Referendum w sprawie związków partnerskich zapobiegłoby wojnie polsko-polskiej – mówił w programie „Twój wybór” w TVP Mieczysław Kasprzak, poseł PSL. Polityk wymijająco odpowiadał na pytanie, czy Władysław Kosiniak-Kamysz podpisałby ustawę zabraniającą aborcji eugenicznej, gdyby był prezydentem.","Kasprzak był pytany o pomysł lidera PSL Władysława Kosiniaka-Kamysza, dotyczący referendum w sprawie związków partnerskich. – Dziś scena polityczna jest podzielona. Jeśli są problemy dotyczące dziedziczenia czy spraw związanych z prawem cywilnym, to należy to rozstrzygnąć. (…) Trzeba zapytać Polaków, jaka jest wola obywateli, bo powinno się ułatwiać życie obywatelom, a nie utrudniać. Robienie z tego wielkiej polityki nie jest potrzebne – mówił poseł PSL. – Chodzi o to, by jasno i czytelnie przedstawić sprawę. Należy wszystkie konflikty społeczne łagodzić, a referendum zapobiegłoby wojnie polsko-polskiej – dodał. Posła PSL zapytano również o aborcję. – PSL stoi na stanowisku, że dziś nie stać nas na wypracowanie dobrych rozwiązań. Byłaby z tego wojna polsko-polska. Mamy dziś dobrą ustawę – odparł.",,
Zbigniew Ziobro gościem wieczornej publicystyki TVP Info,"Sejm opowiedział się dziś za dalszymi pracami nad prezydenckimi projektami ustaw o Sądzie Najwyższym i KRS. Wieczorną publicystykę w TVP Info zdominuje więc tematyka sądownicza. Gościem Jacka Łęskiego w programie „O co chodzi” będzie Zbigniew Ziobro, minister sprawiedliwości i prokurator generalny. Zapraszamy do oglądania programu.",,,
„Premier Szydło była pod tym względem bardzo widoczna”,"– Kiedy nie można już w żaden sposób zaatakować rządu, dyskusja sprowadza się do tematu butów, torebek, słońca i kolorów żakietów. To pokazuje słabość naszych oponentów, w tej sprawie nie są w stanie powiedzieć nic mądrego, dlatego rozważają na temat koloru żakietu, który był bardzo trafiony – stwierdził w programie „Gość Wiadomości” sekretarz stanu w Ministerstwie Spraw Zagranicznych Konrad Szymański.","Beata Szydło wraz z  przedstawicielami 26 krajów Unii Europejskiej pojawiła się na szczycie Wspólnoty w Rzymie, odbywającym się w 60. rocznicę podpisania traktatów rzymskich. Uwagę niektórych komentatorów politycznych skupiła nie treść samej deklaracji, a kolor żakietu premier Beaty Szydło.– To był słoneczny dzień, myślę, że wiele osób było zadowolonych, że w tym kolorycie unijnym nie dominują same czarne garnitury. Pani premier Beata Szydło na pewno była pod tym względem bardzo widoczna – powiedział Szymański.W opinii Szymańskiego „Polska jest zadowolona z tego jak ostatecznie wygląda deklaracja, ale to nie jest koniec działań, tylko pewien etap”. – Zależy nam na tym, żebym Polska czuła się w Unii Europejskiej komfortowo. Zasady, w które wierzymy, muszą być szanowane. Byłoby najlepiej, gdyby szefowie UE zrozumieli, że wszystkie państwa powinny czuć się swobodnie. Chcemy być słuchani i chcemy, żeby nasza interesy były realizowane – oznajmił przedstawiciel rządu.",,
Grecja: parlament za oszczędnościami,Grecki parlament przyjął w środę wieczorem wielomilionowy pakiet cięć wydatków budżetowych. Tym samym spełniony został warunek otrzymania kolejnej transzy pomocy z Unii Europejskiej i Międzynarodowego Funduszu Walutowego. Głosowanie poprzedziły gwałtowne demonstracje.,"Rząd wygrał głosowanie większością trzech głosów. Koalicja rządowa złożona z centroprawicy i centrolewicy dysponowała niewielką przewagą głosów, konieczną dla przyjęcia pakietu. Trzecia z partii koalicji - demokratyczna lewica - odmówiła poparcia tych rozwiązań ze względu na, jak stwierdziła, naruszenia praw pracowniczych.Projekt zakłada ograniczenie przez Grecję wydatków o 13,5 miliarda euro, czyli 55 miliardów złotych w ciągu najbliższych dwóch lat. W zamian za to kredytodawcy z UE i MFW obiecali Atenom transze kredytów o wartości 31,5 miliarda euro.Głosowanie poprzedziły gwałtowne demonstracje. Policja użyła gazu łzawiącego przeciwko manifestantom, którzy zaczęli rzucać w kierunku gmachu parlamentu butelki z benzyną. Pakiet oszczędnościowy musiał byćuchwalony przed 16 listopada, kiedy rządowi w Atenach skończą się pieniądze.",,
Tarczyński złożył zawiadomienie ws. Nergala. „To obleśne i obrzydliwe”,"Poseł Dominik Tarczyński potwierdził w rozmowie z portalem tvp.info, że złożył zawiadomienie do prokuratury w sprawie obrazy uczuć religijnych przez Adama „Nergala” Darskiego.","Czy złożył pan już zawiadomienie do prokuratury w sprawie znieważenia przez p. Adama „Nergala” Darskiego symboli religijnych?Dosłownie 10 minut temu zostało złożone.Minister Joachim Brudziński stwierdził, że Darski nie odważyłby się zbezcześcić symboli innych religii. Jak pan myśli, z czego to wynika?To, że Darski obraża chrześcijan, wynika z tego, że miłosierdzie chrześcijańskie jest elementem, który wyklucza odpowiedzialność i sprawiedliwość. Bardzo grubo się myli. Odpowiedzialność, sprawiedliwość i miłosierdzie nie wykluczają się. Nie są oznaką słabości i stąd też mój wniosek do prokuratury o ukaranie. Mam nadzieję, że jeżeli sąd tak zdecyduje, to będzie to wyrok bezwzględnego więzienia, a nie zawieszenia, ponieważ jest to recydywa. W przypadku podarcia Biblii nic mu się nie stało, co jest dowodem na to, że reforma sądów jest potrzebna. Większość społeczeństwa była absolutnie zbulwersowana faktem, że człowiek, który niszczy Pismo, święte dla chrześcijan, katolików, nie ponosi konsekwencji. Gdyby zrobił to z Torą lub z Koranem, w innych państwach europejskich byłby natychmiast skazany. W mojej ocenie moje zawiadomienie ma podstawy i jest w jego przypadku recydywą, a to, co zrobił wczoraj Darski, jest obleśne i obrzydliwe. Przekroczył w ten sposób granice wolności artystycznej, przekroczył granice demokracji praktykowanej w taki a nie inny sposób. Jest człowiekiem, który próbuje gwałcić demokrację, a ja będę jej bronił.",,
Politycy PiS oczekują wycofania poparcia dla Klaudii Jachiry,"Czy kandydatka Koalicji Obywatelskiej do Sejmu Klaudia Jachira żałuje zdjęcia z transparentem „bób, humus, włoszczyzna”? – Zmusiliśmy panią Jachirę do tego, by za te niemądre słowa przeprosiła – ujawnił poseł PO Sławomir Nitras. Zdaniem polityków PiS to zdecydowanie za mało. – Nie można już wycofać kandydatury, bo jest taka ordynacja wyborcza, ale powinno być jasne stanowisko statutowych gremiów PO, że absolutnie nie autoryzują tej kandydatki. Powinni się wycofać z jej poparcia – powiedział portalowi tvp.info senator PiS Jan Maria Jackowski.","Wcześniej z podobnym apelem do PO wystąpił lider PSL Władysław Kosiniak-Kamysz. Politycy PiS-u zwracają uwagę, że skandaliczny był nie tylko transparent „bób, humus, włoszczyzna” pod pomnikiem Armii Krajowej i Polskiego Państwa Podziemnego, ale także żarty z katastrofy smoleńskiej i drwiny ze znaku krzyża. Podczas spotkania z wyborcami kandydatka mówiła o bloku ekshumacyjnym i quizie „Czyja to kończyna?”. Rozpoczęła swoje wystąpienie słowami: „W imię ojca, syna, i brata bliźniaka”.  Zdaniem Jackowskiego takie zachowania szkodzą przede wszystkim samej PO. – Uważam, że za wszystkie rzeczy, które są niestosowne w życiu publicznym, powinno się przepraszać. Klaudia Jachira przeprosiła. Tak naprawdę decyzję co do jej losu i dalszej obecności w polityce podejmą Polacy 13 października – powiedział portalowi tvp.info poseł PO Robert Kropiwnicki.  Czy Koalicja Obywatelska posłucha Prawa i Sprawiedliwości i wycofa poparcie dla Jachiry? – Myślę, że rolą partii politycznych jest tworzenie możliwości, żeby ludzie mieli wybór. Ona jest youtuberką, głosem młodego pokolenia. Można się zgadzać z tym głosem lub nie, ale jednak iluś ludzi to ogląda – mówił Kropiwnicki.  Posłowie PiS mówią, że wyciągnięcie konsekwencji wobec Jachiry byłoby przestrogą dla innych. B– To jest taki dowód na to, że będą pojawiać się osoby, które za wszelką cenę będą chciały dostać się do Sejmu. Będą przekraczać wszelkie dopuszczalne granice, obrażać nas wszystkich, będą bezcześcić świętości, które dla wszystkich Polaków są bardzo ważne. Czy państwo sobie wyobrażają, że takie osoby mają stanowić później prawo w Rzeczypospolitej? – pytał retorycznie poseł Zbigniew Gryglas.",,
Student zastrzelił policjanta. Alarm na terenie amerykańskiej uczelni,"Tragedia na terenie politechniki w Lubbock w amerykańskim stanie Teksas. Policjant został śmiertelnie postrzelony przez 19-letniego studenta. Sprawca zbiegł z miejsca zdarzenia, ale po krótkim czasie został ujęty.","Rzecznik Texas Tech University poinformował, że w poniedziałek wieczorem uniwersytecka policja odkryła w pokoju w akademiku ślady narkotyków i akcesoria stosowane do ich zażywania, po czym zaprowadziła podejrzanego w tej sprawie studenta na lokalny komisariat w celu przesłuchania.Zatrzymany 19-latek wyciągnął broń, śmiertelnie postrzelił eskortującego go funkcjonariusza w głowę i uciekł z miejsca zdarzenia.Po ok. 30 minutach poszukiwań sprawca, którego tożsamość szybko ustalono, został ujęty. W tym czasie władze uczelni nakazały pozostałym osobom, by ukryły się w bezpiecznym miejscu i nie wychodziły na zewnątrz do odwołania alarmu. Na razie nie wiadomo, co kierowało sprawcą incydentu.",,
Wielotysięczny marsz  na rzecz klimatu w Madrycie,"Tysiące osób wzięły udział w piątkowym marszu na rzecz klimatu w Madrycie. Wydarzenie odbyło się w czasie, kiedy w stolicy Hiszpanii trwa szczyt klimatyczny ONZ, tzw. COP25. W wieczornej manifestacji w wzięła udział m.in. szwedzka aktywistka Greta Thunberg.","Według rządu Hiszpanii podana przez organizatorów madryckiego marszu liczba ponad pół miliona manifestantów jest przesadzona. – Z naszych szacunków wynika, że w piątkowym marszu uczestniczyło 15 tys. osób – poinformował w komunikacie hiszpański rząd.W wieczornej manifestacji w stolicy Hiszpanii wzięła udział m.in. szwedzka aktywistka Greta Thunberg, która do Madrytu przybyła z Lizbony. Do stolicy Portugalii dotarła we wtorek po trwającym 21 dni rejsie katamaranem przez Atlantyk.Szesnastolatka uczestniczyła w piątkowym marszu krótko. Jak wyjaśnili organizatorzy, trasę z dworca Atocha pod scenę ustawioną w pobliżu stacji metra Nuevos Ministerios Thunberg pokonała autem ze względów bezpieczeństwa. Sugestię wycofania się z marszu młodej ekolożce przekazała policja, twierdząc, że istnieje duże ryzyko zranienia Grety przez gęstniejący wokół niej tłum.",,
"Putin, Merkel, Erdogan i Macron spotkali się w Stambule","Turcja, Rosja, Francja i Niemcy opowiadają się za trwałym zawieszeniem broni w Syrii, powołaniem komisji konstytucyjnej dla tego kraju oraz stworzeniem warunków do bezpiecznego, dobrowolnego powrotu syryjskich uchodźców – oświadczyli w sobotę przywódcy tych czterech państw.","Recep Tayyip Erdogan, Władimir Putin, Emmanuel Macron i Angela Merkel spotkali się w Stambule, aby rozmawiać o sposobach zakończenia trwającej od ponad 7,5 roku wojny domowej w Syrii, w której zginęło ponad 400 tys. osób. W wydanym na zakończenie szczytu komunikacie podkreślili oni konieczność trwałego zawieszenia broni w Syrii, ale jednocześnie kontynuowania walki przeciwko terroryzmowi. Napisano też o konieczności utrzymania integralności terytorialnej tego kraju oraz rozpoczęcia procesu pokojowego, który będzie się odbywał pod auspicjami ONZ, ale będzie kierowany przez Syryjczyków. Trwałe zawieszenie broni oraz rozpoczęcie procesu pokojowego są warunkami wstępnymi do tego, by mógł się rozpocząć powrót do kraju syryjskich uchodźców. – Nie będzie realnego, trwałego, wiarygodnego powrotu uchodźców, jeśli nie zostanie rozpoczęty proces pokojowy – oświadczył na konferencji prasowej Macron. – Z naszego punktu widzenia konieczne są zapewnienia, że nie będzie prześladowań, ani aresztowań oraz że pewne fundamentalne warunki humanitarne zostaną wypełnione, czyli, że będzie tam pewna infrastruktura – mówiła za kolei Merkel. Niemiecka kanclerz podkreśliła też, że syryjski konflikt nie może być zakończony wyłącznie militarnie, elementem jego rozwiązania musi być proces pokojowy pod auspicjami ONZ, obejmujący przeprowadzenie wolnych wyborów. – Na końcu tego politycznego procesu muszą być wolne wybory, w których będą mogli uczestniczyć wszyscy Syryjczycy, włączając w to diasporę – mówiła Merkel.Elementem tego procesu politycznego ma być, według przywódców czterech państw, utworzenie komisji konstytucyjnej dla Syrii tak szybko, jak to jest możliwe. W deklaracji ze szczytu politycy wyrazili nadzieję, że mogłaby ona powstać jeszcze przed końcem bieżącego roku. Nie wspomniano w niej natomiast o przyszłości politycznej popieranego przez Rosję prezydenta Baszara el-Asada, którego Zachód oskarża o brutalne rozprawianie się ze zwolennikami opozycji. Wojna domowa w Syrii zaczęła się w marcu 2011 r. na fali antyrządowych protestów w krajach arabskich, określonych mianem arabskiej wiosny. O przechylaniu się szali zwycięstwa na stronę Asada przesądziło włączenie się do walki Rosji jesienią 2015 roku.",,
„Ciekawe zapowietrzenie pana Schetyny”,"– Ciekawe zapowietrzenie pana Schetyny. Z Platformą kojarzą mi się afery – Amber Gold, taśmowa, bezrobocie na poziomie 14 proc. Takie były „sukcesy” Platformy – tak Adam Andruszkiewicz (Wolni i Solidarni) komentował zastanowienie, jakie poprzedziło odpowiedź Grzegorza Schetyny na pytanie dziennikarza w Goleniowie o 3-4 największe osiągnięcia PO. – To jest lekceważenie mieszkańców. Mógł poczytać o ich potrzebach. – Sama Platforma nie ma nic do zaproponowania Polakom – ocenił Jan Mosiński (PiS). – Nie byłem na tej konferencji, nie jestem członkiem PO – skwitował wydarzenie Paweł Kobyliński (Nowoczesna).",,,
Grupowe zwolnienia w Idea Bank. Pracę straci nawet 750 pracowników,Idea Bank zamierza przeprowadzić zwolnienia grupowe; chodzi o rozwiązanie umowy o pracę z maksymalnie 750 pracownikami do 31 grudnia 2019 r. – poinformowano w środowym komunikacie.,"W komunikacie banku czytamy: „Zarząd Idea Bank S.A. (...) w dniu 19 czerwca 2019 roku, zgodnie z postanowieniami Ustawy z dnia 13 marca 2003 roku o szczególnych zasadach rozwiązywania z pracownikami stosunków pracy z przyczyn niedotyczących pracowników (...), podjął uchwałę o zamiarze przeprowadzenia zwolnień grupowych i rozpoczęciu procedury konsultacji w sprawie zwolnień grupowych”.Dodano, że „zamiarem Zarządu Banku jest rozwiązanie umowy o pracę z maksymalnie 750 pracownikami Banku, w okresie do 31 grudnia 2019 roku”.Jak podano, powodem planowanych zwolnień grupowych jest konieczność restrukturyzacji kosztów działania, w tym redukcja poziomu i kosztów zatrudnienia w banku. Pod koniec maja Getin Noble Bank oceniał, że istotnie zmalała szansa na doprowadzenie do połączenia z Idea Bankiem. W opinii banku, jedynym możliwym scenariuszem, w którym połączenie byłoby w opinii zarządu banku możliwe, miało być pozyskanie zewnętrznego inwestora finansowego i istotne dokapitalizowanie banku, który miałby powstać z połączenia Getin Noble Banku z Idea Bank, gdyby takie połączenie było elementem uzgodnionej struktury transakcji w ramach poszukiwań inwestora zewnętrznego.31 maja Komisja Nadzoru Finansowego odmówiła wydania zezwolenia na połączenie Idea Banku z Getin Noble Bankiem poprzez przeniesienie całego majątku GNB na Idea Bank. W uzasadnieniu decyzji stwierdziła, że połączony bank nie będzie spełniał wszystkich wymogów regulacyjnych w zakresie adekwatności kapitałowej i nie zapewni bezpieczeństwa środków gromadzonych w połączonych bankach oraz praw ich klientów.W ocenie KNF wątpliwości budziła wiarygodność i możliwość realizacji działań założonych w przedłożonym biznesplanie połączonego banku, a zmierzających do spełnienia wymogów kapitałowych. Miało to podważać zasadność samego procesu łączenia Getin Noble Bank z Idea Bank, opartego przede wszystkim na założeniu dokapitalizowania połączonego banku przez nowego inwestora.",,
"Metodą „na wnuczka” wyłudził 1,6 mln złotych. Akt oskarżenia ws. „Hossa” już w sądzie","Do Sądu Okręgowego w Warszawie trafił akt oskarżenia przeciwko Arkadiuszowi Ł. ps. Hoss, domniemanemu szefowi grupy wyłudzającej od starszych osób pieniądze metodą  „na wnuczka”. Śledczy zarzucają mu oszustwa na około 1,6 mln zł.","O skierowaniu aktu oskarżenia prokuratura poinformowała w środę. – Prokurator zarzucił Arkadiuszowi Ł. ps. Hoss popełnienie dziesięciu przestępstw metodą „na wnuczka”. Miał ich dokonać od maja 2013 r. do kwietnia 2014 r. Zgodnie z poczynionymi ustaleniami oskarżony z popełniania przestępstw uczynił sobie stałe źródło dochodów – powiedział rzecznik Prokuratury Okręgowej w Warszawie prok. Łukasz Łapczyński.              Pokrzywdzeni to seniorzy ze Szwajcarii i Niemiec. Hoss i jego wspólnicy telefonowali do nich z Polski. Podawali się za członków rodziny i namawiali ich, by przekazywali im pieniądze.              I tak na przykład 28 maja 2013 r. do starszego małżeństwa w Zurychu zadzwonił mężczyzna podający się za ich krewnego mieszkającego w Czechach. Miał niewyraźny głos, co tłumaczył ostrym przeziębieniem. Wyjaśniał, że jest akurat w Szwajcarii i zamierza kupić tam mieszkanie, ale brakuje mu pieniędzy. Przedstawił wersję, że w jego banku źle zarejestrowano datę przelewu. Poinformował, że chodzi o 125 tys. franków szwajcarskich, czyli około 500 tys. zł. Obiecał oddać je następnego dnia i przy okazji odwiedzić dawno niewidzianych krewnych. Emeryci zgodzili się mu pomóc. Gotówkę miała odebrać żona notariusza, rzekoma „pani Schmidt”. Seniorzy przekazali pieniądze zgodnie z instrukcją. Schemat działania              Wszystkie przestępstwa wyglądały podobnie. Oszuści podawali się za siostrzeńców, synów czy bliskich znajomych. – W niektórych przypadkach pokrzywdzeni decydowali się przekazać pieniądze oszustom, mimo że w banku, z którego pobierali pieniądze na prośbę oszustów, otrzymali ulotki informujące o przestępstwach metodą na tzw. wnuczka – mówił Łapczyński.              Z podsłuchów, które niemiecka policja założyła m.in. Hossowi wynika, że to właśnie Arkadiusz Ł. nadzorował każde oszustwo. Dzwoniono do niego po wytyczne, informowano o przebiegu i wyłudzonych kwotach. Na miejscu – w Niemczech i Szwajcarii – pieniądze odbierały osoby zwane odbierakami.             Numery telefonów przyszłych ofiar i ich dane przestępcy brali z książek telefonicznych. Według śledczych wybierali imiona mogące wskazywać na starszy wiek.              – Oskarżony, działając wspólnie i w porozumieniu z innymi osobami, wyłudził od pokrzywdzonych pieniądze w łącznej kwocie ponad 1,6 mln zł oraz biżuterię o wartości ponad 530 tys. zł – poinformował Łapczyński. Hoss ma także zarzuty za usiłowanie wyłudzenia 1,5 mln zł. Nie udało mu się tego dokonać dzięki postawie pokrzywdzonych.              Śledczy powołali biegłego z zakresu fonoskopii. Porównał on głos z nagrań z podsłuchów z zarejestrowanym podczas przesłuchania głosem Arkadiusza Ł. Ekspert orzekł, że na nagraniach, w których omawiane są szczegóły oszustw, zarejestrowany jest głos Hossa oraz m.in. jego synów – Romana K., Piotra K. i Marcina K., ps. Lolli. Tego ostatniego niemiecki sąd skazał w styczniu na 12,5 roku więzienia za oszustwa metodą na wnuczka. Początkowo przyznał się do winy              Zatrzymany w lutym 2017 r. Arkadiusz Ł. początkowo przyznał się do popełnienia zarzucanych mu przestępstw. Między innymi dzięki temu uniknął tymczasowego aresztowania. Jednak po zażaleniu prokuratury sąd zdecydował o izolacji podejrzanego. Hossa poszukiwała policja w całym kraju. Po zatrzymaniu wycofał wcześniejsze wyjaśnienia i odmówił składania kolejnych.              Arkadiuszowi Ł. za zarzucane przestępstwa grozi do 15 lat więzienia. Mężczyzna nie był wcześniej karany, ale przed Sądem Okręgowym w Poznaniu toczy się proces, w którym on i jego brat Adam P. odpowiadają za wyłudzenie około 2 mln zł metodą na krewnego.              W Prokuraturze Okręgowej w Warszawie prowadzone są także inne postępowania karne wobec osób współdziałających w przestępczym procederze z Arkadiuszem Ł., w tym wobec jego synów oraz żony Sylwii K. Krewnych Hossa zatrzymało wiosną 2016 r. Centralne Biuro Śledcze Policji.              Śledztwo w Prokuraturze Okręgowej w Warszawie przeciwko Hossowi i osobom z nim współpracującym wszczęto w maju 2013 r. na wniosek prokuratury w Hamburgu.",,
"97 lat temu urodził się Karol Wojtyła, późniejszy papież i święty","97 lat temu, 18 maja 1920 roku w Wadowicach urodził się Karol Wojtyła - późniejszy papież Jan Paweł II i święty Kościoła katolickiego. Był filozofem historii, mistykiem i człowiekiem modlitwy, a także poetą, aktorem i pedagogiem. Podczas II wojny światowej pracował jako robotnik i współtworzył konspiracyjny teatr.","Po wojnie, już jako ksiądz, a później biskup i kardynał, zmagał się z realiami komunistycznego reżimu. Papież pochodzący zza „żelaznej kurtyny” zasiadał na Stolicy Apostolskiej w latach 1978-2005. Był jedną z najbardziej znaczących osobowości XX wieku. Wywarł szczególny wpływ na losy Kościoła katolickiego i całego świata, między innymi przyczynił się do upadku komunizmu. W 2014 roku został ogłoszony świętym. Kiedy kardynał Wojtyła został wybrany przez konklawe 16 października 1978 roku, był pierwszym od ponad 450 lat biskupem Rzymu, który nie pochodził z Włoch. Jako Jan Paweł II przez cały pontyfikat wychodził do ludzi niewierzących oraz opuszczonych na wszystkich kontynentach. Wielokrotnie podkreślał, że jego głównym celem jest głoszenie orędzia Miłosierdzia Bożego.Orędownik ekumenizmuPapież skutecznie angażował się w działania na rzecz porozumienia różnych religii. Za nieocenione uważa się jego zasługi dla dialogu katolicko-żydowskiego.W 2000 roku podczas wizyty w Ziemi Świętej Jan Paweł II wezwał do zbliżenia między chrześcijaństwem, judaizmem oraz islamem, przypominając o ich wspólnych korzeniach.Jan Paweł II realizował postanowienia Soboru Watykańskiego II i wprowadził Kościół w trzecie tysiąclecie. Papież pielgrzym odbył 104 podróże zagraniczne, odwiedzając 129 krajów.",,
Wybuch samochodu pułapki. Kilkadziesiąt osób nie żyje,"Przedstawiciele międzynarodowych organizacji, pracujących w Somalii, podają, że liczba zabitych w zamachu w stolicy kraju, Mogadiszu, przekroczyła 90 osób. Według dotychczasowych danych, pochodzących ze źródeł medycznych, w wybuchu samochodu – pułapki zginęło 71 osób, a 70 odniosło rany.","Dyrektor szpitala Madina dr Mohamed Yusuf powiedział, że do kliniki przywieziono 73 ciała, lecz liczba ofiar śmiertelnych może jeszcze wzrosnąć. Zanotowano też ponad 50 osób rannych, z których część trafiła do szpitala.  Większość zabitych to uczniowie i studenci, którzy wracali po miejscowym weekendzie do szkół. Według policji wśród zabitych dwie osoby miały obywatelstwo tureckie.  Do tej pory żadna organizacja nie przyznała się do dokonania zamachu. W Somalii celem ataków budynki użyteczności publicznej są często celem ataków powiązanej z Al-Kaidą islamistycznej organizacji Al-Szabab, wpisanej przez wiele krajów na listę grup terrorystycznych, która stara się obalić wspierany przez ONZ rząd Somalii. Somalia jest pogrążona w krwawej wojnie domowej od 1991 roku. Choć ekstremiści ponieśli w ostatnich latach straty, ich ugrupowanie nadal przeprowadza krwawe ataki w wielu rejonach Somalii, w tym w stolicy. Walczą oni o narzucenie Somalii surowej wersji islamu i obalenie prozachodniego rządu. Najkrwawszy w historii Somalii podwójny zamach przy użyciu dwóch ciężarówek z materiałami wybuchowymi w październiku 2017 roku w Mogadiszu kosztował życie 512 osób; 295 osób zostało rannych.Sobotni atak wzmaga obawy co do gotowości somalijskich sił zbrojnych do przejęcia w nadchodzących miesiącach od sił Unii Afrykańskiej odpowiedzialności za bezpieczeństwo kraju.",,
Zjazd Polaków ratujących Żydów. Uczestników przyjął prezydent Izraela,"Prezydent Izraela Reuwen Riwlin spotkał się w Jerozolimie z polskimi Sprawiedliwymi wśród Narodów Świata, którzy wspólnie z weteranami II wojny światowej i delegacją państwową przebywają w Izraelu na IV Ogólnopolskim Zjeździe Polaków ratujących Żydów.","Do spotkania doszło w Pałacu Prezydenckim w Jerozolimie, tuż po mszy św. w Bazylice Grobu Pańskiego na Starym Mieście. Wydarzenie przygotowali obecni na spotkaniu z Riwlinem ambasador Polski w Izraelu Marek Magierowski oraz Jan Józef Kasprzyk, szef Urzędu ds. Kombatantów i Osób Represjonowanych. Urząd ten jest głównym organizatorem, m.in. w Tyberiadzie i w Jerozolimie, Zjazdu Polaków ratujących Żydów. W spotkaniu z prezydentem Izraela udział wzięli polscy Sprawiedliwi m.in. Zofia Krzyżanowska, która dzięki pielgrzymce pierwszy raz ma okazję zobaczyć Izrael. W czasie okupacji niemieckiej w Pruszkowie ona oraz jej rodzina ukrywali – w mieszkaniu na poddaszu kamienicy w specjalnie przygotowanych schronach – dwie rodziny narodowości żydowskiej: Karola, Reginę i Marię Bermanów oraz Stanisława, Jadwigę i Barbarę Jabłkowskich. Inne biorące udział w spotkaniu Polki – uhonorowane przez Instytut Pamięci Męczenników i Bohaterów Holokaustu Yad Vashem – to Zofia Hołub, Lucjanna Kuźnicka, Janina Rościszewska-Krawczyk, Helena Szarek, Helena Troszczyńska i Krystyna Wiśniewska. Obecna była także Jadwiga Gawrych, której ojciec w 1943 r. został rozstrzelany przez Gestapo za ukrywanie Żydów. Byli to m.in. Abram Słomka i Frania Aronson, których rodzina pani Jadwiga ukrywała w leśniczówce w Wólce Czarnińskiej w pobliżu Mińska Mazowieckiego. Udzielali też schronienia i pomocy Teresie Zylberberg i jej mężowi Chaskielowi Papierowi, którzy byli ukrywani w stodole na polu i przy lesie.  Niemcy zamordowali Teresę Zylberberg 18 marca 1943 r. na skutek donosu  sąsiadki. Do Pałacu Prezydenckiego przybył także odznaczony przez Instytut Yad Vashem Stefan Mikołajczyk, który w czasie okupacji jako dorastający chłopiec wspólnie ze swoją rodziną pomagał Żydom ukrywającym się przed niemieckimi zbrodniarzami. Na spotkanie z prezydentem Riwlinem przybyli też 95-letni kombatanci 2. Korpusu Polskiego gen. Władysława Andersa: kpt. Władysław Dąbrowski i mjr Zbigniew Aleksander Dłużniewski, którzy uczestniczyli w walkach z Niemcami m.in. o Monte Cassino i Ankonę oraz sędzia Bogusław Nizieński – weteran Armii Krajowej i Narodowej Organizacji Wojskowej, a w latach 1999-2004 Rzecznik Interesu Publicznego i kawaler Orderu Orła Białego. Obecni byli również wiceszef MSWiA Krzysztof Kozłowski oraz wiceprezes IPN Mateusz Szpytma, który w Instytucie zajmuje się m.in. problematyką polsko-żydowską i jest współtwórcą Muzeum Polaków Ratujących Żydów podczas II Wojny Światowej im. Rodziny Ulmów w Markowej na Podkarpaciu.",,
„Słowa Trumpa o Polsce dobrą prognozą dalszej współpracy”,"Przyznaję, że nie spodziewałem się że aż tyle razy pan prezydent Donald Trump wymieni Polskę, przede wszystkim, że wymieni ją bez wątpienia w kontekście najbliższych sojuszników Stanów Zjednoczonych – powiedział prezydent Andrzej Duda po swoim wystąpieniu na 73. sesji Zgromadzenia Ogólnego ONZ. W jego ocenie „to, jak prezydent USA mówi o Polsce, dobrze prognozuje naszej dalszej współpracy ze Stanami Zjednoczonymi”.","Jak zaznaczył, Donald Trump wymienił Polskę obok Arabii Saudyjskiej i Izraela – a także Indii, „podkreślając nasze ciągłe dążenie do suwerenności, do wolności”.– Cieszę się, bo to jest pewien obraz, jaki pozostaje także po moim spotkaniu bilateralnym z panem prezydentem (Trumpem), po wizycie w Białym Bomu, po klimacie naszych wzajemnych rozmów i po tym, jak rzeczywiście prezydent Trump mówi o Polsce, jaki jest jego odbiór Polski i Polaków, naszych zasług dla Europy i można śmiało powiedzieć, również dla świata – powiedział Andrzej Duda.– Cieszę się, że jesteśmy rozumiani, że to dobrze prognozuje naszej dalszej współpracy ze Stanami Zjednoczonymi – podkreślił prezydent. Przypomniał, że podczas zeszłotygodniowej wizyty w Białym Domu, wraz z prezydentem USA podpisali deklarację odnawiającą polsko-amerykańskie strategiczne partnerstwo.– Wierzę, że w najbliższych miesiącach, latach, uda się ją wypełnić treścią, która będzie korzystna, zarówno dla Polski, jak i dla Stanów Zjednoczonych, dla naszej współpracy, dla budowy bezpieczeństwa Polski, dla rozwijania interesów Stanów Zjednoczonych, ale przede wszystkim dla wzmacniania naszej suwerenności i naszego partnerstwa – zaznaczył.",,
Domodiedowo nie było pierwsze…,"Zamach terrorystyczny na podmoskiewskim lotnisku Domodiedowo nie jest niestety pierwszym w Rosji w ostatnich latach. Najbardziej krwawe były m.in. ten w stołecznym teatrze na Dubrowce z 2002 roku, czy te na moskiewskich stacjach metra sprzed roku. W sumie liczbę ofiar ataków terrorystów z ostatniej dekady można już liczyć w setkach.","W naszej pamięci najlepiej zachowały się zapewne wydarzenia z 23 października 2002 r., gdy czeczeńskie komando zajęło moskiewski teatr na Dubrowce, przetrzymując w nim przez 57 godzin ponad 800 zakładników. W czasie akcji grupy antyterrorystycznej śmierć poniosło 129 zakładników i wszystkich 50 napastników. Zdecydowana większość zmarłych to jednak ofiary gazu, użytego przez Rosjan podczas akcji przeciwko czeczeńskim ekstremistom.Ledwie cztery dni przed tragedią w teatrze, wybuch bomby w południowo-wschodniej części Moskwy zabił jedną, a ranił siedem osób. Rok wcześniej inna bomba zraniła w metrze 20 osób, a w 2000 r. 13 ofiar pochłonął wybuch w przejściu podziemnym pod placem Puszkina w centrum stolicy. Rannych było 90 osób.Pięć zamachów w dwa lataW latach 2003-04 doszło w Rosji do pięciu krwawych zamachów. 5 lipca 2003 dwie samobójczynie wysadziły się przed kasami, sprzedającymi bilety na koncert rockowy, na moskiewskim lotnisku Tuszyno. Zginęło 15, a rannych było 59 osób. Bomba w stolicy Rosji wybuchła też w grudniu, zabijając 6 mieszkańców. Niestety już w lutym miał miejsce kolejny atak. Wybuch w metrze, po detonacji ładunku przez samobójcę, kosztował życie 41 ludzi, a ranił ponad 100. Z kolei 24 sierpnia, w dwóch katastrofach lotniczych pod Tułą i Rostowem nad Donem zginęło łącznie 90 osób; oba liniowe samoloty wystartowały z lotniska Domodiewo, a spadły w odstępie kilku minut. Kilka dni później bomba, zdetonowana przez terrorystkę, zabiła 10, a raniła 51 osób.W sierpniu 2006 r. 14 osób poniosło śmierć, wskutek wybuchu bomby na TargowiskuCzerkizowskim w Moskwie. Ładunek eksplodował, kiedy imigranci z AzjiŚrodkowej i Kaukazu zaczynali się tłoczyć przy straganach. Wybuchy w pociągu i w metrzeNiestety, choć potem nastąpił krótki okres spokoju, to ostatnie lata znów zebrały krwawe żniwo.  27 listopada 2009 28 osób zginęło, a ponad 100 zostało rannych w rezultaciezamachu na pociąg pasażerski „Newskij Ekspress”, relacji Moskwa-Petersburg. Do zamachu przyznali się islamscy rebelianci z Kaukazu.Z kolei 29 marca 2010 aż 39 osób straciło życie w wyniku dwóch zamachów na stacjach metra Łubianka i Park Kultury w Moskwie. Zamachy bombowe zdetonowały dwie szahidki, tj. terrorystki-samobójczynie.",,
"Najpierw Niemcy, potem ZSRR. Zobacz, jak Hitler i Stalin najechali Polskę (INFOGRAFIKA)","1 września 1939 r. hitlerowskie Niemcy uderzyły na Polskę. Polskie oddziały broniły się przez ponad miesiąc. Rozpoczęła się wojna, która miała pochłonąć ponad 50 milionów ofiar.","O 4.45, bez wypowiedzenia wojny, niemiecki pancernik Schleswig-Holstein otworzył ogień w kierunku polskiej składnicy Westerplatte w Gdańsku. Prawdopodobnie pierwszym polskim miastem, na które spadły niemieckie bomby, był Wieluń. Kampania wrześniowa trwała od 1 września do kapitulacji regularnych oddziałów Wojska Polskiego 6 października 1939 roku. 17 września na wschodnie tereny Rzeczypospolitej wkroczyła Armia Czerwona, wypełniając postanowienia paktu Ribbentrop-Mołotow. Pomimo heroicznych wysiłków armii Polska dostała się pod niemiecką i sowiecką okupację. W toku działań wojennych kampanii wrześniowej zginęło 66 tys. polskich żołnierzy.",,
"„Trump nie jest izolacjonistą, ale chce rewizji zasad działania NATO”","– Donald Trump nie jest izolacjonistą, ale będzie dążył do rewizji zasad, na jakich działa NATO – powiedział doradca ds. polityki zagranicznej republikańskiego kandydata na prezydenta Joseph Schmitz w czasie konwencji Partii Republikańskiej (GOP) w Cleveland.","– Donald Trump chce tylko ponownie przyjrzeć się zasadom, na jakich działa NATO. Sytuacja jest teraz inna niż w 1949 roku, gdy Sojusz powstawał. Nie tylko USA, także Niemcy widzą, że zagrożenia są dziś także z południa, nie tylko ze wschodu – odpowiedział Schmitz podczas wtorkowego briefingu na pytanie o to, dlaczego Trump mówi, że NATO jest organizacją „przestarzałą”.Doradca kandydata GOP oznajmił, że w polityce zagranicznej Trump będzie się kierował zasadami „Pokój przez siłę” i „America First” (Ameryka przede wszystkim). Oznacza to, że trzeba najpierw wzmocnić Stany Zjednoczone ekonomicznie, m.in. przez rewizję zawartych przez nie układów o wolnym handlu, żeby były one dla USA korzystne. – Donald Trump nie jest izolacjonistą, wprost przeciwnie – oświadczył Schmitz.Sugerował też, że dalsze losy NATO wydają się niepewne z powodu niestabilności politycznej w krajach członkowskich.Rewizja relacji w ramach NATO?– Co będzie, jeśli na przykład Turcja wprowadzi prawo szariatu? Jeśli Recep Tayyip Erdogan zmieni Turcję na podobieństwo Trzeciej Rzeszy? NATO ma być przecież sojuszem państw demokratycznych – przekonywał.Zapytany, co oznaczają słowa uznania Trumpa pod adresem rosyjskiego prezydenta Władimira Putina, z którym – jak powiedział – „dogada się”, doradca kandydata GOP odparł, że chodziło mu o lepsze poznanie szefa Kremla. – Pan Trump jest doświadczonym przywódcą i chce poznać bliżej Putina. Dlatego powiedział, że musi się z nim układać. Nie chwalił go. Putin będzie szanował pana Trumpa o wiele bardziej niż prezydenta Baracka Obamę czy Hillary Clinton – oświadczył. Obecność USA w Europie Na pytanie, czy Trump jako prezydent zmniejszy obecność militarną USA w Europie, Schmitz odpowiedział dyplomatycznie. – To zależy od tego, co będzie potrzebne i czy sprawy w Sojuszu będą wyglądały fair. To wymaga ostrożnej oceny – zastrzegł.Trump w wielu wypowiedziach podważał dalszy sens istnienia NATO i podkreślał, że jego europejscy członkowie muszą więcej wydawać z budżetu na obronę, dając do zrozumienia, że stacjonowanie wojsk w Europie kosztuje USA za dużo. Podobnie wypowiadał się o stacjonowaniu wojsk amerykańskich w Korei Południowej. Odstraszają one od agresji komunistyczną Koreę Północną. Zapytany na briefingu, kto według Trumpa jest najgroźniejszym obecnie wrogiem USA, Schmitz wymienił Państwo Islamskie.– Trump jest skupiony na islamskim terroryzmie. Uznał także polityczną poprawność jako swojego ideologicznego przeciwnika. Bo trzeba nazywać wroga po imieniu – wskazał.Chińska filozofia a strategia USADoradca Trumpa powiedział, że kandydatowi GOP w polityce międzynarodowej będzie przyświecała maksyma chińskiego filozofa i stratega wojskowości Sun Zi (Sun Tzu), „który uczył, że aby wygrywać wojny, musisz znać siebie – i twojego przeciwnika”.Trump stale krytykuje Obamę i Hillary Clinton za to, że mówiąc o atakach terrorystycznych odmawiają określenia ich sprawców jako radykalnych islamistów.Schmitz był inspektorem generalnym w Pentagonie w administracji prezydenta George'a W. Busha. Przedstawiając się na briefingu powiedział, że jest „jednym z około dziesięciu” doradców Trumpa w sprawach międzynarodowych.",,
Afera w ukraińskiej zbrojeniówce. Protesty w Kijowie i Czerkasach,Trzech funkcjonariuszy zostało rannych w sobotę w wyniku starć podczas protestu organizacji nacjonalistycznych w Kijowie – podaje Interfax-Ukraina. W Czerkasach w środkowej Ukrainie w potyczkach z demonstrującymi poszkodowanych zostało 15 policjantów.,"W Kijowie do starć doszło przed budynkiem prezydenckiej administracji. Kilkuset demonstrujących zebrało się, aby zaapelować o pociągnięcie do odpowiedzialności osób zamieszanych w aferę w koncernie zbrojeniowym Ukroboronprom. Według mediów do należących do koncernu Ukroboronprom przedsiębiorstw dostarczano części zamienne do sprzętu wojskowego, pochodzące m.in. z Rosji, które sprzedawano po zawyżonych cenach. W machinacjach miał uczestniczyć zastępca sekretarza Rady Bezpieczeństwa Narodowego i Obrony Ihor Hładkowski i jego syn. Hładkowski, który w przeszłości był partnerem biznesowym prezydenta Petro Poroszenki, dekretem prezydenta został zwolniony ze stanowiska.  Interfax-Ukraina podaje, że w sobotniej akcji w Kijowie wzięli udział aktywiści m.in. nacjonalistycznej partii Korpus Narodowy. W oświadczeniu policji wskazano, że uczestnicy akcji próbowali przerwać kordon policyjny i odpalali petardy. Policja użyła wobec nich gazu łzawiącego.  Rannych zostało dwóch policjantów i członek Gwardii Narodowej. Jeden policjant został przetransportowany do szpitala z chemicznymi poparzeniami oczu. W Czerkasach, w których tego dnia występował Poroszenko, z policją również starli się przedstawiciele Korpusu Narodowego – informuje Interfax-Ukraina. Tam także próbowano przerwać policyjny kordon i odpalano petardy, a policja użyła gazu łzawiącego.",,
„W sprawach fundamentalnych prezes Kaczyński i prezydent Duda się porozumieli”,"– Poprawki zgłoszone przez PiS często są drobne, dotyczą kwestii redakcyjnych. W sprawach fundamentalnych prezes Jarosław Kaczyński i prezydent Andrzej Duda się porozumieli – w ten sposób szefowa Kancelarii Prezesa Rady Ministrów Beata Kempa oceniła postęp prac nad nowelizacją ustaw o Krajowej Radzie Sądownictwa i Sądzie Najwyższym.","Beta Kempa, szefowa kancelarii premier Beaty Szydło, powiedziała, że ustawy o SN i KRS trzeba jak najszybciej przyjąć. – Obok są prace dotyczące uproszczenia procedur – wyjaśniła i dodała, że chodzi o procedury cywilne, w tym gospodarcze. Jej zdaniem może przyczynić się do większego rozwoju gospodarczego.– Najważniejsze sprawy sądowe muszą toczyć się zdecydowanie szybciej – stwierdziła. – Jesteśmy zdeterminowani, żeby ustawy o KRS i SN przyjąć w następnym tygodniu. Potem do prac nad nimi przystąpi Sejm. A potem prezydent, mam nadzieję, te ustawy podpisze – oceniła. Zgoda co do fundamentówKomentując prace nad ustawami Beata Kempa podkreśliła, że poprawki proponowane przez PiS często są drobne, dotyczą kwestii redakcyjnych. I zapewniła, że w sprawach fundamentalnych prezes Kaczyński i prezydent Duda się porozumieli się. ",,
Halloween z Donaldem Tuskiem,"Halloween przyjął się u nas, ku radości jednych a utrapieniu drugich, całkiem nieźle. A że wielu sympatykom Donalda Tuska wydaje się wciąż, że mamy rok 2007, najpóźniej 2013 i że to właśnie Tuskiem najlepiej jest straszyć politycznych przeciwników, od kilku dni znów odmienia się jego nazwisko przez wszystkie przypadki. Były premier ma wrócić, książką utorować sobie drogę do prezydentury, albo przynajmniej namaścić następcę. Ku zmartwieniu Andrzeja Dudy i na złość Grzegorzowi Schetynie.","Znawcy tematu od dawna twierdzą, że Donald Tusk angażuje się tylko wtedy, gdy wygrana jest pewna. Cóż, pamiętny rok 2005 kosztować go musiał bardzo dużo, wystarczy spojrzeć na przemianę, jaką wówczas przeszedł pod czujnym okiem doradców od wizerunku i psychologii. W 2007 wygrał w raz z Platformą pewnie, sukces powtórzył w 2011, po drodze jednakże rezygnując ze startu w wyborach prezydenckich. Wówczas nikt o tym nie pomyślał, lecz może i to oddanie walki o fotel prezydenta Bronisławowi Komorowskiemu i Radosławowi Sikorskiemu było już pierwszym potwierdzeniem tej tezy? Bo choć pierwsze sondaże nie dawały Lechowi Kaczyńskiemu zbyt dużych szans na reelekcję, nie stał on, jako urzędujący prezydent na straconej pozycji, zwłaszcza, gdyby doszło do drugiej tury, już bez kilku słabszych prawicowych kontrkandydatów (jak np. śp. Kornel Morawiecki). Gdy zaś doszło już do starcia jego brata z Bronisławem Komorowskim, ten wygrał nie aż tak pewnie, jak się tego musiano w sztabie Platformy spodziewać. Dość powiedzieć, że w trakcie liczenia głosów przez kilka godzin przewagę miał Jarosław Kaczyński. Komorowskiego do pałacu prezydenckiego doprowadziły liczone najpóźniej głosy z wielkich miast. Parlament dla Platformy, więc i dla Tuska pewny był jednak o wiele dłużej, jednak gdy tylko sytuacja zaczęła się psuć, ten opuścił swoich kolegów, na długie lata przypieczętowując ich los. To historia na tyle nowa, że nie warto by jej było nawet przypominać – wystarczy wpisać w wyszukiwarkę frazę „Tusk nie wybiera się do Brukseli”, by znaleźć materiały z lipca 2014 roku. „Prawicowe media rozpisują się na temat rzekomej »szczurzej ucieczki« Donalda Tuska do Brukseli. »Rozwalił gospodarkę, zniszczył stocznie, zostały jeszcze Azoty…« - czytamy. Stanowisko miał »wyprosić« u samej Angeli Merkel. Tymczasem na przekór tym żalom/życzeniom, Donald Tusk miał powiedzieć na ostatnim zarządzie PO: To mrzonki” – pisał na przykład Krzysztof Majak na portalu Na Temat 25 lipca 2014. Potem jednak sprawy nie ułożyły się po myśli szefa Rady Europejskiej. Partią, stanowiącą jego potencjalne i emocjonalne zaplecze kieruje do dziś jego największy przeciwnik po tej stronie sceny politycznej, zaś naród nie czeka z takim utęsknieniem, jak się to początkowo wydawało. Każda wizyta Tuska cieszyła się mniejszym zaangażowaniem, kolejne polityczne plany gasły lub były przejmowane przez Schetynę, a mocne zaangażowanie się w politykę krajową przed wyborami do Parlamentu Europejskiego w najlepszym razie w niczym Koalicji Europejskiej nie pomogło. Czy więc teraz Tusk miałby faktycznie przerwać kolejny etap swojej politycznej kariery na szczeblu międzynarodowym, jakim będzie niemal pewne już szefostwo w Europejskiej Partii Ludowej i zawalczyć o prezydenturę Polski tylko dlatego, że opozycja, wykazując pełną i maksymalną mobilizację zdobyła kruchą większość w senacie, która według niektórych osób (również związanych z opozycją) nie dotrwać może nawet do pierwszego posiedzenia tej izby? Do tego w sytuacji, gdy niepewna jest nawet przyszłość samej Platformy Obywatelskiej. Po wyborach co prawda bardzo mocno odżyły w partii nastroje niesprzyjające obecnemu przewodniczącemu, nie wiadomo jednak, czy ten zamierza poddać się bez walki. Schetyna zaś stawia jak na razie na Małgorzatę Kidawę-Błońską, która ma za sobą argument w postaci znakomitego wyniku wyborczego w Warszawie. A przecież na niej giełda nazwisk bynajmniej się nie kończy, choć trudno w tej chwili spodziewać się, by Polaków porwać miał Rafał Trzaskowski, częstujący cały kraj warszawską kranówką prosto z Czajki. Co jednak ciekawe, koncepcja, by kandydatem miał ponownie zostać Donald Tusk, nie budzi jak na razie zbyt dużego entuzjazmu potencjalnych i obecnych koalicjantów. „Rozłam w Koalicji Obywatelskiej przez wybory prezydenckie?” – pyta dramatycznie gazeta.pl, cytując Barbarę Nowacką, mówiącą, że „Donald Tusk jest historią”.  I choć Małgorzata Kidawa-Błońska zdążyła już zadeklarować, że jeśli tylko Tusk zażyczy sobie wystartować, nie będzie już ubiegać się o nominację w żadnych prawyborach, Nowacka deklaruje przywiązanie do tej idei. „Nie chciałabym być w sytuacji, że znowu czekamy, co powie Donald Tusk. Czekamy na to już tyle lat” – zauważa, ironizując przy tym, że instytucja prawyborów, atrakcyjna dla wyborców, „miałaby być kasowana tylko dlatego, że przyjechał książę na białym koniu”.  Kidawę-Błońską chętniej, niż Tuska w roli kandydatki zjednoczonej opozycji do pałacu prezydenckiego widziałaby też Katarzyna Lubnauer. Kilka dni temu, wypowiadając się w „Kwadransie Politycznym” szefowa Nowoczesnej stwierdziła, że o ile Małgorzata Kidawa-Błońska posiada potencjał poszerzania elektoratu, trudno jej ocenić, czy Donald Tusk ma podobną zdolność. Tego samego argumentu przeciwko Tuskowi w formie jeszcze brutalniejszej w tym samym programie dzień później użył Piotr Zgorzelski z PSL. Dla ludowców optymalnym kandydatem na prezydenta RP jest ich lider, Władysław Kosiniak-Kamysz. PSL w wyborach do sejmu podebrało trochę wyborców i Platformie, i –  jak twierdzi Zgorzelski –  PiS, co stanowić ma argument za zdolnością przyciągania nowych wyborców przez szefa stronnictwa. Co ciekawe, do startu Kosiniaka-Kamysza przekonywać miał niedawno… Donald Tusk, upatrujący w nim jakoby osobę, mającą zdolność pokonania Andrzeja Dudy. Dyskretne wsparcie ze strony Tuska dla wciąż młodego lidera PSL nie jest zresztą niczym nowym, kilka miesięcy temu próbował już namaścić Kosiniaka-Kamysza na szefa całej opozycji, co wzmacniać miały też zapomniane już dziś chyba sondaże. Na ile jest to wiara w tego polityka, a na ile chęć odegrania się na Schetynie, to już inna historia. Kosiniak-Kamysz niewątpliwie ma spory potencjał, czy jednak w chwili decydującego starcia bardziej lewicowi wyborcy zdecydują się poprzeć kandydata, który będzie pozował nie na przeciwieństwo, a jedynie trochę fajniejszą wersję Andrzeja Dudy, polityka równie patriotycznego i konserwatywnego, lecz bardziej ugodowego wobec uprzywilejowanych grup społecznych III RP? I czy taki wizerunek wystarczy, by przejąć wyborców samego Andrzeja Dudy? Jest to dość dyskusyjne. Poparcie Tuska zaś trudno traktować jako prezydent o długiej przydatności do spożycia. Ta może skończyć się w każdej chwili, wystarczy, że darczyńca zmieni zdanie, co, jak wiemy, nawet w kluczowych sprawach przychodzi mu z łatwością.",,
Premier Białorusi szlifuje język białoruski. Pomaga mu żona,Premier Białorusi Siarhiej Rumas szlifuje język białoruski – informuje portal TUT.by żona polityka. W ostatnich latach władze kraju próbują poprawić sytuację ojczystego języka.,"Żanna Rumas powiedziała TUT.by, że w ubiegłym roku, gdy jej mąż został mianowany premierem, wspólnie zaczęli uczyć się języka. Podczas jednego ze spotkań Siarhiej Rumas zauważył, że nie może automatycznie przejść z rosyjskiego na białoruski. Wtedy premier postanowił rozmawiać z żoną po białorusku wieczorami 3 razy w tygodniu.Białoruś w czasach radzieckich została mocno zrusyfikowana. Odrodzenie narodowe nadeszło pod koniec istnienia Związku Radzieckiego i w pierwszych latach niepodległości. Jednak gdy do władzy doszedł Aleksander Łukaszenka język białoruski zszedł na dalszy plan. Od kilku lat widzimy zmianę tego kursu. Władze w Mińsku próbują poprawić sytuację ojczystego języka, choć robią to bardzo powoli.  Obecnie na Białorusi obowiązują dwa języki urzędowe: rosyjski i białoruski. Na Białorusi Radzieckiej w latach 1920-1930 były cztery: białoruski, rosyjski, jidysz i polski.",,
Energia geotermalna ogrzeje Sędziszów. Mieszkańcy zapłacą mniej za ciepło,"Ciepłownia geotermalna powstanie w Sędziszowie Małopolskim. Energia z wnętrza ziemi pozwoli ogrzać miasto i okolicę, ekologicznie i ekonomicznie.  W przyszłości w oparciu o tę energię można będzie produkować także energię elektryczną.","Sędziszów ma być pierwszym polskim miastem, w którym powstanie ciepłownia geotermalna, wykorzystująca nowoczesne technologie tzw.  sprężarkowych pomp ciepła. To jedyna gmina w Polsce która wyprzedziła inne samorządy, gromadząc potrzebną dokumentację: koncesje i pozwolenie na odwiert. Samorząd Sędziszowa jako wkład do planowanej spółki wniesie ponad 2 ha gruntu o wartości 1,3 mln zł.Ciepłownia geotermalna o mocy 5 megawatów może w 100 proc. pokryć zapotrzebowanie miasta na ciepło. Pierwsze odwierty mają być wykonane do głębokości 2,5 kilometra.",,
„Pieniądze wydane na nagrody dla urzędników powinny wrócić do miasta”,"– Za rok wypłacono dla 20 osób 1,5 mln złotych, a pan przywołuje kwotę 2,7 mln zł  dla dużo większego grona za siedem lat. Gdzie tutaj jest jakaś symetria? – pytał w programie „Gość Wiadomości” Marek Sowa z Nowoczesnej, nawiązując do nagród dla ministrów rządzącej koalicji i nagród przyznanych przez prezydent Warszawy osobom zajmującym się reprywatyzacją w stolicy.","Goście programu zostali poproszeni o ustosunkowanie się do informacji o nagrodach, które przyznawane były od 2007 do 2013 r. urzędnikom ratusza zajmującym się reprywatyzacją. Wiceprzewodniczący komisji weryfikacyjnej Sebastian Kaleta poinformował, że „w latach 2007-13 prezydent Warszawy przyznała tym urzędnikom nagrody w wysokości ponad 2 mln 732 tys. zł”. Kaleta dane nazwał „szokującymi”, a prezydent Warszawy argumentowała, że „nagradzała ludzi za pracę i po to, żeby w urzędzie nie było korupcji”.  W lutym, w odpowiedzi na interpelację Krzysztofa Brejzy (PO), przedstawiono tabelę z łącznymi kwotami nagród brutto dla poszczególnych ministrów w rządzie Beaty Szydło, w 2017 r. Według tabeli nagrody otrzymało 21 konstytucyjnych ministrów w wysokości od 65 tys. zł do ponad 80 tys. zł rocznie; 12 ministrów w KPRM od blisko 37 tys. do prawie 60 tys. zł rocznie oraz ówczesna premier Beata Szydło (65 100 zł). Niedawno ministrowie zostali zobowiązani do zwrotu tych pieniędzy.",,
Dzieci  dostały cukierki z wódką i portretem Putina,"W Omsku na Syberii w upominkach świątecznych dla dzieci znajdowały się cukierki z portretem prezydenta Władimira Putina, zawierające wódkę – podało Radio Swoboda, powołując się na media społecznościowe. Producent wyjaśnia, że w tych dość drogich słodyczach postarał się oddać zasadnicze cechy szefa państwa.","Cukierki o nazwie Prezydent produkuje firma z Petersburga. Łakocie w czekoladowej polewie owinięte są w papierki w czerwono–złotej tonacji i narysowanym portretem Putina. Na stronie internetowej producent reklamuje je następująco: „w cukierkach Prezydent postaraliśmy się oddać zasadnicze cechy szefa państwa. Opanowanie, spokój i charyzma wyrażają się w ciepłej nucie imbiru w aksamitnym nadzieniu, a bezstronność, nieprzewidywalność i inteligencja – w pojawiającym się ostrym smaku chili”. Słodycze te nie są tanie: zgodnie z informacją producenta cena za kilogram wynosi 2850 rubli (ponad 177 zł). W skład cukierków wchodzi, prócz chili, imbiru, kakao, cukru i wanilii, także rosyjska wódka. Radio Swoboda podało, że informację o cukierkach, wraz ze zdjęciem, opublikował jeden z użytkowników mediów społecznościowych. „Takie czekoladowe cudo znalazło się w upominku dla dzieci” – ogłosił ten internauta, dodając, że nieco się boi jeść te słodycze. – Omskie dzieci postanowiono nakarmić cukierkami z Putinem i wódką – skomentował te doniesienia portal Omskinform.ru. Podał on, że nie jest jasne, kto wpadł na pomysł umieszczenia cukierków z alkoholem w upominkach dla dzieci.",,
Islandczycy wybierali parlament. Partia Piratów jest trzecia,"Konserwatywna Partia Niepodległości (PN) wygrała przedterminowe wybory parlamentarne w Islandii – wskazują pierwsze, wstępne wyniki. Drugie i trzecie miejsce zajęły odpowiednio Zielona Lewica (ZL) oraz Partia Piratów.","Centroprawicowa Partia Niepodległości (PN) uzyskała 30 proc. głosów, Zielona Lewica (ZL) 17,1 proc., a Partia Piratów uplasowała się na trzecim miejscu, zdobywając 13,4 proc. głosów.  Wciąż nie spłynęły wyniki ze wszystkich, łącznie sześciu, okręgów wyborczych. Lokale wyborcze zamknięto o północy czasu polskiego.  Do głosowania uprawnionych było 246 500 Islandczyków.   Potrzebna koalicja Dotychczasową koalicję rządową w Althingu (parlamencie) tworzyły konserwatywna Partia Niepodległości (PN) i centrowa Partia Postępowa (PP). Z sondaży wynika, że obie partie stracą przewagę w parlamencie. Partia Piratów będzie prawdopodobnie także musiała szukać partnerów; Piraci już zapowiedzieli, że nie zaproszą do koalicji partii głównego nurtu. Zaproponowali za to wstępne porozumienie koalicyjne opozycyjnym formacjom, a tym popularnej Zielonej Lewicy (ZL). Utworzona w 2012 roku na wzór swej szwedzkiej starszej siostry Partia Piratów (Piratar) zrzesza m.in. anarchistów, hakerów, libertarian i maniaków internetowych. Nie definiują oni swego ugrupowania jako lewicowego czy prawicowego, lecz nazywają je radykalnym ruchem, który łączy to co najlepsze w obu nurtach. Islandczycy wybierali 63 posłów do Althingu. Lokale wyborcze zamknięto o godz. 22 czasu miejscowego (o północy czasu polskiego).",,
Podejrzany o szpiegostwo Amerykanin zatrzymany w Moskwie,"Rosyjska Federalna Służba Bezpieczeństwa (FSB) poinformowała w poniedziałek, że jej funkcjonariusze zatrzymali w Moskwie Amerykanina podejrzanego o działalność szpiegowską oraz że wszczęto wobec niego postępowanie karne.","„28 grudnia 2018 roku w Moskwie obywatel USA Paul Whelan został zatrzymany przez oficerów FSB podczas operacji szpiegowskiej” – głosi wydany w sprawie komunikat.Jak dodano, wobec zatrzymanego wszczęto postępowanie z artykułu 276 rosyjskiego kodeksu karnego, który za szpiegostwo przewiduje karę do 20 lat pozbawienia wolności.FSB nie ujawniła żadnych szczegółów na temat charakteru działalności, o którą podejrzany jest Amerykanin.Amerykańska ambasada w Moskwie dotąd nie skomentowała zatrzymania.Stosunki amerykańsko-rosyjskie są bardzo napięte z powodu konfliktu na Ukrainie i rosyjskiej aneksji Krymu, wojny w Syrii oraz podejrzeń, że Moskwa mogła ingerować w przebieg wyborów prezydenckich w USA w 2016 roku.",,
Lubnauer o rekonstrukcji: Działaniami rządu dalej będzie sterował prezes PiS,"– Objęcie przez Mateusza Morawieckiego stanowiska premiera niewiele zmienia, bo działaniami rządu dalej będzie sterował prezes PiS Jarosław Kaczyński – oceniła szefowa Nowoczesnej Katarzyna Lubnauer.","Zmiana premiera w ocenie szefowej Nowoczesnej Katarzyny Lubnauer niewiele zmienia, działaniami rządu dalej będzie sterował prezes PiS Jarosław Kaczyński.– Bez względu na to, czy rządzi Mateusz Morawiecki, czy rządzi Beata Szydło, to i tak wszystkie spory będą rozstrzygane na Nowogrodzkiej – powiedziała. – Jest tylko jedna różnica – w tej chwili rząd będzie udawał, że zajmuje się gospodarką, choć dotychczas działania pana premiera Morawieckiego nie potwierdziły, że ma on wiedzę i umiejętności, żeby tą gospodarką się zajmować – oceniła.Zdaniem Lubnauer, stan polskiej gospodarki wynika dziś z koniunktury światowej, a nie z działań rządu. – Mam wrażenie, że Jarosław Kaczyński, sam nie znając się na gospodarce, uwierzył w PowerPointowe prezentacje Morawieckiego i dlatego zdecydował się na taki ruch – dodała.Lubnauer odniosła się też do informacji, że była szefowa rządu ma objąć funkcję wicepremiera. W jej ocenie będzie to dla Beaty Szydło sytuacja upokarzająca, ponieważ zostanie ona podwładną swojego byłego podwładnego. – Jeżeli Beata Szydło zostanie w rządzie, to oznacza, że w PiS-ie jest konflikt, którego partia nie potrafi rozwiązać. Postanowiono pogodzić dwie strony, pozostawiając Morawieckiego i Szydło na czele – stwierdziła posłanka Nowoczesnej. – To oznacza też, że wewnątrz PiS-u będzie jeszcze większa walka i jeszcze większe problemy z rozstrzyganiem wszystkiego przez Nowogrodzką – dodała.",,
"Ambasador Izraela zobaczyła, jak wyglądają polskie pielgrzymki. „Coś widać na ich twarzach”","W dniu Wniebowzięcia Najświętszej Maryi Panny na Jasnej Górze, obchodzono także 100-lecie przywrócenia stosunków dyplomatycznych miedzy Stolicą Apostolską a Polską. Wzięła w nich udział ambasador Izraela Anna Azari. Życzyła pielgrzymom pokoju i szczęścia.","– Najważniejszy jest pokój i szczęście dla wszystkich. Tego najbardziej życzę – powiedziała Anna Azari pozdrawiając pielgrzymów na Jasnej Górze. Ambasador Izraela brała udział w obchodach 100-lecia wznowienia stosunków dyplomatycznych między Stolicą Apostolską a Polską, które miały miejsce na Jasnej Górze 15 sierpnia w uroczystość Wniebowzięcia Najświętszej Maryi Panny.  Mszy świętej o godz. 11 przewodniczył abp Jan Romeo Pawłowski, Delegat ds. Przedstawicielstw Papieskich. W uroczystościach uczestniczył m.in. nuncjusz apostolski w Polsce abp Salvatore Pennacchio, dyplomaci, a wśród nich ambasador Izraela w Polsce Anna Azari.  – Tu wszystko jest dla mnie ciekawe. Jest bardzo dużo ludzi, ale panuje ogromny spokój, jest porządek i wszystko przebiega płynnie – mówiła ambasador. Dodała, że pierwszy raz widzi, jak wyglądają pielgrzymki wchodzące na Jasną Górę. Największe wrażenie zrobiły na niej rodziny z małymi dziećmi i młoda para, którą widziała w jednej z grup pielgrzymkowych. Z uwagą obserwowała pielgrzymów, którzy dopiero wchodzili na Jasną Górę i byli witani tuż przed jasnogórskim szczytem.  – Mam wrażenie, że ludzie, którzy biorą udział w tej pielgrzymce wchodząc tu, na Jasną Górę, stają się młodsi. Widać na ich twarzach coś takiego młodego i radosnego. Wyraźnie widać też wspólnotę pielgrzymów i to robi wrażenie  – mówiła Anna Azari.  Ambasador Izraela w Polsce przypomniała też, że była na Jasnej Górze w czasie wizyty papieża Franciszka w 2016 roku i już wtedy to sanktuarium zrobiło na niej wrażenie. Nie miała jednak do tej pory okazji, by zobaczyć i poczuć, jak Polacy przywiązani są do Częstochowy i pielgrzymowania. Wspominała też swoje dzieciństwo na Litwie i pielgrzymki do Ostrej Bramy, które widywała. Na koniec Anna Azari przesłała życzenia dla polskich pielgrzymów: „Najważniejszy jest pokój i szczęście dla wszystkich. Tego najbardziej życzę” – podkreśliła.",,
Żydowski skarb odnaleziony podczas remontu,Wyjątkowe znalezisko podczas robót budowlanych w domu w białoruskim Grodnie. Na poddaszu znaleziono skrzynkę zawierające kosztowności. Najpewniej ukryli ją Żydzi podczas niemieckiej okupacji.,"Serwis Hrodna.life wskazuje, że dom przy ulicy Druhaj Pracounaj, w których znaleziono biżuterię, monety, dentystyczne koronki, kilka kawałków złota i dokumenty, podczas II wojny światowej znajdował się w getcie. Najpewniej więc należały do Żydów, którzy padli ofiarą Niemców.– Zdejmowałem murłatę (belkę łączącą dach ze ścianą – przyp. red.) i zobaczyłem skrzynkę. Początkowo nie zwracałem na nią uwagi, ale potem przypatrzyłem się i otworzyłem. A tom złoto: różne monety, łańcuszki, pierścionki i inne. Byłem w szoku – opowiadał budowlaniec Uładzimir Strakowicz.Na miejsce wezwano przedstawicieli Muzeum Historyczno-Archeologicznego i milicję. Eksperci ocenili, że skarb ma dużą wartość i najprawdopodobniej został ukryty przez grodzieńskich Żydów pomiędzy 1941 a 1943 rokiem, czyli początkiem niemieckiej okupacji miasta a likwidacją getta.",,
Stoltenberg: NATO nie ma zamiaru rozmieszczania rakiet nuklearnych w Europie,"– NATO nie zamierza rozmieszczać nowych rakiet z głowicami nuklearnymi w Europie – zapowiedział sekretarz generalny Sojuszu Północnoatlantyckiego. Jens Stoltenberg złożył taką deklarację, po tym jak Stany Zjednoczone zdecydowały o zawieszeniu traktatu INF o likwidacji pocisków rakietowych średniego i pośredniego zasięgu.","Wcześniej NATO poparło te działania Stanów Zjednoczonych. Zarówno USA, jak i Sojusz uważają, że Rosja nie przestrzega porozumienia.– Nie musimy zachowywać się tak jak Rosja, ale jednocześnie musimy być wiarygodni i zachować skuteczność odstraszania – powiedział w Oslo Jens Stoltenberg, zastrzegając, że NATO nie zamierza rozmieszczać nowych rakiet z głowicami nuklearnymi w Europie. Z kolei prezydent Donald Trump chce prowadzić rozmowy na temat utworzenia nowego porozumienia dotyczącego kontroli zbrojeń. Na konferencji prasowej w Białym Domu amerykański prezydent powiedział, że ma nadzieję na „zebranie wszystkich w wielkim, pięknym pokoju i utworzenie nowego traktatu, który będzie znacznie lepszy”.",,
Ks. Józef Tischner konsultantem służb PRL. IPN opublikował dokumenty,"Ks. Józef Tischner w 1983 r. został zarejestrowany przez Departament IV MSW – wchodzący w skład Służby Bezpieczeństwa i zajmujący się walką z Kościołem – w kategorii „kandydat”, następnie jako Kontakt Operacyjny. Od października 1988 r. był konsultantem. Został wyrejestrowany 30 stycznia 1990 r. – wynika z publikacji „Kryptonim »Klan«. Służba Bezpieczeństwa wobec NSZZ »Solidarność« w Gdańsku”, wydanej przez Instytut Pamięci Narodowej.","Dokumenty przedstawione w publikacji dotyczą I Krajowego Zjazdu Delegatów, który odbył się w dwóch turach w Gdańsku: 5–10 września 1981 r. oraz 26 września – 7 października 1981 r.„Zjazd był ogromnym wyzwaniem nie tylko dla jego organizatorów, lecz także dla komunistycznego aparatu represji. Dziesiątki tajnych współpracowników obsługiwanych przez miejscowych i delegowanych funkcjonariuszy bezpieki, środki techniki operacyjnej (podsłuchy telefoniczne i pokojowe), kombinacje operacyjne, prowokacje – nie ulega wątpliwości, że jesienią 1981 r. w Trójmieście machina bezpieki pracowała na najwyższych obrotach” – wskazano. Historyk IPN dr. hab. Sławomir Cenckiewicz, który również informował o publikacji książki, określając ją mianem „jednej z najważniejszych książek źródłowych IPN” wskazał, że dotyczy ona także przeszłości ks. Józefa Tischnera, filozofa, który – jak wynika z przedstawionych w publikacji dokumentów – został zarejestrowany jako Kontakt Operacyjny Departamentu IV MSW, wchodzącego w skład Służby Bezpieczeństwa, a odpowiedzialnego wówczas za walkę z Kościołem.Cenckiewicz zamieścił także jej fragment, który dotyczy ks. Tischnera. Wynika z niego, że w  latach 1980-1983 ks. Tischner był rozpracowywany przez Wydział IV KW MO w Krakowie w ramach SOR o krypt. „Leo”.„27 lipca 1983 roku zarejestrowany pod nr. 81208 przez Departament IV MSW w kategorii »kandydat«, następnie KO (Kontakt Operacyjny)). Od 13 października 1988 r. konsultant. Został wyrejestrowany 30 stycznia 1990 roku” – czytamy.",,
Dziewczynka z Aleppo dziękuje Trumpowi za zbombardowanie bazy wojskowej,"Bana Alabed, syryjska dziewczynka, która opisywała horror codziennego życia w bombardowanym Aleppo, wyraziła poparcie dla militarnej odpowiedzi Donalda Trumpa na atak bronią chemiczną w prowincji Idlib.","„Jestem syryjskim dzieckiem, które cierpiało pod Baszarem Asadem i Putinem. Z zadowoleniem przyjmuję działanie Donalda Trumpa przeciwko zabójcom moich współobywateli”, napisała Alabed, dodając: „Putin i Baszar al-Asad zbombardowali moją szkołę, zabili moich przyjaciół i okradli mnie z dzieciństwa. Nadszedł czas, by ukarać  zabójców dzieci w Syrii”.W taki sposób najsłynniejsza siedmiolatka z Aleppo, skomentowała atak na jedną z baz wojskowych w prowincji Homs w Syrii. W piątek rano spadło tam 59 pocisków Tomahawk. Miał to być odwet za użycie przez wojska Baszara al-Asada broni chemicznej we wtorkowym nalocie na miasto Khan Shejkhun.",,
Rekordowe zainteresowanie Polaków w USA wyborami.  Zagłosują już w sobotę,W Stanach Zjednoczonych 32 tysiące uprawnionych Polaków zarejestrowało się do głosowania w wyborach parlamentarnych. Przygotowano dla nich w 23 stanach rekordową liczbę 48 lokali wyborczych. Głosowanie wyznaczone jest na sobotę.,"Z danych uzyskanych przez PAP wynika, że w tym roku najwięcej osób zarejestrowało się do głosowania na terenie okręgu Konsulatu Generalnego RP w Nowym Jorku. Jak powiadomił PAP konsul generalny Maciej Golubiewski chęć udziału w wyborach zadeklarowało 13 494 osoby. W roku 2015 głosowało tam do Sejmu i Senatu 8505 Polaków.Obecnie okręg Nowego Jorku przygotował dla elektoratu 16 lokali wyborczych. Jest ich o siedem więcej niż przed czteroma laty.Jak powiedział konsul generalny RP w Chicago Piotr Janicki w jego okręgu powołano 15 komisji wyborczych w porównaniu z 13 w roku 2015. Wynika to stąd, że wówczas była także możliwość głosowania korespondencyjnego. Do wyborów zarejestrowało się ok. 12,5 tys. osób, czyli mniej niż cztery lata temu. Jak dodał konsul zgodnie z ustaleniami w czwartek po południu zamknięta została lista wyborców.– Trzeba było zatem błyskawicznie przygotować listy wyborców, a ponieważ nie gwarantuje tego FedEx, należało je dostarczyć fizycznie do tak odległych lokali jak (...) Seattle w stanie Waszyngton, Portland w stanie Oregon, Phoenix w Arizonie, Denver w Kolorado, czy Las Vegas w Nevadzie – wyliczył Łasiński.W okręgu podlegającym Wydziałowi Konsularnemu Ambasady RP w Waszyngtonie głosujący będą mieli do dyspozycji sześć komisji wyborczych. Zarejestrowały się 2232 osoby. O 5 tys. więcej wyborców niż przed czterema latyDla założonego w grudniu 2017 roku Konsulatu Generalnego RP w Houston w Teksasie obecne wybory są pierwszymi do Sejmu i Senatu. W okręgu, gdzie mieszka stosunkowo niewielu Polaków, zarejestrowało się na głosowanie 609 osób w trzech komisjach wyborczych w Austin, Houston i Dallas.– Obecnie zainteresowanie wyborami jest z pewnością większe niż majowymi do Parlamentu Europejskiego. Wówczas zarejestrowało się mniej niż 200 osób i była tylko jedna komisja. Nasi obywatele sygnalizowali potrzebę zorganizowania komisji zwłaszcza w Dallas. Powołanie komisji w Austin wynikało z naszej inicjatywy – powiedział konsul generalny Robert Rusiecki.W tym roku w Stanach Zjednoczonych zarejestrowało się do głosowania łącznie ok. 32 tys. osób, czyli o 5 tys. więcej niż w wyborach parlamentarnych przed czteroma laty. Polacy mieli wówczas do dyspozycji w USA 32 lokale wyborcze.",,
Paweł Wojtala: Legia? Lech? Stawiam na remis,"To będzie hit 12. kolejki PKO BP Ekstraklasy, z którego transmisję przeprowadzi TVP2. W sobotę o godz. 17.30 Legia Warszawa podejmuje Lecha Poznań. – Emocji na pewno nie zabraknie, bo spotkają się kluby z największymi ambicjami. Czy najlepsze? Chyba nie – mówi Paweł Wojtala, wychowanek Lecha, były piłkarz Legii, a obecnie prezes Wielkopolskiego Związku Piłki Nożnej.","Kto kogo bardziej nie lubi? Lech Legię czy Legia Lecha?Dobre pytanie. Rywalizacja pomiędzy kibicami jest ogromna. Tak samo zresztą było pomiędzy prezesami klubów, zwłaszcza wtedy, gdy Legia podkupywała piłkarzy Lecha. Nie brakowało też uszczypliwości w mediach społecznościowych. Nie da się zaprzeczyć, że oba kluby rywalizują na najwyższym w Polsce poziomie i to już powinno gwarantować niezłe spotkanie.Pan, jako wychowanek Lecha, jak wspominał przyjazd na Łazienkowską? Zawsze lubiłem grać z Legią. Takie mecze wywoływały dodatkową motywację. Nie trzeba się było sprężać, bo wszystko dookoła przypomina, że czeka coś ważnego. Niby to mecz jak każdy inny, można za niego dostać tylko trzy punkty, ale ładunek emocjonalny zawsze był i jest większy.W minionych sezonach temperatura chyba nieco spadła. Lech nie walczy o mistrzostwo Polski. To nie ma większego znaczenia, bo emocje są w obu ekipach. To zawsze jest mecz z wieloma niewiadomymi. Legia nawet jak jest pod formą, to na spotkania z Lechem jest dodatkowo zmotywowana. To samo zresztą dotyczy „Kolejorza”. Niezależnie od wyniku czeka nas zacięte spotkanie. Emocji na pewno nie zabraknie.Wspólnym mianownikiem łączącym Legię z Lechem jest fakt, że pomimo rozczarowujących wyników na stanowiskach zostali trenerzy. To dobrze, że Dariusz Żuraw i Aleksandar Vuković dalej prowadzą Lecha i Legię? Jestem za tym, że szkoleniowiec powinien pracować jak najdłużej. Nie mogę zrozumieć dymisji chwilę po rozpoczęciu sezonu, kiedy trener zbudował sobie kadrę i przepracował okres przygotowawczy według własnej koncepcji. To nie ma sensu. Nie dość, że zwalnia się trenera z odpowiedzialności, to jeszcze wysyła się sygnał piłkarzom, że nic złego się nie dzieje, mogą dalej grać słabo, bo przecież wszystkiemu winny jest trener. Kiedyś było tak, że Lech wychowywał, Legia kupowała piłkarzy. Teraz proporcje zaczynają się zmieniać. Które rozwiązanie bardziej panu się podoba? W lidze decyduje aspekt sportowy. Jeśli decydujesz się na określone ruchy i one przynoszą wyniki, to znaczy że podjąłeś dobre decyzje. Inną kwestią są finanse. A nic nie gwarantuje takiego zastrzyku gotówki jak transfery piłkarzy. W tym aspekcie zwłaszcza Lech za czasów Nenada Bjelicy zarabiał bardzo dużo. Teraz trochę się to wyrównało. Oba kluby starają się stawiać na piłkarzy wychowanych przez własne akademie. Ważne, żeby w swojej filozofii być konsekwentnym.",,
Belka: W polityce trzeba po prostu kłamać,"To jest strasznie gorzkie, co mówię, ale dzisiaj w polityce trzeba po prostu kłamać – powiedział były premier Marek Belka, który startuje z list Koalicji Europejskiej w eurowyborach.  – Trzeba jedno kłamstwo szybko przykryć drugim kłamstwem, tak, żeby o pierwszym ludzie zapomnieli – dodał polityk SLD.","Były premier i były prezes Narodowego Banku Polski Marek Belka jest liderem listy Koalicji Europejskiej w wyborach do Parlamentu Europejskiego w regionie łódzkim.W wywiadzie dla Onetu polityk komentował m.in. „piątkę Kaczyńskego”. – Przez wiele ostatnich lat nie powiedziałem żadnego złego słowa o programie 500 Plus. Nie jest to program prorodzinny, że zwiększa dzietność. Ale na pewno zmniejszył sferę ubóstwa. Nie podnosiłem też alarmu, że doprowadzi on do upadku finansów publicznych – mówił.W kolejnej części rozmowy Belka mówił też o „realiach” w życiu politycznym. –  Dzisiaj mam wrażenie, że trzeba w polityce – i to jest strasznie gorzkie, co mówię – kłamać, po prostu kłamać. I nie to, że kłamstwo ma krótkie nogi, tylko ma szybkie nogi. Innymi słowy trzeba jedno kłamstwo szybko przykryć drugim kłamstwem tak, żeby o pierwszym ludzie zapomnieli – stwierdzał polityk.",,
Prezes PiS przypomniał deklarację PO z 2003 r. „Oczywiste krzywoprzysięstwo”,"W polityce wiarygodność jest wartością, którą trzeba cenić bardzo wysoko, ona jest fundamentem demokracji – mówił prezes PiS Jarosław Kaczyński w sobotę w Krakowie. To oczywiste krzywoprzysięstwo – dodał, wskazując na deklarację europejską PO z 2003 r.","Szef PiS spotkał się w sobotę z Akademickim Klubem Obywatelskim im Lecha Kaczyńskiego. Na wstępie spotkania przypomniano deklarację Platformy Obywatelskiej, ogłoszoną w Krakowie przed referendum ws. wejścia Polski do Unii Europejskiej. Jak wskazał Kaczyński, w deklaracji tej była mowa o celach Platformy w UE. – W polityce jest pewna wartość, którą trzeba cenić bardzo wysoko, i która jest fundamentem demokracji. Tą wartością jest wiarygodność – oświadczył lider PiS. – Jeżeli ktoś zupełnie co innego głosi, a co innego robi, to wtedy cały mechanizm demokratyczny, oparty na wyborze jest w gruncie rzeczy aktem manipulacji, a nie aktem, który ma wyrażać wolę społeczeństwa, czy części społeczeństwa – dodał. Kaczyński odnosząc się do odczytanej deklaracji i późniejszych działań PO stwierdził, że „mamy tu do czynienia z czymś, co tak bardzo mocno uderza – jeśli wziąć pod uwagę praktykę PO”. Kaczyński wyraził pogląd, że od czasu podpisania deklaracji PO w swojej działalności „skręciła w lewo”. – I to coraz bardziej radykalnie w lewą stronę i zaczęła prowadzić politykę, której celem jest implementacja, jak to się dzisiaj mówi, w Polsce tego wszystkiego, co tworzy ten potężny antychrześcijański nurt w Zachodniej Europie – podkreślił szef PiS. Dodał, że mamy z tym do czynienia także dzisiaj. – Jeśli spojrzymy na tą koalicję (Koalicję Europejską - PAP), to naprawdę trudno o lepszy dowód – ocenił lider Prawa i Sprawiedliwości. Nawiązując do jednego z punktów dokumentów, dotyczącego walki o interesy gospodarcze polskich przedsiębiorców, radził aby zwrócić uwagę na głosowanie „przynajmniej większości posłów PO” w takich sprawach, jak np. transport. Kaczyński wytknął też obecnemu szefowi Rady Europejskiej Donaldowi Tuskowi jego dawne słowa o „moherowych beretach”, które – według niego – stoją w sprzeczności z punktem deklaracji na temat obrony „polskiego obyczaju”. Nawiązując z kolei do fragmentu dokumentu, gdzie – jak podkreślił – mowa jest o „sojuszu europejsko-amerykańskim”, przypomniał wypowiedzi Tuska o prezydencie USA Donaldzie Trumpie. – A nagrania, które – jak sądzę – wszyscy państwo słyszeli, gdzie są wypowiedzi byłego ministra spraw zagranicznych i byłego marszałka Sejmu, czyli bardzo ważnej postaci, pana (Radosława) Sikorskiego, też są przyczynkiem do tego wszystkiego, co tutaj zostało przeczytane, a co było zaprzysiężoną deklarację Platformy Obywatelskiej – mówił prezes PiS, przypominając w ten sposób słowa Radosława Sikorskiego nagrane w podsłuchanych rozmowach w warszawskich restauracjach. W ocenie Kaczyńskiego, „Deklaracja Krakowska” to „bardzo mocny dowód” na to, że cała polityka PO była „jedną wielką manipulacją, jednym wielkim wprowadzeniem społeczeństwa w błąd i była jednocześnie polityką prowadzoną w niepolskim interesie”.",,
PiS złożył w Sejmie projekt noweli ustawy o Sądzie Najwyższym,"Prawo i Sprawiedliwość złożyło w Sejmie projekt nowelizacji ustawy o Sądzie Najwyższym. Na stronie internetowej Sejmu jest informacja, że propozycja wpłynęła do laski marszałkowskiej 30 marca. Projekt przekazano do Biura Legislacyjnego i Biura Analiz Sejmowych.","22 marca szef sejmowej komisji ustawodawczej Marek Ast (PiS) zapowiedział złożenie trzech projektów ustaw dotyczących sądownictwa. Pierwszy z nich to nowelizacja ustawy o ustroju sądów powszechnych, która zakłada między innymi, że minister sprawiedliwości nie będzie mógł podjąć decyzji o odwołaniu prezesa lub wiceprezesa sądu. Drugi to projekt nowelizacji ustawy o Trybunale Konstytucyjnym, która umożliwi publikację trzech rozstrzygnięć TK z marca, lipca i listopada 2016 r. Trzeci zapowiadany przez PiS projekt dotyczył przechodzenia w stan spoczynku sędziów Sądu Najwyższego. Ma być on taki sam dla kobiet i mężczyzn i wynosić 65 lat. Do tej pory ustawa przewidywała, że sędziowie-kobiety przechodzą w stan spoczynku w wieku 60 lat. W życie wchodzi nowa ustawa o Sądzie Najwyższym Dziś weszła w życie nowelizacja ustawy o Sądzie Najwyższym. Wprowadza ona między innymi możliwość składania do Sądu Najwyższego skarg nadzwyczajnych na prawomocne wyroki polskich sądów, w tym z ostatnich 20 lat. W Sądzie Najwyższym powstaną dwie nowe izby – Kontroli Nadzwyczajnej i Spraw Publicznych oraz Dyscyplinarna.",,
"Putin: nie jestem kobietą, więc nie mam gorszych dni","To mógł być po prostu zwykły mieszkaniec zatłoczonej Moskwy zmierzający z domu do pracy. Jednak za kierownicą samochodu zasiadł Władimir Putin, na fotelu obok – autor „JFK” i „Nixona”, czyli Oliver Stone. Panowie rozmawiali o Edwardzie Snowdenie. Tak wyglądała jedna ze scen „The Putin Interviews” – serii filmowych wywiadów z prezydentem Rosji.","– Jako byłemu agentowi KGB musiało się panu bardzo nie podobać to,  co robi Edward Snowden  – mówi Oliver Stone w pierwszym udostępnionym przez Showtime  fragmencie czteroodcinkowego dokumentu.  Reżyser siedzi obok kierowcy, którym jest najważniejsza osoba w Rosji, czyli Władimir Putin; na tylnym siedzeniu towarzyszy im tłumacz. Rozmowa przebiega zaskakująco sprawnie. Tak sprawnie jak poruszanie się po ulicach Moskwy. Na co dzień jednego z najbardziej zakorkowanych miast świata. „Bezpieczeństwem zajmuję się osobiście”W dokumencie poruszony jest też wątek nieudanych zamachów na Putina. Stone odnosi się do swojego wywiadu z Fidelem Castro. Przypomina, że „El Comandante” usiłowano zabić około 50 razy. – Rozmawiałem o tym z Castro. Zapytał, czy wiem, dlaczego nadal żyje.  Powiedział, że tajemnica tkwi w tym, że zawsze osobiście zajmował  się swoim bezpieczeństwem  – wspomina prezydent Rosji. Zapytany, czy ufa swojej ochronie, odpowiedział twierdząco. Jednocześnie dodał, że   „jest takie powiedzenie wśród Rosjan: co ma wisieć nie utonie”.  – Tylko Bóg zna nasze przeznaczenie – podsumował Putin.Bezpieczeństwo pojawiło się także w szerszym kontekście.  Putin stwierdził, że NATO jest instrumentem zagranicznej polityki Stanów Zjednoczonych. „Nie ma sojuszników, ma wasali” – podkreślił.   – Kiedy kraj staje się członkiem NATO, jest mu już bardzo trudno nie ulec presji Stanów Zjednoczonych.  W grę wchodzi wszystko, systemy obrony przeciwrakietowej, nowe bazy i nowy zestaw ofensywny.  I co my mamy z tym zrobić? – pyta Putin.  Rosyjski prezydent ma więc usprawiedliwienie na rozszerzanie systemów rakietowych i wcelowywanie je w „te obiekty, które naszym zdaniem zaczynają nam zagrażać”.  – Sytuacja staje się jednak bardziej napięta – twierdzi. Prysznic obok geja? NiePodróż mercedesem jest tylko jedną ze scen. Reżyser „Wall Street” z Władimirem Putinem spotykał się wielokrotnie między 2015, a 2017 rokiem. Uwiecznił m.in. jak Putin oddaje się jednej ze swoich pasji – grze w hokeja.  W innych scenach rosyjski przywódca m.in. karmi marchewką swojego konia i  ćwiczy w siłowni. Tłumaczy Stone’owi, że codziennie podnosi ciężary i pływa.  Prezydent oprowadzał też amerykańskiego reżysera po Kremlu.– Nie jestem kobietą, więc nie mam złych dni – mówił Stone'owi podczas takiej wycieczki. – Nie próbuję nikogo znieważać.  To tylko natura rzeczy. Są pewne naturalne cykle – dodaje. Zapytany o prawo z 2013 roku zabraniające „homoseksualnej propagandy” odpowiada, że w Rosji „nie ma żadnych ograniczeń”.  Zestawia  przy tym Rosję z niektórymi islamskimi państwami, gdzie – jak mówi – homoseksualiści skazywani są na karę śmierci.  Putin pytany, czy na okręcie podwodnym wziąłby prysznic obok geja, odpowiedział śmiejąc się:  „dlaczego go prowokować?”. Legendarne wywiadyRozmowy z byłym agentem KGB, który Rosją rządzi bez mała 17 lat, miały być wejrzeniem w życie jednego z najpotężniejszych przywódców świata. Seria nawiązuje do jednego z najsłynniejszych wywiadów telewizyjnych, który w  latach 70. David Frost przeprowadził z Richardem Nixonem. Wywiad podzielony na cztery odcinki przez cztery dni z rzędu obejrzało 45 milionów Amerykanów.To był pojedynek telewizyjny, który przeszedł do historii. Trzy lata po wybuchu Watergate Nixon chciał ocieplić wizerunek.",,
"„Chcemy, żeby Ukraina miała poczucie, że jest wspierana przez Unię”",– Uratowaliśmy umowę stowarzyszeniową Unii z Ukrainą – podkreśliła premier Beata Szydło na zakończenie unijnego szczytu w Brukseli. Kwestia negocjacji z Kijowem była jedną z najważniejszych podczas spotkania przywódców.,"Europejscy liderzy zaakceptowali deklarację, która będzie dołączona do porozumienia i ma rozwiewać obawy Holandii, gdzie populiści straszyli wejściem Ukrainy do Unii. Z tego też powodu Holandia, jako jedyny kraj Wspólnoty, nie ratyfikowała jeszcze umowy z Ukrainą.– Wszystko wskazuje na to, że umowa stowarzyszeniowa z Ukrainą będzie ratyfikowana i Kijów zrobi jeden duży krok, by jeszcze bardziej zbliżyć się do Unii Europejskiej – oświadczyła szefowa rządu.– Udało się osiągnąć konsensus. Uratowaliśmy umowę z Ukrainą, ponieważ groziła przed tym szczytem sytuacja, że Holendrzy nie przyjmą tych rozwiązań i nie będzie ratyfikacji umowy z Ukrainą – powiedziała premier Szydło na konferencji prasowej po zakończeniu szczytu.Potrzebne poprawkiW deklaracji zapisano, że porozumienie nie jest wstępem do członkostwa Ukrainy w Unii i nie jest przyznaniem Ukrainie statusu kraju kandydującego do Wspólnoty. Premier Beata Szydło przyznała, że takie brzmienie deklaracji nie jest w pełni satysfakcjonujące i Polska chciała, by dokument bardziej wzmacniał europejskie aspiracje Ukrainy.Szefowa polskiego rządu podkreśliła jednak, że najważniejsze jest teraz dokończenie ratyfikacji. – Jest to dla nas ważne. To jest nasz sąsiad i chcemy, żeby Ukraina miała poczucie, że jest wspierana przez Unię – powiedziała Szydło. – Unia musi przyjąć Ukrainę, jeśli spełni ona wymogi, ale na początek potrzeba stowarzyszenia. Sprawa Ukrainy jest papierkiem lakmusowym, czy Unia potrafi mówić jednym głosem. Jest w tej chwili szansa, że wspólne konkluzje przełożą się na ratyfikację umowy stowarzyszeniowej. To jest najważniejsze – podkreśliła.",,
"Politolog: UE stoi na rozdrożu. Wciąż nie jest pewne, w jakim kierunku pójdzie","– Europa, tak jak w 2004 r., jest na rozdrożu: czy ma iść w kierunku federalizacji, czy pozostać konfederacją państw narodowych, dbających o zachowanie tożsamości. To pytanie, które jest po 15 latach wciąż otwarte, UE nie odpowiedziała na nie. Pewne znaki pokazują, że wspólnota nie jest dziś gotowa, by zrobić dziś krok do przodu, w kierunku większej federalizacji – powiedział w rozmowie z portalem tvp.info Artur Wróblewski, politolog Uczelni Łazarskiego.","Rozmowa dotyczyła tego, jak przez ostatnich 15 lat zmieniała się Unia Europejska i jaka przyszłość przed nią stoi. Wróblewski uważa, że Polska jest beneficjentem wejścia do UE. Decydują o tym mają czynniki finansowe. – Odejmując składkę wpłaconą do budżetu unijnego, a było to 53 mld euro, zostaje 109 mld na czysto, które otrzymaliśmy z UE. Doszło do wzrostu gospodarczego i dobrobytu, który widać gołym okiem. Polska zaczyna doszlusowywać do krajów Europy Zachodniej – powiedział politolog. Jego zdaniem, przez ten okres doszło również do znaczącej zmiany stosunków w Europie. – UE poszerzyła się w 2004 r. o kilkanaście państw. Trzeba podkreślić, że przez ten czas dzięki pieniądzom unijnym nastąpiło wyrównanie poziomów rozwoju  krajów wschodnio- i zachodnioeuropejskich. Wstąpienie do UE było bodźcem rozwojowym dla krajów nowej Europy. Stało się to w myśl wizji Jana Pawła II, który mówił, że Europa powinna oddychać dwoma płucami – wschodnim i zachodnim – stwierdził. – Europa tak wtedy, jak i dziś wciąż jest na rozdrożu: czy ma iść w kierunku federalizacji, czy zostać konfederacją państw narodowych, dbających o zachowanie tożsamości. To pytanie, które jest po 15 latach wciąż otwarte, UE nie odpowiedziała na nie. Pewne znaki pokazują, że UE nie jest dziś gotowa, by zrobić krok do przodu, w kierunku większej federalizacji. Konstytucja Europejska została odrzucona w referendach w Holandii i Francji. Dziś renesans partii prawicowych, często nacjonalistycznych, pokazuje, że Europejczycy chcą przede wszystkim państw narodowych, a nie rozmycia tożsamości – mówi Wróblewski. Jego zdaniem w ciągu minionych 15 lat doszło do większej federalizacji, centralizacji, uwspólnotowienia szeregu sfer, ale przede wszystkim dotyka to krajów strefy euro. W związku z tym, że Polska znalazła się poza nią, uczestniczy w tych procesach w stopniu znacznie mniejszym. – Dzięki temu, że Polska nie prowadzi z krajami strefy euro wspólnej polityki walutowej, jesteśmy zabezpieczeni przed zmianami, które odebrałyby najważniejsze atrybuty suwerenności – uważa Wróblewski. Z drugiej strony, w pewnych momentach Warszawa decydowała się na scedowanie części atrybutów tej suwerenności na instytucje unijne. Jak uważa Wróblewski, traktat lizboński z 2009 r. był „podzieleniem się suwerennością z Brukselą, pamiętając że 70 proc. przepisów prawa jest tworzonych w UE, jednak w ograniczonym stopniu”. Jak mówi, polityka zagraniczna jest  generalnie wciąż kreowana przez rząd, podobnie polityka obronna czy monetarna, organizowanie wymiaru sprawiedliwości. – Próby ingerowania przez Brukselę w ten ostatni nie powiodły się. Traktat lizboński był więc krokiem w kierunku federalizacji, niemniej wciąż polityka Polski jest „autonomiczna względem Brukseli – podkreśla Wróblewski. Zdaniem politologa szczególnie w ostatnich latach przeważać zaczyna koncepcja, że państwo narodowe powinno pozostać podmiotem stosunków międzynarodowych. – Koncepcja strefy euro sama przeżyła trudne chwile w trakcie kryzysu finansowego z 2008 r. Nie doszło do stworzenia jednego budżetu strefy euro, z jednym systemem fiskalnym, jednym ministrem. To wciąż są jedynie pomysły. Brak tu nawet jednolitego kursu państw strefy, czego dowodem jest dzisiejsza rozbieżność zdań między politykami francuskimi i niemieckimi – stwierdził Wróblewski. – Nadchodzące wybory będą historyczne. Może dojść do przełamania duopolu chadeków i socjalistów. Może powstać silny blok ruchów nie tyle antyeuropejskich, co eurorealistycznych. Blok sił konserwatywnych, nacjonalistycznych, który będzie dbał o to, by zachować autonomię państw narodowych. Mowa o współpracy ruchów, które składają się na takie grupy jak Europejski Sojusz Konserwatystów i Reformatorów czy Europa Narodów i Wolności, a także części partii tworzących dziś Europejską Partię Ludową, takich jak Fidesz. Może to być nawet ok. 200 europosłów popierających tradycyjne wartości, silne państwa narodowe, sprzeciwiających się imigracji. Spowolniłoby to projekt integracji UE – powiedział. Za bardzo silne uznał Wróblewski osłabienie starych partii unijnych, wspierających kurs federalistyczny. Wygrana socjalistów w Hiszpanii może być tu złudna, gdyż znaczna część oddanych na nich głosów to głosy dotychczasowych wyborców skrajnie lewicowej partii Podemos. Istotniejsze jawią się tu wyniki Partii Ludowej, która „wymiera”, a której kosztem wzmacnia się narodowo-konserwatywna, nowa partia VOX. Ta druga okazała się bardziej wiarygodna niż ulegająca postulatom lewicowym Partia Ludowa. Jak podkreśla politolog, wszelkie tego typu zmiany dokonują się ewolucyjnie, a nie gwałtownie – istotnym jest więc obserwowanie tendencji, jakie zachodzą, a te jasno pokazują wzmacnianie się sił prawicowych w całej Europie. Zdaniem politologa wzmacnianie takich ruchów będzie bardzo widoczne w nadchodzących 10-20 latach. Tendencja ta może być jednak okresowa. Jak uważa Wróblewski, z czasem może dojść do wzmożenia nastrojów federalistycznych, gdyż w konkurencji z potęgami takimi jak Chiny czy USA państwa europejskie mogą uznać, że należy występować jako jedno państwo. Także polskie elity będą rządzić wtedy państwem znacznie bardziej rozwiniętym, „pozbawionym kompleksów” wobec krajów bogatszych. Droga do superpaństwa nie jest więc zamknięta – spór jest otwarty i nic nie jest przesądzone, uważa politolog.",,
"Trump: Czy mnie kochacie, czy nienawidzicie, musicie na mnie głosować","Prezydent Donald Trump powiedział swoim zwolennikom na wiecu w Manchesterze w stanie New Hampshire, że nawet jeśli go nie lubią, będą musieli na niego głosować. Argumentował, że od jego zwycięstwa zależy ich przyszłość, w tym ich emerytur. W wystąpieniu podkreślił również, że jest optymistą co do konfrontacji handlowej z Chinami.","Podczas wiecu na Southern New Hampshire University Donald Trump pomniejszał znaczenie ostatnich dużych spadków akcji na giełdzie i obaw przed nową recesją w gospodarce. Zaznaczył, że inne wskaźniki napawają optymizmem. Wcześniej skrytykował szefa Rezerwy Federalnej Jerome’a Powella za zwlekanie z obniżką stóp procentowych, co jego zdaniem przyczyniło się do ostatnich zawirowań na giełdzie.Agencja Associated Press przypomina, że Trump wygrał wybory w 2016 r., obiecując doprowadzenie do „historycznego boomu gospodarczego”.Prezydent oświadczył też, że jego strategia nacisków na Chiny w kwestii handlu przynosi rezultaty, mimo że stanowiska obu stron są nadal rozbieżne. Amerykańsko-chińskie rokowania handlowe mają rozpocząć się we wrześniu. Zdaniem prezydenta USA przeprowadzona przez władze chińskie dewaluacja waluty „bardzo ich zaboli” i zmusi Pekin do ustępstw. – Oni zgodzą się na porozumienie – przekonywał. Prezydent ostrzegł również, że jeśli przegra wybory w 2020 r. to przyszłość Amerykanów, w tym ich fundusze emerytalne, na których zgromadzono około 401 mld dolarów, „pójdą rurami w dół”. – Niezależnie od tego czy mnie kochacie, czy nienawidzicie, musicie na mnie głosować – podkreślił.Trump zapewniał również, że jeśli demokratyczny kandydat pokona go w przyszłorocznych wyborach, to doprowadzi to do wzrostu podatków. Prezydent USA jest przekonany, że jego zwycięstwo w 2016 r. uchroniło rynki przed załamaniem i jeśli nie wygra wyborów w 2020 r. takie załamanie może nastąpić.Mimo że New Hampshire Donald Trump ma w Kolegium Elektorskim, które dokonuje ostatecznego formalnego wyboru prezydenta, zaledwie cztery głosy, to wyniki z tego stanu zazwyczaj znajdują potwierdzenie w skali ogólnokrajowej. Mieszkańcy New Hampshire głosują też najwcześniej. Podkreśla się także, że stan gospodarki ma kluczowe znaczenie dla amerykańskich wyborców, którzy na tej podstawie podejmują decyzje, na kogo zagłosują.",,
Donald Tusk nie będzie kandydował w wyborach prezydenckich,"– Nie będę kandydował w zbliżających się wyborach prezydenckich - poinformował  Szef Rady Europejskiej i były premier RP Donald Tusk. Ocenił, że jego kandydatura byłaby „obciążona bagażem trudnych, niepopularnych decyzji”, co utrudniłoby ewentualną wygraną.","– Po głębokim namyśle podjąłem decyzję, że nie będę kandydował w zbliżających się wyborach prezydenckich. Ogłaszam tę decyzję dzisiaj, bo czas nagli, a nie chciałbym w żaden sposób utrudniać opozycji procesu wyłaniania kandydatów – oświadczył Tusk.  – Uważam, że możemy te wybory wygrać, ale do tego potrzebna jest kandydatura, która nie jest obciążona bagażem trudnych, niepopularnych decyzji, a ja takim bagażem jestem – wyjaśnił były premier.  Szef Rady Europejskiej podkreślił, że będzie wspierał kandydata opozycji w nadchodzących wyborach prezydenckich. Wcześniej politycy Platformy Obywatelskiej nie wykluczali kandydatury byłego przewodniczącego partii. Małgorzata Kidawa-Błońska deklarowała, że „jeżeli Tusk wystartuje, to ona czuje się gorsza od niego i ustąpi”. Sam Tusk jeszcze w sierpniu, półtora miesiąca przed wyborami parlamentarnymi, twierdził, że „2 grudnia będzie mógł powiedzieć, jak widzę przyszłość polityczną Polski i swoją”. Jak wyjaśniał, 1 grudnia zakończy się jego kadencja na stanowisku szefa Rady Europejskiej. Były premier podkreślał wówczas, że ma „kilka propozycji o charakterze międzynarodowym”, ale „serce zawsze wyrywa się gdzieś tam nad Wisłę”.",,
Napoli. Carlo Ancelotti odchodzi z klubu,"Mimo zwycięstwa nad KRC Genk 4:0 w meczu Ligi Mistrzów, w którym trzy gole strzelił Arkadiusz Milik, włoski klub piłkarski Napoli rozstał się z trenerem Carlo Ancelottim. Zespół z Neapolu awansował do 1/8 finału, ale znacznie słabiej spisuje się w Serie A.","Wtorkowe spotkanie LM zakończyło się przed 21, a w nocy w mediach pojawiła się informacja o zwolnieniu Ancelottiego. Klub zapewnił, że „klub, jego prezes Aurelio De Laurentiis i trener Ancelotti pozostają w dobrych stosunkach”, ale od dłuższego czasu relacje wewnątrz klubu były napięte.  Po jednym ze spotkań Ligi Mistrzów (z RB Salzburg) szef Napoli zarządził zgrupowanie, czemu sprzeciwili się zawodnicy. Szkoleniowiec stanął po ich stronie. Skończyło się na dotkliwych karach finansowych, m.in. dla Polaków grających w drużynie – Milika i Piotra Zielińskiego.  Napoli i obrońca trofeum Liverpool awansowali z grupy E do 1/8 finału, ale włoska ekipa (bez porażki w LM) znacznie gorzej spisuje się w ekstraklasie. W tabeli po 15 kolejkach prowadzi Inter Mediolan 38 pkt, przed Juventusem Turyn 36, w składzie z Wojciechem Szczęsnym, zaś wicemistrz kraju Napoli jest siódmy ze stratą 17 pkt do mediolańczyków.  Media we Włoszech od pewnego czasu spekulowały, że odejście Ancelottiego, który pracował w Napoli od połowy 2018 roku, jest kwestią czasu, a jego miejsce może zająć Gennaro Gattuso.",,
Kim grozi USA: reakcja na słowa Trumpa będzie najostrzejsza w dziejach,"Korea Płn. rozważy stanowczą, „najostrzejszą w dziejach” reakcję na groźbę totalnego zniszczenia KRLD, na jaką pozwolił sobie prezydent USA Donald Trump podczas wystąpienia na forum ONZ – oświadczył przywódca Korei Płn. Kim Dzong Un. Tymczasem tamtejszy minister spraw zagranicznych Ri Jong Ho zapowiedział, że władze w Pjongjangu nie wykluczają możliwości przeprowadzenia wkrótce próby jądrowej na Pacyfiku „na niespotykaną skalę”.","Oświadczenie przywódcy KRLD, w którym nazwał on prezydenta Trumpa „obłąkanym” i „nienadającym się na przywódcę Stanów Zjednoczonych” politykiem, zostało podane do wiadomości publicznej za pośrednictwem Koreańskiej Centralnej Agencji Prasowej, KCNA.Kim Dzong Un zapowiedział w nim, że Donald Trump „słono zapłaci za swe słowa”. – Jako człowiek reprezentujący KRLD przed światem, odpowiedzialny za godność i honor mego kraju, społeczeństwa i honor własny, uczynię wszystko, co w mej mocy, by człowiek, w którego prerogatywach mieści się naczelne dowództwo w USA, odpowiedział za swą przemowę - wskazał przywódca Korei Płn.W ocenie Kim Dzon Una wystąpienie prezydenta Trumpa na 72. sesji Zgromadzenia Ogólnego ONZ, w którym prezydent USA przedstawił swą koncepcję polityki zagranicznej, było „najdzikszym sposobem wypowiedzenia wojny, jaki znamy z dziejów”. Trump m. in. ostrzegł w nim przywódcę Korei Północnej, że kontynuacja programu nuklearnego byłaby „samobójczą misją” i deklarował, że Stany Zjednoczone w przypadku ataku KRLD będą zmuszone „całkowicie zniszczyć” ten kraj. – Jego (Trumpa) uwagi nie przeraziły mnie i nie zatrzymają w dążeniu do celu, a tylko pogłębiły przeświadczenie, że wybraliśmy właściwą drogę i że nie wolno mi z niej zbaczać - podkreślił Kim, którego podczas wystąpienia w ONZ Trump złośliwie nazwał „Rocket Man” - od tytułu słynnego hitu Eltona Johna.Przywódca Korei Północnej nie odniósł się w swoim oświadczeniu do informacji o wydaniu przez prezydenta Trumpa dekretu, który przewiduje rozszerzenie możliwości nakładania sankcji na osoby i firmy, w tym banki, które finansują i ułatwiają handel z tym krajem.11 września Rada Bezpieczeństwa ONZ jednogłośnie rozszerzyła sankcje wobec Korei Północnej, zakazując jej eksportu tekstyliów i ograniczając jej import ropy naftowej. Była to reakcja na podziemne zdetonowanie w tym państwie 3 września potężnego ładunku nuklearnego i przeprowadzenie w kilkanaście dni później kolejnej próby rakiety balistycznej o znacznym zasięgu.Prezydent USA Donald Trump przedstawił na forum ONZ założenia swojej polityki „Ameryka przede wszystkim”. Mówił w nim m.in. o problemie zagrożenia ze strony Korei Płn., o Iranie i Wenezueli. Amerykańska prasa jest podzielona w ocenie tego wystąpienia Trumpa. Zwolennicy oceniają je jako bardzo dobre, pewne i przemyślane, według krytyków było mroczne i trąciło autorytaryzmem. Szef MSZ Korei Północnej Ri Jong Ho miał tymczasem podczas spotkania z dziennikarzami w Nowym Jorku zagrozić przeprowadzeniem nowej próby z bombą wodorową w czwartek. Była to odpowiedź na pytanie jednego z korespondentów, co oznaczają w istocie słowa przywódcy KRLD Kim Dzon Una o „najostrzejszej w dziejach reakcji na groźbę totalnego zniszczenia KRLD”.Minister spraw zagranicznych KRLD zaznaczył w Nowym Jorku, że „nie wie, co dokładnie przywódca KRLD miał na myśli”, gdy zapowiadał ową bezprecedensową reakcję. Podkreślił jedynie, że „nie można wykluczyć przeprowadzenia nowego testu na wodach Oceanu Spokojnego”.",,
Polacy wybrali najważniejsze wydarzenie ostatnich 100 lat,"Odzyskanie przez Polskę niepodległości w 1918 roku, upadek komunizmu i wstąpienie do Unii Europejskiej to – według respondentów CBOS – pierwsze trzy najważniejsze wydarzenia w historii Polski ostatnich 100 lat. Za największe niepowodzenie uznali II wojnę światową.","Badanie zostało przeprowadzone z okazji przypadającej w tym roku 100. rocznicy odzyskania przez Polskę niepodległości. – W opinii największej grupy dorosłych Polaków - tak jak 10 lat temu - najważniejszym momentem dla Polski w ciągu ostatnich 100 lat było odzyskanie niepodległości w 1918 roku. Na dwóch kolejnych miejscach znalazło się obalenie komunizmu, o którym mówiło 19 proc. badanych, oraz wymieniane przez 18 proc. wejście Polski do Unii Europejskiej – wyjaśnił CBOS w  przesłanym komunikacie. Dla 15 proc. badanych najważniejszym wydarzeniem ostatnich 100 lat był wybór Polaka Karola Wojtyły na papieża, dla 14 proc. II wojna światowa. 11 proc. uznało za najważniejsze wydarzenie zakończenie wojny w 1945 r. i wyzwolenie spod okupacji hitlerowskiej, a 8 proc. powstanie Solidarności w sierpniu 1980 r. Inne zagadnienie, które poruszono w badaniu, dotyczyło tego, co respondenci zaliczyliby do największych sukcesów Polski w mijającym stuleciu. Tu również jako największy sukces wymieniono odzyskanie niepodległości w 1918 roku (25 proc.). Niewiele mniej osób mówiło też w tym kontekście o wstąpieniu do Unii Europejskiej (24 proc.). Na trzecim miejscu pod względem częstości wymieniania znalazło się obalenie komunizmu (15 proc.), często z zaznaczeniem, iż był to proces bezkrwawy. Warto podkreślić, że mimo innego sposobu pytania (poprzednio było to pytanie zamknięte z listą wydarzeń do wyboru) trzy pierwsze miejsca w rankingu największych sukcesów Polski w ostatnich stu latach są takie same jak w 2008 roku – podało CBOS. Na dwóch kolejnych miejscach znalazły się wydarzenia, które  – jak dodał CBOS  – w dużej mierze zadecydowały o tym, jak Polska prezentuje się obecnie. To obalenie komunizmu, o którym mówiło 19 proc. badanych, oraz  – wymieniane przez nieznacznie mniej osób, bo 18 proc.  – wejście Polski do Unii Europejskiej. Dla 15 proc. badanych najważniejszym wydarzeniem ostatnich 100 lat był wybór Polaka Karola Wojtyły na papieża, dla 14 proc.  – II wojna światowa. 11 proc. uznało za najważniejsze wydarzenie zakończenie wojny w 1945 r. i wyzwolenie spod okupacji hitlerowskiej, a 8 proc. powstanie Solidarności w sierpniu 1980 r. Inne wydarzenia jak np. wstąpienie do NATO, powstanie warszawskie, I wojna światowa, stan wojenny czy katastrofa smoleńska uzyskały wyniki od 2 do 5 proc. CBOS zwróciło też uwagę, że badanym było znacznie trudniej wymienić niepowodzenia Polski niż jej sukcesy  – o ile w przypadku niepowodzeń 34 proc. respondentów przyznało, że nie potrafi ich wymienić, o tyle w odniesieniu do sukcesów odsetek ten był o połowę mniejszy  – 17 proc. Częściej też mówili, że nie było w tym okresie żadnych niepowodzeń, niż że nie było sukcesów (5 proc. wobec 2 proc.).",,
Dookoła Machu Picchu zostanie posadzone milion drzew,"Na obszarze otaczającym Machu Picchu, dawną stolicę imperium Inków w południowym Peru, zostanie posadzonych milion drzew – ogłosił prezydent kraju Martin Vizcarra. Władze państwa mają nadzieję, że w ten sposób ochronią zabytek przed zniszczeniem.","Jak twierdzą, ulokowane wysoko w Andach Machu Picchu zagrożone jest osunięciami ziemi, spowodowanymi częstymi w regionie ulewnymi deszczami.Akcję sadzenia drzew popiera peruwiańskie ministerstwo środowiska, które zwraca uwagę, że pozwoli ona uratować nie tylko archeologiczne stanowisko, ale również otaczającą je florę i faunę.Prezydent Vizcarra podkreślił, że troska o Machu Picchu to „obowiązek rządu, regionu, gminy i wszystkich obywateli, którzy chcą chronić jeden z cudów świata”.",,
Donald Trump przedstawi amerykański plan pokojowy dla Bliskiego Wschodu,"Prezydent Donald Trump ma w najbliższych dniach przedstawić pokojowy plan dla Bliskiego Wschodu, nad którym Biały Dom pracował od kilku miesięcy. 28 stycznia ma rozmawiać o tym z premierem Izraela Benjaminem Netanjahu i jego kontrkandydatem w najbliższych wyborach – Bennym Gantzem.","Prezydent USA ma ujawnić pokojowy plan dla Bliskiego Wschodu po 26 stycznia. Ale najprawdopodobniej nastąpi to przed planowaną na 28 stycznia wizytą w Waszyngtonie izraelskich polityków. Jak poinformował przebywający w Jerozolimie wiceprezydent Mike Pence, podczas spotkania z Donaldem Trumpem zostaną omówione najważniejsze problemy regionu, ale też sposoby na zaprowadzenie pokoju w Ziemi Świętej. Amerykański przywódca będzie chciał rozmawiać o planie pokojowym dla Bliskiego Wschodu, nad którym prace zostały zakończone w zeszłym roku, ale do tej pory ze względu na trudną sytuację polityczną w Izraelu jego treść trzymano w tajemnicy.",,
Zamieszanie na manewrach Zapad 2017. Helikopter wystrzelił rakiety do ludzi,"Rosyjskie media informują o incydencie, który mógł mieć miejsce podczas rosyjsko-białoruskich manewrów Zapad-2017. Helikopter przypadkowo wystrzelił rakiety w kierunku ludzi, dwie osoby miały zostać ranne. Rosyjskie ministerstwo obrony zaprzeczyło informacjom o rannych i oznajmiło, że opublikowane w internecie nagranie ostrzału dotyczy innego incydentu.","Według rosyjskich mediów do zdarzenia miało dojść na poligonie Łużski w obwodzie leningradzkim 17 lub 18 września. Dwie osoby – prawdopodobnie dziennikarze – zostały ciężko ranne. Nagranie wideo, które pojawiło się w internecie, pokazuje jak lecący nisko helikopter Ka-52 wystrzelił rakiety w pobliżu miejsca, w którym stało kilka pojazdów. Wokół nich kręciło się dwoje ludzi w cywilnych ubraniach. W efekcie dwa auta spłonęły, a ludzi przewieziono do szpitala. Wczoraj ten sam poligon odwiedził prezydent Rosji Władimir Putin. To, że doszło do incydentu na poligonie, potwierdziły źródła zbliżone do Ministerstwa Obrony, cytowane przez portal internetowy gazety „Kommiersant”.",,
"Beata Szydło: Polska jest państwem, z którym trzeba się liczyć","– Wizyta Donalda Trumpa dowodzi, że Polska jest ważnym krajem na arenie międzynawowej – mówiła premier Szydło tuż po przemówieniu prezydenta USA na placu Krasińskich w Warszawie.","– Myślę, że to jest piękny i wielki dzień. Polska jest dumnym państwem. My jesteśmy dumnym narodem – powiedziała premier polskiego rządu Beata Szydło tuż po przemówieniu Donalda Trumpa na placu Krasińskich w Warszawie. Zwróciła uwagę, że podkreślał to również prezydent Trump w swoim wystąpieniu. – A to, że dzisiaj Donald Trump występował tutaj, na tle pomnika Powstańców Warszawskich, był tutaj razem z nami, dowodzi, że Polska jest państwem ważnym, z którym trzeba się liczyć – powiedziała i podkreśliła, że szybko się rozwijamy. – Jesteśmy państwem, które gwarantuje swoim obywatelom jak najwyższe standardy życia, ale też chce współpracować z innymi, by budować pokój na świecie – dodała.",,
KNF: informacje o nieprawidłowościach przy sprzedaży obligacji GetBack zostały zweryfikowane,Informacje o potencjalnych nieprawidłowościach w procesie oferowania obligacji GetBack wskazane w skargach zostały zweryfikowane – poinformowała Komisja Nadzoru Finansowego w komunikacie po spotkaniu z przedstawicielami Stowarzyszenia Poszkodowanych Obligatariuszy GetBack.,"KNF poinformowała, że 4 stycznia br. odbyło się spotkanie z przedstawicielami Stowarzyszenia Poszkodowanych Obligatariuszy GetBack. Stronę publiczną reprezentował przewodniczący KNF Jacek Jastrzębski, Marek Niechciał – prezes Urzędu Ochrony Konkurencji i Konsumentów, Aleksandra Wiktorow - Rzecznik Finansowy oraz przedstawiciele Kancelarii Prezesa Rady Ministrów oraz ministra finansów.  „Przedstawiciele Stowarzyszenia przedstawili postulaty Stowarzyszenia. Podczas spotkania strona publiczna podkreśliła, że instytucje odpowiedzialne za pomoc klientom rynku finansowego świadczą wsparcie w zakresie swoich ustawowych kompetencji, a postulaty kierowane przez Stowarzyszenie muszą uwzględniać obowiązujący w Polsce porządek prawny” – napisano w komunikacie KNF.  „Rzecznik Finansowy poinformował, że w 2018 r. otrzymał od obligatariuszy Getback SA ponad 300 próśb o poradę telefoniczną lub e-mailową. Według wstępnych danych odebrał też około 450 wniosków o podjęcie interwencji wobec podmiotów rynku finansowego (głównie banków i domów maklerskich) pośredniczących przy sprzedaży obligacji. Rzecznik Finansowy przypomniał, że nie ma możliwości nakazania podmiotowi zmiany stanowiska” – czytamy w komunikacie.  Wyjaśniono, że podstawową, prawnie dopuszczalną drogą dochodzenia roszczeń odszkodowawczych poszkodowanych obligatariuszy, jest postępowanie cywilne przed sądami powszechnymi. Na tym etapie Rzecznik Finansowy lub prezes UOKiK mogą wspierać takie osoby tzw. istotnym poglądem w sprawie.  Wskazano, że tego typu spory mogą być też rozwiązywane na drodze polubownej. W komunikacie poinformowano, że poszkodowani mogą kierować wnioski o podjęcie próby rozwiązania sporu do Sądu Polubownego przy KNF lub Wydziału Pozasądowego Rozwiązywania Sporów przy Rzeczniku Finansowym. Tryb ich działania zakłada niezależność odpowiednio od KNF i Rzecznika Finansowego.  „Jednocześnie, odpowiadając na postulaty kierowane do KNF, Przewodniczący KNF wskazał, że Urząd KNF na bieżąco przekazuje pozyskane informacje i dokonane ustalenia, w tym dokumenty z postępowań przeprowadzonych przez Komisję Nadzoru Finansowego podmiotom do tego uprawnionym. Podkreślił, że Urząd nie ma możliwości ujawnienia przedstawicielom Stowarzyszenia informacji i dokumentów pozyskanych oraz sporządzonych w trakcie prowadzonych czynności nadzorczych ze względu na obowiązek zachowania ustawowej tajemnicy zawodowej” – napisano. Zgodnie z komunikatem KNF pozostaje w bieżącym kontakcie ze wszystkimi organami państwa, które są zaangażowane w wyjaśnienie sprawy sprzedaży obligacji GetBack SA, a instytucje te korzystają z wyników pracy Urzędu w zakresie swojej właściwości. Podkreślił, że Urząd KNF aktywnie wspiera czynności prowadzone przez Prokuraturę Regionalną w Warszawie kierując m.in. liczne uzupełnienia do zawiadomienia o podejrzeniu popełnienia przestępstwa.  –  Przewodniczący KNF zapewnił członków Stowarzyszenia, że wszystkie informacje o potencjalnych nieprawidłowościach w procesie oferowania obligacji wyemitowanych przez spółkę GetBack SA, które zostały opisane we wnioskach, skargach i pismach skierowanych do Urzędu w okresie od kwietnia do końca września 2018 r., zostały zweryfikowane w prowadzonych czynnościach nadzorczych. Komisja zrealizowała również czynności nadzorcze w stosunku do domów maklerskich zaangażowanych w proces oferowania obligacji spółki GetBack SA, o czym opinia publiczna była niezwłocznie informowana w zakresie, na ujawnienie którego dopuszczają przepisy ustaw dotyczących rynku finansowego – dodał.  Jak wskazano, przewodniczący KNF podkreślił przy tym, że urząd KNF w przypadkach wyraźnie określonych w przepisach może podejmować działania w stosunku do podmiotów nadzorowanych. „Takie działania Urząd KNF podjął i jeżeli będą zachodziły przesłanki będzie nadal podejmował” – zapewniono.  W komunikacie wyjaśniono, że prezes UOKiK poinformował o etapach sześciu prowadzonych obecnie postępowań w sprawie oferowania i sprzedaży obligacji GetBack, w szczególności przeciwko Idea Bank w sprawie naruszenia zbiorowych interesów oraz przeciwko Polskiemu Domowi Maklerskiemu w sprawie uznania postanowień wzorca umowy za niedozwolone.  „Wskazał również, że w sytuacji stwierdzenia przez UOKiK naruszeń praw konsumentów, prawomocne decyzje będą realnym wsparciem dla poszkodowanych, stanowiąc prejudykat. Oznacza to, że poszkodowali będą mogli powołać się na te rozstrzygnięcia, gdy zdecydują się dochodzić swoich roszczeń związanych z nabyciem obligacji GetBack SA” – czytamy.  Przed spotkaniem prezes stowarzyszenia Artiom Bujan powiedział, że przedstawiciele organizacji chcą usłyszeć konkretny plan działań Urzędu KNF, aby każdy z poszkodowanych, który wszedł w posiadanie obligacji GetBack dowiedział się, w jaki sposób może odzyskać swoje środki finansowe w całości.  „Nam nie chodzi o ewentualne polubowne załatwienie tej sprawy. Nam chodzi o zwrot całej kasy, pełnej kwoty utraconej w wyniku nieuprawnionych działań jednego z banków i bankierów, a także wszelkiego rodzaju innych podmiotów, które w naszej ocenie, ale też – co się potwierdza – delikatnie mówiąc postępowały nieuczciwie, naruszając określone normy i przepisy – powiedział. Dodał, że poszkodowani chcą całego zwrotu pieniędzy, ale nie od GetBack, ale „od tego, kto tak naprawdę wykonywał szereg czynności, w wyniku których ten obywatel stał się nosicielem tych obligacji, jak się okazało bardzo ryzykownych”.  Spółka GetBack zajmuje się zarządzaniem wierzytelnościami. Powstała w 2012 r., a w lipcu 2017 r. jej akcje zadebiutowały na Giełdzie Papierów Wartościowych w Warszawie w ramach przeprowadzonej pierwszej oferty publicznej.  W kwietniu GPW, na wniosek KNF, zawiesiła obrót akcjami GetBacku. Stało się to po tym, gdy 16 kwietnia rano firma podała, że prowadzi negocjacje z PKO BP oraz Polskim Funduszem Rozwoju ws. finansowania o charakterze mieszanym kredytowo-inwestycyjnym w wysokości do 250 mln zł. Z komunikatu spółki wynikało, że informację uzgodniono „ze wszystkimi zaangażowanymi stronami” tymczasem PKO BP i PFR zdementowały informacje, że prowadzą takie rozmowy. To wywołało reakcję KNF. W efekcie rada nadzorcza GetBack odwołała ze skutkiem natychmiastowym Konrada K. ze stanowiska prezesa spółki.  Konrada K. aresztowano. Zarzucono mu popełnienie ośmiu przestępstw, m.in. usiłowanie oszustwa na kwotę 250 mln zł, wyrządzenie spółce szkody majątkowej w wielkich rozmiarach – co najmniej ponad 185 mln zł i podejmowanie działań zmierzających do utrudnienia postępowania karnego i uniknięcia odpowiedzialności karnej.  Obligatariusze GetBack starają się odzyskać całość środków zainwestowanych w obligacje, ale nie od GetBack, tylko od banków, które te instrumenty oferowały. Chodzi m.in. o Idea Bank. W listopadzie br. bank ten znalazł się na liście ostrzeżeń publicznych KNF w związku z prowadzeniem działalności maklerskiej bez zezwolenia w zakresie oferowania instrumentów finansowych.  UOKiK zarzuca bankowi, że jego przedstawiciele podawali klientom nieprawdziwe informacje np. o tym, że obligacje GetBack przyniosą im gwarantowany zysk lub że dostęp do tych obligacji jest limitowany. Ponadto do nabycia obligacji namawiali osoby, o których powinni byli wiedzieć, że nie akceptują ryzykownych inwestycji.",,
Węgrzy upamiętnili Polaków szukających schronienia po wybuchu II wojny światowej,"Uroczystości upamiętniające polskich uchodźców, przybyłych na Węgry po wybuchu II wojny światowej, odbyły się w sobotę w dwóch miejscowościach na zachód od Balatonu: Zalaszentgrot oraz Csaford. – To świadczy bardzo dobrze o Węgrach, którzy o tych naszych uchodźcach pamiętają – podkreślił polski konsul w Budapeszcie.","W Zalaszentgrot złożono wieńce pod tablicą na dawnym budynku hotelu Korona, gdzie działał podczas wojny obóz dla polskich uchodźców wojskowych, po czym upamiętniono Polaków pochowanych na miejscowym cmentarzu. Następnie na cmentarzu w pobliskim Csaford poświęcono odnowiony grób płk Tadeusza Moszczeńskiego, zamordowanego w Zalaszentgrot wraz z dwoma innymi polskimi żołnierzami w listopadzie 1944 r. przez węgierskich faszystów, strzałokrzyżowców. Wrzucone do rzeki ciało Moszczeńskiego wypłynęło w Csaford i tam został pochowany przez miejscowego Węgra. Obchody zakończyły się otwarciem wystawy poświęconej polskim uchodźcom, przygotowanej przez lokalnego historyka i pedagoga Tibora Vikara w domu kultury w Csaford. Vikar od lat zajmuje się losami polskich uchodźców w tym regionie, a wystawa czerpie m.in. z jego własnych zbiorów. Uroczystości zostały zorganizowane przy wsparciu burmistrza Zalaszentgrot Jozsefa Baracskaiego, a uczestniczył w mich m.in. attaché wojskowy z ambasady w Budapeszcie Tomasz Trzciński. Przemawiając na otwarciu obchodów konsul honorowy Polski w Keszthely nad Balatonem Geza Cseby przypomniał, że po zaatakowaniu Polski przez Związek Radziecki premier Węgier Pal Teleki otworzył granice przed polskimi uchodźcami i na terytorium kraju powstało co najmniej 141 polskich obozów wojskowych oraz 114 cywilnych, zaś w Balatonboglar utworzono nawet polskie gimnazjum i liceum. Polscy żołnierze, którzy trafili do obozu w Zalaszentgrot, „podejmowali pracę w okolicznych gospodarstwach, zorganizowali chór i byli regularnymi uczestnikami uroczystości kościelnych i cywilnych” – podkreślił Cseby. Jak dodał, w kościele w pobliskim Zalaber ufundowali 6 miedzianych świeczników, a w Zalaszentgrot – kropielnicę. Niektórzy przybyli na Węgry z rodzinami i dla ich dzieci zorganizowano nauczanie w szkole w Zalaszentgrot. Znajdowali się pod opieką lekarza z tego miasta, a w obozie pracował nawet stomatolog. – Największym pragnieniem polskich żołnierzy, którzy docierali na Węgry, było przeważnie to, by przyłączyć się do polskiej armii organizowanej na Zachodzie. Bardzo wielu to się udało, ale nie wszystkim. Po przejęciu władzy na Węgrzech przez strzałokrzyżowców Polacy zaczęli być prześladowani – powiedział Cseby. Szacuje się, że w czasie wojny na Węgry trafiło ponad 100 tys. Polaków. Według historyka Endre Vargi, który otworzył wystawę w Csaford, w komitacie Zala mogło ich przebywać kilka tysięcy – zarówno cywilów, jak i wojskowych – ale ich liczba stopniowo malała, bo przedostawali się na Zachód do armii polskiej. Polski konsul w Budapeszcie Marcin Sokołowski podkreślił, że miejsc pamięci związanych z polskimi uchodźcami jest na Węgrzech mnóstwo i często to Węgrzy inicjują upamiętnienia, np. właśnie z Zalaszentgrot. – To świadczy bardzo dobrze o Węgrach, którzy o tych naszych uchodźcach pamiętają – zaznaczył.",,
Maradona marzy o zdjęciu z Łukaszenką. W Brześciu powstanie stadion im. szejka Zajida,"Argentyńczyk Diego Maradona, legenda futbolu, przybył w poniedziałek do Brześcia, gdzie ma objąć funkcję prezesa klubu piłkarskiego Dynamo. Podczas konferencji prasowej opowiadał o swoich planach. Powiedział, że chciałby zrobić sobie zdjęcie z białoruskim prezydentem.","– Najpierw się z Alaksandrem Łukaszenką sfotografuję, a następnie, mam nadzieję, prezydent zostanie kibicem naszego klubu – powiedział Diego Maradona. Piłkarz w maju podpisał kontrakt z brzeskim Dynamem; ma zostać prezesem klubu. Dodał, że ma „bardzo dobre wspomnienia” dotyczące znajomości z Fidelem Castro, Nicolasem Maduro czy Muammarem Kaddafim, a także – że zna Władimira Putina. – Przyjechałem tu, by uczynić z Dynama Brześć drużynę gotową do tego, by walczyć – zapewnił argentyński piłkarz i trener, który niedawno zakończył współpracę z klubem Al-Fujairah w Zjednoczonych Emiratach Arabskich.",,
Fiasko rządowych przymiarek w Izraelu. Ogłoszono kolejne wybory,Niepowodzeniem zakończyły się w Izraelu wysiłki na rzecz utworzenia rządu po wrześniowych wyborach parlamentarnych. W środę tuż przed północą czasu miejscowego minął konstytucyjny termin sformowania koalicji rządowej. Kneset wyznaczył termin kolejnych wyborów na 2 marca.,"Po raz pierwszy w historii Izraela będą to trzecie wybory parlamentarne w tym kraju w ciągu niespełna roku.Według wcześniejszych sondaży kolejne głosowanie zakończy się takim samym wynikiem, jak ostatnie wybory z września, co doprowadzi zapewne do kolejnych wielu miesięcy koalicyjnych negocjacji.W historii Izraela jeszcze żadna partia nie uzyskała w wyborach większości pozwalającej na samodzielne utworzenie rządu, dlatego gabinety koalicyjne są w tym kraju normą.Wybory z 17 września wygrał centrolewicowy sojusz Benny'ego Gantza Niebiesko-Biali, zdobywając 33 mandaty w 120-miejscowym Knesecie, a centroprawicowy Likud dotychczasowego premiera Benjamina Netanjahu wywalczył 32 mandaty.",,
"Szef NATO: zagrożenia rosną, wydatki na obronę maleją. „Tak dłużej być nie może”","Mamy nową Rosję, Rosję, która jest odpowiedzialna za agresywne działania. Pamiętajmy o tym, że dotyczy to nie tylko Ukrainy - powiedział w poniedziałek szef NATO Jens Stoltenberg podczas  dyskusji w Parlamencie Europejskim. Zaapelował też o większe wydatki na obronność.","- Dotychczas obserwowaliśmy stały spadek wydatków na obronę wśród europejskich sojuszników NATO. W zeszłym roku obserwowaliśmy też wzrastające wyzwania związane z bezpieczeństwem związane z Państwem Islamskim oraz agresywnymi działaniami Rosji wobec Ukrainy. Podczas gdy zagrożenia wzrosły, wydatki spadły o 3 procent. Tak dłużej być nie może - powiedział Jens Stoltenberg.Chronić Ukrainę, Mołdawię i GruzjęOpowiadał się też za ściślejszą współpracą Paktu Północnoatlantyckiego i UE we wspieraniu Ukrainy, Mołdawii i Gruzji. - Obszar, w którym widzę możliwość współpracy z UE, to wzmacnianie odpornościwraz z naszymi sąsiadami. Mówię tu zarówno o naszych sąsiadach na wschód odUE, na wschód od NATO, jak i na południu. Myślę o krajach takich, jakUkraina, Mołdawia, Gruzja - zaznaczył.Jak wskazywał, państwa te to partnerzy NATO, którzy jednocześnie współpracująz Unią. - Wszystkie te kraje zdecydowały się wejść na drogę ku Europie,podzielają nasze wartości. Powinniśmy z nimi blisko współpracować. Wszystkiete kraje znajdują się pod presją Rosji. Musimy je wspierać i wzmacniać ichzdolność do tego, by nie dały się zastraszyć - apelował szef Sojuszu.Jak zaznaczył, popiera on bliższą współpracę między UE a NATO, bo dzięki temuoba bloki będą w stanie osiągnąć więcej. Przypominał, że 22 państwaczłonkowskie UE należą również do NATO, a ponad 90 proc. ludności UE mieszkaw krajach, które są w Sojuszu. Nie ma bezpośredniego zagrożeniaStoltenberg zapewniał, że w tej chwili nie ma bezpośredniego zagrożenia dlajakiegokolwiek państwa należącego do NATO. Przyznał jednak, że ""zachodzizmiana uwarunkowań"", jeśli chodzi o bezpieczeństwo. Jego zdaniem ""noweśrodowisko bezpieczeństwa"" stanowi wyzwanie zarówno dla NATO, jak i UE.- Mamy nową Rosję, Rosję, która jest odpowiedzialna za agresywne działania.Pamiętajmy o tym, że dotyczy to nie tylko Ukrainy. Rosja wysłała także siłyzbrojne do Mołdawii, wykorzystała też siły zbrojne na terytorium Gruzji,zaanektowała Krym i wspiera separatystów, którzy przyczyniają się dodestabilizacji wschodniej Ukrainy - przypominał szef NATO.Zaznaczył, że właśnie dlatego Sojusz stara się dostosować swoje siły zbrojnedo tych nowych uwarunkowań. Podkreślił, że NATO podwoiło wielkość siłszybkiego reagowania, prowadzi więcej ćwiczeń, ma więcej wojsk we wschodnichpaństwach sojuszniczych, by tak jak dotychczas skutecznie chronić swoichczłonków.",,
Przedwyborcza debata liderów – 20 października. Oglądaj w TVP,"Już wiadomo, że debatę polityków przed wyborami parlamentarnymi w studiu Telewizji Polskiej nadadzą we wtorek 20 października wspólnie TVP, TVN i Polsat. Transmisja w TVP1 i TVP Info od godziny 20.00. W debacie wezmą udział przedstawiciele ośmiu komitetów wyborczych, które zarejestrowały listy wyborcze na terenie całego kraju.","Gospodarzem debaty będzie Diana Rudnik, dziennikarka „Wiadomości” TVP1, a towarzyszyć jej będą: Grzegorz Kajdanowicz (TVN) i Jarosław Gugała (Polsat).Trzy bloki debatyZaplanowana na 100 minut „Debata Liderów” została podzielona na trzy części. W pierwszej przedstawiciele komitetów wyborczych odpowiedzą na pytania o tematyce społeczno-gospodarczej, w drugiej – poświęcone polityce zagranicznej i bezpieczeństwa, a w trzeciej – poruszające problematykę wizji i ustroju państwa. Liderzy komitetów wyborczych będą mieli na odpowiedź w każdej rundzie trzy minuty, a  na zakończenie w ramach podsumowania – 45 sekund. Znamy kolejność28 września, podczas spotkania z komitetami wyborczymi w siedzibie TVP, przedstawiciele komitetów wylosowali miejsca, które zajmą w studiu liderzy oraz kolejność ich wystąpień w poszczególnych częściach debaty. Pierwszą część debaty rozpocznie przedstawiciel Zjednoczonej Lewicy, drugą – PO, trzecią – ZL, zaś podsumowanie – lider KW KORWiN.Kampania a czas antenowyWcześniej w siedzibie Telewizji Polskiej odbyło się spotkanie z przedstawicielami ośmiu ogólnopolskich komitetów wyborczych (PiS, PO, PSL, Partia Razem, KORWiN, Zjednoczona Lewica, Kukiz '15 i Nowoczesna), na którym poinformowano o zasadach przyznania czasu antenowego. Przeprowadzono też losowanie kolejności nadawania nieodpłatnych audycji komitetów wyborczych. Od 10 do 23 października, na antenach TVP emitowane będą nieodpłatne audycje komitetów wyborczych w wyborach do parlamentu. Wnioski o przyznanie czasu antenowego w kampanii wyborczej do Sejmu w programach ogólnokrajowych - TVP1, TVP2 i TVP Polonia złożyło osiem komitetów wyborczych. Wpłynęły też trzy wnioski o przyznanie czasu antenowego w kampanii wyborczej do Senatu, z jednoczesną deklaracją o prowadzeniu łącznej kampanii z wyborami do Sejmu.  W głównych antenach telewizji publicznej, TVP1 i TVP2, audycje komitetów wyborczych startujących do Sejmu zajmą w każdej z nich po 6 godz., a do Senatu – po 2 godz. W czasie spotkania, dokonano także losowania kolejności emisji audycji komitetów wyborczych dla pierwszych emisji w poszczególnych programach TVP. Obowiązek zorganizowania debaty przedwyborczej przez telewizję publiczną wynika z zapisów Kodeksu wyborczego z 5 stycznia 2011 r. oraz Rozporządzenia KRRiT z 6 lipca 2011 r.",,
Niemiecki komisarz widzi zagrożenie ze strony Polski. „Nie miał dobrego dnia”,"Unijna komisarz ds. sprawiedliwości Viera Jourova odcięła się od słów komisarza ds. budżetu Guenthera Oettingera, który dzień wcześniej, wśród krajów zagrażających Wspólnocie wymienił Polskę. – Guenther nie miał dobrego dnia, gdy wypowiedział te słowa – oświadczyła.","Komisarz Oettinger powiedział we wtorek, że projekt europejski jest w „śmiertelnym niebezpieczeństwie” z powodu przeciwników zarówno z zewnątrz, jak i wewnątrz UE. Wśród krajów zagrażających Wspólnocie wymienił Polskę, Węgry, Rumunię i Włochy. Jourova została zapytana o te słowa podczas konferencji prasowej Komisji Europejskiej. – Nie chciałabym mówić o śmiertelnym zagrożeniu. Myślę, że Guenther nie miał dobrego dnia, kiedy wypowiedział te słowa, bo taki obraz jest zbyt ciemny. Jednak jest całkowitą prawdą, że przed Europą stoi wiele wyzwań zewnętrznych, ale jest również wiele trudnych rzeczy, które widzimy wewnątrz w niektórych krajach członkowskich Europy. Jestem optymistką. Uważam, że ta presja sprawi, że Europa będzie mocniejsza – odpowiedziała komisarz.  Słowa Oettingera, które relacjonuje portal Politico, padły na wtorkowym spotkaniu w Brukseli. Komisarz z Niemiec odpowiada za przygotowanie nowego długoletniego budżetu Unii na lata 2021-27. Podczas spotkania w niemieckim przedstawicielstwie  przekonywał, że szybkie zatwierdzenie budżetu przez szefów państw i rządów krajów UE oraz Parlament Europejski pokazałoby, że Europa jest w stanie podjąć działanie w obliczu wyzwań, które przed nią stoją.  – Moim zdaniem projekt jest w śmiertelnym niebezpieczeństwie – cytuje Politico niemieckiego komisarza. – Niektórzy w Europie chcą go osłabić lub nawet zniszczyć – Polska, Węgry, Rumunia czy rząd Włoch – dodał Oettinger.  Polityk jest zdania, że UE „jest w niebezpieczeństwie grożącym również ze strony autokratów dopuszczających się agresji i wojen handlowych”. W tym kontekście wymienił prezydenta Rosji Władimira Putina, prezydenta Turcji Recepa Tayyipa Erdogana i „mądrego Chińczyka”. Oettinger ocenił ponadto, że rząd jego własnego kraju, Niemiec, nie wykazuje wystarczającego entuzjazmu dla Unii, zwłaszcza, jeśli chodzi o kwestie budżetowe. Jak powiedział, obecny niemiecki socjaldemokratyczny minister finansów Olaf Scholz jest „jeszcze bardziej rygorystycznym strażnikiem skarbu w tej kwestii” niż jego chadecki poprzednik Wolfgang Schaeuble.",,
PiS wciąż przed PO? „To zadyszka w połowie biegu koalicji”,"– To jest chwilowa zadyszka w połowie biegu, ale pokażemy jeszcze, że potrafimy rządzić Polską – mówił w TVP Info Marek Sawicki z PSL. – Jedno jest pewne, że Sojusz będzie szedł do góry – przekonywał z kolei Józef Oleksy z SLD. W ten sposób politycy komentowali w programie „Woronicza 17” najnowszy sondaż wyborczy dla „Wiadomości” TVP1.","Z sondażu wynika, że gdyby wybory parlamentarne odbyły się w dniach 11–12 września, na PiS głosowałoby 39 proc. badanych, a na PO 30 proc.",,
"UFO kontra myśliwce. „Nie wiem, czy obiekt pochodził z tego świata”","Poruszanie się z prędkością rzędu 6 tys. km/godz. bez znanego ludzkości silnika czy skrzydeł, niewytłumaczalne zmiany kierunku i skoki, wirowanie wokół własnej osi – tak lecący obiekt namierzyli na Pacyfiku piloci amerykańskich myśliwców F/A-18F SuperHornet. Swoje spotkania upamiętnili filmami nagranymi kamerą pokładową. Od 15 lat filmy zaganiają w kozi róg ekspertów wielu rządowych oficjalnych i tajnych agencji oraz całą rzeszę miłośników UFO na całym świecie. Po latach milczenie przerwał jeden z pilotów,przyznał, że nie wie, z którego świata pochodził dziwny pojazd...","Chad Underwood, emerytowany pilot Marynarki Wojennej Stanów Zjednoczonych, udzielił wywiadu dla „New York Magazine”. Po raz pierwszy publicznie podzielił się swoimi spostrzeżeniami dotyczącymi incydentu, do którego doszło w listopadzie 2004 roku. Podłużny obiekt bez skrzydeł, który pojawił się w jego celowniku, oficer określił mianem „tic taka” i tak zaczęto nazywać to coś. Ludzki mózg, jeżeli nie potrafi wytłumaczyć zjawiska, zawsze próbuje dopasować je do czegoś znanego, a tego zjawiska ani Underwood, ani nikt inny wyjaśnić nie może.Faktem niezaprzeczalnym jest, że nagrania z kamery pokładowej są autentyczne, co potwierdził Pentagon w specjalnym oświadczeniu. Underwoodowi różnicy to wielkiej nie zrobiło, sam najlepiej wie, co widział i to nie w czerni i bieli filmu tylko własnymi oczami. Przyznał, że nawet dziś nie wie, czy obiekt, który spotkał „pochodzi z tego czy innego świata”.Pojawia się i znikaPrzenieśmy się na pokład USS Princeton, krążownika rakietowego klasy Ticonderoga, będącego częścią 11 Grupy Uderzeniowej US Navy operującego z lotniskowcem USS Nimitz. Radar dozoru przestrzeni powietrznej AN/SPY-1 zainstalowany na pokładzie krążownika namierza coś, jakiś dziwny pojazd w okolicach wysp Catalina i San Clemente. Przez około dwa tygodnie tajemniczy samolot to znika, to znów się pojawia.W zasadzie nie wiadomo nawet, ile tego w ogóle jest, jeden z członków obsługi radaru Kevin Day odnotował bowiem 10 listopada od 8 do 10 śladów czegoś lecącego na wysokości 28 tys. stóp (8,5 tys. metrów). To coś namierzyła również załoga samolotu wczesnego ostrzegania Northrop Grumman E-2 Hawkeye, powiadomiona o możliwym zagrożeniu przez dowództwo Princetona.                                                    Dowództwo USS Nimitz i USS Princeton wysłało myśliwce, żeby sprawdziły, czy nie ma zagrożenia (fot. US Navy) Dla komputerów ruch obiektu okazał się być niewytłumaczalny, system został tak zaprojektowany, że automatycznie się zrestartował oceniwszy, że odczyty to efekt zainfekowania. Wiadomo, wróg nie śpi. Żadnych bugów jednak nie było, coś było, latało i bardzo niepokoiło wojskowych, zwłaszcza, że nie był to wytwór wirtualnej wyobraźni komputera.14 listopada doszło do kontaktu wzrokowego. Warunki tego dnia były idealne – morze spokojne, niebo czyste, widoczność doskonała. Komandor David Fravor, dowódca eskadry myśliwskiej „Czarne Asy” i jego skrzydłowy porucznik Jim Slaight, obydwaj lecący myśliwcami F/A-18F Super Hornet, dostrzegli niewytłumaczalne zjawisko. Dziwny obiekt wykonywał niespotykane piruety po czym uciekł. Co robił – jeszcze się okaże. Zszokowani piloci wrócili na pokład Nimitza.Oczy szeroko otwarteW tym czasie do swojego lotu treningowego przygotowywał się Underwood. Fravor zatrzymał kolegę i opowiedział mu o tajemniczym obiekcie. Zasugerował też, żeby miał oczy szeroko otwarte. Underwood wyjaśnił, że ekipa radarowa z USS Princeton zleciła mu właśnie namierzenie tego czegoś.– Poleciałem w wyznaczony rejon ćwiczebny. W zasadzie niczego szczególnego nie spodziewałem się zobaczyć, ale Princeton miał konkretny obiekt na radarze i chciał, żebyśmy to coś – z braku lepszego wyrazu – upolowali. Nagle na moim radarze zaczął błyskać jakiś punkt – opowiadał Underwood. Coś znajdowało się około 30 kilometrów od niego. Ocenił, że będzie w stanie nagrać zjawisko kamerą działającą w podczerwieni.Underwood po chwili zbliżył się do czegoś. – Najbardziej zaskoczyło mnie to, jak dziwnie zachowywał się ten obiekt. Był nieobliczalny – jego gwałtowne zmiany wysokości czy prędkości były po prostu całkowicie odmienne od rzeczy, które dotąd widziałem – relacjonował. – Samoloty, niezależnie czy załogowe, czy bezzałogowe, niezmiennie podlegają prawom fizyki. Muszą mieć jakieś źródło napędu, tic tac nie wyglądał, jakby miał coś takiego. W ciągu kilku sekund był w stanie zejść z 50 tys. stóp na sto (z około 15 tys. metrów na 30 metrów), a to po prostu nie jest możliwe – przyznał. – Gdyby to coś przestrzegało praw fizyki jak normalny obiekt, który można zobaczyć na niebie, jak inny samolot, pocisk manewrujący albo nawet jakiś specjalny projekt, o którym rząd miałby nie mówić – miałoby to dla mnie więcej sensu. Ale ten pojazd nie zachowywał się zgodnie ze znaną nam mechaniką – przekonywał oficer. – Choćby napęd. Zwykle widać silniki emitujące pióropusz ciepła, a ten obiekt tak nie robił. Nagranie z kamery pokazało jakieś źródło ciepła, ale nie było tam smug spalin, żadnego śladu po napędzie – wskazał.Żadne omamyPilot wykluczył możliwość spotkania z ptakami, wiadomo, że one tak wysoko i tak szybko nie latają; ani balonem meteorologicznym, gdyż żaden tego typu obiekt nie wykonuje tak gwałtownym ruchów. Ocenił, że nie było to też żadne zjawisko pogodowe, zwracając uwagę, że wystąpiło na radarze oraz że to coś widzieli również inni piloci marynarki, więc nie były to omamy jego i komputerów. Nie wykluczył natomiast, że spotkał jakiś utajniony wysoce zaawansowany technologicznie projekt wojskowy, ale – dowodził – byłby o czymś takim uprzedzony, zwykle bowiem armia informuje o możliwych przypadkowych spotkaniach z tajnymi samolotami.Underwood przyznał, że do dziś nie wie, co widział, ale też nie chce spekulować na ten temat. – To nie moja działka, wiem tylko, że coś zobaczyłem. Zresztą widziałem to nie tylko ja, ale również mój dowódca Dave Fravor oraz inny oficer eskadry myśliwców typu Hornet Piechoty Morskiej – podkreślił.– Nigdy moją intencją nie było spekulowanie, że widziałem „obce istoty” czy „pojazd kosmitów”. To nie moja bajka. Ale właśnie to nazywamy UFO – niezidentyfikowany obiekt latający. Obiekt latał, a jak nie mogłem go zidentyfikować, proste. Niech kujony zajmą się matematyczną analizą mojego nagrania i ustalą co to było. Ja byłem tylko osobą, która dostarczyła nagranie – wyjaśnił Underwood. Dużo nie powiedział, ale film z kamery pokładowej, który dostarczył, jest bezcenny, w zasadzie byłby bezcenny, gdyby było wiadomo, co za diabelstwo dokładnie przedstawia. Gdyby było wiadomo, dlaczego tak się to coś porusza i dzięki czemu. Swoją drogą, skoro jest tak wysoce zaawansowany technicznie, dlaczego twórcy pojazdy nie zadbali o to, żeby był niewidoczny dla radarów? Nie jest już przecież technologią rodem z literatury science-fiction.Bez broniNagrań tego czegoś z kamer pokładowych amerykańskich myśliwców jest więcej. Marynarka Wojenna USA opublikowała również filmy z pokładów hornetów Fravora i Slaighta. Przyjrzyjmy się zatem dokładniej ich wersjom. Oficerowie otrzymali rozkaz od dowództwa USS Princeton przechwycenia pewnego obiektu latającego, który był wcześniej namierzany przez około dwa tygodnie i przekonali się, czy stanowi on zagrożenie dla floty i zbliżających się manewrów. Namiary dał im wspomniany już obserwator Kevin Day, który zapytał przy okazji, czy na pokładzie mają broń operacyjną. Nie mieli.Piloci szybko dolecieli na miejsce, którego współrzędne otrzymali i okazało się, że mają przed sobą obiekt, który nie przypomina niczego, co wcześniej widzieli i nie zachowuje się jak nic, co wyszło spod ręki człowieka. W czasie poniżej jednej sekundy pojazd wykonał skok z 27 tys. stóp do poziomu morza, a później zanurkował w wodach oceanu i płynął pod powierzchnią. Jakim cudem? Nie wiadomo. Po chwili to coś wypłynęło na powierzchnię i leciało kilkanaście metrów powyżej fal.Fravor i Slaight określili, że pojazd ma od 9 do 14 metrów średnicy, do tego żadnych okien, widocznego włazu, skrzydeł czy stateczników i kręci się wokół własnej osi. Taki trochę rekwizyt z niskobudżetowych filmów o UFO z lat 50. Fravor zdecydował się zbliżyć zakolami do obiektu, w odpowiedzi ten rozpoczął wznoszenie utrzymując dystans do myśliwca, gdy pilot wykonał bardziej zdecydowany ruch, coś wykonało skok do wysokości 6 tys. metrów i zniknęło. Poleciało pod wiatr wiejący na tej wysokości z prędkością ponad 200 km/godz. i tyle go widzieli.– Mój Boże, spójrz na to coś, stary! – powiedział Fravor do kolegi, co słychać na nagraniu. – Przyspieszał w tempie, jakiego nigdy dotąd nie widziałem – przyznał już pod odtajnieniu nagrania. – Wyglądał jak latający tic tac, posiadający niewiarygodne możliwości. Powiedziałbym, że wątpię, by było to podobne do czegoś, co mogą opracować Ziemianie – ocenił. Obiekt kpinNie był to jednak koniec tajemniczego kontaktu. Princeton wezwał pilotów do punktu zbornego oddalonego o około 100 km. Po chwili operator ponownie połączył się Fravorem i Slaightem. – Nie uwierzycie! Ten obiekt znajduje się już w waszym punkcie zbornym – mówił zszokowany. Jak policzono, dziwny pojazd musiał poruszać się z prędkością nawet 6 tys. km/godz. Myśliwce wróciły na pokład lotniskowca USS Nimitz, gdzie piloci po zdaniu raportu, co oczywiste, stali się obiektem kpin ze strony kolegów. Dowództwo nie zleciło przeprowadzenia dochodzenia.Fravor służył potem jeszcze kilka lat w Siłach Powietrznych Stanów Zjednoczonych, wykonywał misje między innymi podczas konfliktu w Iraku, ale nigdy nie zapomniał o incydencie na Pacyfiku. – Nie wiem, co widziałem, wiem na pewno, że chciałbym się czymś takim przelecieć – stwierdził w 2017 roku Fravor, gdy Pentagon zdecydował się na odtajnienie nagrań. Pilot przeszedł na emeryturę w 2006 roku, po 24 latach służby. Do dziś nie opuszcza go wspomnienie spotkania z tajemniczym pojazdem.Filmy Underwooda, Fravora i Slaighta trafiły do Advanced Aerospace Threat Identification Program, czyli tajnego programu identyfikacji zaawansowanych zagrożeń lotniczych Departamentu Obrony USA, swoistego lotniczego Archiwum X. Eksperci nie byli w stanie określić, co przedstawiają nagrania, uznano tylko, że to „niezidentyfikowane zjawiska powietrzne”. Wojsko odtajniło więc filmy w nadziei, może ktoś coś wie, może jakiś jajogłowy zaproponuje sensowne rozwiązanie.Pojawiło się wiele rozmaitych teorii – sugerują między innymi błędy przyrządów, niedostateczną percepcję ludzkiego oka. Są też te najbardziej oczywiste, ale nasuwające więcej pytań niż odpowiedzi. Badacze zwracają uwagę, że obecny rozwój technologiczny nie pozwala na tworzenie pojazdów poruszających się w sposób przedstawiony na nagraniach, co ani chybi musi tłumaczyć pozaziemskie pochodzenie tajemniczego obiektu, tic taka, tego ustrojstwa, diabli wiedzą czego.",,
Tysiąc oprawców i ponad 230 ofiar. Baza danych o procesach na Węgrzech,"Historie 231 osób – w tym Imre Nagya, można prześledzić w internetowej bazie danych o procesach z 1956 roku.  Bazę z informacjami na temat ludzkich dramatów po zdławieniu rewolucji węgierskiej uruchomił węgierski Komitet Pamięci Narodowej (NEB) w piątek, z okazji 60. rocznicy stracenia Nagya, ówczesnego premiera.","231 osób stracono w wyniku 126 procesów. Baza archiwizuje dokumentacje ich losów od momentu zatrzymania do wykonania wyroku śmierci. Można w niej także znaleźć dane na temat samych procesów i wyroków wobec kolejnych ponad 600 oskarżonych. Jak podkreślił Komitet, w sformułowaniu aktów oskarżenia oraz wydaniu wyroków śmierci czy więzienia uczestniczyło około 1000 śledczych, prokuratorów oraz sędziów. „Naszym celem jest utrwalenie pamięci o ofiarach, a jednocześnie nazwanie sprawców i zarysowanie ich karier. Chcemy udokumentować rolę, jaką odegrali w poszczególnych procesach” – zaznaczył NEB. W bazie, stworzonej przy współpracy z węgierskim Sądem Najwyższym, kurią oraz Prokuraturą Generalną, można znaleźć informacje o poszczególnych etapach procesów: śledztwie (m.in. aresztowaniu i przesłuchaniach), działaniach prokuratury oraz rozprawach sądowych. Podano np., kto przesłuchiwał oskarżonych, a także który sąd i w jakich terminach prowadził rozprawy oraz kiedy zapadł wyrok. Zaznaczono też, którzy z prokuratorów i sędziów w procesach zakończonych wyrokiem śmierci nie wnosili o najwyższy wymiar kary.",,
Wałęsa: Duda nie powinien brać udziału w pogrzebie Busha,"– Gdyby to w naszej religii, w naszej wierze był ten pogrzeb, to właściwie można byłoby powiedzieć, że to jest nietakt – przyznał w Radiu Zet były prezydent Lech Wałęsa, pytany o koszulkę z napisem „konstytucja”, którą założył na pogrzeb byłego prezydenta USA Georga H. W. Busha. Jednak „w ich wierze pogrzeby wyglądają inaczej, tam jest bardziej na wesoło"" – tłumaczył Wałęsa. Ocenił też, że prezydent Andrzej Duda powinien był wyznaczyć go do reprezentowania Polski w uroczystościach pogrzebowych.","Prezydent RP Andrzej Duda wraz z byłym prezydentem Lechem Wałęsą wzięli udział w uroczystościach pogrzebowych byłego prezydenta USA Georga H. W. Busha w Waszyngtonie.Wałęsa na pogrzeb udał się ubrany w koszulkę z napisem „konstytucja”. O swój ubiór były prezydent był pytany w Radiu Zet.– Mówię całemu światu: w Polsce łamana jest konstytucja, w Polsce jest łamana wolność i demokracja, w Polsce zlekceważyliśmy demokrację, pozwoliliśmy, by demagodzy. Populiści wygrali te wybory. I ja mówię te dwa główne teksty – powiedział Wałęsa.Jego zdaniem strój, który założył na państwowy pogrzeb Busha był adekwatny do sytuacji, bo w USA inaczej obchodzi się pogrzeby. – Gdyby to w naszej religii, w naszej wierze był ten pogrzeb, to właściwie można byłoby powiedzieć, że to jest nietakt . W ich wierze, w ich religii pogrzeb jest może nie na wesoło, ale na pogrzebie się próbuje rozładować nieszczęście, wyjść z twarzą, opowiadać kawały, żarty, prawie każdy z mówców mówił żarty i był śmiech i brawa. Taki jest zwyczaj tam, to nie jest zwyczaj polskie wiary – stwierdził.",,
PKO BP wyrośnie na dywidendowego lidera,"PKO Bank Polski w ostatnich latach pod naciskiem nadzorcy trzymał wypracowane zyski i nie wypłacał dywidend, jednak ma się to zmienić.","PKO BP już jakiś czas temu wysforował się na pozycję lidera branży. Z kapitalizacją przekraczającą 53 mld zł jest 40 proc. większy od Santandera i wart niemal tyle, ile łącznie Pekao i ING. Jednak, jak podaje „Puls Biznesu”, z dywidendami bywało różnie. Nawet w najlepszych latach stopa dywidendy tylko raz przekroczyła 5 proc., a zwykle było to 2-3 proc. Do tego premia za lata 2014-16 wyniosła okrągłe zero, bo nabrzmiały problem kredytów frankowych doprowadził do tego, że o polityce dywidendowej decydowała KNF. Wiele wskazuje jednak na to, że sytuacja szybko się zmieni, a PKO BP przyciągnie uwagę inwestorów atrakcyjną dywidendą. „Pozostawienie 1,67 mld zł zysku niepodzielonego daje możliwość elastycznego kształtowania polityki dywidendowej w następnych latach” – poinformował w maju bank. Kilka tygodni później potwierdził to wiceprezes PKO BP Rafał Kozłowski, który doprecyzował, że zarząd chciałby wypłaty w 2020 r. nie tylko 50 proc. zysku za 2019 r., ale także niepodzielonego zysku za 2018 r. – informuje  „PB”. Analitycy podchwycili temat. Pod koniec czerwca Marta Czajkowska-Bałdyga z Haitong Banku. Pod koniec czerwca zaktualizowała wycenę akcji PKO BP i przyjęła, że bank wypłaci w 2020 r. 2,38 zł dywidendy na akcję, a w 2021 r. 2,43 zł. Daje to stopę dywidendy 5,6-5,8 proc.Jeszcze większym optymistą jest Michał Konarski analityk w Domu Maklerskim mBanku. W raporcie z 24 czerwca założył, że premia za 2019 r. wyniesie 3,10 zł, a za 2020 r. 3,75 zł. Daje to stopę dywidendy w wysokości 7,3 i 8,9 proc., najwyższą w porównaniu z innymi giełdowymi bankami, a także z prognozami innych analityków. Średnia w przypadku PKO BP sięga 4,3-4,7 proc.Zdaniem analityków do wypłaty tak wysokiej dywidendy spełnione muszą zostać dwa warunki. Po pierwsze, PKO BP nie może dokonać żadnego dużego przejęcia, a po drugie musi się na to zgodzić Komisja Nadzoru Finansowego. Co roku przedstawia ona stawisko odnośnie do polityki dywidendowej banków, ustalając wymogi i narzucając bufory poszczególnym instytucjom.",,
„Echa Katynia”. Wręczono nagrody przeglądu filmowego IPN,"Filmy dokumentalne „Katyń – ostatni świadek”, „Ofiara pionków” oraz „Czaszka z Katynia” zostały nagrodzone statuetkami podczas jubileuszowego 10. przeglądu filmowego Instytutu Pamięci Narodowej „Echa Katynia”. Wszystkie dzieła stworzyli zagraniczni reżyserzy. Uroczysta gala finałowa odbyła się w Teatrze Polskim w Warszawie.","Prezes IPN doktor Jarosław Szarek podkreślił, że wydarzenie ma duże znaczenie dla upamiętnienia i upowszechniania wiedzy o zbrodni katyńskiej. Wyjaśnił, że przez kilkadziesiąt lat komuniści i również niektóre państwa zachodnie rozpowszechniali kłamstwo na temat Katynia. Statuetkę „Echa Katynia” otrzymał w tym roku m.in. brytyjski reżyser polskiego pochodzenia Piotr Szkopiak. Jego dokument „Katyń – ostatni świadek” próbuje rozwikłać zagadkę tajemniczej śmierci naocznego świadka zbrodni i rosyjskiego chłopa Iwana Kriwoziercewa. Jak wyjaśnił Szkopiak, w Katyniu zginął jego dziadek.– Moja mama została wywieziona z Polski przez Sowietów i straciła ojca w Katyniu. Przez to pozostała w Wielkiej Brytanii po wojnie i zbudowała życie poza Polską – powiedział reżyser. Dodał, że jego film opowiada nie tylko o Katyniu i zamordowanych, ale również o ludziach, którym przez te wydarzenia życie zmieniło się na zawsze. Nagrodzony został też bułgarski reżyser Asen Władimirow za swój film „Ofiara Pionków”. Dokument opowiada historię bułgarskiego lekarza Marko Markowa, członka Międzynarodowej Komisji Lekarskiej, która w 1943 roku dokonała ekshumacji zwłok polskich oficerów, wskazując, że oprawcami są Rosjanie. Po wojnie został skazany na karę śmierci. W zamian za anulowanie wyroku pod naciskiem władz komunistycznych zmienił zdanie i oskarżył Niemców.Władimirow powiedział, że chce poszerzyć wiedzę o Katyniu w swoim kraju. – W Bułgarii wiedza o zbrodni katyńskiej jest dosyć ograniczona, można powiedzieć, że do kręgu intelektualistów. Dlatego głównym celem mojego filmu było pozbieranie i przekazanie wiedzy na temat tej największej tragedii XX wieku moim rodakom – wytłumaczył autor.",,
Australia zmaga się z pożarami. Sydney zagrożone,"Sydney, największe miasto Australii, jest zagrożone pożarami, które trawią busz we wschodniej część tego państwa. Pięciomilionowe miasto jest spowite dymem. Władze ogłosiły „katastrofalne zagrożenie pożarem” po raz pierwszy od 2009 roku, gdy wprowadzono nową skalę zagrożeń.","Miasto otaczają wielkie połacie buszu, który trawi ogień. Żywiołowi sprzyja też susza – deszcz nie padał tam od kilku miesięcy. Meteorolodzy prognozują w najbliższych dniach wzrost temperatury powietrza do 37 stopni i silny wiatr, który utrudnia walkę z ogniem.Strażacy odnotowali w Nowej Południowej Walii 54 pożary obejmujące wielkie obszary stanu. Władze stanu ogłosiły stan wyjątkowy, który ma trwać przez najbliższy tydzień. Nie działają szkoły, a władze namawiają mieszkańców do ewakuacji.W związku z wysokim stopniem zagrożenia strażacy otrzymali dodatkowe uprawnienia. Służba pożarnicza (Rural Fire Service) może dysponować dostępnymi środkami i wydawać polecenia innym agendom rządowym, a także przeprowadzać przymusową ewakuację, zamykać drogi oraz przedsiębiorstwa.",,
Nieoficjalnie: Budka nowym szefem PO,"Borys Budka wygrał wybory na przewodniczącego Platformy Obywatelskiej w pierwszej turze. Jak nieoficjalnie podała wieczorem Krajowa Komisja Wyborcza PO,  Borys Budka zdobył 78,77 proc. głosów; Tomasz Siemoniak – 11,18 proc., Bogdan Zdrojewski – 7,57 proc., a Bartłomiej Sienkiewicz – 2,48 proc.  W swoim okręgu (Gliwice i powiat gliwicki) Budka zdobył 21 głosów, przy 18 dla kolejnych dwóch kandydatów. Frekwencja wyniosła 76,4 proc.","Nieoficjalne wyniki Krajowej Komisji Wyborczej PO zostały zamieszczone na stronie internetowej partii.  Poinformowano w nim, że Borys Budka otrzymał 6481 głosów, czyli 78,77 proc., Tomasz Siemoniak – 920 głosów (11,18 proc.), Bogdan Zdrojewski – 623 głosów (7,57 proc.), a Bartłomiej Sienkiewicz – 204 głosów (2,48 proc.).   Udział w wyborach wzięło 8266 osób na 10816 uprawnionych, co stanowi 76,4 proc. Żeby wygrać w pierwszej turze, trzeba było uzyskać więcej niż 50 procent głosów. Przewodniczący Komisji Wyborczej Łukasz Abgarowicz zastrzegł wcześniej, że oficjalne wyniki wyborów zostaną ogłoszone w środę. Wtedy też Budka zostanie oficjalnie ogłoszony nowym przewodniczącym Platformy.Borysowi Budce zwyciestwa pogratulowało juz kilku czołowych polityków PO, w tym Sławomir Neumann. Według danych PAP frekwencja wynosiła w skali kraju ok. 60 proc.",,
Sześcioro dzieci wśród ofiar nalotu w Syrii,"W nalocie w rejonie Rakki na północy Syrii zginęło w czwartek 14 cywilów, w tym sześcioro dzieci. Według Syryjskiego Obserwatorium Praw Człowieka, nalot prawdopodobnie został przeprowadzony przez międzynarodową koalicję do walki z Państwem Islamskim.","Według Obserwatorium z siedzibą w Londynie do nalotów na al-Matab doszło po północy. Większość ofiar śmiertelnych to członkowie jednej rodziny.Al-Matab leży w pobliżu strategicznej drogi łączącej Rakkę, która pozostaje syryjskim bastionem dżihadystów z Państwa Islamskiego, z ich nieformalną stolicą, miastem Dajr az-Zaur.",,
"Warszawa: Gronkiewicz–Waltz na krawędzi, druga tura prawdopodobna","48,8 proc. otrzymała według badania exit poll Ipsos dla TVP Hanna Gronkiewicz–Waltz. Dotychczasowa prezydent stolicy zmierzy się w drugiej turze z kandydatem PiS Jackiem Sasinem, który według sondażu otrzymał 26 proc.  – To był bardzo trudny czas. Dziękuję tym wszystkim, którzy mi zaufali – powiedziała Gronkiewicz-Waltz po ogłoszeniu pierwszych, sondażowych wyników wyborów.","Trzeci wynik otrzymał Piotr Guział (8,2 proc., Warszawska Wspólnota Samorządowa). Za nim znaleźli się:– Sebastian Wierzbicki (4,4 proc., SLD LR) – Przemysław Wipler (4,1, Nowa Prawica)  – Joanna Erbel (2,8 proc., Zieloni)  – Andrzej Rozenek (2,1 proc., KWW Andrzeja Rozenka)  – Mariusz Dzierżawski (KWW Warszawa dla Rodziny, 1,5 proc.) – Agata Nosal–Ikonowicz (1,2 proc. KWW Sprawiedliwości Społecznej)  – Andrzej Gorayski (0,6 proc., KW Demokracja Bezpośrednia)  – Zbigniew Wrzesiński (03, proc., KWW Wspólnota Patriotyzm Solidarność).Sprawująca obecnie drugą kadencję Gronkiewicz–Waltz według wyników exit poll była bliska zwycięstwa w  pierwszej turze. To wynik lepszy niż zapowiadały sondaże – według badania Millward Brown dla „Gazety Wyborczej”, przeprowadzonego w dniach 5–9 listopada obecna prezydent miała otrzymać 42 proc., a jej konkurent z PiS 17 proc.– To był bardzo trudny czas. Dziękuję tym wszystkim, którzy mi zaufali. A tych, którzy tego nie zrobili, chcę zachęcić, by  mi zaufali. Chcę zdobyć wasze serca, wasze umysły – mówiła Gronkiewicz–Waltz w czasie ogłaszania wyników exit poll. – W 2006 roku też były dwie tury, a w porównaniu z 2010 roku zdobyłam tylko 4 proc. mniej głosów – mówiła.  – Mam nadzieję, że przekonam nieprzekonanych warszawiaków, by nadal na mnie głosowali – powiedziała Gronkiewicz-Waltz. „Hanna Gronkiewicz–Waltz to brak perspektyw” Kandydat PiS zapowiada ostrą walkę o głosy wyborców w drugiej turze. – Hanna Gronkiewicz–Waltz ma dużą przewagę, ale wynik pokazuje, że warszawiacy chcą zmiany – powiedział Jacek Sasin  w rozmowie z TVP. – Była jedyną która mówiła o kontynuacji, a reszta o zmianie. Hanna Gronkiewicz–Waltz to brak perspektyw. jestem przekonany, że ci którzy chcą zmiany, poprą mnie w drugiej turze – mówi Sasin. Sylwetki kandydatów w drugiej turzeHanna Gronkiewicz–Waltz (PO)– prezydent Warszawy od 2006 roku. Była prezes NBP, wykładowca akademicki, wiceprzewodnicząca PO. Jacek Sasin (PiS) – od kilkunastu lat związany z warszawskim samorządem. W 2007 r. przez 7 miesięcy był wojewodą mazowieckim. Obecnie poseł na Sejm.                                                    Wyniki kandydatów na prezydenta Warszawy (fot. TVP)",,
Gibson i Glover powracają po ponad 20 latach. Powstanie „Zabójcza broń 5”,"To już nie plotki, ale realny projekt. Po ponad dwóch dekadach od premiery „Zabójczej broni 4” powstanie kolejna część kultowej serii. Wyreżyseruje ją – tak jak wszystkie poprzednie – Richard Donner, a główne role znów zagrają Mel Gibson i Danny Glover.","O planie nakręcenia piątej części kultowej serii powiedział w rozmowie z „The Hollywood Reporter” producent Dan Lin. – Usiłujemy zrobić ostatnią część »Zabójczej broni«. Dick Donner wróci, Mel i Danny są gotowi do pracy, więc wszystko zależy teraz od scenariusza – zdradził.  Na nową część „Zabójczej broni” fani cyklu czekają od ponad dwudziestu lat. Premiera czwartej odsłony odbyła się w sierpniu 1998 roku.   Richard Donner, który w kwietniu skończy 90 lat, wyreżyserował wszystkie cztery części cyklu, nic więc dziwnego, że to właśnie jemu producent chce powierzyć realizację filmu, który zamknie historię rozpoczętą w 1987 roku.   Richard Donner o swoim pomyśle na fabułę „Zabójczej broni 5” mówił już dwa lata temu. Nazywał ją „śmiertelnym finałem” i zapowiadał, że będzie to „mroczne i emocjonalne” podsumowaniem serii.",,
"Premier: Polaków dzielą poglądy, ale łączy jedna ojczyzna","Różnimy się w wielu sprawach, ale wszyscy razem budujemy jedną wspólnotę, jedną mamy ojczyznę; trudne dyskusje powinny prowadzić nas do tego, byśmy w zgodzie szukali konsensusu i rozwiązań, które służą Polakom – powiedziała w sobotę w Jawiszowicach (gm. Brzeszcze) premier Beata Szydło.","Jak poinformowała Kancelaria Premiera na Twitterze, szefowa polskiego rządu wzięła udział w obchodach 95-lecia Ochotniczej Straży Pożarnej we wsi Jawiszowice w województwie małopolskim, które odbywają się pod patronatem burmistrza Brzeszcz. Wręczyła m.in. odznaczenia strażakom zasłużonym dla jednostki.W wystąpieniu podczas uroczystości Szydło podkreślała m.in., że Polaków dzielą poglądy, ale łączy jedna ojczyzna i przynależność do jednej wspólnoty. – Różnimy się w wielu sprawach, różnimy się w wielu poglądach, mamy różne zdania na różne kwestie, bo taki jest świat, bo taka jest rzeczywistość, bo tak w demokratycznych krajach, w demokratycznym państwie się dzieje, że każdy z nas ma prawo dokonywania wyborów, każdy z nas ma prawo wyrażania własnej opinii, ale wszyscy razem budujemy jedną wspólnotę, jedną mamy ojczyznę i naszym obowiązkiem wszystkich jest budować ją tak i w tym kierunku iść, aby wszyscy Polacy czuli się w Polsce jak u siebie w domu, by nikt nie miał poczucia tego, że jest niewysłuchany czy jest pomijany – i taką rzeczywistość budujemy – mówiła premier. Zmiany i reformy Jak dodała, zmiany i reformy realizowane przez rząd „są wprowadzane właśnie po to, ażeby każdy czuł się u siebie w domu, by każdy miał poczucie tego, że jest wysłuchiwany, bo obowiązkiem tych, którzy rządzą, jest wsłuchiwać się w głos obywateli”. – Te trudne rozmowy, trudne dyskusje, które są i będą, bo tak jest zawsze, powinny przede wszystkim prowadzić nas wszystkich do tego, byśmy w zgodzie szukali konsensusu i tych rozwiązań, które służą ojczyźnie, służą Polakom – podkreśliła Szydło. W ostatnich dniach tysiące osób demonstrowało w całym kraju przeciw procedowanej przez parlament ustawy o Sądzie Najwyższym. W nocy z piątku na sobotę za ustawą opowiedział się Senat; teraz – wraz z uchwalonymi wcześniej ustawami o Krajowej Radzie Sądownictwa i o ustroju sądów powszechnych – oczekuje ona na podpis prezydenta Andrzeja Dudy. Protestujący domagają się weta wobec wszystkich trzech ustaw składających się na reformę wymiaru sprawiedliwości. Szefowa rządu mówiła też w sobotę w Jawiszowicach o wspólnototwórczej roli wykonywanej przez strażaków. – Dzisiaj przede wszystkim trzeba oczywiście dziękować, trzeba podkreślać zasługi i trzeba gratulować wszystkim wyróżnionym, ale też trzeba zwrócić uwagę jeszcze na jedną, bardzo ważną kwestię; szczególnie myślę, że w tej chwili w Polsce trzeba o tym mówić bardzo głośno: strażacy budują wspólnotę, strażacy budują jedność i pokazują, że razem można zrobić bardzo wiele – zauważyła. – Bo poza tym, że dbacie o nasze bezpieczeństwo, że strzeżecie naszych domów, że zawsze jesteście gotowi być tam, gdzie ktoś potrzebuje pomocy, bez względu na to, jakie są okoliczności, warunki, jesteście zawsze pierwsi, by ratować życie innych, to jesteście jeszcze tymi, którzy łączą – powiedziała Szydło. Według niej strażacy posiadają wyjątkową umiejętność budowania wspólnoty „w dialogu i w zgodzie”. – Bo są ważne rzeczy i są rzeczy ważniejsze niż codzienne spory, niż codzienne nieporozumienia, są rzeczy ważniejsze, które nas wszystkich łączą i powinny łączyć – przekonywała premier.",,
"Macierewicz: spodziewam się, że stosunki polsko-amerykańskie będą dobre","Minister obrony narodowej Antoni Macierewicz powiedział w środę, że spodziewa się, iż po zwycięstwie Donalda Trumpa w wyborach prezydenckich w Stanach Zjednoczonych „stosunki polsko-amerykańskie będą nie tylko bardzo dobre, ale jeszcze lepsze"".","Szef MON pytany w środę o przyszłe relacje Polski i USA, szczególnie w kontekście obronności powiedział, że „Donald Trump na kongresie Polonii amerykańskiej w Chicago podkreślił, że Polska jest najbliższym sojusznikiem Stanów Zjednoczonych i że Stany Zjednoczone nigdy nie porzucają swoich sojuszników"".Trump, jak mówił minister, podkreślał, jak wiele Polska robi dla swego bezpieczeństwa dzięki odbudowie armii, budowie obrony terytorialnej oraz temu, że „jest jednym z czterech państw, poza Stanami Zjednoczonymi na świecie, które osiąga 2 proc. w skali natowskiej na zbrojenia"".Minister dodał, że Trump zapewnił, iż „takie państwa mogą zawsze liczyć na sojusz ze Stanami Zjednoczonymi"". – Spodziewam się, że stosunki polsko-amerykańskie będą nie tylko bardzo dobre, ale jeszcze lepsze – powiedział.Nominowany przez Partię Republikańską Donald Trump został we wtorek, jak wynika z wyników spływających z lokali wyborczych, wybrany na 45. prezydenta USA – podała w środę rano agencja AP. Wygrywając w stanie Wisconsin, zdobył kolejnych 10 głosów elektorskich i przekroczył 270 głosów wymaganych do zwycięstwa.",,
Rząd wpłacił na fundusze pomocowe 350 mln euro. Wróci do nas niewiele,W 2019 r. rząd wpłacił do UE na fundusze pomocowe 350 mln euro. Wrócił do nas niewielki procent – podaje „Rzeczpospolita”.,"Jak pisze gazeta, według narracji rządowej Polska na pomoc dla uchodźców w różnych rejonach świata przeznacza coraz większe kwoty. Statystyki to potwierdzają – zauważa dziennik. W 2017 r. prawie 160 mln zł rząd przeznaczył na pomoc ofiarom konfliktu w Syrii. Pieniądze popłynęły do uchodźców głównie za pośrednictwem instytucji międzynarodowych (125,2 mln zł).Rządowe wsparcie w 2017 r. było o ponad 32 mln zł większe niż rok wcześniej i o prawie 134 mln zł większe niż w 2015 r. Wynika to głównie z tego, że od 2016 r. Polska wpłaca do budżetu UE obligatoryjną składkę w ramach tzw. instrumentu tureckiego.„W 2016 r. było to 73,2 mln zł, w 2017 - 106,4 mln, a w zeszłym składka wyniosła ok. 53 mln zł. Oprócz tego wpłacamy jeszcze pieniądze m.in. do funduszu powierniczego na rzecz pomocy państwom afrykańskim oraz na wsparcie obszarów dotkniętych kryzysem uchodźczym w ramach Europejskiego Banku Inwestycyjnego. W tym roku do różnych funduszy wpłaciliśmy już 350 mln euro” – informuje „Rz”.",,
"1,3 tys. gości o demografii i emigracji. Rusza Kongres „Polska Wielki Projekt”",Ruszył trzydniowy kongres „Polska Wielki Projekt”. Jego celem jest stworzenie strategicznej wizji dla Polski na nadchodzące lata. W wydarzeniu biorą udział m. in. premier Mateusz Morawiecki i prezes TK Julia Przyłębska. Transmisja dostępna jest na portalu tvp.info.,"Kongres rusza w piątek o godz. 10. Na początek zostanie odczytany list prezydenta Andrzeja Dudy; o godz. 11.30 planowane jest wystąpienie premiera Mateusza Morawieckiego. W pierwszym panelu zatytułowanym „Wyzwania dla rolnictwa: technologie, innowacje, jakość żywności i organizacja” wystąpią: minister Jan Krzysztof Ardanowski, Nina Dobrzyńska, Marek Dietl, Adam Adamski. Moderatorem będzie Michał Fedusio. Rozpoczynający się o godz. 12 panel „Perspektywa rozwoju Europy Środkowej w Unii Europejskiej - bariery i przewagi gospodarcze” to wystąpienia Andrewa J. Campbella, Florina Kubinschiego i Davida Szabó. Panel moderować ma Maciej Szymański. Kolejny panel rozpoczyna się o 13.20 i nosi tytuł „Nie ma pomyślności bez produktywności. Jak wykorzystać potencjał polskiej gospodarki?”. Przemawiać będą: Bartłomiej Michałowski, Paweł Durjasz, Tomasz Snażyk. Moderatorem będzie Damian Diaz.",,
„SLD nie jest partią białej flagi”,"– SLD nie jest partią kapitulacji i białej flagi, nasza
misja nie zakończyła się – mówił Leszek Miller na sobotnim kongresie Sojuszu. Miller, wybrany tymczasowo w grudniu na szefa SLD, został zatwierdzony na tym stanowisku. Ogłoszono wyniki głosowania korespondencyjnego i internetowego. Na Millera głosowało 92 procent członków partii. Był jedynym kandydatem.","Sojusz po raz pierwszy w swojej historii przeprowadził wybory powszechne przewodniczącego; około 40 tysięcy działaczy partii mogło przez pierwsze dwa tygodnie kwietnia głosować przez internet i korespondencyjnie. Wyniki tego właśnie głosowania zaprezentowano na dzisiejszym kongresie partii.„Przepowiadano, że przyjedziemy na własny pogrzeb”- SLD nie jest partią kapitulacji i białej flagi, naszamisja nie zakończyła się; Sojusz jeszcze raz, jak ptak musi rozwinąć skrzydła i zerwać się do wielkiego lotu - mówił Miller podczas swego przemówienia na kongresie.Były premier przyznał, że ostatnie wybory parlamentarne, w których SLD otrzymał 8,24 proc - najmniej w historii - były „katastrofą”. - Z tak wielkiej klęski formacje polityczne dźwigają się przez całe lata, a najczęściej  w ogóle już nie wstają. Ale to nie dotyczy nas - SLD szybko odnalazł siłę iwiarę w swoje możliwości - przekonywał Miller.- Byliśmy, jesteśmy i będziemy. Zjechaliśmy dziś do Warszawy na nasz kongres, choć przepowiadano, że przyjedziemy na własny pogrzeb. Tak się nie stało i nie stanie - podkreślił Miller. „Konstytucja ważniejsza niż Ewangelia”Miller podkreślił, że SLD chce tworzyć „państwo prawa, demokracji, równych szans, tolerancji, równoprawnej pozycji kobiet i mężczyzn, państwo świeckie, które nie narzuca swoim obywatelom, kiedy mają się modlić, i gdzie konstytucja jestzawsze ważniejsza niż Ewangelia”. Dodał też, że zdecydował się kandydować, ponieważ wierzy w projekt SLD i ma zamiar doprowadzić do zbudowania „prawdziwej i mocnej alternatywy dla rządów prawicy - formacji, która ponastępnych wyborach będzie zdolna do przejęcia władzy i sprawowania jej z pożytkiem dla państwa polskiego i społeczeństwa”.– Polska potrzebuje zmiany u steru rządów, bo krajem rządzi partia, której głównym atutem jest to, że dla części obywateli wydaje się osłoną przed rządami jeszcze gorszej partii – przekonywał Miller.Zaproponował również zorganizowanie w przyszłym roku „szerokiego, nie ograniczającego się tylko do środowisk politycznych kongresu polskiej lewicy”. Według niego, kongres mógłby być pierwszym etapem budowania platformy wyborczej w wyborach do europarlamentu.Miller opowiedział się także za likwidacją Instytutu Pamięci Narodowej, który - jego zdaniem - tworzy i utrwala zafałszowany obraz przeszłości.Delegaci wybrali też nowego sekretarza generalnego, którym został dotychczasowy sekretarz mazowieckich struktur Sojuszu, 32-letni Krzysztof Gawkowski, a także wiceprzewodniczących ugrupowania. Zastępcami Millera zostali: b. premier Józef Oleksy, europosłanka Joanna Senyszyn, szefowa partyjnej młodzieżówki Paulina Piechna-Więckiewicz, a także działaczka zeSzczecina Joanna Agatowska. O stanowiska wiceszefów nie ubiegali się dwaj poprzedni  przewodniczący Sojuszu: Grzegorz Napieralski i Wojciech Olejniczak.",,
"Zwłoki w ciężarówce w Essex. Rząd Wietnamu znalazł sposób, jak sprowadzić ciała","Rodziny 39 osób, których zwłoki znaleziono w ciężarówce pod Londynem, mogą pożyczyć od wietnamskiego rządu pieniądze na sprowadzenie ciał – informuje w czwartek agencja EFE. Decyzja rządu ma zakończyć kontrowersje wokół pokrycia kosztów sprowadzenia zwłok do kraju.","Rząd w Hanoi poinformował, że pożyczki będą nieoprocentowane, a na ich spłacenie rodziny będą miały 30 dni. Te z nich, które zdecydują się na sprowadzenie prochów, dostaną po 1772 dol., a te, które wybiorą transport ciała w trumnie, mogą otrzymać po 2856 dol. Jak wyjaśnił wiceminister spraw zagranicznych Bui Thanh Son, rząd zdecydował się na takie posunięcie, aby wszystkie ciała jak najszybciej wróciły do Wietnamu. Dodał, że Wietnam i Wielka Brytania ustalają ostatnie szczegóły sprowadzenia zwłok. Oświadczenie rządu zamyka spekulacje wokół tego, kto ma pokryć koszty operacji. Jak podała hiszpańska agencja EFE, sprawa wywołała oburzenie, bo ofiary pochodziły z ubogich rodzin, z których wiele jest zadłużonych. W internecie, za pomocą strony Gofundme, udało się zebrać 17 tys. dol. na pokrycie kosztów związanych z przetransportowaniem zwłok do Wietnamu. Potrzebne jest 40 tys. dol. W połowie listopada agencja Reutera informowała, że rodziny zmarłych nie wiedziały, w jaki sposób sprowadzić zwłoki do ojczyzny. Sześć rodzin spodziewało się ciał w trumnach, ale policja poprosiła o zgodę na kremację. – Powiedziano mi, że nie ma możliwości sprowadzenia ciała Luonga – powiedział Reutersowi Nguyen Dinh Gia, którego syn zmarł w ciężarówce. Część rodzin początkowo zdecydowała się na sprowadzenie prochów, ale - jak pisze EFE - po ogłoszeniu informacji o rządowych pożyczkach wiele z nich wybierze jednak transport ciał, których obecność jest niezbędna w tradycyjnych obrządkach pogrzebowych. Mimi Vu, ekspertka ds. handlu ludźmi, mówi, że wiele rodzin ofiar wciąż spłaca dług zaciągnięty wcześniej. Wyjaśnia, że migranci z Wietnamu płacą nawet 50 tys. dol. za przemycenie ich do Europy. Prawie zawsze na ten cel pożyczają pieniądze, które mają spłacić po osiedleniu się w nowym kraju. Ciała znaleziono w nocy z 22 na 23 października w parku przemysłowym Waterglade Industrial Park, ok. 30 km na wschód od Londynu. Ciała 31 mężczyzn i ośmiu kobiet znajdowały się w kontenerze chłodni, umieszczonym na naczepie ciężarówki. Kontener przypłynął tej samej nocy z belgijskiego Zeebrugge do angielskiego portu Purfleet, gdzie odebrał go kierowca ciężarówki, która - jak się przypuszcza - przyjechała z Irlandii Północnej. Wietnamskie ministerstwo bezpieczeństwa publicznego na początku listopada podało, że zmarli pochodzili z sześciu prowincji - Haiphong, Hai Duong, Nghe An, Ha Tinh, Quang Binh i Hue. Władze brytyjskie na razie postawiły zarzuty dwóm osobom - 25-letniemu kierowcy ciężarówki, który został aresztowany tego samego dnia, kiedy odkryto ciała oraz - w piątek - 23-letniemu mężczyźnie zatrzymanemu w Irlandii. Obaj pochodzą z Irlandii Północnej. Postawiono im zarzuty zabójstwa, uczestnictwa w przemycie ludźmi oraz pomocy w nielegalnym przedostaniu się na terytorium Wielkiej Brytanii.",,
Turcja zapowiada odwet wobec ewentualnych sankcji USA za S-400,"Turcja odpowie działaniami odwetowymi, jeśli USA nałożą na nią sankcje w związku z zakupieniem przez Ankarę rosyjskiego rakietowego systemu obrony powietrznej S-400 – oświadczył szef MSZ Mevlut Cavusoglu. Sankcje byłyby nie do przyjęcia – dodał.","W wywiadzie dla nadawcy TGRT Haber szef tureckiej dyplomacji podkreślił, że prezydent USA Donald Trump nie chce nakładać retorsji wobec Ankary. Jak dodał, nie spodziewa się, by amerykańska administracja zdecydowała się na taki krok.W zeszłym tygodniu Biały Dom oznajmił, że Turcja nie może kupić amerykańskich myśliwców F-35, jeśli wybrała rosyjski system S-400. Dzień później Trump powiedział, że jego kraj obecnie nie bierze obecnie pod uwagę nałożenia sankcji na Turcję za zakup tego sprzętu.MSZ w Ankarze oświadczyło w reakcji, że decyzja w sprawie F-35 nie ma uzasadnienia i jest błędem, który może negatywnie wpłynąć na relacje między oboma krajami. Prezydent Turcji Recep Tayyip Erdogan zapowiedział, że rosyjski system obrony powietrznej będzie wdrożony w 2020 r. Jego pierwsze elementy dostarczono 12 lipca.Turcja wytwarza 937 części dla F-35, w tym 400 takich, których jest wyłącznym producentem. Po wyłączeniu Ankary z programu USA będą musiały znaleźć innego dostawcę. Według Pentagonu wykluczenie Turcji z łańcucha dostaw dla F-35 będzie kosztowało od 500 do 600 mln dolarów.",,
Belgia przegrała w trybunale w Strasburgu. Blokowała ekstradycję byłej terrorystki,"Europejski Trybunał Praw Człowieka skazał władze Belgii za odrzucanie ekstradycji byłej członkini ETA do Hiszpanii. Bruksela będzie musiała wypłacić odszkodowanie dzieciom hiszpańskiego pułkownika Ramona Romeo, zabitego przez baskijską terrorystkę w 1981 r.","Sąd nakazał Belgii wypłatę odszkodowania w wysokości 5 tys. euro dla każdego z piątki dzieci Romeo. Władze w Brukseli mają także pokryć koszty sądowe, przekraczające 7,2 tys. euro. ETPC uznał w werdykcie, że na podstawie wystawionego przez Madryt Europejskiego Nakazu Aresztowania (ENA) istniały poważne przesłanki do przekazania byłej terrorystki Natividad Jauregui hiszpańskiemu wymiarowi sprawiedliwości. Wskazał też, że Belgia „nie zdecydowała się na współpracę z Hiszpanią” w sprawie aresztowanej w 2013 r., a następnie w 2016 r. Baskijki, choć miała dowody na jej terrorystyczną działalność. Po kolejnym odrzuceniu ENA w 2017 r. skargę na belgijski wymiar sprawiedliwości do ETPC złożyły dzieci zamordowanego pułkownika.  Ramon Romeo Rotaeche został postrzelony w kark 19 marca 1981 r., gdy po porannej mszy wychodził z kościoła w pobliżu swojego domu. Pocisk utkwił w płacie mózgu, powodując obfite krwawienie. Przypadkowo przejeżdżający ambulans zabrał oficera do odległej o sto metrów kliniki. Sprawa byłej terrorystki ETA jest jedną z kilku odrzuconych przez belgijski wymiar sprawiedliwości mimo wystawienia przez Madryt Europejskiego Nakazu Aresztowania.  W 2018 r. sąd w Brukseli odrzucił także ENA dotyczący pochodzącego z Majorki rapera Jose Miguela Arenasa Beltrana, występującego pod pseudonimem Valtonyc. W lutym 2018 r. muzyk, który ukrył się w Belgii, został skazany na 3,5 roku więzienia za pochwalanie ETA, obrażanie króla i stosowanie gróźb w treści swoich utworów muzycznych. W 2018 r. belgijski sąd odrzucił ENA wystawiony za byłym premierem Katalonii Carlesem Puigdemontem i trzema jego byłymi ministrami w związku z organizacją nielegalnego referendum niepodległościowego w Katalonii w 2017 r.",,
Premierzy Polski i Albanii: będziemy rozwijać i umacniać relacje pomiędzy Polską i Albanią,Premierzy Polski i Albanii zachęcają przedsiębiorców do współpracy gospodarczej. Beata Szydło i Edi Rama w siedzibie Krajowej Izby Gospodarczej w Warszawie otworzyli Polsko-Albańskie Forum Gospodarcze.,"Beata Szydło powiedziała, że od ostatniego forum przed rokiem udało się poprawić relacje handlowe między krajami. Szefowa polskiego rządu wyraziła nadzieję, że przedsiębiorcy kontynuują współpracę rozpoczętą przed rokiem w Tiranie. Premier Beata Szydło podkreśliła rozwijającą się wymianę handlową i dodała, że towary z Albanii są coraz bardziej konkurencyjne. Jej zdaniem, świadczy o tym rosnący import tamtejszych towarów, którego dynamika w ujęciu rocznym sięga 46 proc. Według Beaty Szydło, forum umożliwia zaprezentowanie polskiej oferty w dziedzinie budownictwa, energetyki, produkcji maszyn, jachtów czy w branży żywnościowej.Premier Albanii Edi Rama mówił między innymi o czołowych sektorach gospodarczych, wśród których wymienił branżę tekstylną, rolnictwo, energetykę czy w końcu turystykę. Zwrócił uwagę, że w Albanii coraz częściej można spotkać turystów z Polski. Według danych, które przytoczył premier Edi Rama, liczba wizyt z Polski wzrosła w 2016 roku o 70 proct. Szef albańskiego rządu zachęcał też polskich przedsiębiorców do inwestycji w tamtejszą infrastrukturę turystyczną. Wspomniał także, że jego kraj może stanowić bramę do całych Zachodnich Bałkanów.W 2016 roku obroty handlowe między Polską a Albanią przekroczyły 55 milionów euro. Wartość polskiego eksportu wyniosła 45,6 milionów euro. W okresie od stycznia do września tego roku wartość wymiany handlowej między krajami przekroczyła 45 milionów euro. Według danych NBP na koniec ubiegłego roku nie było polskich inwestycji w Albanii.",,
Strzelał do fryzjera - nie spodobała mu się fryzura,"W mieście Katy w stanie Teksas niezadowolony z fryzury swego syna mężczyzna postrzelił do fryzjera – poinformowały w niedzielę amerykańskie media. Ofiara została przewieziona do szpitala, sprawca zbiegł i jest poszukiwany przez policję.","Media przedstawiają następującą sekwencję zdarzeń w mieście Katy, w pobliżu Houston: 13-letni chłopiec wrócił po wizycie u fryzjera do domu. Ojciec, któremu najwyraźniej nie przypadała do gustu nowa fryzura syna, poszedł z nim do zakładu fryzjerskiego. Fryzjer poprawił fryzurę za darmo. Jednak przed zakładem doszło między nimi do kłótni, podczas której ojciec trzykrotnie strzelił do fryzjera, a następnie zbiegł z miejsca przestępstwa. Detektyw Wallace Wyatt z lokalnej policji potwierdził, że „kłótnia dotyczyła fryzury syna podejrzanego”.  „To jedna z najgorszych historii o jakich słyszałem” - przyznał detektyw Wallace Wyatt i dodał, że „chłopiec był świadkiem tego, co zrobił jego ojciec”.   Policja poinformowała, że rannego fryzjera przewieziono do szpitala. Jest w stabilnym stanie i prawdopodobnie jego życie nie jest zagrożone.",,
„Zmiany w rządzie marketingowe”,"– Wiele z ministerialnych nominacji w nowym rządzie jest czysto wizerunkowo-marketingowych – ocenił nowy skład Rady Ministrów szef klubu Solidarna Polska Arkadiusz Mularczyk. – To jest idealny rząd. Sam lepszego bym nie wymyślił – powiedział z kolei poseł PSL Stanisław Żelichowski. Politycy różnych partii są zgodni, że przed nowym rządem Donalda Tuska „trudne czasy”.","– Na stanowiska ministrów powołano osoby, które dobrze się prezentują, dobrze wypadają w mediach, ale można mieć wrażenie, że bardzo wiele z tych osób nie ma kompetencji i kwalifikacji do pełnienia tak zaszczytnych funkcji – powiedział poseł Mularczyk. Zastrzegł, że nie chce mówić o nazwiskach. – Ale ci ministrowie, którzyobecnie będą pełnić funkcje w rządzie, nie pracowali chociażby w komisjachbranżowych, nie znają tych resortów. Wiele z tych osób będzie się uczyłoswoich resortów w trakcie urzędowania – dodał. – Generalnie życzę wszystkim ministrom sukcesu, bo życzę dobrze Polsce, ale można odnieść wrażenie, że wiele tych nominacji to są nominacje czystowizerunkowo-marketingowe – zakończył Mularczyk. „Brak silnych osobowości”– Po odesłaniu Grzegorza Schetyny do Sejmu w rządzienie będzie silnych osobowości politycznych, poza premierem Donaldem Tuskiem i wicepremierem Waldemarem Pawlakiem – uważa z kolei rzecznik PiS Adam Hofman.– Na pewno zaskoczeniem jest obsada kilku stanowisk, ale najważniejsze dla tego, co będzie się działo w Polsce, jest to, co będzie planował premier Donald Tusk – powiedział. Dodał, że byłoby czymś „karkołomnym”, gdyby wiosną doszło do zmian w rządzie. – Jeśli po kilku miesiącach wymienia się ministrów, to znaczy, że w Polsce panuje totalny chaos i bałagan – ocenił. „Decydowała polityka, nie umiejętności”Podobnie wypowiada się szef klubu SLD Leszek Miller. –  To kryteria polityczne, nie merytoryczne zdecydowały o obsadzie nowego rządu Donalda Tuska – ocenił. – Premier chce mieć w Radzie Ministrów reprezentantów różnych opcji w Platformie Obywatelskiej – komentował. Za „bardzo kontrowersyjną” uznał kandydaturę Jarosława Gowina na ministrasprawiedliwości. – Zwykle obsadzano na fotelu ministra sprawiedliwości osoby, które nie kojarzyły się aż tak bardzo politycznie i tak bardzo ideologicznie, zatem uważam, że to nietrafna kandydatura – zaznaczył Miller.Z kolei rzecznik klubu Ruchu Palikota Andrzej Rozenek uważa, że Rada Ministrów w składzie zaprezentowanym w czwartek przez premiera Tuska to „rząd tymczasowy, złożony z ministrów na okresie próbnym”. Eksperci pomogą ministromOdmienne zdanie ma Stanisław Żelichowski. – Jeśli ministrowie, którzy są politykami, otoczą się ekspertami, i ci eksperci będą im podpowiadać rozwiązania, a polityk będzie podejmował decyzje, to nie widzę w tym nic zdrożnego. Tak w wielu państwach o stabilnej demokracji to funkcjonuje – oceniał.Zaznaczył, że jeśli wiedza ekspercka będzie połączona z umiejętnościami,posiadanymi przez polityków, to – jego zdaniem – „tylko sukces czeka Polskę”. „Ekipa na trudne czasy”Podobnie wypowiadała się posłanka PO Małgorzata Kidawa-Błońska. Uważa ona, że obecny rząd „to dobra ekipa na trudne czasy”. Jej zdaniem, są w nim osoby pracowite, odważne, które poradzą sobie z przyszłymi wyzwaniami. – Jest to bardzo odmłodzony skład rządu, także sądzę, że determinacja doenergicznego działania będzie w tym rządzie bardzo duża – powiedziała.",,
Oryginalna inicjatywa Caritas. Konkurs na skarpety dla Ojca Świętego,Ogłoszono konkurs na najładniejsze skarpety dla papieża Franciszka. Oryginalną inicjatywę podjęła Caritas na Łotwie w związku z wrześniową wizytą Ojca Świętego w tym kraju.,"Chodzi o ręczne wykonanie na drutach pary ciepłych wełnianychskarpet, ozdobionych tradycyjnymi łotewskimi wzorami ludowymi.Najładniejsze zostaną wręczone jako prezent papieżowiFranciszkowi; pozostałe – jako pomoc charytatywna trafiąna Ukrainę w rejony dotknięte wojną. Przy tej okazji Caritaszachęca wiernych, zwłaszcza uczestników konkursu, do modlitwyw intencji pokoju na świecie.  Znak życzliwości i troski Warto wyjaśnić, że prezent w postaci ozdobnych, ręcznie robionychskarpet czy rękawiczek to stara tradycja znana nie tylkona Łotwie, ale w ogóle wśród ludów Północy, gdzie chłód jestprzez większą część roku poważnym wyzwaniem dla człowieka. Jestto znak życzliwości i troski wobec obdarowanej osoby.",,
Morawiecki o wzroście płacy minimalnej: To fundamentalna zmiana modelu gospodarczego,"– Jestem przekonany, że ścieżka wzrostu, którą zaproponowaliśmy, będzie dobrze służyła podniesieniu wydajności, innowacyjności polskich przedsiębiorstw, podniesieniu jakości pracy, ale też zadowoleniu pracowników – powiedział premier Mateusz Morawiecki. To jego odpowiedź na oświadczenie minister przedsiębiorczości Jadwigi Emilewicz, że planowanie przez Prawo i Sprawiedliwość płacy minimalnej nie była z nią konsultowana.","W sobotę podczas konwencji PiS prezes tej partii Jarosław Kaczyński przedstawił nowe elementy programu wyborczego: podniesienie pensji minimalnej do 3 tys. zł na koniec 2020 r., do 4 tys. zł w 2023 r. Minister przedsiębiorczości i technologii Jadwiga Emilewicz powiedziała, że program PiS nie był z nią konsultowany. – Gdyby było, powiedziałabym, że jest to trudne, wymagające i wymaga to konsultacji – mówiła.  Przyznała też, że postulowany przez PiS wzrost płacy minimalnej „to jest bardzo duży skok” i „to będzie trudna sytuacja przede wszystkim dla małych przedsiębiorców”.  Premier Mateusz Morawiecki pytany o to przez dziennikarzy wskazał na pewną perspektywę. – Dzisiaj myślimy o tych 4 tys. zł jak o czymś, co jest na bardzo wysokim poziomie – powiedział i podkreślił, że to jest perspektywa dotycząca końca 2023 r. – To jest ewolucja. To są przyrosty wynagrodzeń minimalnych, które, wyobrażam sobie, że pociągną też w górę produktywność, wydajność pracy poszczególnych pracowników i będą się również opłacały pracodawcom – mówił premier.",,
„Programy społeczne to inwestycja w fundament jakim jest rodzina”,"Ostatnie cztery lata to dobry czas dla polskich rodzin, przede wszystkim dlatego, że rząd Zjednoczonej Prawicy dostrzega rodzinę i jej wartość. Te wszystkie programy społeczne, które zaczęły funkcjonować to przywrócenie godności rodziny, na tym nam zależy – podkreśliła w programie „Debata” minister rodziny, pracy i polityki społecznej Marlena Maląg. – Te programy będą realizowane, mamy zabezpieczone środki. To jest wielka inwestycja w fundament jakim jest rodzina – zaznaczyła.",,,
Szef NATO: nadal widzimy obecność Rosji na Ukrainie,"– Rosja nadal zbroi i szkoli separatystów na
wschodzie Ukrainy – oświadczył w środę sekretarz generalny NATO Jens
Stoltenberg. Potwierdził to także szef sił Sojuszu w Europie gen. Philip Breedlove.","Wcześniej odpowiedzialna za sprawy europejskie w amerykańskim Departamencie Stanu Victoria Nuland powiedziała, że rosyjskieczołgi oraz inne pojazdy wojskowe znów przekroczyły w ostatnich dniachgranicę z Ukrainą, łamiąc tym samym porozumienie pokojowe z Mińska. Te doniesienia potwierdził Stoltenberg. – Nadal widzimy obecność Rosji i jejsilne wsparcie dla separatystów we wschodniej Ukrainie. Obserwujemy dostawysprzętu, sił, szkolenia, a to znaczy, że Rosja jest nadal obecna na wschodzieUkrainy – ocenił. – Apelujemy więc do Rosji, by wycofała wszystkie swoje siły ze wschodu Ukrainyi respektowała porozumienie z Mińska – dodał. Bez kontroli granicyW podobnym tonie wypowiedział się szef sił NATO w Europie gen. Philip Breedlove. Według niego „nie można ocenić, co dokładnie dzieje się obecnie na ukraińsko–rosyjskiej granicy, jednak wiadomo, że Moskwa cały czas wspiera separatystów”.Tymczasem prorosyjscy bojówkarze przekonują, że wycofali swój ciężki sprzęt wojskowy, ale Kijów podchodzi do tych deklaracji bardzo ostrożnie, obawiając się, że separatyści znowu zaatakują. – Zauważyliśmy przemieszczanie się ciężkiego sprzętu i oddziałów, które były blisko linii kontaktowej wojsk – mówi Breedlove.",,
„Projekt zmian ws. sędziów odzwierciedla reguły obowiązujące na zachodzie Europy”,"Projekt zmian w funkcjonowaniu sędziów odzwierciedla reguły, które obowiązują na zachodzie Europy – powiedział „Super Expressowi” minister obrony narodowej Mariusz Błaszczak. Staramy się dojść do standardów europejskich i wyjść ze spuścizny komunizmu – dodał.","Gazeta zapytała ministra obrony, czy w kontekście zbliżających się wyborów prezydenckich PiS nie obawia się teraz awantury o sądy. „Projekt zmian w funkcjonowaniu sędziów odzwierciedla reguły, które obowiązują na zachodzie Europy. Ten projekt jest praktycznie identyczny z regułami francuskimi” – odpowiedział Błaszczak.  Dodał, że sposób powoływania sędziów zaczerpnięty jest z rozwiązań niemieckich. „Staramy się więc dojść do standardów europejskich i wyjść z tego wszystkiego, co jest spuścizną komunizmu w Polsce” – powiedział Błaszczak dla „SE”.  „My swoją misję traktujemy jak służbę i to co zapowiedzieliśmy, chcemy zrealizować. Jeśli zapowiadaliśmy uzdrowienie systemu sprawiedliwości, to konsekwentnie będziemy do tego dążyć” – mówi minister obrony cytowany przez „Super Express”.",,
Wenezuela wkrótce członkiem Mercosur,"Pod koniec lipca Wenezuela zostanie pełnoprawnym członkiem regionalnej organizacji gospodarczej Mercosur – ogłoszono na szczycie tego ugrupowania w piątek. Przywódcy Argentyny, Brazylii i Urugwaju postanowili też zawiesić członkostwo Paragwaju. To odpowiedź na zeszłotygodniowe usunięcie z urzędu paragwajskiego prezydenta Fernanda Lugo.","Członkostwo Paragwaju będzie zawieszone do czasu przywrócenia demokracji,czyli do ogłoszenia wyników wyborów, które  planowane są na kwiecień 2013 r. – ogłosiła prezydent Argentyny Cristina Fernandez de Kirchner. Do tego czasu przedstawiciele Paragwaju nie będą mogli uczestniczyć w spotkaniach Wspólnego Rynku Południa (Mercosur). Kraju nie ukarano jednak sankcjami, które mogłyby dotknąć zwykłych obywateli.W szczycie zorganizowanym w mieście Mendoza na zachodzie Argentyny nie wziął udziału żaden przedstawiciel Paragwaju. Mercosur, który powstał w 1991 r., ogłosił w zeszłą niedzielę odebranie Asuncion „prawa do uczestnictwa” w tym spotkaniu.W piątek przywódcy ustalili też, że 31 lipca podczas spotkania w Rio deJaneiro pełnoprawnym członkiem Mercosur zostanie Wenezuela. Dotychczasdecyzję blokował paragwajski parlament, w którym większość ma lewica.– Zwracamy się do całego regionu, by zrozumiał potrzebę rozszerzenia naszej unii – mówiła prezydent Argentyny. Dzięki temu będziemy mogli stawić czoło kryzysowi, który mimo tego, że został wywołany przez bogate kraje, wpłynie także na nasze gospodarki – wyjaśniła.– To historyczny dzień – powiedział w wenezuelskiej telewizji prezydent Hugo Chavez, nazywając decyzję Mercosur „lekcją etyki i polityki dla autorytarnych enklaw, które wciąż istnieją w Ameryce Łacińskiej”.61-letni Lugo, były katolicki biskup, został usunięty z urzędu prezydentaParagwaju w zeszły piątek w rezultacie błyskawicznie przeprowadzonejprocedury impeachmentu. Lewicowego szefa państwa uznano za winnegoniewywiązania się z ciążących na nim obowiązków po krwawych starciach napółnocnym wschodzie kraju między policją a ubogimi, bezrolnymi chłopami.Policja usiłowała wyrzucić ok. 150 wieśniaków z liczącej ok. 2 tys. ha leśnej posiadłości jednego z polityków ze Stowarzyszenia Narodowo-Republikańskiego (Partii Colorado).Lugo, któremu do końca kadencji pozostał jeszcze rok, objął urząd pod hasłami pomocy dla najuboższych Paragwajczyków, kładąc kres sześciu dziesięcioleciom rządów Partii Colorado.Nowy prezydent Paragwaju Federico Franco jest zagorzałym przeciwnikiem Lugo i bronił zgodności z konstytucją procedury impeachmentu.Mercosur to regionalne ugrupowanie integracyjne w Ameryce Południowej,działające m.in. na rzecz koordynacji polityki gospodarczej.",,
Prokuratura: nie ma dowodów na łapówkę w sprawie wieżowców spółki Srebrna,"Nie będzie śledztwa w sprawie nakłonienia Geralda Birgfellnera do przekazania 50 tys. zł za złożenie podpisu na dokumentach w sprawie budowy dwóch wieżowców przez spółkę Srebrna – dowiedział się portal tvp.info. Zeznania Austriaka nie były spójne, dodatkowo biznesmen nie odpowiadał na pytania śledczych. W związku z tym Prokuratura Okręgowa w Warszawie odmówiła wszczęcia śledztwa w tej sprawie w związku z „brakiem znamion przestępstwa” zarówno wręczenia, jak i przyjęcia korzyści majątkowej.","– Wątek dotyczącym przekazania kwoty 50 tysięcy złotych został wyłączony do odrębnego postępowania i zakończony decyzją procesową o odmowie wszczęcia śledztwa 11 października 2019 r. – powiedział tvp.info prok. Łukasz Łapczyński, rzecznik Prokuratury Okręgowej w Warszawie. Z relacji prok. Łapczyńskiego wynika, że Gerald Birgfellner „przedstawiał kilka różnych wersji tego zdarzenia, różniącej się między innymi szczegółami, kiedy i komu przekazał kopertę z pieniędzmi i co się z nią stało”.  – Na pytania prokuratora mające uszczegółowić jego relację odmawiał odpowiedzi. Podczas przesłuchania na terytorium Austrii nie chciał wypowiadać się na ten temat i odwołał się do wcześniej złożonych sprzecznych w tym zakresie zeznań. Nigdy nie wyjaśnił rozbieżności pomiędzy medialnymi informacjami przekazywanym przez niego w kwietniu 2019 r., a zeznaniami złożonymi w Prokuraturze Okręgowej w Warszawie w lutym 2019 r. – wyjaśnił rzecznik.",,
Nie tylko Dzień Flagi. 2 maja to święto Polonii i Polaków za granicą,"W Polsce 2 maja to nie tylko święto flagi narodowej. To również dzień, w którym wspominamy Polonię, czyli wszystkich Polaków mieszkających poza granicami naszego kraju. Poza nasza ojczyzną żyje ponad 20 milionów Polaków. Wyjechali z różnych powodów ale łączy ich jedno – pamiętają o tym, skąd pochodzą. O Dniu Polonii nie zapomniały we wtorek najważniejsze osoby w państwie z prezydentem Andrzejem Dudą i premier Beatą Szydło na czele.",,,
Posłanka Sobecka rekordzistką w Sejmie,Anna Sobecka (PiS) jest rekordzistką pod względem interpelacji poselskich – zgłosiła ich w tej kadencji 1467. Kilkunastu posłów zgłosiło z kolei tylko po jednej interpelacji – wśród nich są m.in. Radosław Sikorski i Stefan Niesiołowski.,"808 interpelacjom zgłoszonym przez Sobecką nadano bieg, a 659 – nie – wynika z danych Kancelarii Sejmu. W pierwszej grupie znalazły się interpelacje Sobeckiej dotyczące m.in. bezrobocia, Gazociągu Północnego, dopalaczy, propagowania wiedzy o cukrzycy, pozbawienia dyplomów magisterskich, godła państwowego, bezpłatnych szczepień, strajków kolejarzy, likwidacji „okien życia” oraz zdawania religii na maturze. Na interpelacje Sobeckiej odpowiadali m.in. minister pracy WładysławKosiniak-Kamysz, minister nauki Barbara Kudrycka, a także przedstawicieleMSZ, MSW, MEN, Ministerstwa Zdrowia czy Ministerstwa Transportu.Prezydium Sejmu nie nadało biegu interpelacjom Sobeckiej dotyczącym m.in.„szkolenia kierownictwa polskiej Państwowej Komisji Wyborczej w Moskwie”,„braku wyjaśnień urzędników wojskowych dotyczących obecności trotylu naszczątkach samolotu TU-154M podczas posiedzenia komisji sprawiedliwości” oraz wyroków Europejskiego Trybunału Praw Człowieka.Kolejni – po Sobeckiej – posłowie rekordziści pod względem interpelacji to:Piotr Chmielowski (niezrzeszony) – 713 interpelacji, Jan Warzecha (PiS) – 653 orazKazimierz Moskal (PiS) – 646. Pierwszą „piątkę” zamyka Bogdan Rzońca (PiS) z 605 interpelacjami. Czterech kolejnych posłów złożyło ponad 400 interpelacji: Zbigniew Girzyński (PiS), Anna Nemś (PO), Henryk Kmiecik (RP) i Józef Lassota(PO).Z kolei ponad stu posłów złożyło po 10 lub mniej interpelacji. Najmniej, pojednej – m.in. Radosław Sikorski, Joanna Kluzik-Rostkowska, Magdalena Kochan, Stefan Niesiołowski (wszyscy z PO), a także posłowie PSL Marek Sawicki, Józef Zych i Genowefa Tokarska.Ani jednej interpelacji nie zgłosili premier Donald Tusk i szef PiS Jarosław Kaczyński. Szef SLD Leszek Miller zgłosił ich 28, Janusz Palikot – 18, a Janusz Piechociński – 2.Łącznie w bieżącej kadencji Sejmu, czyli od listopada 2011 r., posłowiezłożyli ponad 20 tys. interpelacji.Interpelacja to formalne pytanie, jakie poseł kieruje do premiera lubministra za pośrednictwem marszałka Sejmu. Jak precyzuje regulamin Sejmu,interpelacja powinna dotyczyć spraw o „zasadniczym charakterze” i odnoszących się do problemów związanych z polityką państwa.„Interpelacja powinna zawierać krótkie przedstawienie stanu faktycznegobędącego jej przedmiotem oraz wynikające zeń pytania oraz powinna byćskierowana zgodnie z właściwością interpelowanego” – czytamy w regulaminie.Prezydium Sejmu nie nadaje biegu interpelacjom, które nie spełniły tychwymogów. Odpowiedź na interpelację jest udzielana w formie pisemnej w ciągu 3 tygodni.",,
„Nie pozwólcie uśpić się wynikom sondaży”. Kaczyński napisał list do członków PiS i wyborców,"„13 października Polska i Polacy staną przed zasadniczym wyborem. Będziemy wówczas decydowali, czy przez najbliższe 4 lata będziemy żyli w Polsce Plus, czy w Polsce Minus. (…) Każdy głos jest ważny. Jeśli wszyscy pójdziemy do urn – to zwyciężymy!” – pisze prezes PiS Jarosław Kaczyński w liście do członków i sympatyków partii oraz wyborców. Polityk apeluje o przekonywanie do głosowania rodziny, znajomych, sąsiadów aż do samego końca kampanii wyborczej.","Mianem Polski Plus określa Kaczyński obóz Zjednoczonej Prawicy, będący „naszą rodzimą wersją państwa dobrobytu”, troszczącą się, by wszyscy obywatele mieli godziwe życie i te same warunki życiowego startu. B„To Polska, która dąży do tego, by w niezbyt odległej przyszłości Polacy mogli cieszyć się takim samym poziomem i jakością życia, jakie będą wówczas udziałem mieszkańców najzamożniejszych krajów europejskich” – pisze Kaczyński. Jak dodaje, Polska Plus jest państwem solidarnym, sprawiedliwym, walczącym z patologiami, czyli „nie godzącym się na to, by Rzeczpospolita była silna wobec słabych i słaba wobec silnych”. Polska Plus ma być również państwem kierującym się racją stanu, walczącym o polski interes narodowy, chlubiącym się swoim dziedzictwem historycznym i religijnym. „Słowem – to Polska, która daje nadzieję!”– pisze prezes PiS. Polską Minus nazywa Kaczyński taką wizję państwa, w którym naczelnym celem rządzących nie jest wzmacnianie go i poprawa życia obywateli, a władza sama w sobie. „W takiej Polsce nie dba się o dobro wspólne, o interes ogółu obywateli, tylko o interesy wybranych środowisk i grup społecznych” – opisuje lider PiS. Jego zdaniem Polska Minus to taka Polska, gdzie Polacy są dzieleni na lepszych i gorszych, gdzie „osłabia się spójność społeczną”, „poddaje się Polaków pedagogice wstydu”. Jak pisze, „nie ma w tym świecie miejsca na tradycyjne wartości, na naszą podmiotowość, za to tworzy się przestrzeń dla antywartości i nihilizmu”. Polska Minus to – zdaniem Kaczyńskiego – taka Polska, która „odbiera nadzieję”.„Tak więc stawka tegorocznych wyborów do Sejmu i Senatu jest niezwykle wysoka. Jest nią dalszy rozwój naszej Ojczyzny oraz coraz lepsze życie polskich rodzin (…) Nic nie jest jeszcze przesądzone. Co prawda Prawo i Sprawiedliwość prowadzi w sondażach, ale to nie one dają wyborcze zwycięstwo. Wygrywają ci, na których wyborcy oddają najwięcej głosów” – pisze, dodając, że głosy zdobywa się dzięki mobilizacji i wytrwałej pracy oraz uczestniczenie w samych wyborach. Pożądany wynik, czyli taki, który zapewni Zjednoczonej Prawicy większość bezwzględną, wymagać ma wytężonej pracy. „Pozwolę sobie powtórzyć to, o czym ciągle mówię na kampanijnym szlaku. Jeden głos może zaważyć na tym, kto zostanie posłem, a od tysiąca głosów może zależeć to, czy będziemy mieli w Sejmie większość” – pisze Kaczyński. Prezes PiS nawołuje do wsparcia kandydatów partii na co dzień: „Przekonujmy członków naszych rodzin, znajomych, sąsiadów do programu PiS. Namawiajmy ich do wzięcia udziału w wyborach i głosowania na Prawo i Sprawiedliwość. Starajmy się z naszym przesłaniem dotrzeć do każdego”. Kaczyński apeluje również o to, by członkowie i sympatycy PiS „nie pozwolili uśpić się wynikom sondaży”. „Nieobecni, jak wiemy, nie mają racji. Dlatego weźcie Państwo sprawy w swoje ręce, pójdźcie do urn wyborczych, namówcie do tego swoich sąsiadów i oddajcie głosy na kandydatów Prawa i Sprawiedliwości startujących w wyborach zarówno do Sejmu jak i do Senatu, bo te ostatnie są także bardzo ważne” – napisał Kaczyński.Lider PiS apeluje też, by mobilizację utrzymać do końca kampanii, kończącej się o północy w piątek 11 października. „Każdy głos jest ważny. Jeśli wszyscy pójdziemy do urn – to zwyciężymy!” – kończy Kaczyński.",,
ONZ wzywa Rosję do wycofania sił zbrojnych z Krymu,"Zgromadzenie Ogólne ONZ przyjęło rezolucję wzywającą Rosję do wycofania sił zbrojnych z Krymu i zaprzestania okupacji terytorium Ukrainy. Opowiedziało się za tym 63 krajów, przeciwnych było 19, a 66 wstrzymało się od głosu.","Zgromadzenie Ogólne potępiło wzrastającą obecność wojskową Rosji w rejonie Morza Czarnego i Morza Azowskiego, zakłócanie rejsów statków handlowych, a także budowę mostu nad Cieśniną Kerczeńską.Dokument odzwierciedla głębokie zaniepokojenie militaryzacją Krymu przez Federację Rosyjską. Powołując się na doniesienia o kontynuowaniu destabilizacji poprzez transfer broni na terytorium Ukrainy, apeluje, by Moskwa zaprzestała takiej działalności.Projekt rezolucji „Problem militaryzacji Autonomicznej Republiki Krymu i miasta Sewastopol na Ukrainie, a także części Morza Czarnego i Morza Azowskiego”, przedstawił stały przedstawiciel Ukrainy przy ONZ Wołodymyr Jelczenko. Dyplomata wskazał, że Rosja od roku 2014 stopniowo militaryzuje Półwysep Krymski.DestabilizacjaWedług ambasadora Rosja gromadzi tam destabilizujące systemy uzbrojenia, w tym samoloty, pociski zdolne do przenoszenia broni jądrowej oraz amunicję. Stacjonuje tam też rosyjski personel wojskowy. – Taka działalność ma daleko idące konsekwencje dla bezpieczeństwa nie tylko w regionie Morza Czarnego, ale w całej Europie Południowej, a także w Afryce Północnej i na Bliskim Wschodzie – ocenił Jelczenko, wzywając społeczność międzynarodową do odpowiedniej reakcji. Reprezentant delegatury Unii Europejskiej przy ONZ Guillaume Dabouis podkreślił w swoim wystąpieniu, że Unia nie uznaje nielegalnej aneksji Krymu i miasta Sewastopol przez Federację Rosyjską. Potępił to jako naruszenie prawa międzynarodowego.",,
RB ONZ odrzuciła rosyjską rezolucję. Moskwę poparły dwa kraje,"Rada Bezpieczeństwa ONZ nie przyjęła w sobotę przygotowanej przez Rosję rezolucji potępiającej bombardowania przeprowadzone w Syrii.    Według Moskwy atak USA, Wielkiej Brytanii i Francji był „agresją wobec Syrii (...) naruszającej prawo międzynarodowe i Kartę Narodów Zjednoczonych”. Rosję poparły jedynie Chiny i Boliwia.","Osiem państw było przeciw rosyjskiej rezolucji, a cztery wstrzymały się od głosu. Do przyjęcia rezolucji potrzebna jest zgoda co najmniej dziewięciu państw w liczącej 15 członków Radzie Bezpieczeństwa ONZ oraz brak weta ze strony stałych członków Rady – Rosji, Chin, Francji, Wielkiej Brytanii i USA. Liczący pięć akapitów odrzucony dokument wyrażał „ogromne zaniepokojenie” z powodu „agresji” wobec suwerennego państwa. Rosja jest sojuszniczką prezydenta Syrii Baszara al-Asada i wspiera go militarnie.  Francuski ambasador przy ONZ Francois Delattre zapowiedział, że jego kraj wraz z Wielką Brytanią i USA wkrótce złoży nowy projekt rezolucji, aby „wyjść z syryjskiego impasu”. Według przywoływanego przez AFP źródła we francuskiej dyplomacji w rezolucji proponuje się utworzenie mechanizmu do badania przypadków użycia broni chemicznej, zapewnienie nieograniczonego dostępu do pomocy humanitarnej oraz wznowienie syryjskich rozmów pokojowych prowadzonych w Genewie pod auspicjami ONZ.",,
Amerykanie szpiegowali prezydenta Francji,"Potwierdziły się dotychczasowe podejrzenia. Przedstawiciel francuskiego wywiadu DGSE przyznał, że Stany Zjednoczone szpiegowały w 2012 roku siedzibę francuskiej głowy państwa, Pałac Elizejski – pisze dziennik „Le Monde”.","Bernard Barbier, dyrektor ds. techniki w DGSE w latach 2006-14, zdradził podczas spotkania ze studentami jednej z uczelni w czerwcu, że Amerykanie przeprowadzali cyberataki.Wiadomo, że pomiędzy dwiema turami wyborów prezydenckich w 2012 roku francuskie służby wykryły włamania do komputerów ówczesnego ubiegającego się o reelekcję prezydenta Nicolasa Sarkozy'ego oraz jego współpracowników.WskazówkiEksperci odkryli, że użyto złośliwego oprogramowania, podobnego do zastosowanego w 2010 roku w cyberataku na komputery Komisji Europejskiej. Wówczas uważano, że mogli za tym stać tylko Amerykanie albo Rosjanie.– W 2012 roku mieliśmy więcej środków i możliwości technicznych, by pracować nad metadanymi. Doszedłem do wniosku, że mogły to być tylko Stany Zjednoczone – uściślił Barbier.Urzędnik francuskiego wywiadu został wysłany przez następnego prezydenta Francoisa Hollande’a do USA, żeby „obsztorcować” szefów amerykański wywiad. – Nastąpiło to 12 kwietnia 2013 roku i był to naprawdę wielki moment mojej kariery zawodowej – wspominał.",,
"„Kasta ma się dobrze”. Przedsiębiorca w nierównej walce z prokurator, która została sędzią","Mirosław Gawlas, przedsiębiorca z Bielska-Białej, sprowadzał samochody z zagranicy, handlował częściami do aut i złotem. Jak mówi, jednego dnia z człowieka zamożnego stał się bankrutem. Na polecenie prokurator Doroty Lenarczyk z prokuratury w Żywcu przeszukano mieszkanie jego żony. Zabezpieczono dużą ilość złota i około 50 tys. dolarów gotówki. Mężczyzna trafił do aresztu. Gdy wyszedł, okazało się, że zabezpieczone kosztowności „przepadły”, bo „ktoś włamał się do sądu”.","Jak relacjonuje pan Mirosław, w czasie przeprowadzenia czynności w mieszkaniu jego żony policjanci nie dysponowali żadnym postanowieniem, a zostało ono wydane dopiero 3 dni po tych wydarzeniach.  Z jakiego powodu? – Aby zataić, że prokurator Lenarczuk brała jakikolwiek udział w tych czynnościach i zataić udział jej męża Janusza Lenarczyka, jako funkcjonariusza policji przeprowadzającego te czynności – twierdzi bielski przedsiębiorca.  Mirosław Lenarczyk trafił następnie do aresztu, jak uznał później sąd – bezprawnie. Mimo to, spędził tam długie miesiące jako osoba „szczególnie niebezpieczna”. Na świadkach miano wymuszać zeznania przeciwko panu Mirosławowi.  Gdy w końcu wyszedł z aresztu, zaczął domagać się zwrotu zabezpieczonych pieniędzy i złota. Z protokołów wynikało, że znajdują się w sądzie. – Okazało się, że ktoś „włamał się do sądu” i skradł zabezpieczone pieniądze, a z parkingu policyjnego – zabezpieczone samochody – opowiada pan Mirosław.",,
„Warto by dołączyło do nas SLD”,"– Żeby mieć pewność zwycięstwa, tego że dla Platformy i dla PiS-u powstanie poważna alternatywa, warto byłoby, żeby dołączyło do nas SLD – apelował do Leszka Millera Janusz Palikot, który był gościem TVP Info. Przewodniczy SLD nie wyraził zgody na przyłączenie się do inicjatywy wspólnej centrolewicowej listy do europarlamentu.","Były prezydent Aleksander Kwaśniewski, który wraca do polityki, razem z Januszem Palikotem i Markiem Siwcem zapowiedzieli powstanie nowej listy centrolewicy, która za półtora roku wystartuje w wyborach do europarlamentu. Szef Ruchu Palikota przyznaje, że to co stało się wczoraj, to przełom dla lewicy w Polsce. Choć w tworzenie wspólnych list do Parlamentu Europejskiego zaangażuje się wiele organizacji i osób związanych z lewicą, to Palikot apeluje do polityków SLD, aby Ci jeszcze raz przemyśleli możliwość współpracy i włączyli się do wspólnego projektu. – Żeby mieć pewność zwycięstwa, tzn. pewność, że dla Platformy i dla PiS-u powstaje poważna alternatywa dająca szansę nie tylko w wyborach do Parlamentu Europejskiego, ale także w późniejszych wyborach samorządowych i parlamentarnych, warto byłoby, żeby na tej liście znalazło się także SLD – podkreślił na antenie TVP Info szef Ruchu Palikota. – Ja sobie zdaję sprawę z tego, że to nie jest łatwe. Ambicje i upór Millera mogą spowodować, że ostatecznie będą dwie listy. Jeśli jednak dojdzie do takiej sytuacji, to może będzie tak, jak z PO i PiS z 2005 roku – dwie partie współpracując, ale nie jednocząc się, zmienią polska scenę polityczną  – dywagował Palikot.",,
"„Nasza ławka jest tak długa, że po kandydatów sięga nawet PiS”","– Platforma Obywatelska akurat nigdy nie miała problemu z kandydatami, nasza ławka jest naprawdę długa – mówiła w programie „Gość poranka” Marzena Okła-Drewnowicz z Platformy Obywatelskiej. W taki sposób  odniosła się do doniesień „Rzeczpospolitej”, która informuje, że PO ma problem ze znalezieniem kandydata na premiera w głosowaniu nad wotum nieufności dla rządu Beaty Szydło.","– Platforma Obywatelska akurat nigdy nie miała problemu z kandydatami, nasza ławka jest naprawdę długa – mówiła Marzena Okła-Drewnowicz. – Była długa do tego stopnia, że rząd Prawa i Sprawiedliwości proponując kandydata na funkcję przewodniczącego Rady Europejskiej sięgnął po kandydata, który był członkiem Platformy Obywatelskiej – dodała.  To bezpośrednie nawiązanie do artykułu, który w czwartek pojawił się na łamach „Rzeczpospolitej”. Dziennik donosi, że Grzegorz Schetyna „robi co może, żeby nie zostać kandydatem”.",,
Majątki trzech posłów pod lupą CBA,"Centralne Biuro Antykorupcyjne skierowało do marszałka Sejmu Bronisława Komorowskiego pismo, w którym zwraca uwagę na nieścisłości w oświadczeniach majątkowych trzech posłów: Andrzeja Adamczyka (PiS), Stanisława Huskowskiego (PO) i Jana Łopaty (PSL) – ustalił portal tvp.info.","Pismo trafiło do marszałka w połowie grudnia ubiegłego roku. Bronisław Komorowski przekazał je sejmowej Komisji Etyki Poselskiej, która zajmuje się badaniem oświadczeń majątkowych parlamentarzystów. – Potwierdzam, że takie pismo do nas trafiło, ale nie mogę ujawnić jego treści ze względu na obowiązującą mnie tajemnicę – mówi Izabela Jaruga-Nowacka, szefowa komisji z klubu poselskiego Lewica. Z ustaleń portalu tvp.info wynika, że CBA zwraca w piśmie do marszałka uwagę na nieścisłości pojawiające się w oświadczeniach trzech parlamentarzystów składanych w latach 2004-2009. Chodzi m.in. o to, że poseł Huskowski w jednym z oświadczeń miał nie podać dochodów osiąganych przez żonę. „Zwracam się do pana Marszałka z uprzejmą prośbą o rozważenie możliwości podjęcia działań zmierzających do wyjaśnienia oraz skorygowania nieprawidłowości i niezgodności” – brzmi treść pisma. Komisja już zdecydowała, że jej członkowie spotkają się indywidualne z posłami wskazanymi przez CBA. – Centralne Biuro Antykorupcyjne sprawdza oświadczenia majątkowe różnych osób. Wynika to z jego ustawowych obowiązków – mówi rzecznik CBA Jacek Dobrzyński.  – W przypadku oświadczeń majątkowych tych trzech posłów chodzi o drobne nieścisłości, w przeciwnym przypadku skierowalibyśmy sprawę do prokuratury – dodaje. Andrzej Adamczyk, Stanisław Huskowski i Jana Łopata twierdzą, że nic nie wiedzą o liście CBA do marszałka Sejmu. Utrzymują też, że CBA nie wzywało ich do wyjaśnienia sprawy nieścisłości w oświadczeniach majątkowych. – Szkoda, że o tym, iż takie pismo istnieje, dowiaduję się od dziennikarzy portalu tvp.info, a nie od CBA. Ale cóż, może taki ta służba ma regulamin – komentuje poseł Łopata.",,
Zakochani byli w siódmym niebie. Papież udzielił im ślubu w... samolocie,"Papież Franciszek udzielił ślubu stewardesie i stewardowi samolotu, którym podróżuje podczas pielgrzymki do Chile. Para, złączona przed laty kontraktem cywilnym, poprosiła o błogosławieństwo.","Do rozmowy, której skutkiem była podniebna ceremonia kościelna, doszło na pokładzie samolotu. Franciszek, pielgrzymujący do Chile, udawał się nim z Santiago do położonego na północy  miasta Iquique.  Obsługująca go para – stewardesa i steward, opowiedzieli papieżowi, że zawarli przed laty kontrakt cywilny, a do ceremonii kościelnej nie doszło, bo ich kościół parafialny w Santiago zniszczyło w 2010 roku trzęsienie ziemi.",,
„Financial Times” o Putinie: To przeinaczanie faktów,Bronienie przez prezydenta Rosji Władimira Putina paktu Ribbentrop-Mołotow jest niebezpiecznym przeinaczaniem faktów – pisze publicysta brytyjskiego dziennika „Financial Times” Tony Barber.,"Przypomina, że w 1987 r. Związek Sowiecki i Polska podjęły bezprecedensowy krok w postaci powołania wspólnej komisji do badania „białych plam” w ich historii. Wprawdzie odbywało się to pod kontrolą komunistycznych władz obu państw, niemniej było to pierwsze uznanie, że nie tylko same wydarzenia, ale i dekady kłamstw i przemilczeń podważają zaufanie między nimi.   „Po ponad 30 latach manipulowanie historią dla celów politycznych powraca z nawiązką” – pisze Barber, nawiązując do wypowiedzi Putina z końca grudnia 2019 r. Prezydent Rosji bronił nazistowsko-sowieckiego paktu z sierpnia 1939 roku, a jako przyczynę wybuchu drugiej wojny światowej wskazywał rzekomą zmowę między Adolfem Hitlerem a rządami europejskimi, w tym polskim. „Istnieje jednak szerszy kontekst walki za pomocą historii przez Putina. Po pierwsze, w związku ze zbliżającą się w maju 75. rocznicą zakończenia europejskiej części drugiej wojny światowej, Putin nie chce, aby cokolwiek zepsuło obchody sowieckiego zwycięstwa. Od czasu przejścia na bardziej autorytarny styl rządów i bardziej wojowniczą politykę zagraniczną triumf 1945 r. stał się fundamentem legitymizacji jego reżimu” – pisze publicysta „FT”.   „Po drugie, Rosja jest zaniepokojona wpływem mówienia prawdy historycznej na stabilność systemów politycznych, zwłaszcza tych, które ograniczają wolność. Za czasów Michaiła Gorbaczowa, ostatniego przywódcy sowieckiego, a następnie Borysa Jelcyna, pierwszego prezydenta odrodzonego państwa rosyjskiego, Kreml uczciwie uznał ponure epizody historii XX wieku. Odwaga Gorbaczowa zdyskredytowała jednak ideologię, która leżała u podstaw państwa sowieckiego, w efekcie czego upadło ono niecałe siedem lat po objęciu przez niego władzy. Jest to lekcja, której nauczyli się dzisiejsi chińscy przywódcy, a także Putin” – podkreśla Barber.   Przypomina on, że za czasów Gorbaczowa sowieckie władze potępiły park Ribbentrop-Mołotow, który otwierał drogę do sowieckiej agresji na Polskę, wzięły odpowiedzialność za zbrodnię w Katyniu, a także uznały niewłaściwość interwencji w Czechosłowacji w 1968 r. „Pozwalając na ujawnienie gorzkiej prawdy, Moskwa utorowała drogę państwom Europy Środkowej i Wschodniej do odzyskania zarówno ich narodowych historii, jak i niezależności po zimnej wojnie. Z tego powodu państwa te są, co zrozumiałe, zaniepokojone ostatnimi wysiłkami propagandystów Putina, by napisać na nowo historię nazistowsko-sowieckiego paktu, Katynia i Praskiej Wiosny” – pisze.  Trzecim aspektem, na który wskazuje jest to, że Rosjanie i mieszkańcy państw Europy Środkowo-Wschodniej naprawdę mają inne spojrzenie na historię XX wieku. Pokazuje to np. sondaż Centrum Lewady, z którego wynika, że 45 proc. Rosjan całkowicie lub częściowo aprobuje pakt Ribbentrop-Mołotow jak również rozbieżności widoczne podczas prac Polsko-Rosyjskiej Grupy do Spraw Trudnych.   „Nawet to (prace Grupy – red.) było warte zachodu, ponieważ pozwoliło każdej ze stron lepiej zrozumieć punkt widzenia drugiej strony. Badania historyczne, które służą takiemu celowi, zasługują na uznanie. Ale kłamstwa i wypaczenia w imię władzy państwowej muszą być, pokolenie po pokoleniu, demaskowane i pokazywane, czym są” – podkreśla Barber.",,
Kidawa-Błońska: Nasze państwo coraz bardziej przypomina kraje Ameryki Łacińskiej,"– Nasze państwo coraz bardziej przypomina kraje Ameryki Łacińskiej, a nie demokrację europejską; to prędzej czy później musi skończyć się katastrofą, nie wolno nam się do tego przyzwyczajać – powiedziała w sobotę w Krakowie kandydatka Koalicji Obywatelskiej na premiera Małgorzata Kidawa-Błońska.","Kidawa-Błońska podkreśliła, że w Polsce za rządów PiS „afer jest mnóstwo, że aż trudno je spamiętać, a bezczelność i arogancja wylewają się z ekranów każdego dnia”. – Afera Srebrnej, hejterzy w ministerstwie sprawiedliwości, szumidła w Komisji Nadzoru Bankowego, latający marszałek, SKOK-i, działki kościelne premiera – to bardzo dużo, rośnie kasta nietykalnych, do której należą coraz bardziej podejrzane postacie, a publiczne pieniądze stają się niestety partyjne – wyliczała.Według niej doszło do tego, że „nienawiść, kłamstwo, opluwanie, to dla niektórych codzienne narzędzia pracy, a nagrody przywileje, miejsca pracy dla rodziny i znajomych, ten cały nepotyzm – to wszystko ponoć im się należy i nie ma o czym mówić”.– Nasze państwo coraz bardziej przypomina kraje Ameryki Łacińskiej, a nie demokrację europejską. Czasami mam wrażenie, jakby ekipa oszustów napadła na bank i tylko co jakiś czas wysypywała trochę pieniędzy przez okno, by odwrócić uwagę i zyskać trochę na czasie. Na dłuższą metę żadne państwo tego nie wytrzyma; to prędzej czy później musi skończyć się katastrofą, nie wolno nam się do tego przyzwyczajać, nie wolno nam porzucić marzeń o pięknej, silnej i uczciwej Polsce – mówiła Kidawa-Błońska. Jak podkreśliła, „nie można tak machnąć ręką na Rzeczpospolitą”. – I przyrzekam wam, że ja się nie poddam. I liczę, i wzywam was, że staniecie ze mną. Walczymy o nasze marzenia, o marzenia naszych dzieci, o naszą najjaśniejszą Rzeczpospolitą, jeszcze nie jest za późno. Musimy wygrać, a razem na pewno wygramy – powiedziała.Zapewniła też, że program 500 plus zostanie utrzymany i nikt też nie podniesie wieku emerytalnego. – Nic, co dane, nie będzie odebrane, gwarantuję to – oświadczyła. Mówiąc o sprawach gospodarczych, wskazała, że „człowieka pracy i jego zarobki stawiamy na pierwszym miejscu”. – niech wreszcie ludzie zaczną porządnie zarabiać. To będzie nasz priorytet – zaznaczyła. Dodała, że sprawujący władzę obiecują podniesienie płacy minimalnej. – Jakże łatwo jest dać coś, wyciągając pieniądze z cudzej kieszeni – oceniła. ZapaśćKandydatka KO na premiera przekonywała również, że w Krakowie – „w miejscu dawnej polskiej chwały najlepiej widać dzisiejszą zapaść”, do której – według niej – doprowadziły rządy PiS. – Zawsze na tle wielkości wyraźna jest małość, na tle honoru – bezwstydność, na tle prawdy – kłamstwo. Różnica pomiędzy Polską naszych marzeń a Polską obecnie rządzących jest taka sama, jak między siedzibą królów polskich a słynną już niestety kamienicą prezesa NIK – oceniła wicemarszałek Sejmu.Jak dodała, „obie ze sobą sąsiadują, ale dzieli je wielka symboliczna przepaść”. – To przepaść między Polską naszych marzeń a tym, co widzimy na co dzień. My pragniemy Polski uczciwej, w której uczciwość i prawo są na pierwszym miejscu, tymczasem mamy podejrzany hotel na godziny, oszustwa podatkowe i bezczelne okradanie państwa – mówiła Kidawa-Błońska.– Widzimy obwieszonych złotem gangsterów, którzy są za pan brat z prezesem NIK, siedzą w domu schadzek, czują się bezkarni, a za chwilę ich kumpel będzie kontrolował Polaków i mówił czy działają zgodnie z prawem. To jest taka nasza dzisiejsza rzeczywistość – dodała posłanka PO.",,
"„Ten, kto obraża żołnierzy wyklętych, okrywa się wieczną hańbą”. Przemówienie prezydenta","– Niech nikt już nie śmie nigdy w jakikolwiek sposób obrazić tamtych ludzi. Ten, kto to robi, okrywa się wieczną hańbą. Mam nadzieję, że Polska będzie zawsze o tym pamiętała – mówił prezydent Andrzej Duda podczas uroczystej zmiany posterunku honorowego przed Grobem Nieznanego Żołnierza w Warszawie z okazji Narodowego Dnia Pamięci Żołnierzy Wyklętych.","Podczas wystąpienia Andrzej Duda przytoczył treść ostatniego grypsu ppłk. Łukasza Cieplińskiego, z warszawskiego więzienia przy ul. Rakowieckiej. Oficer pisał przed śmiercią: „Nazywają mnie bandytą, ale to wkrótce musi się zmienić”. – Zmieniło się, Panie Pułkowniku, ale czekać trzeba było ponad 40 lat – podkreślił prezydent.  1 marca 1951 r. więzienny kat strzałem w tył głowy zamordował przy Ścianie Śmierci w więzieniu przy ul. Rakowieckiej  członków IV Zarządu Głównego Zrzeszenia „Wolność i Niezawisłość”. W następującej kolejności zginęli wtedy: o godz. 20 – ppłk Łukasz Ciepliński „Pług”, 20.05 – kpt Józef Batory „Argus”, 20.15 – por. Karol Chmiel „Grom”, 20.20 – mjr Mieczysław Kawalec „Iza”, 20.25 – mjr Adam Lazarowicz „Klamra”, 20.35 – kpt Franciszek Błażej „Tadeusz”, 20.45 – kpt Józef Rzepka „Krzysztof”. – To dzięki wam, dzięki waszej odwadze, dzięki waszej upartości, niezłomności, bohaterstwu, cierpieniu, śmierci, dzięki waszym najbliższym, którzy poniewierani, poniżani, niszczeni, wyrzucani z pracy, ze szkoły zawsze z dumą myśleli o was (...) to m.in. dzięki waszej walce w narodzie była wciąż siła, by zwyciężyć. Przeniesione zostało wasze marzenie o wolnej, niepodległej i suwerennej Polsce, dla której przelewaliście krew – kontynuował prezydent. – I jest – wolna, suwerenna, niepodległa. Pochyla przed wami z czcią głowę i przytula was do swojego serca jako swoje najlepsze dzieci. Dziś składamy hołd i krzyczymy: zawsze będziemy pamiętać! Mam nadzieję, że już każde następne pokolenie w wolnej, niepodległej i suwerennej Polsce będzie oddawało cześć żołnierzom niezłomnym – zaapelował Andrzej  Duda.",,
Niemcy tak szybko nie odejdą od atomu. Ideologia przegrywa z rzeczywistością,"Nasi zachodni sąsiedzi mieli do 2022 r. zamknąć wszystkie elektrownie atomowe. Wiele wskazuje jednak na to, że nie uda im się sprostać tym planom. Bez energii jądrowej nie wypełnią bowiem swoich klimatycznych zobowiązań. Nie uda im się też przeprowadzić dekarbonizacji gospodarki, co staje się nad Łabą, wraz ze wzrostem popularności Zielonych, jednym z najważniejszych postulatów politycznych.","Po katastrofie w Fukushimie w 2011 r. Niemcy postanowili, że do 2022 r. nie będą już korzystać z atomu. Od tej pory w jeszcze większym stopniu niż do tej pory zaczęli inwestować w odnawialne źródła energii (OZE). Ideałem miało być oparcie się na zielonej energii. Dziś jednak, chociaż na ten cel wydaje się ogromne kwoty, okazuje się, że Niemcy nie są wcale tak „zielone”, jakby życzyli sobie ich mieszkańcy i są wciąż liderem w zużyciu węgla. Chociaż celem naszych zachodnich sąsiadów – w ramach transformacji energetycznej – Energiewende – jest, by do 2038 r. zamknąć wszystkie kopalnie „czarnego złota”, to jednak wciąż nie wychodzi to poza strefę planów. Władze w Berlinie chcą bowiem w tym samym czasie przeprowadzić dwa procesy – odejść od atomu i od węgla. W ich przypadku widać, jak ambicje, często podyktowane ideologią „zielonej religii”, przegrywają z rzeczywistymi potrzebami gospodarki. „Każdy, kto opowiada się za niskoemisyjnym wytwarzaniem energii i jednocześnie chce zagwarantować bezpieczeństwo dostaw energii, nie będzie w stanie uniknąć energii jądrowej. Pod względem ochrony klimatu atom jest najczystszym sposobem wytwarzania prądu” – cytuje Klausa-Petera Willscha, eksperta ds. energii partii CDU, tabloid Bild. Wiele wskazuje na to, że Niemcy będą musieli zrewidować swoje plany co do energetyki jądrowej i przygotować się na jej dłuższe wykorzystywanie. Bardzo duży wpływ zarówno na kwestie związane z atomem, jak i węglem będą miały przewidziane na 1 września wybory we wschodnich landach – w Saksonii i Brandenburgii. Dwa z trzech największych regionów górniczych w Niemczech znajdują się właśnie w tych krajach związkowych i to właśnie tam działają cztery z dziesięciu najbardziej emisyjnych elektrowni w Europie. Z drugiej strony jednak na terenach zachodnich Niemiec w siłę rosną Zieloni, których programy ekologiczne, w tym i energetyczne, w coraz większym stopniu wpływają na programy także CDU/CSU i SPD. Ugrupowanie to domaga się jak najszybszej i nieodwracalnej dekarbonizacji kraju. Zieloni chcą również zamknięcia elektrowni atomowych mimo tego, że Międzyrządowy Panel ds. Zmian Klimatu (IPCC), działający pod egidą ONZ, uznaje to źródło za praktycznie niezbędna do walki ze skutkami zmian klimatycznych. Jest ono również opłacalne pod względem finansowym. „Przy uwzględnieniu kosztów kapitałowych (poziom 3 proc.) i kosztów sieciowych, mediana kosztu energii elektrycznej wytworzonej w całym okresie życia elektrowni wynosi: z elektrowni jądrowej około 53 USD/MWh, a z wiatraków na morzu 175 USD/MWh (przy 30-proc. udziale danego źródła w miksie)” – podaje polskie Ministerstwo Energii, przytaczając wyliczenia raportu Organizacji Współpracy Gospodarczej i Rozwoju (OECD).  Ekspert energetyczny Jakub Wiech zwraca uwagę, przywołując niedawno opublikowany raport niemieckiego Deutsches Institut für Wirtschaftsforschung (DIW), w którym pisano o nieopłacalności energetyki jądrowej, że w Niemczech rocznie z kieszeni obywateli wyciągane jest ponad 20 mld euro, które trafiają do sektora źródeł odnawialnych. W 2022 r. łączne koszty wspierania OZE w RFN osiągną poziom 680 mld euro – mówił o tym niemiecki minister gospodarki Peter Altmaier. Za taką kwotę można – jak wylicza ekspert Energetyka24.pl - postawić 61 elektrowni jądrowych Olkiluoto-3, która w raporcie uchodzi za wybitnie drogą (kosztującą ok. 11 mld euro). Wbrew przewidywaniom raportu DIW nic nie wskazuje na to, by energetyka jądrowa stała się w najbliższych dziesięcioleciach marginalnym źródłem pozyskiwania energii. Obecnie na świecie budowane są 54 reaktory jądrowe. Powstają i będą one powstawać też w Europie – także w otoczeniu samych Niemiec. Energetyczni eksperci nie ukrywają, że Berlin naciska na unijne instytucje, by wyłączyć tę gałąź energetyczną z dofinansowań. Jest to polityka niebezpieczna dla polskiej wizji rozwoju energetyki, w której znalazło się miejsce dla budowy – przy współpracy z Amerykanami – elektrowni atomowej – jednej lub dwóch. Sekretarz stanu w KPRM, pełnomocnik rządu ds. strategicznej infrastruktury energetycznej Piotr Naimski, ocenia, że w 2040-2045 r. około 20 proc. zapotrzebowania czy produkcji energii w Polsce będzie pochodziło z atomu. Podkreślił przy tym, że pierwsza polska elektrownia atomowa planowana jest na 2033 r. i że w ciągu 20 lat powinniśmy zbudować sześć reaktorów. Przy okazji czerwcowej wizyty w Waszyngtonie prezydenta Andrzeja Dudy zostało podpisane Memorandum od Understanding (MoU) o współpracy w dziedzinie cywilnego wykorzystania energii jądrowej. Niemcy bezpośrednio nie wypowiadają się o planach polskiego rządu, ale ich polityka energetyczna wskazuje, że będą do nich nastawieni krytycznie. Na razie starają się swoje niedobory energetyczne – wynikające z odchodzenia od atomu i węgla – łatać większą produkcją OZE. To jednak nie przynosi pożądanych rezultatów. W pierwszym półroczu podłączono w tym kraju zaledwie 300 MW nowych mocy w energetyce wiatrowej, co jest zaskakująco niskim rezultatem w porównaniu do 2,4 tys. MW w zeszłym roku i 5,3 tys. dwa lata temu. Jednym z głównych powodów spowolnienia rozwoju farm wiatrowych jest sprzeciw lokalnych społeczeństw. W ramach walki z tymi inwestycjami często wchodzą one bowiem na drogę sądową. Dużo problemów kraj ten będzie miał również z rozbudową wielkich linii energetycznych, które będą prowadzić energię z morskich farm wiatrowych na Morzu Bałtyckim i Północnym do południowych landów, gdzie skoncentrowana jest większość przemysłu. Prezes Federalnej Agencji Sieci Jochen Homann zwraca uwagę, że prognozowane wytwarzanie wiatru na północy wynoszące nieco poniżej 160 terawatogodzin bardzo wyraźnie przekracza lokalne zużycie poniżej 100 terawatogodzin. Podkreśla on również, że nawet jeśli moc z fotowoltaiki podwoi się, co planowane jest do 2030 r., pokryje ona tylko około jednej szóstej prognozowanego zapotrzebowania na energię elektryczną. Niemcy mają też ambicje, by stać się hubem gazowym. Do tego potrzebują zaś nowego połączenia z Rosją, która oferuje Berlinowi tani gaz. Stąd brak jakichkolwiek zahamowań władz w Berlinie przed realizowanie wraz z Moskwą projektu Nord Stream 2. Pomimo sprzeciwów Polski i krajów Europy Środkowo-Wschodniej, krytyce płynącej ze strony USA, a nawet Komisji Europejskiej, Niemcy nic sobie robiły z tzw. solidarności energetycznej i wymuszały na unijnych instytucjach akceptację dla tej inicjatywy. Rosyjski gaz ma nie tylko pomóc niemieckiej gospodarce, ale ma również zapewnić temu krajowi dodatkowe środki poprzez dalszą sprzedaż tego surowca. Energiewende – której model Niemcy chcieliby zaaplikować reszcie Europy – okazuje się być sukcesem… ale przede wszystkim propagandowym. Rzeczywistość jednak szybko dała o sobie znać. Teraz nasi zachodni sąsiedzi muszą się nie lada gimnastykować, by zapewnić swojej gospodarce odpowiedni zastrzyk energii. Autor jest dziennikarzem Polskiego Radia",,
Supertajna handlowa umowa między USA i UE? Wikileaks daje 100 tys. euro za jej tekst,"Demaskatorski portal Wikileaks obiecał we wtorek 100 tys. euro osobie, która dostarczy kopię umowy TTIP (Transatlantyckie Partnerstwo w dziedzinie Handlu i Inwestycji) pomiędzy Unią Europejską, a USA.","W zbiórce pieniędzy na ten cel zobowiązał się uczestniczyć w ramach finansowania społecznościowego (crowdfundingu) m.in. były grecki minister finansów Janis Warufakis.„Tajemnica” otaczająca tę umowę negocjowaną pomiędzy Unią Europejską, a USA „jest zagrożeniem dla przyszłości europejskiej demokracji, TTIP będzie miało wpływ na życie wszystkich Europejczyków i wciągnie Europę w długotrwały konflikt z Azją. Nadszedł czas, aby położyć kres sekretom” – napisał w oświadczeniu założyciel Wikileaks Julian Assange.Brytyjska stylistka Vivienne Westwood i dziennikarz amerykański Glenn Greenwald także są wśród znanych osób w Europie i USA, które obiecały włączyć się w akcję crowfundingu.Po południu portal Wikileaks poinformował, że już zebrano 21 tys. euro. Strefa wolnego handlu między USA a UETraktat TTIP jest negocjowanym od 2013 roku porozumieniem handlowym, którego celem jest utworzenie strefy wolnego handlu między USA, a Unią Europejską. Porozumienie to wymaga ujednolicenia norm technicznych oraz usunięcia barier w handlu (ceł, różnic w regulacjach, ograniczeń w zakresie inwestycji itp.). Negocjacje w sprawie traktatu są objęte tajemnicą.Według europejskiej komisarz ds. handlu Cecilii Malmstroem negocjacje nad TTIP mają przyspieszyć jesienią. Jednak przeciwnicy tego porozumienia potępiają otaczającą negocjacje tajemnicę i uważają, że służyć ono będzie przede wszystkim interesom międzynarodowych koncernów.",,
Liban: zapowiedź utworzenia rządu w cieniu protestów i zamieszek,"Desygnowany na premiera Libanu Hasan Diab oświadczył w piątek, że zamierza utworzyć rząd w ciągu najbliższych 6 tygodni; zaprzeczył pogłoskom jakoby miał być „sterowany” przez szyicki Hezbollah.","Diab, libański wykładowca akademicki i były minister edukacji w latach 2011-2014, został w czwartek desygnowany na premiera przez prezydenta Libanu Michela Aouna. Uważa się, że swoją pozycję w polityce zawdzięcza poparciu Hezbollahu i jego sojuszników. – Poprzednim rządom w ciągu ostatnich 10 lat potrzeba było roku na sformowanie rządu, a ja będę dążyć do stworzenia rządu w ciągu najbliższych czterech, najdalej sześciu tygodni – powiedział Diab w wywiadzie dla „Deutsche Welle”.  W piątek na ulicach Bejrutu doszło do kolejnych zamieszek i starć z policją i wojskiem, tym razem wywołanych przez setki, przeważnie młodych, demonstrantów, którzy protestowali przeciwko desygnowaniu Diaba.  Demonstranci obrzucili żołnierzy kamieniami i racami, ci odpowiedzieli gazem łzawiącym. Na ulicach podpalano sterty opon samochodowych. Pomoc z Zachodu pod znakiem zapytaniaZdaniem analityków, Diab, wykładowca akademicki i były minister edukacji, najprawdopodobniej powoła gabinet bez udziału polityków proamerykańskich i sprzyjających sunnickiem krajom arabskim, co może skomplikować ubieganie się o pomoc finansową Zachodu.  Liban nie ma rządu od 29 października, gdy na fali gwałtownych protestów społecznych, prowadzonych przeciwko skorumpowaniu elity politycznej i doprowadzeniu przez nią do najgorszej od dziesięcioleci sytuacji gospodarczej kraju, do dymisji podał się sunnicki premier Saad Hariri.  17 października Libańczycy wyszli na ulice protestując przeciwko rządzącej elicie, w tym szalejącej drożyźnie i spadkowi wartości rodzimej waluty. Protestują też przeciwko planom wprowadzenia nowych podatków.  Demonstranci oskarżają rządzącą krajem elitę o „dojenie kraju” przy pomocy sieci powiązań towarzysko-biznesowych. Wskazują, że krajem rządzą ci sami ludzie od czasów wojny domowej z lat 1975-90.  Liban potrzebuje pilnie nowego rządu, który wyprowadziłby kraj z obecnego impasu politycznego i kryzysu gospodarczego. Zagraniczni kredytodawcy są gotowi pomóc krajowi ale tylko kiedy będzie on miał gabinet zdolny do rządzenia krajem i przeprowadzenia niezbędnych reform.",,
Miliardy dla Turcji. Katar wyciąga pomocną dłoń,"Katar obiecał, że zainwestuje w Turcji 15 mld dolarów. Rząd w Ankarze planuje wprowadzić te środki do banków i na rynki finansowe, żeby uspokoić kurs liry.","Pakiet inwestycyjny ogłoszono po spotkaniu w Ankarze emira Kataru szejka Tamima ibn Hamada as-Saniego z prezydentem Turcji Recepem Tayyipem Erdoganem. Decyzją emira Katar ma wesprzeć gospodarkę turecką różnymi „projektami gospodarczymi, inwestycjami i depozytami”.Turcji grozi zapaść gospodarcza w związku z gwałtownym spadkiem notowań liry oraz dwucyfrową inflacją. Spadek kursu liry jest m.in. pochodną obaw inwestorów o narastające napięcia między USA a Turcją, jak i o to, że prezydent Erdogan de facto ograniczył wszelką niezależność banku centralnego. Źródłem dodatkowych niepokojów jest niedawne mianowanie zięcia prezydenta Berata Albayraka ministrem finansów.",,
„Z Banderą i tego rodzaju demonstracjami Ukraina do Europy nigdy nie wejdzie”,"– Staramy się wspierać Ukrainę, wspieramy ją rzeczywiście gospodarczo, myślę, że najsilniejsze to wsparcie jest poprzez pracowników ukraińskich. Jednak rząd PiS rzeczywiście bardzo stanowczo tłumaczy przywódcom ukraińskim, że z Banderą i tego rodzaju demonstracjami Ukraina do Europy nigdy nie wejdzie – tak marsz ukraińskich nacjonalistów we Lwowie i relacje polsko-ukraińskie skomentował w programie „Minęła 8” europoseł PiS Zbigniew Kuźmiuk.","4 marca ulicami Lwowa przeszedł marsz ukraińskich nacjonalistów. Wznoszono na nim antypolskie hasła. Pochód zorganizowano w rocznicę śmierci Romana Szuchewycza – przywódcy Ukraińskiej Powstańczej Armii - zbrojnej formacji odpowiedzialnej m.in. za masowe mordy na polskiej ludności na Wołyniu i w Galicji.Uczestnicy marszu z pochodniami i czerwono-czarnymi flagami przeszli centralnymi ulicami Lwowa. Na transparencie, który był niesiony na czele kolumny demonstrantów, widniało hasło: „Miasto Lwów nie dla polskich panów”. Hasło to było też wielokrotnie skandowane przez uczestników pochodu.   Antypolską manifestację we Lwowie i relacje polsko-ukraińskie komentowali goście programu „Minęła 8”.– Chcemy mieć dobre relacje z Ukrainą. W Polsce w tej chwili pracuje wielu Ukraińców - są cenionymi pracownikami. Chcemy, żeby w Polsce było jak najwięcej Ukraińców, żeby tę pracę podejmowali. Korzystając z różnych usług, spotykamy się w różnym miejscu z dobrze pracującymi pracownikami. Taka sytuacja, jak ta pokazana ze Lwowa, w żaden sposób pewnie nie pomaga, nie buduje dobrej atmosfery, ale powinniśmy przede wszystkim starać się, żeby ta atmosfera między Polską a Ukrainą była jak najlepsza – powiedział poseł Platformy Obywatelskiej Zbigniew Konwiński. – Strategicznie, z punktu widzenia polskich dalekosiężnych interesów, demokratyczna, silna wolna Ukraina jest rozwiązaniem docelowym. Ale, niestety, mamy do czynienia z konfliktem zbrojnym na jej terenie - zaatakowała Rosja. Staramy się wspierać Ukrainę, aby ten konflikt zażegnać - wspieramy ją rzeczywiście gospodarczo - myślę, że najsilniejsze to wsparcie jest poprzez pracowników ukraińskich. Jednak rząd PiS rzeczywiście bardzo stanowczo tłumaczy przywódcom ukraińskim, że z Banderą i tego rodzaju demonstracjami Ukraina do Europy nigdy nie wejdzie. Marsz we Lwowie nadal traktuję jako incydent – skomentował europoseł PiS Zbigniew Kuźmiuk.  – Bardzo smutne obrazki. Rzeczywiście ta relacja mogłaby być lepsza. Uważam, że dyplomacja polska powinna zabiegać o jak najczęstszy dialog z Ukrainą, o rozmowę o historii, która jest trudna. Bo rzeczywiście wymagaliśmy, mówię o tym, że „Polacy wymagali ponad miarę” od ukraińskich pracowników - tak przynajmniej oni tłumaczą się, dlaczego nastąpiła rzeź wołyńska. Te relacje mamy bardzo trudne i wymagają one atencji – powiedział poseł Paweł Pudłowski z Nowoczesnej.         Antypolskie hasło odpowiedzią na nowelizację ustawy o IPN Kilkusetosobowy marsz zorganizowany był przez nacjonalistyczne organizacje, m.in. nacjonalistyczną partię Korpus Narodowy. Jej przewodniczący na obwód lwowski, Swiatosław Siryj, tłumaczył lokalnym mediom, że antypolskie hasło jest odpowiedzią na polską nowelizację ustawy o IPN. Podkreślał, że uczestnicy pochodu nie występują przeciw polskiemu narodowi, ale przeciw, jak się wyraził, populistycznym polskim władzom, które przyjęły nowe prawo. Dodał, że Lwów to banderowskie miasto i nikt nie będzie narzucał Ukraińcom, jakich bohaterów mają czcić.",,
Dni Piątka policzone? Polak ma trafić do Bundesligi,"Piękny sen dobiega końca – informują włoskie media. Po słabej rundzie jesiennej, Krzysztof Piątek zimą zmieni otoczenie. Wszystko wskazuje na to, że zostanie wypożyczony do jednego z klubów Bundesligi.","Jeszcze kilkanaście miesięcy temu jego nazwisko znali tylko wierni sympatycy Ekstraklasy. Jedną jesień i kilkanaście goli później, Krzysztof Piątek stał się międzynarodową marką. Za 23-letniego napastnika z Dzierżoniowa słynny Milan zapłacił w styczniu 35 milionów euro.Wejście miał niesamowite: zmiana trykotu Genoi na czarno-czerwone pasy nie zrobiła na nim większego wrażenia. Strzelał jak najęty, rozbijał rywali w pojedynkę, a fani zacierali ręce, że tak wybitnego napastnika sprowadzili za – niemalże, biorąc pod uwagę panujące realia – bezcen. Wszystko wskazywało na to, że Piątek to strzał w dziesiątkę.Niestety, im dalej w las... Końcówkę rundy wiosennej miał już słabszą, ale że sezon zakończył z 22 golami (więcej mieli tylko Duvan Zapata i Fabio Quagiarella), próżno było szukać „jedenastki roku” bez Polaka. Nikt go o nic nie obwiniał, nikt też nie wyobrażał sobie, żeby na „dziewiątce” kolejny sezon rozpoczynał ktoś inny.Piątek jednak zawiódł. Strzelił zaledwie cztery gole, w tym trzy z rzutów karnych, nie pomagał drużynie, a na tle wykwalifikowanych technicznie profesorów z Serie A wyglądał często jak student. W wielkim skrócie: odstawał, w wyniku czego coraz częściej siadał na ławce. Odsiecz ze SzwecjiO tym, że w nadchodzącej rundzie mógłby być do niej przyspawany, świadczy fakt, że władze Milanu ściągnęły z Los Angeles Zlatana Ibrahimovicia. Szwed ma już swoje lata (w październiku skończył 38), ale to wciąż określona marka gwarantująca jakość i kilka-kilkanaście goli w sezonie. Piątek taką marką (już?) nie jest.W Mediolanie „Ibra” ma zostać co najmniej do końca sezonu. Dostanie za tę przyjemność 3,5 miliona euro, a w razie gdyby rozegrał połowę możliwych spotkań, kontrakt zostanie automatycznie przedłużony do 30 czerwca 2021 roku. Do zespołu dołączy na początku stycznia: w czwartek (2.01) ma testy medyczne, na piątek (3.01) zaplanowano natomiast wielką konferencję prasową. Co więcej, piłkarski profil Piątka dobrze komponuje się z potrzebami władz klubu z Gelsenkirchen. – Poszukiwany jest ktoś, kto dużo biega, naciska na obrońców, a przy tym dobrze gra w powietrzu. Piątek pasuje idealnie – podsumowuje dziennikarz TVP Sport.Za kulisami mówi się też o innych możliwościach. Opcja „Bundesliga” to już jednak sprawa niemal przesądzona. Chce tego zarówno klub, jak i sam zawodnik, który z optymizmem myśli o nadchodzących miesiącach. Niemiecki styl gry bardziej mu odpowiada, a i o bramki znacznie łatwiej niż w niezwykle trudnej dla napastników Serie A. Giorgio Perinetti, dyrektor sportowy, który sprowadzał Piątka do Genoi, przekonuje, że wypożyczenie wcale nie musi oznaczać końca przygody z Mediolanem. – Jest jeszcze młody, zmiana powietrza dobrze mu zrobi. Inna sprawa, że rzeczywiście nie spisywał się w ostatnich miesiącach najlepiej. Zawsze powtarzałem, że to nie jest napastnik, którego można zamknąć w określonym schemacie i kazać mu grać dla drużyny – mówi cytowany przez „Corriere dello Sport”.",,
Minister infrastruktury o Nowym Jedwabnym Szlaku: To się już materializuje,"Minister infrastruktury Andrzej Adamczyk uważa, że w projekcie Nowego Jedwabnego Szlaku najważniejsze jest „utworzenie korytarzy komunikacyjnych” pomiędzy krajami azjatyckimi a Europą. W tym projekcie widzi też rolę Ukrainy.","Adamczyk we wtorek wziął udział w panelu „Nowy Jedwabny Szlak na mapie transkontynentalnych korytarzy transportowych” podczas XI Forum Europa-Ukraina w Jasionce k. Rzeszowa. – Projekt w wielu państwach postrzegany jest jako inwestycja Chin w korytarze transportowe; wielki kapitał chiński, z którego można skorzystać. Ja mam tutaj odmienne zdanie – powiedział Adamczyk. – Uważam, że zaangażowanie strony chińskiej jest ważne, ale najważniejszym w tym wszystkim jest to, żeby zostały utworzone korytarze komunikacyjne biegnące przez państwa azjatyckie. Korytarze, które pozwolą się przemieszczać towarom. To jest sens w tym wszystkim; sens, żebyśmy tak postrzegali idee jednego pasa, jednego szlaku – mówił minister.   Zaznaczył, że projektem jest zainteresowana Białoruś, której zależy na dobrych połączeniach komunikacyjnych z Europą. – Myślę, że podobne myślenie towarzyszy Ukrainie – podkreślił. Jego zdaniem Polska wiąże wielkie nadzieje z możliwością przedłużenia autostrady A4 na Ukrainie.",,
Czemu PO nie zgłosiła swoich kandydatów? „Nie uznajemy TK w Polsce”,"Opozycja nie przestaje krytykować Prawa i Sprawiedliwości za zgłoszenie kandydatur Krystyny Pawłowicz, Stanisława Piotrowicza i Elżbiety Chojny-Duch do Trybunału Konstytucyjnego. Dlaczego Platforma Obywatelska nie zgłosiła własnych kandydatów? – Bo nie uznajemy, nie mamy w Polsce Trybunału Konstytucyjnego. Po nocnej nominacji, nocnym zaprzysiężeniu przez prezydenta Dudę dublerów, po tym, w jaki sposób została wybrana na prezesa Trybunału Konstytucyjnego pani Przyłębska, w Polsce TK nie ma – powiedział portalowi tvp.info poseł PO Zbigniew Konwiński.","Parlamentarzyści PO atakują Zjednoczoną Prawicę za to, że kandydatami do TK będą dotychczasowi posłowie – Krystyna Pawłowicz i Stanisław Piotrowicz. – To czynni politycy. Są to absolutnie polityczne kandydatury. Nie można jednego dnia być zwierzęciem politycznym, i to takim drapieżnym, jak Pawłowicz czy Piotrowicz, a następnego dnia być niezawisłym sędzią – stwierdził poseł PO Michał Szczerba. Podobnego zdania jest Grzegorz Napieralski. – To są czynni politycy, bardzo mocno związani z partią rządzącą. Nie chodzi o to, że rządzącą, tylko z partią polityczną. Dla mnie to jest niedopuszczalne. Bardzo zły przykład na przyszłość dla innych – mówił nam senator PO. – Z punktu widzenia formalnoprawnego te kandydatury spełniają wszelkie kryteria ustawowe, które są wymagane od kandydatów na sędziów TK. W przypadku pani prof. Pawłowicz i pana posła Piotrowicza emocje wzbudza to, że są to osoby, które były wyrazistymi parlamentarzystami – stwierdził senator PiS Jan Maria Jackowski. W przeszłości do TK wielokrotnie wybierano dotychczasowych polityków; np. Jerzego Stępnia, senatora i wiceministra w rządzie Jerzego Buzka, albo Leona Kieresa, wcześniej senatora PO. Poseł Szczerba mija się jednak z prawdą. Kieres zasiadał w Senacie w latach 1997-2000 dzięki startowi z własnego komitetu. W czerwcu 2000 r. objął urząd prezesa Instytutu Pamięci Narodowej, więc do Senatu w 2001 r. nie startował. Do izby wyższej parlamentu wrócił w 2007 r. z listy PO. Cztery lata później reelekcji nie uzyskał, więc w 2012 r. został wybrany do TK.  – Wiem. Był senatorem, odszedł i nie był w pierwszym szeregu bitwy politycznej. Pan Piotrowicz i pani prof. Pawłowicz byli jednak w pierwszym szeregu bitwy politycznej – stwierdził Napieralski. Czy skoro zdaniem posła Konwińskiego TK nie istnieje, to Leon Kieres, którego kadencja kończy się w lipcu 2021 r. nie jest sędzią? – W innych okolicznościach został wybrany. Wtedy, kiedy jeszcze był Trybunał Konstytucyjny. Nie ma w tej chwili Trybunału. To pytanie do Leona Kieresa, jeśli chodzi o jego zasiadanie w Trybunale... w czymś, co się nazywa Trybunałem Konstytucyjnym – odpowiedział Konwiński. – Nie powinno być takiego pasa transmisyjnego z ul. Wiejskiej na al. Szucha, gdzie TK ma siedzibę. Wiem, że takie sytuacje miały miejsce w przeszłości, np. dotyczące pana Stępnia. Jerzy Stępień nie jest w mojej rodzinie politycznej, więc nie zamierzam brać za niego odpowiedzialności – stwierdziła rzeczniczka SLD Anna Maria Żukowska. Do rodziny politycznej przyszłej posłanki można jednak zaliczyć Adama Jamróza, byłego członka PZPR, który w latach 2001-03 zasiadał w Senacie. Wybrany głosami koalicji SLD-UP polityk w 2003 r. trafił do TK. – Został wybrany, ale ja to oceniam źle – powiedziała nam Żukowska. Czy jej koledzy popełnili wtedy błąd? – Tak – odpowiedziała krótko. Nominacjami politycznymi do TK nie jest zaskoczony poseł Jacek Wilk z Konfederacji. – Trybunał Konstytucyjny i Trybunał Stanu są najbardziej politycznymi sądami w Polsce. Kandydaci są proponowali przez polityków, kandydaci są też wybierani przez polityków – stwierdził.  Po wyborze na dziewięcioletnią kadencję często ich związki ze środowiskami politycznymi, z których się wywodzą, zacierają się. – Na początku kończącej się kadencji parlamentu mecenas Pszczółkowski prosto z ław poselskich poszedł do Trybunału Konstytucyjnego. Proszę sobie przypomnieć, co wówczas opozycja na temat tej kandydatury mówiła, a jak dzisiaj chwali mecenasa Pszczółkowskiego za jego niezależność – mówił nam senator PiS Jan Maria Jackowski. – Krytykowaliśmy powołanie posła Pszczółkowskiego na funkcję sędziego Trybunału. To, że obecnie zachowuje się w sposób przyzwoity, czyli zgodny z konstytucją, nie odbiera dyspozycji Nowogrodzkiej, tak jak to będą robić Piotrowicz i Pawłowicz, to tylko świadczy o nim – odpowiedział poseł Szczerba z PO.",,
Rosja będzie rozwijać strategiczne siły jądrowe,Rosja będzie rozwijać strategiczne siły jądrowe – oświadczył Władimir Putin. Rosyjski prezydent mówił o tym w trakcie zorganizowanej na Kremlu uroczystości z okazji przypadającego 23 lutego święta państwowego – Dnia Obrońcy Ojczyzny.,"Władimir Putin chwalił przygotowanie rosyjskich żołnierzy podkreślając, że zdobywają oni doświadczenie w trakcie operacji antyterrorystycznych, między innymi w Syrii. Według prezydenta, Rosja zajmuje czołowe miejsca na świecie pod względem: gotowości bojowej, poziomu wyszkolenia i jakości uzbrojenia.– Dzisiaj z pełnym przekonaniem można powiedzieć – bezpieczeństwo Rosji jest zagwarantowane. Jeszcze bardziej będziemy wzmacniać możliwości i środki powstrzymywania przy wykorzystaniu strategicznych sił jądrowych, zapewnimy efektywny rozwój oddziałów i zgrupowań specjalnego i ogólnego przeznaczenia – oświadczył prezydent Rosji.",,
"Zamieszki na dworcu w Macedonii. Imigranci walczą na noże, byle przedostać się do Grecji","Do dantejskich scen dochodzi na stacji kolejowej w mieście Gewgelija w Macedonii, na granicy z Grecją. Imigranci szturmują pociągi, którymi przedostają się do państw Europy Zachodniej. Na peronach dochodzi do regularnych walk. W ruch idą noże, kamienie i pałki. Od początku roku do Grecji przedostało się ponad 120 tys. imigrantów, głównie w Syrii. Komisarz Unii Europejskiej ds. migracji Dimitris Awramopulos stwierdził, że „świat stoi w obliczu najpoważniejszego kryzysu migracyjnego od czasu II wojny światowej”.",,,
"Morawiecki: Pokazaliśmy, że można uprawiać politykę z sercem","Nasi konkurenci mają usta pełne frazesów – mówią dużo o Europie ale jakoś mało konkretnie mówią o potrzebach Polaków, o tym, co zrobią dla Polski; ich słowa nie mają żadnej wiarygodności – powiedział w Krakowie premier Mateusz Morawiecki. PiS tę wiarygodność reprezentuje – zapewnił. Morawiecki zapowiedział też stały comiesięczny dodatek dla osób niepełnosprawnych powyżej 18 roku życia. – W ramach naszej polityki społecznej pokazaliśmy, że można uprawiać politykę z sercem – stwierdził.","– Do niedawna, przez wiele lat III Rzeczpospolitej mieliśmy do czynienia z Polską naszych marzeń i Polską szarej codzienności. Od kilku lat mamy szanse, żeby te dwie Polski spotkały się w jednym miejscu i jednym programie - w programie Prawa i Sprawiedliwości – mówił szef rządu podczas niedzielnej konwencji regionalnej w Krakowie.Jak podkreślił, jego ugrupowanie dostrzega problemy zwykłego człowieka i stara się je rozwiązywać. – Staramy się poprzez skuteczne działanie doprowadzić do normalności do tego, żeby rząd działał na rzecz możliwie wszystkich ludzi w Polsce, całego społeczeństwa – wskazał Morawiecki.– To jest coś, co my nazywamy bardzo prosto Europa, europejskość w konkrecie – powiedział premier. Wyjaśnił, że „Europa w konkrecie” to dla PiS skuteczność, sprawność i sprawczość działań.Zarzucił też swoim konkurentom politycznym, że mają „usta pełne frazesów”. – Mówią dużo o Europie, ale jakoś mało konkretnie mówią o potrzebach Polaków, mało konkretnie mówią o tym, co zrobią dla Polski, a jeśli już coś powiedzą, to są to słowa, które nie mają żadnej wiarygodności, a w polityce wiarygodność jest kluczowa. My tę wiarygodność reprezentujemy – zaznaczył premier.Premier mówił, że jeden z wielkich obszarów działania rządów PiS to „odzyskiwanie pamięci historycznej, odbudowywanie elementarnej sprawiedliwości dziejowej”. – I odbudowywanie tego, co dla wielu z nas, dla naszych rodziców, naszych babć jest święte – pamięci o polskim bohaterstwie, o polskich ofiarach, o polskich męczennikach z czasów II wojny światowej – powiedział premier.Przypominał w tym kontekście o zbrodniach niemieckich dokonanych w czasie II wojny światowej na obszarze dzisiejszego województwa małopolskiego i świętokrzyskiego. Mówił, że palone i rabowane były całe wsie. – Niemcy mordowali, grabili, łupili polskie społeczeństwo – powiedział Morawiecki.– I dzisiaj ktoś gdzieś na świecie ma czasami czelność odnosząc się do takich rabunków – bo przecież tam było mienie również, mienie różnych ludzi, spalone zniszczone, zrabowane – i ktoś ma jeszcze śmiałość dopominać się od Polski, żeby Polska wypłacała jakiekolwiek odszkodowania, odszkodowania de facto za zbrodnie niemieckie. Nie ma naszej zgody na takie postępowanie, nie ma naszej zgody na odszkodowanie – powiedział Morawiecki.Mówił też, że za czasów PO-PSL „powstała czarna dziura w finansach publicznych”. – To w ich czasach powstał wielki krater w budżecie, który powodował, że ponad jeden budżet został na pewno stracony – powiedział premier.Mówił, że w wyborach do Parlamentu Europejskiego „musimy pójść do głosowania i musimy głosować na tych, którzy skutecznie, w sprawny sposób uszczelnili system finansowy” – powiedział szef rządu. – W najbliższych kilku miesiącach chcemy przekazać osobom niepełnosprawnym powyżej 18. roku życia, całkowicie niezdolnym do samodzielności, comiesięczny, stały dodatek w wysokości najprawdopodobniej 500 zł – oświadczył Morawiecki.",,
Emerytura zależna od liczby potomstwa? Dementi doniesień „GW”,"Od liczby potomstwa zależeć będzie wysokość przyszłych emerytur rodziców – podała „Gazeta Wyborcza”. „Gazeta Polska Codziennie” uzyskała informację, że opisanego projektu nie ma, nawet nie jest planowany.","W artykule opublikowanym w poniedziałek w portalu „Gazety Wyborczej” napisano, że rząd pracuje nad pomysłem na zwiększenie emerytur Polaków. Projekt ma między innymi zobowiązać pracujące dzieci seniorów do tego, by przekazywały 1 proc. pensji na konto ojca i matki. Uzyskano nawet komentarz anonimowej osoby z otoczenia rządu.„Jeśli ktoś ma jedno dziecko i zarabia ono średnią krajową (obecnie jest to 5604 zł brutto), to ma dodatkowo 50 zł, a gdy ma 8 dzieci pracujących, to 400 zł. Ten procent byłby odliczany od podatku, a rodzic miałby prawo do dopisania tej kwoty do dochodu lub dopisania do kapitału emerytalnego” – wskazano. Dziennik zwrócił uwagę, że takie podejście będzie niekorzystne dla rolników, gdyż oni nie płacą podatku dochodowego.Doniesienia gazety skomentowała minister rodziny, pracy i polityki społecznej Marlena Maląg. – Zapewniam, nie pracujemy nad takim projektem – podkreśliła.",,
"„Expose daje wachlarz działań, by Polska stała się podmiotowa”","Expose szefa MSZ daje wachlarz działań, nakierowanych na podmiotowość Polski i jej bezpieczeństwo – powiedziała w programie „Minęła 8” posłanka PiS Lidia Burzyńska. – Rozdźwięk miedzy deklarowanymi celami a skutkami polityki Prawa i Sprawiedliwości jest straszliwy – powiedział poseł PO Czesław Mroczek.","Minister spraw zagranicznych Jacek Czaputowicz przedstawił w Sejmie informację o zadaniach polskiej polityki zagranicznej w 2018 r. W wystąpieniu wskazał, że „zagrożeniem dla zbudowania podmiotowości Polski w stosunkach międzynarodowych jest polityka Rosji”. Do priorytetów polityki zagranicznej zaliczył m.in. budowanie silnej pozycji Polski w Europie, relacji gospodarczych z Niemcami. Podkreślił ważną rolę stosunków polsko–amerykańskich.Wystąpienie szefa dyplomacji komentowali w studiu politycy.– To merytoryczna, spójna i logiczna wypowiedź, która daje wachlarz wszelkich działań, nakierowanych na to, aby w końcu Polska stała się podmiotowa, nakierowana na bezpieczeństwo – skomentowała posłanka PiS Lidia Burzyńska. Dodała, że „za politykę zagraniczną wszystkie instytucje wymienione w konstytucji – nie tylko ministerstwo spraw zagranicznych, ale również prezydent, premier, parlament”.  Posłanka podkreśliła rolę opozycji w budowaniu pozycji i dobrego imienia Polski za granicą.Były wiceminister obrony narodowej Czesław Mroczek z Platformy Obywatelskiej odniósł się krytycznie do dwuletniej polityki zagranicznej Prawa i Sprawiedliwości.– Skutki są opłakane – zrujnowane stosunki ze Stanami Zjednoczonymi, wojna z Unią Europejską. Pan minister Czaputowicz odwoływał się do pewnych celów, pod którymi pewnie byśmy się podpisywali wszyscy – hasła o Polsce silnej, Polsce podmiotowej – to sam sobie wystawia ocenę. Rozdźwięk między deklarowanymi celami a skutkami polityki Prawa i Sprawiedliwości jest straszliwy – powiedział Mroczek. Odnosząc się do słów posła PO Lidia Burzyńska podkreśliła, że miarą dobrych stosunków Polski z USA jest obecność na flance wschodniej NATO wojsk amerykańskich, a także niedawna wizyta kanclerz Niemiec Angeli Merkel i szefa niemieckiego MSZ Heiko Maasa. Expose prof. Jacka Czaputowicza komentował również Mirosław Maliszewski z Polskiego Stronnictwa Ludowego. – Jeśli spojrzymy na minione dwa lata, to jest to polityka nie dyplomacji, nie robienia dobrej dyplomacji, ale szkodliwej. Niestety, pola konfliktów były odgrzewane albo wprost tworzone – skomentował polityk PSL. Odniósł się także do planów MSZ. – Tu rzeczywiście można się pod wieloma hasłami podpisać, bo wszystkim nam zależy, żeby Polska była silnym państwem, odgrywała dużą rolę w polityce międzynarodowej  – podsumował.",,
Rabiej przerywa milczenie po kontrowersyjnym wywiadzie. Wrzuca zdjęcie z partnerem,"Wiceprezydent Warszawy Paweł Rabiej po prawie tygodniu od publikacji jego wypowiedzi o ułatwianiu adopcji dzieci przez pary homoseksualne przerywa milczenie. Po tym, jak otrzymał upomnienie od swojego zwierzchnika Rafała Trzaskowskiego, nie zabierał głosu. Teraz wrzucił na Facebooka zdjęcie ze swym partnerem i życzy wszystkim szczęścia.","W zeszłym tygodniu wiceprezydent stolicy w rozmowie z „DGP” stwierdził: „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją”. Od słów Rabieja odcięła się Platforma Obywatelska, a nawet niektóre partie tworzące Koalicję Europejską.Za takie słowa wiceprezydenta stolicy upomniał Rafał Trzaskowski. „Działaniom Warszawy przyświeca walka z brakiem tolerancji. Wypowiedzi wykraczające poza program Koalicji Europejskiej mogą zniszczyć nasz wysiłek w walce z nienawiścią. Poleciłem wiceprezydentowi P. Rabiejowi zajęcie się wyłącznie zadaniami, które mu wyznaczyłem” – napisał prezydent miasta na Twitterze.Po tej interwencji Trzaskowskiego Rabiej przez kilka dni nie zabierał głosu. Teraz jednak zamieścił na Facebooku fotografię swoją i swojego partnera Michała Cessanisa; życzy wszystkim szczęścia.",,
Joshua zmiażdżył Powietkina. Techniczny nokaut w 7. rundzie,"W walce wieczoru na londyńskim Wembley Brytyjczyk Anthony Joshua pokonał przez techniczny nokaut w 7.  rundzie Rosjanina Aleksandra Powietkina. Stawką pojedynku były należące do Brytyjczyka pasy mistrza świata IBF, WBA i WBO w kategorii ciężkiej.","Joshua wygrał 22. walkę w zawodowej karierze. Do tej pory tylko raz nie udało mu się triumfować przed czasem. Powietkin po raz pierwszy został znokautowany. Powietkin od początku walki imponował doskonałym przygotowaniem fizycznym. Łatwo przedzierał się przez nieszczelną obronę Brytyjczyka, który rzadko wykorzystywał przewagę w warunkach fizycznych. Rosjanin wyraźnie zaskoczył rywala w pierwszej rundzie i po efektownym ataku rozbił mu nos. Groźny atak przypuścił również w drugiej rundzie.Na początku czwartego starcia to jednak Joshua trafił Rosjanina ciosem podbródkowym, z którego słynie. W efekcie Powietkin doznał rozcięcia łuku brwiowego. Choć z każdą rundą był mniej precyzyjny, to wciąż bardzo groźny.Decydująca była siódma runda. W pierwszej połowie tego starcia brakowało ciosów, jakby obaj chcieli nieco odpocząć. Jednak w połowie rundy Joshua trafił rywala prawym prostym i od tego ciosu rozpoczęły się ogromne problemy Rosjanina. Na jego głowę spadły kolejne ciosy, w efekcie których padł na deski. Sędzia ringowy Steve Gray wznowił pojedynek, ale Powietkin był oszołomiony i po kolejnych razach ponownie upadł, a arbiter zakończył walkę.",,
Hanna Lis porównała „Sylwestra Marzeń” do zbrodni nazistów i sowietów,„Sylwester Marzeń z Dwójką” w Zakopanem zgromadził miliony osób przed telewizorami. Dziesiątki tysięcy ludzi świetnie bawiło się również pod sceną na Równi Krupowej. Mimo to dziennikarka Hanna Lis porównała imprezę Telewizji Polskiej do ludobójstw dokonywanych przez nazistów i sowietów.,"„Sowieci i hitlerowcy wymordowali lwią cześć polskiej inteligencji. Ciąg dalszy nastąpił za komuny. Dzieło domyka towarzysz Kurski. Bez jednego wystrzału” – napisała na Twitterze żona Tomasza Lisa.Wpis wywołał oburzenie internautów i publicystów. „A Pani to chyba napisała bez jednego głębszego namysłu” – napisał publicysta tygodnika „Do Rzeczy” Marcin Makowski.„Polemizowałbym. Obstawiam, że ten tweet powstał nawet po trzech  głębszych »namysłach« – ironizował Daniel Liszkiewicz, zastępca szefa publicystyki TVP INFO. „Co za dno” – zareagował na wpis Hanny Lis poseł PiS Dominik Tarczyński.",,
Nowoczesna wzywa do Sejmu zagranicznych obserwatorów,"Nowoczesna chce, by delegacje instytucji europejskich i światowych pojawiły się na wtorkowym posiedzeniu Sejmu w charakterze obserwatorów. Wówczas ma być głosowana ustawa o Sądzie Najwyższym. – To jest walka ludzi pozbawionych pomysłu na to, jak wrócić do władzy w obronie własnych interesów – ocenił w programie „Gość Wiadomości” minister sprawiedliwości Zbigniew Ziobro.","Treść listu wystosowanego m.in. do Komisji Weneckiej, szefa Komisji Europejskiej czy sekretarza generalnego ONZ szef Nowoczesnej Ryszard Petru ogłosił w Koszalinie. – To jest list z prośbą o solidarność – powiedział. Lider Nowoczesnej wyjaśniał, że chce, aby delegacje obserwatorów przyjrzały się temu, jak przebiega proces legislacji w Polsce. Słowa Ryszarda Petru skomentowała również Elżbieta Witek, szefowa gabinetu premier Beaty Szydło. – Ulica i zagranica to metody walki z rządem, o których totalna opozycja mówi od początku. Ale to nie są demokratyczne metody prowadzenia sporu politycznego. PiS przez osiem lat był w opozycji, ale nikomu z nas nie przyszło do głowy, żeby sięgnąć po takie metody – oceniła w rozmowie z portalem wPolityce.pl. Zmiany coraz bliżej W środę wieczorem na stronach Sejmu został opublikowany projekt PiS, który przewiduje m. in. trzy nowe Izby SN, zmiany w trybie powoływania sędziów SN i umożliwienie przeniesienia obecnych sędziów SN w stan spoczynku. Projekt przewiduje, że „z dniem następującym po dniu wejścia w życie niniejszej ustawy sędziowie SN, powołani na podstawie przepisów dotychczasowych, przechodzą w stan spoczynku, z wyjątkiem sędziów wskazanych przez Ministra Sprawiedliwości”. Również w środę Sejm znowelizował ustawy o Krajowej Radzie Sądownictwa oraz o ustroju sądów powszechnych. Senat przyjął je bez poprawek w sobotę w nocy. Teraz trafią one do prezydenta Andrzeja Dudy.",,
Trump nie wyklucza dwóch odrębnych umów zamiast NAFTA,"Prezydent Donald Trump oświadczył w piątek, że USA mogą zrezygnować z renegocjowanego obecnie z Kanadą i Meksykiem Północnoamerykańskiego Porozumienia o Wolnym Handlu (NAFTA) na rzecz odrębnych umów z obu tymi państwami.","– Nie miałbym zastrzeżeń wobec NAFTA pod inną nazwą, z zawarciem odrębnej umowy z Kanadą i odrębnej umowy z Meksykiem. Dlatego, że chodzi tu o dwa bardzo różniące się od siebie kraje – powiedział Trump dziennikarzom.Jak zaznaczył, dla USA NAFTA była „żałośnie kiepskim” porozumieniem. Kanada i Meksyk „są naszymi sojusznikami, ale wykorzystują nas gospodarczo” – dodał.Przeciąganiem się negocjacji w sprawie zmodyfikowania obowiązującego od 1994 roku porozumienia Stany Zjednoczone uzasadniły swą czwartkową decyzję o obciążeniu także Kanady i Meksyku karnymi cłami na importowane od nich stal i aluminium.Oba te państwa zdecydowanie sprzeciwiły się wprowadzeniu ceł i zapowiedziały stosowne kontrposunięcia.",,
Papież Franciszek wzywa do modlitwy za dzieci nienarodzone,"W obchodzony we Włoszech w niedzielę Dzień dla Życia papież Franciszek wezwał wiernych do modlitwy za dzieci, które są „w niebezpieczeństwie” z powodu groźby przerwania ciąży. W czasie spotkania w Watykanie apelował o „odważną akcję edukacyjną na rzecz życia”.","Zwracając się do tysięcy wiernych zebranych w południe na placu Świętego Piotra na modlitwie Anioł Pański Franciszek przypomniał, że tegoroczny Dzień Życia obchodzony jest pod hasłem „Kobiety i mężczyźni dla życia za przykładem świętej Teresy z Kalkuty”.– Przyłączam się do apelu włoskich biskupów o odważną akcję edukacyjną na rzecz życia ludzkiego. Każde życie jest święte – podkreślił.Następnie wezwał: – Nieśmy kulturę życia jako odpowiedź na logikę odrzucania i na niż demograficzny; bądźmy blisko i módlmy się za dzieci, które znalazły się w niebezpieczeństwie przerwania ciąży, jak również za osoby u schyłku życia.– Każde życie jest święte. Niech nikt nie zostanie zostawiony sam sobie i niech miłość obroni sens życia – mówił Franciszek.",,
Premier świętował ze swoimi dziećmi. Wzruszające zdjęcia,"„Moje kochane Dzieci podziwiały dzisiaj defiladę wojskową stojąc niedaleko Grobu Nieznanego Żołnierza” – napisał na Facebooku premier RP, Mateusz Morawiecki, zamieszczając kilka zdjęć z uroczystości upamiętniających odzyskanie niepodległości przez Polskę. Podkreślił, że miłość do Polski powinna być jedną z podstawowych wartości.",,,
Wiceszef MON: w sierpniu informacje ws. zakupu australijskich fregat,"– Pracujemy bardzo intensywnie jeśli chodzi Adelaide. Oczywiście to jest kwestia przyszłości  – powiedział wiceszef MON Wojciech Skurkiewicz, pytany o zamiar zakupu przez Polskę używanych fregat australijskich typu Adelaide. Zaznaczył, że wszystkie szczegóły będą znane w sierpniu.","– Poczekajmy jeszcze chwilę, pewnie wkrótce na ten temat będzie więcej informacji. Mogę uchylić rąbka tajemnicy, że pracujemy bardzo intensywnie jeśli chodzi Adelaide. Oczywiście to jest kwestia przyszłości. Mam nadzieję, że w sierpniu będziemy już znać wszystkie szczegóły współpracy ze stroną australijską, która jest naprawdę bardzo otwarta na współpracę z Polską – mówił wiceminister w sobotę w Radiu Maryja i Telewizji Trwam.Skurkiewicz dodał, że zarówno minister obrony Mariusz Błaszczak, jak i on odbyli spotkania z ambasadorem Australii w Polsce w sprawie współpracy. – Poczekajmy. Jestem przekonany – ja z natury jestem optymistą – w sierpniu będzie wiele ważnych decyzji. Zapowiadana jest zresztą wizyta pana prezydenta Andrzeja Dudy w Australii. Mam nadzieję, że wszystko będzie wiadome w ciągu kilku tygodni. Coś jest na rzeczy, ale poczekajmy jeszcze chwilę, bo to są negocjacje, rozmowy bardzo twarde i to nie tylko pomiędzy Polską i Australią, ale również w to zaangażowane są Stany Zjednoczone. Mamy przecież świadomość, że same łodzie to jedno, ale wyposażenie i uzbrojenie to jest rzecz druga. Tutaj konieczna jest również zgoda Stanów Zjednoczonych – tłumaczył wiceszef resortu obrony. Przestarzały sprzęt? Przed kilkunastoma dniami szef sejmowej komisji obrony narodowej Michał Jach, pytany w radiowej Jedynce, czy resort obrony planuje zakup trzech używanych australijskich fregat typu Adelaide, zaznaczył, że są to nowoczesne fregaty, a ich ewentualny zakup będzie wzmocnieniem polskiej marynarki wojennej. – Podkreślanie „używane” trochę deprecjonuje wartość bojową. Natomiast to są fregaty, które mają co prawda dwadzieścia kilka lat, natomiast w 2008 r. przeszły kapitalny remont i zostały wyposażone w najnowocześniejszy system obrony rakietowej. To są trzy bardzo nowoczesne fregaty rakietowe na obecnym poziomie technologicznym. Jeśli się to powiedzie, to będzie to niesamowite wzmocnienie polskiej marynarki wojennej i w ogóle polskich sił zbrojnych – ocenił.",,
"Petardy, nawoływanie do nienawiści i starcia z policją. W Gdańsku przeszedł marsz narodowców",Około tysiąca osób przeszło ulicami Gdańska w marszu „Nie! dla imigrantów”. W trakcie marszu doszło do starć policji z uczestnikami. Cztery osoby zostały zatrzymane – poinformowało Radio Gdańsk. Policja nie wyklucza kolejnych zatrzymań. Łącznie w zamieszaniu brało udział około trzystu osób.,"Gdański marsz „Nie! dla imigrantów” zorganizowali Kongres Nowej Prawicy, Młodzież Wszechpolska, Obóz Narodowo-Radykalny, Stowarzyszenie Koliber, Republikanie, partia KORWiN, partia Kukiz'15 oraz Ruch Narodowy. Organizatorzy zapewniali, że zgromadzenie będzie miało pokojowy charakter. Po południu grupa maszerujących odłączyła się od marszu. Doszło do starcia z policjantami. Jak podaje Radio Gdańsk za przedstawicielami gdańskiej komendy policji, organizatorzy zaczęli tracić kontrolę nad częścią manifestujących. Część osób zaczęła rzucać w stronę policjantów różnymi przedmiotami. W zamieszkach udział brało łącznie trzysta osób. Nienawiść wobec wyznawców islamuZatrzymano cztery osoby m.in. pod zarzutami znieważenia i napaści na policjanta, oraz odpalania rac. Policjanci dodają, że od samego początku marszu część jego uczestników w wykrzykiwanych przez siebie hasłach nawoływała do nienawiści wobec wyznawców islamu.Organizatorzy marszu odcinają się od tych zachowań i zapewniają, że zgromadzili się po to, żeby pokazać społeczny sprzeciw wobec polityki imigracyjnej Unii Europejskiej.",,
„Politycznie motywowany rasizm” lub „suwerenna decyzja”,"Europejscy politycy antyimigrancki dekret Donalda Trumpa komentują ostrożnie i z dystansem, natomiast prasa nie pozostawia na nim suchej nitki. Zaś kraje, których obywateli dotyczy zakaz wjazdu do USA, rozważają „odwet”. Tymczasem agencje prasowe i media donoszą o dziesiątkach osób, które zostały zatrzymane lub nie wpuszczono ich do samolotów.","Wydany w piątek dekret prezydenta Donalda Trumpa wstrzymuje na 90 dni wydawanie wiz obywatelom Iraku, Iranu, Syrii, Sudanu, Libii, Jemenu i Somalii. Zawiesza też bezterminowo przyjmowanie uchodźców z Syrii.   Linie lotnicze Air France odmówiły wejścia na pokład samolotów lecących do USA 15 pasażerom z tych państw,  gdyż ze względu na antyimigracyjny dekret wydany przez prezydenta USA Donalda Trumpa odmówiono by im wjazdu do kraju – pisze w poniedziałek AP. Według francuskiego dziennika „Le Monde” w sumie na całym świecie w podobnej sytuacji znalazło się około 200 osób.Wysoki Komisarz Praw Człowieka ONZ Zeid Raad al Hussein uważa, że wprowadzony przez Donalda Trumpa zakaz wjazdu do USA jest „nielegalny”.Hussein napisał na Twitterze, że „dyskryminacja ludzi ze względu na ich obywatelstwo jest nielegalna i zakazana międzynarodowym prawem humanitarnym”. Ocenił również, że dekret nowego gospodarza Białego Domu „pozbawiony jest wielkoduszności i marnuje środki, potrzebne do walki z terroryzmem”. Kraje arabskie protestująIracki minister spraw zagranicznych Ibrahim al-Jaafari planuje spotkać się z ambasadorem Stanów Zjednoczonych Ameryki,  by wyrazić niezadowolenie z decyzji prezydenta Donalda Trumpa.Irakijczycy są jedną z nacji z zakazem wjazdu do USA, a sam dekret wywołał ostre reakcję w Iraku. Natomiast Iracki parlament wzywa do „odwetu”. W Iraku nadal przebywa ponad 5 tysięcy amerykańskich żołnierzy. Jemeńskie ministerstwo spraw zagranicznych wyraziło niezadowolenie w związku z nałożonymi przez prezydenta Donalda Trumpa ograniczeniami migracyjnymi.Rzecznik resortu ocenił, że nałożone przez nową administrację restrykcje pobudzą globalny ekstremizm, wzmacniając pozycję radykałów – Jedynym sposobem na przezwyciężenie terroryzmu jest dialog, a nie tworzenie barier – dodał rzecznik jemeńskiego MSZ.Podobną opinię ma Organizacja Współpracy Islamskiej. Twierdzi, że takie kroki zaszkodzą wspólnej walce z radykalizmem. – Takie selektywne i dyskryminujące dekrety podgrzeją tylko narrację radykałów i ekstremistów, napędzą  zwolenników przemocy i terroryzmu w krytycznym czasie, gdy Organizacja Współpracy Islamskiej włączyła się między innymi wraz ze Stanami Zjednoczonymi do walki z ekstremizmem i terroryzmem we wszystkich formach i przejawach – pisze w oświadczeniu organizacja. „Decyzja suwerennego państwa”  Amerykański dekret  skrytykował premier Belgii Charles Michel z partii liberałów. Dodał, że jego kraj nie pójdzie śladem Stanów Zjednoczonych. Zapowiedział też, że rząd w Brukseli wykorzysta kanały dyplomatyczne, by poprosić o wyjaśnienia. Ale też zastrzegł, że to decyzja suwerennego kraju. Szef MSZ Włoch Angelino Alfano uważa, że podziały w Europie na tle kryzysu migracyjnego nie upoważniają jej do osądzania innych.– Europa nie może wyobrażać sobie, że będzie pokazywać swą bezradność wobec kwestii migracji i jednocześnie być szanowaną w swych osądach – powiedział. – Czy chcemy zapomnieć, że także w Europie wznosi się mury? – zapytał szef MSZ.Chiński MSZ w oświadczeniu przesłanym Reutersowi stwierdza, że „Chiny wierzą, że regulacja imigracji oraz zasad wjeżdżania i opuszczania kraju są kwestią suwerenności każdego państwa. W tym samym czasie takie ruchy powinny brać pod uwagę uzasadnione obawy państw”. Prasa nie ma litości Dekret prezydenta Donalda Trumpa zakazujący wjazdu do USA obywatelom siedmiu krajów zamieszkanych w większości przez muzułmanów jest zarówno „źle skonstruowany, jak i nieludzki” –  napisał w poniedziałkowym komentarzu „Financial Times”.Zdaniem gazety przesłanie jest jednoznaczne – ukarano uchodźców z krajów muzułmańskich targanych wojnami.  „Niech sobie szukają schronienia gdzie indziej. Kiedy drzwi do USA znów się otworzą, o miejscu uchodźców w kolejce będzie decydować ich religia” – napisał „FT” zwracając uwagę, że zgodnie z dekretem Trumpa, kiedy już przyjmowanie uchodźców zostanie wznowione, pierwszeństwo będą mieli przedstawiciele mniejszości religijnych w swoich krajach pochodzenia. „Wprowadzony za pomocą dekretu przez prezydenta Donalda Trumpa zakaz wjazdu dla obywateli siedmiu muzułmańskich krajów narusza konstytucję USA i jest politycznie motywowanym rasizmem” – komentuje z kolei niemiecki dziennik „Sueddeutsche Zeitung”.„Jak sięgnąć pamięcią, żaden prezydent USA nie podzielił tak szybko i tak mocno swego kraju, sprawiając przy tym, że duża część świata występuje nie tylko przeciwko niemu, lecz także przeciwko całej Ameryce. To duże osiągnięcie” – ironizuje Kurt Kister w komentarzu opublikowanym na łamach opiniotwórczej gazety. Kister wtrąca ironicznie, że Trump ma też „dobre kraje muzułmańskie”. „Należą do nich fundamentalistyczna Arabia Saudyjska i autokratyczny Egipt” – dodaje. W piątek dekret prezydenta Trumpa wstrzymuje na 90 dni wydawanie wiz obywatelom: Iraku, Iranu, Syrii, Sudanu, Libii, Jemenu i Somalii. Zawiesza też bezterminowo przyjmowanie uchodźców z Syrii.",,
Maduro podniósł pensję minimalną. „Suwerenny boliwar” nową walutą,"Prezydent Wenezueli Nicolas Maduro podniósł w sobotę pensję minimalną z ponad 5 mln do 180 mln boliwarów (tak nazywają się wenezuelskie banknoty). „Nowa” pensja będzie wyrażona w nowej walucie, nazwanej „suwerennym boliwarem” – podało EFE w sobotę.","20 sierpnia na boliwarach, w związku z inflacją, która po czterech latach kryzysu może wynieść milion procent, zostanie skreślonych pięć zer. Od tego czasu boliwar będzie miał nazwę „suwerennego boliwara”.Mimo że Wenezuela jest krajem o największych na świecie zasobach ropy naftowej, przeżywa od czterech lat pogłębiający się kryzys gospodarczy, który objawia się m.in. brakami w zaopatrzeniu w żywność, leki, części zamienne do maszyn i pojazdów, a nawet banknotów w obiegu (inflacja), nie mówiąc już o załamaniu się sektora usług.Wsparcie dla najuboższychPrezydent Maduro, aby przyjść w sukurs biedniejszym warstwom ludności, stworzył rodzaj systemu pomocy socjalnej dla osób zakwalifikowanych jako najuboższe; otrzymują one rodzaj legitymacji uprawniającej do korzystania z programów pomocy socjalnej i zapomóg pieniężnych.",,
Podkarpacie wybierało senatora; słaba frekwencja,"Od godziny 7.00 w okręgu wyborczym nr 55 na Podkarpaciu trwały wybory uzupełniające do Senatu. Walka toczyła się o mandat, który zwolnił Władysław Ortyl, przyjmując stanowisko marszałka podkarpackiego. Policja zanotowała kilka incydentów zakłócających ciszę wyborczą. Według szefa komisji wyborczej w Majdanie Królewskim, frekwencja nie była wysoka.","Lokale wyborcze zostały zamknięte o godz. 21.00. Wybory uzupełniające dotyczyły okręgu wyborczego, który obejmujepowiaty: dębicki, kolbuszowski, mielecki, ropczycko-sędziszowski i strzyżowski.O mandat rywalizowało siedmioro kandydatów: Zdzisław Pupa (PiS), Mariusz Kawa, (PO-PSL), Kazimierz Ziobro (Solidarna Polska), Ewa Kantor (KWW Ewy Kantor), Ireneusz Dzieszko (KWW Prawica Podkarpacka), Andrzej Marciniec (PJN) i Józef Habrat (Samoobrona). Uprawnionych do głosowania było 377 078 wyborców. Głosowanie odbywało się w 422 lokalach wyborczych, w tym 11 zamkniętych obwodowych komisji wyborczych. Policja zanotowała kilka przypadków złamania ciszy wyborczej. Większość dotyczyła zrywania plakatów wyborczych.  W sobotę m.in. w miejscowości Brzezówka (pow. ropczycko-sędziszowski) zerwane zostały plakaty wyborcze kandydata Solidarnej Polski KazimierzaZiobry. Do zrywania plakatów doszło też przy Sanktuarium Matki Bożej w Zawadzie koło Dębicy, gdzie nieznana osoba zerwałaplakaty wyborcze z tablicy ogłoszeniowej przy kościele kandydata Solidarnej Polski i nakleiła w ich miejsce plakaty wyborcze komitetu Prawa i Sprawiedliwości. W Dębicy na ogrodzeniu przedszkola nr 4 znajdowały się plakaty dwóch komitetów wyborczych: Solidarnej Polski i KWW Ewy Kantor, które nie miały zgody dyrektora placówki na ich wywieszenie. Policja poszukuje sprawców zakłócenia ciszy wyborczej.Jak poinformował rzecznik podkarpackiej policji komisarzPaweł Międlar, do jednego lokalu przyszedł nietrzeźwy mężczyzna, któryawanturował się z komisją.  – Wyszedł jednak z lokalu za nim przyjechał patrolpolicji – dodał. Niska frekwencjaRobert Ziemba, szef komisji wyborczej w Majdanie Królewskim, na krótko przed zakończeniem głosowania, przyznał, że karty do urn wrzuciło niewiele osób.  – Mogę powiedzieć, że frekwencja jest niska. Jaka dokładnie będzie – trudno powiedzieć. To są wybory uzupełniające, więc zainteresowanie jest mniejsze – przyznał Robert Ziemba. W ostatnich tygodniach kandydatów na senatorów wspierali liderzy partyjni. Czterokrotnie region odwiedził wicepremier i lider PSL Janusz Piechociński. Premier Donald Tusk w ostatniej chwili odwołał wyjazd, ale wysłał list do członków PO. Lider PiS Jarosław Kaczyński trzykrotnie odwiedził Podkarpacie, w tym raz z wszystkimi członkami klubu parlamentarnego. Prawo i Sprawiedliwość przekonuje, że wygranie uzupełniających wyborów do Senatu jest kolejnym krokiem do przejęcia władzy w kraju. Politycy PO i PSL twierdzą, że ich kandydat ma szansę w rejonie nazywanym „bastionem prawicy"". Dla innych ugrupowań niedzielne głosowanie to próba uzyskania dobrych wyników przed przyszłorocznymi wyborami.Wynik wyborów na Podkarpaciu będzie znany w poniedziałek.  – Trwa liczenie głosów. Wyników wyborów nie znamy i nie poznamy ich dzisiaj. Nie będą podawane cząstkowe wyniki wyborów. Poznamy dopiero wynik ostateczny – w poniedziałek w godzinach przedpołudniowych – powiedziała reporterka TVP Info Beata Bartman.",,
Hiszpański sąd wydał Europejski Nakaz Aresztowania byłego premiera Katalonii,"Hiszpański sędzia wydał Europejski Nakaz Aresztowania byłego premiera Katalonii Carlesa Puigdemonta. Jak poinformowano w komunikacie, to następstwo niepojawienia się Puigdemonta na przesłuchaniu w sprawie deklaracji niepodległości regionu.","Rzecznik belgijskiej prokuratury federalnej Eric Van der Sijpt potwierdził otrzymanie ENA. – Przeanalizujemy go, następnie zostanie on przekazany sędziemu śledczemu – powiedział agencji AFP. Nie stawili się w sądzie  Ani Puigdemont, ani czworo członków jego rządu, którzy także wyjechali do Brukseli, nie stawiło się na czwartkowe przesłuchanie przed sądem w Madrycie w związku z zarzutami rebelii, działalności wywrotowej i sprzeniewierzenia środków publicznych.",,
Więcej luzu ws. nieatrakcyjnych kobiet,"-Wszystkie partie wystawiają na plakatach wyborczych te kandydatki, które są urodziwe, więc dlaczego mówić inaczej. Potrzeba nam więcej francuskiej lekkości. Ponura powaga nie jest nam potrzebna – tak Leszek Miller w programie „Polityka przy kawie” w TVP1, wyjaśniał swoje słowa, że nieatrakcyjne kobiety odstręczają wyborców.",,,
"Tajemniczy „wirus K”. Choroba, która uratowała wielu rzymskich Żydów","Dziesiątki Żydów uratowano w Rzymie w czasie wojny dzięki temu, że w tamtejszym szpitalu bonifratrów wymyślono chorobę wirusową, uniemożliwiając Niemcom inspekcje. Ważną rolę w tej akcji odegrał przełożony bonifratrów brat Maurycy Białek - przypomniał Watykan.","Historię tę przedstawiono na oficjalnym watykańskim portalu Vatican News przed Międzynarodowym Dniem Pamięci o Ofiarach Holokaustu 27 stycznia, gdy minie 75. rocznica wyzwolenia niemieckiego nazistowskiego obozu Auschwitz-Birkenau.  Zakonnicy ze szpitala na Wyspie Tyberyjskiej, znajdującego się niedaleko historycznego rzymskiego getta, od października 1943 roku do wyzwolenia stolicy Włoch w czerwcu następnego roku przyjęli na oddział chorób zakaźnych kilkudziesięciu obywateli pochodzenia żydowskiego. Przypomniał o tym w sobotę cytowany przez Vatican News Claudio Procaccia – dyrektor wydziału kultury stołecznej gminy żydowskiej.   Jak wyjaśnił, lekarze ze szpitala utrzymywali wówczas, że ich pacjenci zarazili się tajemniczym „wirusem K”. Faktycznie jednak choroba zakaźna została przez nich wymyślona, a nazwano ją „K” prawdopodobnie od nazwisk szefa Gestapo w Rzymie Herberta Kapplera lub generała Alberta Kesselringa z Luftwaffe.",,
"Gwałt, fałszowanie pieniędzy. Politycy tracą mandaty za kryminalną przeszłość",Dwaj albańscy deputowani i mer miasta zostali pozbawieni mandatu z powodu swej kryminalnej przeszłości – poinformowała centralna komisja wyborcza. Umożliwiło to wprowadzenie w 2015 roku prawa eliminującego z życia politycznego osoby zamieszane w działalność przestępczą.,"Ustawa zakazuje dostępu do funkcji publicznych osobom z przeszłością kryminalną lub zamieszanych w sprawy korupcyjne. Po raz pierwszy na jej podstawie pozbawiono mandatu deputowanych.Spotkało to deputowanych Dashamira Tahiriego z opozycyjnej prawicowej Partii Demokratycznej oraz Shekelqima Selamiego z Socjalistycznego Ruchu na rzecz Integracji, a także socjalistycznego mera miasta Kavaja, Elvisa Roshiego. Wszystkim zarzucono kłamstwa dotyczące ich spraw sądowych za granicą; nie przyznają się do winy.Podrobione prawo jazdyProkuratura w Tiranie oświadczyła, że Tahiri został oskarżony o fałszowanie pieniędzy i skazany w 2009 roku przez włoski sąd na więzienie za używanie podrobionego prawa jazdy. „Nie odbył kary, gdyż opuścił Włochy” – wskazano.Z kolei Selami został „w 1994 roku oskarżony przez włoski sąd o przemyt ludzi”. Nie wiadomo, czy został skazany. Roshi natomiast „został skazany w 1995 roku w Szwajcarii za udział w zbiorowym gwałcie w wieku 16 lat, lecz z uwagi na młody wiek został z tego kraju wydalony”. Był także przesłuchiwany dwa lata wcześniej przez szwajcarską prokuraturę w sprawie narkotykowej.",,
Donald Tusk oczekuje korzystnej decyzji Komisji Europejskiej w sprawie Polski,"– Mam nadzieję, że Komisja Europejska nie uruchomi art. 7 unijnego traktatu wobec Polski – oświadczył w piątek  w Brukseli szef Rady Europejskiej Donald Tusk. Komisja Europejska będzie w środę analizować ustawy o Sądzie Najwyższym oraz KRS i podejmie decyzję, czy aktywować wobec Polski art. 7 ust. 1 unijnego traktatu.","Urzędnicy w Brukseli sugerują, że Komisja Europejska jest bliska  takiego kroku.   W piątek wsparcie dla KE w jej działaniach dotyczących Polski zadeklarowali prezydent Francji Emmanuel Macron i kanclerz Niemiec Angela Merkel.– Jeśli Komisja Europejska zdecyduje się iść do przodu, będzie uważała, że to konieczne, będziemy to wspierać – powiedziała Merkel na wspólnej konferencji prasowej z prezydentem Francji, pytana o ewentualne uruchomienie artykułu 7.– Będę wspierał inicjatywy podejmowane przez Komisję Europejską za każdym razem, gdy broni ona spójności naszych zasad – wtórował jej Macron.",,
Rzecznik PO broni Hanny Gronkiewicz-Waltz i porównuje ją do Lecha Kaczyńskiego,"Prezydent Warszawy nie jest już wiceprzewodniczącą PO. Nie przyszła też na radę krajową, która decydowała o nowym zarządzie partii. Zaszkodziła jej sprawa złodziejskiej reprywatyzacji. Mimo to Jan Grabiec, rzecznik PO bronił Hanny Gronkiewicz–Waltz na Twitterze. Zrobił to jednak tak nieudolnie, że wpis usunął.","Hanna Gronkiewicz–Waltz, prezydent Warszawy, a do soboty wiceprzewodnicząca PO, jest dla partii balastem. Wszystko przez sprawy związane ze „dziką reprywatyzacją”. W sobotę Hanny Gronkiewicz–Waltz zabrakło nawet na radzie krajowej partii. Tłumaczenia jej absencji były różne. Najczęściej jednak jej koledzy z PO mówili, że Gronkiewicz–Waltz zabrakło, bo zatrzymały ją sprawy rodzinne. Od kilku tygodni Platforma stara się też odsunąć od siebie sprawy związane z warszawską reprywatyzacją. Kiedy ogłoszono już oficjalnie, że kandydatem partii Grzegorza Schetyny w wyborach na prezydenta Warszawy będzie Rafał Trzaskowski, w sieci pojawił się kuriozalny plakat, który winą za reprywatyzację obarczał Lecha Kaczyńskiego. Do tej narracji nawiązał w sobotę Jan Grabiec, rzecznik PO, który napisał na Twitterze „Lech Kaczyński ponosi taką samą odpowiedzialność za reprywatyzację”. Wpis zniknął jednak tak szybko, jak się pojawił.                                                    Usunięty wpis Jana Grabca z Twittera (fot. tvp.info) Komisja nie, dymisja nie. To nie jaPrezydent warszawy, od początku działalności komisji weryfikacyjnej ,nie chce się przed nią stawić.  Wykręty są różne, ale najczęściej Hanna Gronkieiwcz–Waltz powtarza, że komisja jest niekonstytucyjna. Prezydent co rusz kierowała też wnioski do Naczelnego Sadu Administracyjnego by ten zbadał spór kompetencyjny. Sąd konsekwentnie jednak oddala kolejne pisma prezydent.  Mało tego, NSA mówi za każdym razem  wprost: – nie ma sporu kompetencyjnego. Niedawno Sebastian Kaleta, członek komisji weryfikacyjnej, mówił w tvp.info wprost, że Hanna Gronkiewicz–Waltz nie chce stanąć przed komisją, bo „nie ma odwagi tej sprawy wyjaśnić”. – Prezydent Warszawy zależało na tym, aby opinia publiczna nie dowiedziała się o dzikiej reprywatyzacji – mówił Kaleta. Jak wynika z danych posiadanych przez komisję weryfikacyjną  w 2004 roku wydano zaledwie 32 decyzje reprywatyzacyjne, w 2005 było ich 78, za to po odejściu Lecha Kaczyńskiego z ratusza, w 2006 roku wydano ich aż 212.",,
Polska wybrana do Rady Praw Człowieka,"Polska została wybrana do Rady Praw Człowieka ONZ na lata 2020-22, uzyskując 124 głosy. Jak zapowiada polski MSZ, „członkostwo w Radzie Praw Człowieka będzie kontynuacją zaangażowania Polski w Radzie Bezpieczeństwa ONZ w rozwiązywanie problemów globalnych, w szczególności w zakresie ochrony praw człowieka i podstawowych wolności”.","Resort oczekuje, że „przyczyni się ono do dalszego umocnienia pozycji Polski na arenie międzynarodowej”. Polska stawia sobie za cele: umacnianie praw człowieka, ochronę ludności cywilnej w konfliktach zbrojnych, umacnianie wolności religii lub wyznania, w tym ochronę praw osób należących do mniejszości religijnych oraz ochronę praw człowieka.Rada Praw Człowieka ONZ została utworzona w 2006 r. i zastąpiła Komisję Praw Człowieka ONZ. Liczy 47 państw członków. Polska była członkiem Rady w latach 2006-07 i 2011-13. Rada Praw Człowieka jest forum współpracy międzyrządowej w zakresie poszanowania praw człowieka i podstawowych wolności.",,
Ministerstwo Finansów widzi możliwość dalszego uszczelnienia VAT,"Analiza Jednolitych Plików Kontrolnych, kontrola rachunków bankowych czy podzielona płatność przyniosą dalszą poprawę dochodów z VAT. To stanowisko Ministerstwa Finansów.","Wiceszef resortu Filip Świtała powiedział, że ministerstwo skupi się też na tych nieuczciwych przedsiębiorcach, którzy nie rejestrują sprzedaży. Jego zdaniem trzeba zwalczyć zwyczaj pytania o to, czy potrzebne są paragon bądź faktura. Filip Świtała dodał, że resort pracuje nad rozwiązaniami, ale nie chciał podać szczegółów.Dzięki analizie Jednolitych Plików Kontrolnych fiskus skierował do wyjaśnienia ponad 150 tysięcy faktur na kwotę ponad 260 milionów złotych. W tym samym czasie KAS wysłała do podatników ponad 300 tysięcy informacji o możliwościach korekty pliku.Z danych o wykonaniu budżetu wynika, że wpływy z VAT między styczniem a wrześniem są o około 5 miliardów złotych wyższe niż w analogicznym okresie ubiegłego roku. To wzrost o 4,7 procent.",,
Orban: referendum osiągnęło swój cel,"– Niedzielne referendum w sprawie obowiązkowych kwot osiedlania imigrantów osiągnęło swój cel – oświadczył w poniedziałek w parlamencie premier Węgier Viktor Orban. Ponowił przy tym zapowiedź złożenia poprawki do konstytucji. W sensie prawnym referendum jest nieważne, ponieważ frekwencja nie przekroczyła 50 proc.","– Celem było wlanie do szklanki czystej wody – sprawdzenie, czego chcą Węgrzy w kwestii masowej imigracji – tłumaczył Orban. Podkreślił przy tym, że ponad 3,28 mln osób odpowiedziało przecząco na postawione w referendum pytanie: „Czy chce Pan/Pani, by Unia Europejska mogła zarządzić, również bez zgody parlamentu, obowiązkowe osiedlanie na Węgrzech osób innych niż obywatele węgierscy?”.W ocenie premiera Węgrzy niedzielnym referendum zapisali się w historii, a przytłaczająca przewaga głosów na „nie” to dla Węgier zwycięstwo. Zaznaczył, że jego kraj ma wszelkie prawo po temu, by jego głos był słyszany w Unii Europejskiej, ponieważ od 2010 roku (wówczas partia Orbana Fidesz objęła władzę) „stał się praktycznie wzorcowym państwem”.Zgłosi projekt poprawkiSzef węgierskiego rządu przyznał, że choć referendum w sensie publiczno-prawnym do niczego nie zobowiązuje parlamentu, to deputowani mogą uwzględnić jego wynik. – Dlatego zostanie zgłoszona poprawka do konstytucji – wyjaśnił.Lider Koalicji Demokratycznej Ferenc Gyurcsany zapowiedział bojkotowanie rządowej poprawki w parlamencie. Zaapelował również do innych partii opozycyjnych, by uczyniły to samo. – Nieważność referendum oznacza, że naród nie dał rządowi zgody na kontynuowanie dotychczasowej polityki, a tym bardziej na zmienianie konstytucji – przekonywał. Także szef frakcji MSZP Bertalan Totha zapowiedział, że jego partia nie poprze poprawki. Dowodził, że zmiany są nieuprawnione, skoro większość wyborców zdecydowała, iż nie weźmie udziału w zorganizowanym przez Fidesz „bezsensownym, drogim i kłamliwym przedstawieniu”.Wezwanie do ustąpieniaJeszcze dalej poszedł lider skrajnie prawicowego ugrupowania Jobbik Gabor Vona, który wezwał Orbana do ustąpienia. Przypomniał, że jego partia już wiosną złożyła stosowny projekt poprawki do konstytucji. Zapytał przy tym premiera, czy nie wstydzi się, że pół roku później, po wydaniu pieniędzy na kampanię referendalną i zorganizowanie głosowania, występuje z taką samą propozycją.",,
SLD da wolną rękę wyborcom?,"Władze SLD we wtorek podejmą decyzję w sprawie ewentualnego poparcia przed II turą wyborów któregoś z kandydatów na stanowisko prezydenta. Z rozmów z politykami SLD wynika, że partia raczej nikomu nie udzieli poparcia. Z kolei były prezydent Aleksander Kwaśniewski zadeklarował swoje poparcie dla Bronisława Komorowskiego.","Szef Sojuszu Grzegorz Napieralski, który w pierwszej turze wyborów prezydenckich otrzymał 13,68 proc. głosów, na wtorek zwołał naradę szefów rad wojewódzkich Sojuszu oraz zarząd partii.Jak wynika z rozmów z politykami SLD, są oni zdania, że partia nie powinna nikogo popierać w II turze wyborów.Napieralski jeszcze we wtorek będzie rozmawiał z Zielonymi 2004 i Partią Kobiet, które poparły go przed I turą wyborów prezydenckich. Przewodniczący Zielonych 2004 Dariusz Szwed podkreślił, że także nie skłania się do poparcia żadnego z kandydatów w II turze wyborów prezydenckich, ale jego partia oficjalne stanowisko w tej sprawie zajmie przed spotkaniem z szefem SLD. Szefowa Partii Kobiet Iwona Piątek powiedziała z kolei, że o tym, jakie stanowisko przekaże we wtorek Napieralskiemu, zarząd partii miał zdecydować w poniedziałek wieczorem. W ubiegłym tygodniu w sprawie ewentualnego poparcia z Napieralskim rozmawiał Komorowski. Lider Sojuszu ocenił, że spotkanie przebiegało w dobrej atmosferze, politycy wymienili się koncepcjami sprawowania prezydentury i wstępnie umówili się na kolejne spotkanie, do którego miałoby dojść w tym tygodniu. Chęć rozmowy z szefem SLD deklarował też w ostatni piątek Kaczyński. Były prezydent Aleksander Kwaśniewski zapowiedział w poniedziałek, że w drugiej turze wyborów prezydenckich zagłosuje na Bronisława Komorowskiego (PO). Dodał,  że do tego samego zachęca polityków i wyborców lewicy.Zdaniem Kwaśniewskiego Komorowski jest tym kandydatem na urząd prezydenta,który gwarantuje, „że będziemy mieli politykę przewidywalną, skuteczną i żeodpowiedzialność, którą bierze na siebie duet Komorowski-Tusk jest dorozliczenia w kolejnych wyborach”.Były prezydent dodał, że stabilność i przewidywalność działań rządu jestobecnie wartością, w trudnych warunkach na świecie.",,
„Z Koreą Północną tylko jedno zadziała”. Co Trump miał na myśli?,"W stosunkach z Koreą Północną „tylko jedno zadziała”, gdyż rozmowy z reżimem w Pjongjangu poprzednich amerykańskich administracji nie przyniosły rezultatów – oświadczył w sobotę prezydent USA Donald Trump.","„Prezydenci i ich rządy rozmawiają z Koreą Północną od 25 lat, zawierano porozumienia, płacono wielkie pieniądze” – napisał Trump na Twitterze. „To nie zadziałało, porozumienia były naruszane nim wysechł na nich atrament, czyniono durniów z negocjatorów USA. Przykro mi, lecz tylko jedno zadziała” – dodał.Prezydent nie wyraził się jaśniej, co ma na myśli. Wcześniej – jak przypomina Reuters – Trump zapowiadał, że Stany Zjednoczone zniszczą Koreę Północną, jeśli okaże się to konieczne w celu obrony siebie i swych sojuszników. ",,
Czeski parlamentarzysta: wygrana PiS to stabilność w Grupie Wyszehradzkiej,"Przewodniczący czeskiej Izby Poselskiej Radek Vondraczek ocenił w poniedziałek, że wyborcza wygrana Prawa i Sprawiedliwości oznacza stabilność w Grupie Wyszehradzkiej.","W opinii czeskiego parlamentarzysty wynik głosowania może pomóc w wewnątrzpolitycznym dialogu w Polsce.– Przede wszystkim chcę złożyć gratulacje – powiedział Vondraczek. Jak ocenił, dla Grupy Wyszehradzkiej zwycięstwo PiS oznacza stabilność. – Będziemy mogli kontynuować współpracę z tymi samymi partnerami – wyjaśnił. Vondraczek stwierdził też, że wielokrotnie odwiedzał Polskę i zdaje sobie sprawę z istniejących nad Wisłą podziałów. – Polskie społeczeństwo jest chyba bardziej podzielone niż czeskie, przepaść jest naprawdę głęboka. Wierzę, że paradoksalnie, wyniki mogą doprowadzić do zmiany i przyczynić się do dialogu. Ewidentne jest, ze opozycja nie dotarła ze swoim programem do wyborców – powiedział Vondraczek.",,
„Normalizacja stosunków z Rosją bez wzajemności z jej strony nie ma sensu”,Premier RP Mateusz Morawiecki w wywiadzie dla niemieckiego dziennika „Die Welt” wytknął Francji i Niemcom niedotrzymanie obietnicy wydawania 2 proc. PKB na obronność. Sceptycznie ocenił też szanse na normalizację relacji z Rosją.,"– Jeśli NATO coś dolega, to wynika to z braku zaangażowania niektórych członków. Między innymi Francja i Niemcy, jak dotąd, nie dotrzymały własnych obietnic wydawania dwóch procent PKB na obronę. Jak w takiej sytuacji NATO ma spełniać oczekiwania? – pytał szef polskiego rządu.Podkreślił jednocześnie, że nie zgadza się z opinią prezydenta Francji Emmanuela Macrona jakoby sojusz północnoatlantycki został dotknięty „śmiercią mózgową”. – Na wschodzie Europy odczuwamy wzmocnienie współpracy w dziedzinie obronności. (...) Ważne jest dla nas, by Berlin bardziej uwzględniał obawy sojuszników NATO ze Wschodu niż robi to Francja – zaapelował Morawiecki.Premier sceptycznie ocenił również inicjowane przez Paryż próby normalizacji relacji z Rosją. – Macron nie jest jedynym, który opowiada się za intensywniejszym dialogiem z Rosją. Ale nie oszukujmy się: do dialogu zawsze trzeba dwojga. (...) Normalizacja stosunków z Rosją bez wzajemności z jej strony nie ma sensu. Rosja musiałaby wycofać się z Krymu i zakończyć infiltrowanie wschodniej Ukrainy. Nie uważamy też roli, jaką Moskwa odgrywa w Syrii, za szczególnie konstruktywną – wyliczał premier RP, przypominając również o negatywnym stosunku naszego kraju do budowanego gazociągu Nord Stream 2.Zdaniem Mateusza Morawieckiego amerykańskie sankcje nałożone na firmy zaangażowane w realizację tego projektu wydłużą jego wykonanie, ale nie doprowadzą do jego zarzucenia. – Należy uniknąć najgorszego scenariusza: Moskwa nigdy nie powinna być w stanie szantażować UE wstrzymaniem dostaw gazu. Musimy zdywersyfikować nasze źródła energii, żeby nie uzależnić się od Rosji – stwierdził. Możliwy konflikt z BrukseląDopytywany o polską energetykę i możliwy konflikt z Brukselą na tle wyjścia z węgla, szef polskiego rządu przypomniał, że Polska nie wybrała swojego koszyka energetycznego, lecz był to wynik decyzji podjętych za nas przez Związek Sowiecki.– Zgadzamy się z podstawowym celem, zgodnie z którym dostawy energii w Europie muszą być bardziej przyjazne dla środowiska. Jednocześnie prosimy naszych partnerów o przyjęcie do wiadomości, że Polska musi przejść dłuższą drogę do neutralności w emisji dwutlenku węgla niż wiele innych krajów UE – powiedział Morawiecki.– Ostatecznie może się zdarzyć, że niektóre kraje Unii będą neutralne pod względem emisji dwutlenku węgla do 2050 r., a w krajach takich jak Polska potrwa to dłużej – przewidywał. Zapewnił jednocześnie, że Polska odegra konstruktywną rolę w negocjacjach na ten temat. – W zamian oczekujemy zrozumienia, że płacimy wysoką cenę za transformację naszego systemu zaopatrzenia w energię – dodał.Mówiąc o wyzwaniach, jakie stoją przed UE Mateusz Morawiecki przyznał, że z troską obserwuje rosnące nastroje antyamerykańskie w niektórych państwach unijnych. – Bez współpracy z USA Unia nie będzie w stanie przeciwstawić się rosyjskim atakom hybrydowym i rosnącym wpływom Chin – zauważył premier.",,
"Włoski Sąd Najwyższy: Można nazwać kłamcą polityka, jeśli nie dotrzyma słowa","– Polityka, który nie spełnił obietnic wyborczych, można nazwać „kłamcą, hipokrytą i nikczemnikiem” – tak orzekł włoski Sąd Najwyższy. Zajmował się sprawą byłego burmistrza z Sycylii, którego przeciwnicy polityczni rozwiesili plakaty z wyzwiskami pod jego adresem.","Jak podały we wtorek włoskie media, Bruno Antonio Parisi obiecywał w kampanii przed wyborami, że jako burmistrz miasteczka Furci Siculo koło Mesyny będzie pełnić swą funkcję bezpłatnie. Już po wyborze zaczął jednak pobierać pensję.Radni opozycji rozwiesili na ulicach miejscowości plakaty, w których zarzucili mu kłamstwo, obłudę i złamanie obietnic wyborczych.W 2014 roku sąd pierwszej instancji w Mesynie skazał sześciu lokalnych polityków za zniesławienie Parisiego. Dwa lata później uniewinnił ich sąd apelacyjny. Były burmistrz zaskarżył ten wyrok, domagając się odszkodowania za zniesławienie. Wyrok sądu apelacyjnego utrzymał Sąd Najwyższy, przyznając, jak się podkreśla, prawo do krytyki pod adresem polityka.",,
"„Maryjo! Weź nas za rękę, bo trzymając się Ciebie, pokonamy najtrudniejsze zakręty historii”","W sobotę, z okazji 112. miesięcznicy smoleńskiej, w Archikatedrze Świętego Jana w Warszawie odbyła się msza święta w intencji ofiar katastrofy smoleńskiej. We mszy uczestniczyły rodziny poległych w katastrofie, przedstawiciele rządu, parlamentarzyści, samorządowcy oraz mieszkańcy stolicy. Homilia, którą podczas mszy wygłosił proboszcz Archikatedry ksiądz prałat Bogdan Bartołd, poświęcona była Najświętszej Maryi Pannie Królowej Polski oraz zjawiskom, z którymi boryka się dzisiejszy kościół w obliczu sporu ideologicznego ze środowiskami postępowymi. Poniżej zapis homilii.","Moi drodzy!Chciałbym dzisiaj swoją homilię poświęcić Matce Bożej, bo to przecież sierpień – miesiąc, w którym tak wiele osób w naszej Ojczyźnie podjęło trud pielgrzymowania na Jasną Górę. Za kilka dni będziemy obchodzić uroczystość Wniebowzięcia Maryi. Będziemy także pamiętać o kolejnej rocznicy Cudu nad Wisłą, w którym to cudzie była obecna Matka Boża. Sądzę, że ciągle jesteśmy w pewnym zadziwieniu dlaczego Bóg wybrał tę pokorną dziewczynę z Nazaretu, aby została matką Jego syna. Co takiego Maryja miała w swoich oczach i w swoim sercu, że Bóg to dostrzegł i uczynił jej ten wielki dar. Pewnie zachwycił się jej pięknem duchowym, pokorą, poświęceniem dla innych i wiedział, że powie „fiat”: „Niech mi się stanie”. I wybrał ją na matkę Swojego syna.Co usłyszał książę Mieszko I, gdy na swoich ziemiach umieszczał Krzyż Chrystusa, a obok Krzyża Jezusa stanęła Maryja. Jezus, pewnie patrząc na naszą ziemię, powiedział: „Niewiasto, oto dziecko Twoje. Polsko, oto Matka twoja”. I od tej chwili naród polski zaprosił Matkę Bożą do siebie. I Matka Boża od tej chwili obecna jest pośród nas. Był i wtedy, gdy 15 lipca 1410 roku na polach Grunwaldu o wolność naszego Narodu: „Bogurodzico dziewico. Bogiem sławiena Maryjo. U twego syna Gospodzina, matko zwolena, Maryja! Ziści nam, spuści nam. Kyrie eleison”.A czy pamiętamy, jak 1 kwietnia 1656 roku nasz król Jan Kazimierz we lwowskiej katedrze, w czas szwedzkiego potopu, widząc moc obrony Jasnej Góry wołał: „Wielka Boga–Człowieka Matko! Dziewico najświętsza! Ciebie dziś za patronkę moją i królową państw moich obieram!”. Ileż można przywołać wydarzeń z naszej polskiej historii i naszych wielkich rodaków, którzy jako dobre ziarna wydały wspaniały plon wiary i miłości? Bo jakże w katedrze warszawskiej nie przywołać Konstytucji 3 maja i Sejmu Czteroletniego? Jak udało się wreszcie wypełnić choć część ślubów Jana Kazimierza?Dlatego w ten dzień biskupi polscy uprosili u Papieża w 1920 roku święto Królowej Polski. Maryja stała się naszą Królową. Ileż to różnych postaci można przywołać z naszych dziejów, dla których Maryja była i matką i królową? Chociażby można przywołać postać św. Jacka, który pisał: „A pamiętacie, jak wynosząc z Kijowa Najświętszy Sakrament przed Tatarami usłyszałem głos z figury: »Jacku! Zabierasz syna a zostawiasz matkę?« Nie mogłem jej zostawić”.Stają przed nami narodowi wieszcze, którzy dawali świadectwo swojego przywiązania do Matki Bożej. Pamiętamy jak Mickiewicz wołał: „Panno święta, co Jasnej bronisz Częstochowy i w Ostrej świecisz Bramie! Ty, co gród zamkowy Nowogródzki ochraniasz z jego wiernym ludem! Jesteś moją królową i matką”. A Słowacki pisał: „Nigdy z królami nie będziem w aljansach, Nigdy przed mocą nie ugniemy szyi; Bo u Chrystusa my na ordynansach —Słudzy Maryi!”Spójrzmy na nasze polskie domy. Ileż w nich obrazów i figurek Matki Bożej. A czyż polski krajobraz nie zachwyca tysiącami maryjnych kapliczek na rozstajnych drogach? A czy nie jest piękną polską tradycją, że wkładamy do rąk zmarłych maryjny różaniec? Czy większość z nas nie nosi medaliku na szyi z wizerunkiem Matki Bożej? A czy pamiętamy, że miłość matki to miłość, która nie przestaje wierzyć w swoje dzieci i nigdy ich nie opuszcza? Papież Franciszek powiedział: „Świat, który patrzy w przyszłość bez spojrzenia matczynego jest krótkowzroczny. Być może powiększy zyski, ale nie będzie już umiał widzieć w ludziach dzieci. Będą korzyści, ale nie dla wszystkich. Będziemy mieszkać tym samym domu, ale nie jako bracia, bo rodzina ludzka opiera się na matkach”.Dlaczego dzisiaj o tym mówię, moi drodzy? Bo jestem tak jak i wy zasmucony i przybity wydarzeniami, które mają miejsce w naszej ojczyźnie. Bo to dziś dochodzi na licznych paradach i manifestacjach do profanacji wizerunku Matki Bożej, tej wielkiej świętości naszego narodu. Co się stało? Dlaczego takie godne najwyższego potępienia wydarzenia są dokonywane? Jak na to wszystko odpowiedzieć? Gdzie znaleźć wyjaśnienie?Niestety świat, w którym przyszło nam żyć, nienawidzi Kościoła Chrystusowego, bo są ludzie, którzy za swój cel życia wybrali nie dobro i miłość, ale kłamstwo i nienawiść. Niektórym osobom nie jest po drodze iść z Matką Bożą –  uznać, kim ona jest dla nas, ludzi wierzących. Bo jakże oni mają przyjąć, że Maryja jest matką, skoro w tzw. cywilizowanej części świata z matkami się walczy? Matka w oczach tego świata to kobieta, której nie udało się wyzwolić z patriarchatu. Matka wielu dzieci jest w tym świecie uosobieniem patologii. Dlatego niszczą jej wizerunek. Maryja była zoną Józefa, a współczesny świat odrzuca małżeństwo i rodzinę. Jedno czego pragnie i nieustannie promuje to życie pełne przyjemności bez poświęcenia dla drugiej osoby.Wreszcie Maryja była kobietą. Choćby jak nie wiadomo, propagowano idee równości płci, mężczyzna dziecka nie urodzi. Maryja od wieków jest czczona przez chrześcijan nie pomimo tego, że jest kobietą, ale właśnie z tego powodu. A ten dzisiejszy świat odrzuca kobiecość jako przejaw zaściankowości. Dziś kobieta ma być pozbawiona swoich wszelkich przyrodzonych cech: łagodności, opiekuńczości, subtelnego piękna. Według świata, kobieta ma być przedmiotem i jeszcze z tego się cieszyć. Jest jeszcze wiele innych powodów, dla których niektórzy walczą przeciwko Matce Bożej. Wystarczy przypomnieć wezwania z Litanii Loretańskiej: „Matka Boża to ucieczka grzesznych” , a świat nie chce wyzwalać się z grzechu. „To pocieszycielka strapionych”, a świat promuje brak nadziei. „To wspomożenie wiernych”, a świat chce niewierności. Bo dzisiejszy świat chce żyć bez Boga. W dzisiejszym świecie nie ma dla Niego miejsca. Wrzuca się Boga na śmietnik historii. Dlatego również są prześladowani Jego wyznawcy, ale my szukamy źródeł nadziei. I tym źródłem nadziei jest Matka Boża. To co wiemy z naszej polskiej historii, że pośród burz, zwątpień, publicznych zgorszeń, fali demoralizacji, apostazji i grzechów, których tak wiele dziś w Polsce i na świecie, nasz wzrok i wola muszą być skierowane do hetmanki Narodu Polskiego, która jako panna wierna nigdy nie opuszcza wiernych. Zwłaszcza dzieci. Trzymajmy się rad, które zostawił nam doktor kościoła św. Bernard z Clairvaux, który napisał: „O! Ktokolwiek jesteś, jeżeli widzisz, że w biegu doczesnego życia wśród burz raczej i nawałnic się miotasz aniżeli chodzisz spokojnie po Ziemi, nie odwracaj oczu od blasku Tej Gwiazdy, jeżeli nie chcesz by Cię burze pochłonęły w niebezpieczeństwach, utrapieniach wątpliwości, o Maryi myśl. Maryję wzywaj. Niech Ci ona nie schodzi z ust. Niech nie odstępuje od twego serca”.„Próżno pragnęli z serc naszych Cię wyrzucić Maryjo. Pokój zakłócić, odebrać nadzieję, wiary znak,bo kto Cię, Matko, kochać nie umie, ten nie zrozumie, dlaczego przy Tobie jesteśmy i cały czas trwamy tak”. Dzisiaj, w ten sierpniowy wieczór, gdy modlimy się za wszystkich naszych rodaków, którzy zginęli pod Smoleńskiem, chcemy pokornie prosić: Maryjo! Weź nas za rękę, bo trzymając się Ciebie, pokonamy najtrudniejsze zakręty historii. Prowadź nas za rękę, abyśmy odkryli łączące nas więzy miłości. Zgromadź nas Maryjo pod swym płaszczem w prawdziwej miłości, w której tworzy się na nowo rodzina ludzka, bo „Pod Twoją obronę zawsze będziemy się uciekać, nasza święta Boża Rodzicielko”. Amen.",,
Polska noc w Panamie – msza i koncert,Kilka tysięcy osób uczestniczyło we mszy i koncercie w polskie święto na Światowych Dniach Młodzieży w Panamie. Mszy przewodniczył prymas abp Wojciech Polak. Następnie odbył się żywiołowy polski koncert.,,,
Tegoroczne święta mogą być ostatnimi w polskiej szkole na Litwie,"Gimnazjum „Żejmiana”, jedyna szkoła z polskim językiem nauczania w rejonie święciańskim na Litwie, obawia się, że tegoroczne święta będą dla niej ostatnimi. Władze rejonu dążą do jej połączenia ze szkołą litewską, co w praktyce oznacza zamknięcie polskiej placówki.","– Wszystko wskazuje na to, że są to ostatnie nasze święta – mówi Anna Łastowska, wicedyrektor Gimnazjum „Żejmiana”, w którym naucza się w językach polskim i rosyjskim. – Mieliśmy w tym roku cztery duże uroczystości świąteczne z udziałem uczniów, nauczycieli, rodziców, gości z Polski, ale nie były one tak radosne jak w latach poprzednich. Od kilku miesięcy w szkole panuje niepokój i smutek – dodaje wicedyrektor. Jesienią tego roku władze rejonu święciańskiego ogłosiły decyzję o połączeniu Gimnazjum „Żejmiana” (nazwa pochodzi od przepływającej przez Podbrodzie rzeki Żejmiana) z litewską szkołą w tym mieście, Gimnazjum „Rytas” (Poranek). Początkowo decyzję uzasadniano chęcią zaoszczędzenia pieniędzy. Teraz wskazuje się na potrzebę podniesienie jakości nauczania.  – Nie wiemy, o co tak naprawdę chodzi – mówi Łastowska. Podkreśla, że w wyniku połączenia szkół nie da się zaoszczędzić, bo nie zmniejszy się liczba uczniów. Nie ma też podstaw do łączenia placówek, bo „Żejmiana” ma wystarczającą ilość uczniów – 367 i z każdym rokiem ich przybywa.  Przeciwko łączeniu placówek społeczność szkolna zebrała ponad 500 podpisów. Zostały one dołączone do pism wystosowanych w tej sprawie do 16 instytucji na Litwie i w Polsce, m.in. do prezydentów obu krajów, premierów, parlamentów, resortów oświaty. Tuż po Nowym Roku planowane są akcje protestacyjne. – Musimy się śpieszyć, bo reorganizacja została zapowiedziana na kwiecień – mówi wicedyrektor szkoły. Wyraża nadzieję, że sprawą zainteresują się też prezydenci obu krajów.  Rejon święciański jest rejonem wielonarodowym. Litwini stanowią tu tylko połowę mieszkańców, pozostali – to Polacy, Rosjanie, Białorusini. W Podbrodziu Polacy są najliczniejszą grupą – 44 proc. Litwini stanowią tylko około 20 proc.  – To, co się dzieje w Podbrodziu jest bardzo niepokojące. Obserwujemy proces „cichej lituanizacji” – mówi prezes Stowarzyszenia Nauczycieli Szkół Polskich na Litwie „Macierz Szkolna” Józef Kwiatkowski. – Likwidację polskich szkół, co skutkuje zanikaniem polskości, przerabialiśmy już na kowieńszczyźnie, w rejonie szyrwinckim – dodaje.  Przed wojną Polacy na kowieńszczyźnie stanowili około 30 proc ludności. W 1923 roku zostały tu zakazane polskie szyldy i napisy. W kolejnych latach ograniczenia dotknęły polską prasę, szkoły i organizacje. Dzisiaj nie ma tu żadnej polskiej szkoły, a Polacy stanowią znikomy odsetek ludności.  Przed dziesięciu laty w rejonie szyrwinckim ostatnią szkołę z polskim językiem nauczania połączono ze szkołą litewską i dzisiaj w tym rejonie nie ma już żadnej placówki oświatowej z językiem polskim. – Przeżywamy renesans w stosunkach polko-litewskich, ale nie rzutuje to na sytuację polskiej mniejszości na Litwie – ocenia Kwiatkowski. – Na wysokich szczeblach mówi się o strategicznym partnerstwie w dziedzinie obronności, współpracy energetycznej, o wspólnym zagrożeniu ze strony Rosji, a tym czasem władze rejonowe zamykają polską szkołę – mówi prezes „Macierzy Szkolnej”.  Anna Łastowska zaznacza, że „utrata samodzielności polskiej szkoły w Podbrodziu oznacza zmniejszenie aktywności Polaków w tym mieście”. – Stopniowo zanikną tu tradycje, obyczaje, a potem też język polski – prognozuje Łastowska i zastanawia się: „może o to właśnie chodzi władzom rejonu?”.  Polacy na Litwie są najliczniejszą mniejszością narodową, liczą około 200 tys. osób i stanowią 6,6 proc. ludności kraju. Najwięcej Polaków mieszka w rejonach wileńskim i solecznickim.",,
Premier na Zjeździe Dużych Rodzin: Bez polskich rodzin państwo nie ma przyszłości,"– Stygmatyzowano rodziny wielodzietne, że to, o zgrozo, patologia. Jakże to było strasznie krzywdzące. Trzy lata temu przestawiliśmy zwrotnicę w kierunku rodzin; odbudowujemy wartość rodziny w społeczeństwie, bez niej nie ma przyszłości – oświadczył premier Mateusz Morawiecki podczas VII Ogólnopolskiego Zjazdu Dużych Rodzin, który trwa w Lubartowie.","– Wysiłek, jaki jest świadczony ze strony dużych rodzin jest przeogromny. Dlatego chciałem powiedzieć, że państwo polskie przestawiło trzy lata temu wyraźnie zwrotnicę w kierunku rodzin, w kierunku rodzin właśnie co najmniej z trójką i większą liczbą dzieci – mówił szef rządu.  – Wbrew pewnym stereotypom, stygmatyzacji, że rodziny wielodzietne to, mówiono, o zgrozo, rodziny patologiczne. Jakże to było strasznie krzywdzące – dodał Morawiecki.  Premier wyznał, że cieszy się, „że dzisiaj odbudowujemy wartość rodziny w społeczeństwie”. – Pokazujemy, że nie ma przyszłości państwa polskiego bez przyszłości rodzin polskich, że to jedno i drugie to jest właściwie tożsame zjawisko – wskazał. Premier złożył podziękowania matkom i ojcom za ich trud. – Bardzo serdecznie dziękuję za wasz trud, za wszystko, co wkładacie w wychowanie, wykształcenie dzieci, przekazanie miłości i ciepła rodzicielskiego – mówił. Witając szefa rządu prezes Związku Dużych Rodzin Trzy Plus Joanna Krupska wskazała, że wielodzietni wciąż borykają się z problemem mieszkaniowym. Mówiła o konieczności zdiagnozowania sytuacji i znalezienia rozwiązań. To właśnie polityce mieszkaniowej poświęcona jest trwająca w ramach zjazdu konferencja ekonomiczna ZDR Trzy Plus.  Podczas pobytu w Lubartowie premier odwiedził dzieci biorące udział w warsztatach z klockami, rozgrywkach gier planszowych, korzystające z zakątku czytania bajek i malowania. Zjazdy Dużych Rodzin organizowane są co roku, za każdym razem w innym mieście. Pierwszy odbył się w 2013 r. w Grodzisku Mazowieckim. Miasto to jako jedno z pierwszych, jeszcze w 2008 r. we współpracy ze Związkiem Dużych Rodzin Trzy Plus wprowadziło Kartę Dużej Rodziny.   Zobacz zdjęciezobaczwszystkieGroup 27Created with Sketch.                    Premier Mateusz Morawiecki podczas spotkania z uczestnikami Zjazdu Dużych Rodzin w Lubartowie",,
Poroszenko łączy polskich polityków. „Historyczna deklaracja”,"„Decyzja przełomowa”, „bardzo ważne wystąpienie” – politycy większości ugrupowań parlamentarnych są zgodni – słowa prezydenta Petra Poroszenki o rezygnacji z pozablokowego statusu Ukrainy, oznaczają chęć zbliżenia z NATO i są wyraźnym sygnałem, że „Ukraina przyjmuje wyraźnie prozachodni kurs”.","W ocenie słów Poroszenki zgodne są nawet Platforma Obywatelska oraz Prawo i Sprawiedliwość. Klich: deklaracja Poroszenki jest „przełomowa” Zdaniem senatora PO i byłego szefa MON Bogdana Klicha deklaracja prezydenta Poroszenki o tym, że Ukraina zamierza zerwać z doktryną pozablokowości i obrać kurs na NATO, jest „przełomowa”. – Ukraińcy przygotowywali się do tego od pewnego czasu. Ale  tak jasno, w sposób tak oczywisty prezydent Ukrainy zadeklarował to po raz pierwszy – powiedział Klich.  Senator uważa, że słowa Poroszenki oznaczają zerwanie z przeszłością i obranie kursu na struktury atlantyckie, przede wszystkim na Sojusz Północnoatlantycki. – Jeśli się jest poza jakąkolwiek organizacją bezpieczeństwa międzynarodowego w dzisiejszych czasach, zwłaszcza w tak trudnym obszarze jak Europa Wschodnia, to się jest wydanym na pastwę silniejszego i ten silniejszy może ze słabszym zrobić, co mu się podoba – zaznaczył. Były szef MON wyraził nadzieję, że w niedługim czasie Ukraina zerwie z nieszczęśliwą doktryną pozablokowości. – Nieszczęśliwą, ponieważ ona nie tylko pozostawiała Ukrainę w szarej strefie bezpieczeństwa, ale też jest powodem śmierci co najmniej 4 tys. obywateli Ukrainy w nierównej walce z Rosją – podkreślił.                                                teraz odtwarzaneKlich: to bardzo ważna deklaracja Szczerski: Ukraina wybiera kurs zachodni Z kolei w ocenie Krzysztofa Szczerskiego deklaracja Poroszenki oznacza, że prezydent Ukrainy wybiera kurs zachodni. – Warszawa jest dobrym miejscem do tego, by o tym powiedzieć – powiedział. Uznał, że deklaracja padła w Warszawie nieprzypadkowo. Według niego Ukraina liczy na wsparcie Polski w dążeniach do integracji z Zachodem. Poseł PiS dodał, że obecność Ukrainy w NATO jest perspektywą odległą. – Teraz pozostaje pytanie, czy państwa zachodnie podejmą tę deklarację Poroszenki, powiedzą, że tak, bardzo chętnie widzielibyśmy Ukrainę na ścieżce do NATO i zabierzmy się za to. W jego ocenie bez deklaracji ze strony szefa NATO Ukraina znajdzie się w szarej strefie i Rosja może zacząć silniej na nią naciskać. Jeżeli jednak NATO odpowie wsparciem, Rosja poczuje, że chce Ukrainę przyjąć i że konflikt z Kijowem jest konfliktem z Zachodem. – Dzisiaj nie jest to takie oczywiste – mówił. – Jeśli Rosja nie wyobrażała sobie Ukrainy w UE, to tym bardziej nie wyobraża sobie Ukrainy w NATO – zaznaczył Szczerski. Szczerskiemu nie wszystko w wystąpieniu Poroszenki się podobało. Jego zdaniem zabrakło dwóch spraw; pierwsza to deklaracja ze strony Ukrainy, że nie wyobraża sobie rozmowy o przyszłości swojego państwa bez udziału Polski. – Odwrotnie, padło zdanie o tym, że trzymamy się „formatu mińskiego”, gdziePolski nie ma. To niestety pokazuje, że ten brak Polski przy stole ukraińskim jest na razie trwały – powiedział. Druga sprawa, to ustalenia dwustronnej agendy na temat tego, co w najbliższych miesiącach Polska i Ukraina wspólnie zrobią. – To sygnał, że w Polsce jest za mało inicjatyw w kierunku większego planu dla Ukrainy, oprócz samorządu, który jest ważny, ale nie najważniejszy – mówił. Szczerski: Ukraina wybiera kurs zachodni Z kolei w ocenie Krzysztofa Szczerskiego deklaracja Poroszenki oznacza, że prezydent Ukrainy wybiera kurs zachodni. – Warszawa jest dobrym miejscem do tego, by o tym powiedzieć – powiedział. Uznał, że deklaracja padła w Warszawie nieprzypadkowo. Według niego Ukraina liczy na wsparcie Polski w dążeniach do integracji z Zachodem. Poseł PiS dodał, że obecność Ukrainy w NATO jest perspektywą odległą. – Teraz pozostaje pytanie, czy państwa zachodnie podejmą tę deklarację Poroszenki, powiedzą, że tak, bardzo chętnie widzielibyśmy Ukrainę na ścieżce do NATO i zabierzmy się za to. W jego ocenie bez deklaracji ze strony szefa NATO Ukraina znajdzie się w szarej strefie i Rosja może zacząć silniej na nią naciskać. Jeżeli jednak NATO odpowie wsparciem, Rosja poczuje, że chce Ukrainę przyjąć i że konflikt z Kijowem jest konfliktem z Zachodem. – Dzisiaj nie jest to takie oczywiste – mówił. – Jeśli Rosja nie wyobrażała sobie Ukrainy w UE, to tym bardziej nie wyobraża sobie Ukrainy w NATO – zaznaczył Szczerski. Szczerskiemu nie wszystko w wystąpieniu Poroszenki się podobało. Jego zdaniem zabrakło dwóch spraw; pierwsza to deklaracja ze strony Ukrainy, że nie wyobraża sobie rozmowy o przyszłości swojego państwa bez udziału Polski. – Odwrotnie, padło zdanie o tym, że trzymamy się „formatu mińskiego”, gdziePolski nie ma. To niestety pokazuje, że ten brak Polski przy stole ukraińskim jest na razie trwały – powiedział. Druga sprawa, to ustalenia dwustronnej agendy na temat tego, co w najbliższych miesiącach Polska i Ukraina wspólnie zrobią. – To sygnał, że w Polsce jest za mało inicjatyw w kierunku większego planu dla Ukrainy, oprócz samorządu, który jest ważny, ale nie najważniejszy – mówił. Iwiński: wystąpienie zbyt optymistyczne Z kolei zdaniem Tadeusza Iwińskiego (SLD) słowa Poroszenki o UE i sugestie dotyczące NATO brzmiały zbyt optymistycznie. Na Ukrainie bowiem „proces reform bardzo słabo postępuje”, jest poważny problem korupcji, działają prywatne armie oligarchów, a gospodarka ukraińska jest w dramatycznej sytuacji. – Jeśli chodzi o Unię Europejską, będzie bardzo trudno wstąpić tam Ukrainie nawet za 15 czy 20 lat – powiedział Iwiński. Żelichowski: przed Ukrainą „bardzo daleka droga” Według posła PSL Stanisława Żelichowskiego Polska powinna się czuć wyróżniona faktem, że deklaracja ukraińskiego prezydenta padła w Warszawie. Dodał jednak, że jeśli Ukraina będzie chciała wstąpić do NATO, to jest przed nią jeszcze „bardzo daleka droga”, bo „we współczesnym świecie niewiele można zrobić bez zgody największych graczy, w tym Rosji”. Gowin: bardzo ważne wystąpienie– To było bardzo ważne wystąpienie, zarówno dla stosunków polsko-ukraińskich, jak i dla samej Ukrainy, która zmaga się z rosyjską napaścią – ocenił wystąpienie Poroszenki szef klubu Sprawiedliwa Polska Jarosław Gowin. Zaznaczył, że docenia to, iż Poroszenko podkreślał koniecznośćprzeprowadzenia reform wewnętrznych oraz przyśpieszenia w dążeniach dodołączenia do instytucji europejskich i zachodnich, jak NATO. Prezydent Petro Poroszenko zapowiedział w środę w polskim Sejmie, że popowrocie do swego kraju złoży w parlamencie wniosek o zrzeczenie się przezUkrainę statusu państwa pozostającego poza blokami wojskowo-politycznymi.Zapewnił, że Ukraina wróci na kurs ku integracji z przestrzeniąbezpieczeństwa euroatlantyckiego. Uchwalona w lipcu 2010 r. ustawa o zasadach polityki wewnętrznej izagranicznej, wykreśliła z nich dążenie Kijowa do członkostwa w NATO. Wustawie była mowa o „utrzymaniu przez Ukrainę polityki pozablokowości”, cooznacza „nieuczestniczenie w sojuszach wojskowo-politycznych” – a więc wNATO. Zawarto w niej jednocześnie sformułowanie o kontynuowaniu„konstruktywnego partnerstwa” z sojuszem.",,
Wróbel: imigrantów z Afryki trzeba dokładnie sprawdzić. To mogą być islamiści,"Jeśli chodzi o imigrację z Afryki Północnej,  to tu jest kwestia naszego bezpieczeństwa.  Ci ludzie powinni być dokładnie sprawdzeni, bo wywiady zachodnie mówią wprost, że tam mogą być przedstawiciele Państwa Islamskiego  – mówiła w programie „Dziś wieczorem” Marzena Wróbel (Solidarna Polska). – To jest właśnie takie prawicowe myślenie, żeby z tej UE korzystać, brać pieniądze, natomiast kiedy trzeba wykazać się solidarnością, to już chcemy się od tego jakoś odciąć – komentowała Joanna Senyszyn (SLD).","– Polacy są otwarci, natomiast mają prawo pytać także o swoje bezpieczeństwo, o to kim będą ludzie, którzy przyjadą do naszego kraju. Na podstawie czego MSW sprawdzi tych ludzi, skoro oni nie mają dokumentów?  Śmiem twierdzić, że żadne służby specjalne nie będą w stanie dokładnie ich prześwietlić – podkreśliła Marzena Wróbel.   – Dziwne jest to, że UE nie próbuje nic zrobić, jeśli chodzi o ekspansję Państwa Islamskiego – dodała. Jak zaznaczyła, Unia Europejska przyzwala na niekontrolowany rozwój sytuacji w Afryce Północnej.  –  Imigranci to w większości biedni, prześladowani ludzie – ripostowała Senyszyn. Skrytykowała postawę prawicy. – Nie ma chrześcijańskiej solidarności, jest chrześcijańska nienawiść  –  zarzuciła.    – Ci biedni, prześladowani ludzie trafili do krajów Europy Zachodniej i proszę zobaczyć co się tam w tej chwili dzieje – komentowała Wróbel.  „Uchodźcy są i będzie ich coraz więcej”   – Musimy mieć świadomość, że taka jest konieczność. Nie można tylko Włoch czy Grecji, a więc państw, które są w kryzysie, obciążać tym, aby przyjmowali imigrantów. Uchodźcy są i będzie ich coraz więcej. Wszystkie kraje UE  muszą w tym partycypować w określonym zakresie – mówiła Senyszyn.   Zdaniem polityk SLD, o tym jak duża będzie pomoc dla uchodźców, mają zdecydować Komisja i Rada Europejska, bowiem po to „są wybrane władze” i nie ma sensu organizować międzynarodowej debaty na każdy temat. – Gdyby pytać poszczególne kraje, czy chcą przyjmować imigrantów, to oczywiście większość by nie chciała – zaznaczyła Senyszyn. 9 lipca  wiceminister spraw wewnętrznych Piotr Stachańczyk złożył w Luksemburgu deklarację, że Polska przyjmie dwa tysiące uchodźców. Tysiąc z nich to uciekinierzy z ogarniętej wojną domową Syrii, którzy przebywają w obozach poza UE. Drugą grupę stanowią   imigranci z Afryki Płn. którzy przepłynęli Morze Śródziemne, by dotrzeć do Europy.",,
Ukraina: dwa lata więzienia dla organizatora protestu „rzekomych” Polaków,"Wyrok dwóch lat więzienia w zawieszeniu usłyszał jeden z organizatorów marcowej blokady trasy do granicy między Ukrainą i Polską, którą przeprowadzono pod hasłami obrony polskiej mniejszości na Ukrainie – podał w środę lwowski portal zaxid.net.","Skazany to student jednej z kijowskich uczelni, którego proces toczył się z oskarżenia o zamach na integralność terytorialną państwa. Jest to pierwszy wyrok sądowy w tej sprawie, w związku z którą ukraińskie władze aresztowały cztery osoby.Zgodnie z wyrokiem skazany mężczyzna odpowiadał za filmowanie protestu rzekomych Polaków na trasie do granicy oraz zamieszczał w sieciach społecznościowych materiały, nawołujące do zmiany granic Ukrainy. Sąd ustalił, że student robił to za pieniądze. 30 marca ok. 150 osób zablokowało trasę między Lwowem a prowadzącym do Polski przejściem granicznym Rawa Ruska-Hrebenne, domagając się m.in. „zaprzestania ludobójstwa Polaków”.Policja ustaliła, że wśród demonstrantów, którzy twierdzili, że są przedstawicielami żyjącej na Ukrainie mniejszości polskiej, Polaków nie było. Niemniej podczas blokady, którą zorganizowano we wsi Grzęda, pojawiły się transparenty z polskimi napisami. Policjanci ustalili też, że uczestników akcji wynajęto, a jej organizatorzy za udział w „polskim proteście” płacili ok. 200 hrywien (ok. 30 zł). Do blokady doszło w tym samym dniu, kiedy nieznani dotąd sprawcy zaatakowali siedzibę konsulatu generalnego RP w Łucku na północnym zachodzie Ukrainy. Placówka została ostrzelana z granatnika, którego pocisk trafił tuż nad częścią mieszkalną, gdzie przebywali pracownicy konsulatu. W incydencie nikt nie ucierpiał.Służba Bezpieczeństwa Ukrainy (SBU) podała następnie, że zleceniodawcą blokady był ukrywający się w Rosji przywódca radykalnej ukraińskiej organizacji „Nażdak” Mykoła Dulski. Według SBU zarówno blokada, jak i ostrzał konsulatu to dwie części jednej akcji, zorganizowanej przez rosyjskie służby specjalne.",,
233 imigrantów na drewnianej łodzi,"Wzburzone morze, 10-metrowa drewniana łódź i 233 osoby na pokładzie. Włoska marynarka wojenna uratowała kolejną grupę imigrantów, głównie z Afryki, która próbowała dostać się na włoską wyspę Lampedusa.","Łódź, która chwiała się na wzburzonych wodach Morza Śródziemnego, zauważyli funkcjonariusze lecący helikopterem marynarki wojennej. Imigranci, którzy znajdowali się na pokładzie, pochodzili głównie z Erytrei, Nigerii, Somalii, Pakistanu, Zambii i Mali. Wśród nich były kobiety. Rzecznik marynarki wojennej powiedział, że wszyscy byli przemarznięci, jednak ich ogólny stan zdrowia był dobry. Podróżujący przepełnioną łodzią ludzie zostaną docelowo przetransportowani do portu w mieście Augusta, we wschodniej Sycylii. W zeszłym roku włoski rząd uruchomił operację o nazwie „Mare Nostrum”. Ma ona na celu zagwarantowanie bezpieczeństwa płynącym do Włoch imigrantom.Pięć okrętów wojennych, biorących udział w operacji, kontroluje obszar o powierzchni 43 tysięcy kilometrów kwadratowych, od wybrzeży Tunezji po Sycylię. W ten sposób włoskie władze chcą zapobiec tragediom jak ta, która miała miejsce w październiku ubiegłego roku w pobliżu wyspy Lampedusa, gdzie utonęło ponad 350 osób.",,
Putin zapowiada w Jerozolimie walkę o pamięć o bohaterach. Walkę przeciw komu?,"Rosjanie, Ukraińcy, Białorusini, Polacy i przedstawiciele wielu innych narodowości byli uznawani przez nazistów za podludzi; narody słowiańskie miały być albo zniszczone albo stać się niewolnikami – powiedział prezydent Rosji Władimir Putin w Jerozolimie, gdzie przemawiał na 5. Światowym Forum Holokaustu. Jak mówił, „koniec barbarzyńskim planom (nazistowskich Niemiec – red.) położył przede wszystkim Związek Radziecki w 1945 roku”. Stwierdził także, że pamięć o wojnie „coraz częściej staje się ofiarą bieżących rozgrywek politycznych”.","Przypomnijmy – w izraelskich uroczystościach udziału nie wziął prezydent Polski Andrzej Duda, ponieważ organizatorzy wydarzenia nie zgodzili się na jego przemówienie. Nie odmówili jednak zabrania głosu choćby Władimirowi Putinowi, który w ciągu ostatnich tygodni oskarżał Polskę o przyczynienie się do wybuchu II wojny światowej i o kolaborację z Hitlerem. Prezydent Rosji spóźnił się na początek czwartkowej ceremonii, a tekst wystąpienia odczytał z kartek. Przemawiając nazwał zbrodnie nazistowskich Niemiec jedną z najczarniejszych kart współczesnej historii. – Naziści planowali ten los dla wielu innych narodów: Rosjan, Białorusinów, Ukraińców, Polaków – powiedział.  – 40 proc. ofiar Holokaustu to obywatele byłego ZSRR, dlatego Holokaust będzie dla nas tragedią, o której będziemy zawsze pamiętać – podkreślił Putin, zaznaczając, że kres barbarzyńskim planom nazistów położył „przede wszystkim Związek Radziecki”.  Jak mówił, Rosjanie, Ukraińcy, Polacy i przedsatwiciele wielu innych narodowości byli uznawani przez nazistów za podludzi, a narody słowiańskie „miały być albo zniszczone albo stać się niewolnikami bez własnej kultury, pamięci historycznej i języka”.  Dodał, że „fabryki śmierci i obozy koncentracyjne obsługiwali nie tylko naziści, ale i ich wspólnicy”. – Nie zapomnimy o tym, że wspólnicy tej zbrodni okrucieństwem często prześcigali swych panów – stwierdził.  Wskazał, że „na okupowanych terytoriach ZSRR zginęło najwięcej Żydów”. – Na Ukrainie zginęło około 1,4 mln Żydów, na Litwie – 220 tys., 90 proc. przedwojennej żydowskiej ludności Litwy – powiedział Putin.  Putin ocenił, że pamięć o Holokauście stanie się ostrzeżeniem „tylko w tym przypadku, gdy będzie pełna i bez przemilczeń”.– Pamięć o wojnie coraz częściej staje się ofiarą bieżących rozgrywek politycznych. To jest absolutnie niedopuszczalne. Obowiązkiem współczesnych i przyszłych polityków, działaczy państwowych jest obrona dobrego imienia bohaterów – tych żyjących i tych, którzy zginęli (...), (dobrego imienia – przyp. red.) ofiar nazistów i ich wspólników. W tym celu trzeba wykorzystać wszystkie możliwości: informacyjne, polityczne czy kulturalne – podkreślił. W swoim przemówieniu prezydent Rosji zaproponował zorganizowane szczytu z udziałem stałych państw członkowskich Rady Bezpieczeństwa ONZ w celu omówienia problemów globalnych.  – Mówiliśmy z niektórymi kolegami i ogółem zobaczyliśmy pozytywną reakcję na to, by przeprowadzić spotkanie szefów państw stałych państw członkowskich RB ONZ: Rosji, Chin, USA, Francji i Wielkiej Brytanii; w jakimkolwiek kraju, gdzie będzie to wygodne dla kolegów – powiedział rosyjski przywódca.  Zadeklarował, że „Rosja jest gotowa do takiej poważnej rozmowy” i ma „zamiar skierować odpowiednie przesłanie do liderów »piątki«”.",,
44 tys. żołnierzy oddelegowano do walki z pożarami w Amazonii,W Brazylii do walki z pożarami lasów w Amazonii oddelegowano lotnictwo wojskowe i 44 tys. żołnierzy - podaje w sobotę Associated Press. Media informują o kilkuset nowych ogniskach pożaru.,"Plany gaszenia pożarów lasów przedstawili w sobotę ministrowie obrony i środowiska Fernando Azevedo e Silva i Ricardo de Aquino Salles.Dzień wcześniej prezydent Brazylii Jair Bolsonaro podpisał dekret o skierowaniu wojska do walki z pożarami. Zachodnie agencje zauważają, że prezydent podjął zdecydowane działania dopiero pod presją opinii międzynarodowej.Prezydent Francji Emmanuel Macron napisał w czwartek na Twitterze, że pożary w Amazonii są zagrożeniem dla całego świata oraz że ta sprawa powinna być przedyskutowana na szczycie grupy G7 we francuskim Biarritz.Prezydent USA Donald Trump poinformował w piątek na Twitterze, że rozmawiał telefonicznie z brazylijskim przywódcą i zaoferował mu amerykańską pomoc w walce z pożarami lasów w Amazonii.",,
„Listy wyborcze są już na biurku prezesa Kaczyńskiego”,"Listy kandydatów PiS na wybory parlamentarne są już na biurku prezesa Jarosław Kaczyńskiego. Mam nadzieję, że w najbliższym czasie władze statutowe ostatecznie te listy zatwierdzą – powiedział szef sztabu wyborczego PiS, europoseł Joachim Brudziński.","Podczas drugiego dnia konwencji programowej PiS i Zjednoczonej Prawicy w Katowicach Joachim Brudziński w rozmowie z dziennikarzami został zapytany, kiedy będą zaprezentowane listy kandydatów na jesienne wybory parlamentarne. – Uważam, że im szybciej, tym lepiej – mówił. Poinformował, że w mijającym tygodniu odbyło się posiedzenie Komitetu Wykonawczego PiS, którego jednym z tematów był właśnie listy wyborcze.– Te listy już są na biurku pana prezesa Kaczyńskiego. Mam nadzieję, że w najbliższym czasie władze statutowe już ostatecznie te listy zatwierdzą, po to żeby nasi kandydaci mogli zająć się kampanią wyborczą również w tym odniesieniu indywidualnym – powiedział europoseł.Decyzja kierownictwaPytany skąd wystartuje premier Mateusz Morawiecki, odparł: „O tym, z których okręgów nasi kandydaci będą otwierać listy będziemy decydować w gronie ścisłego kierownictwa, czyli w gronie Komitetu Politycznego”.Dopytywany, czy któryś z europosłów PiS planuje start w jesiennych wyborach Brudziński stwierdził, że byłoby to „bardzo nie w porządku wobec wyborców”. – Nie przewidujemy żeby ktokolwiek z nas, europosłów, którzy dopiero co uzyskali mandaty miał robić z wyborców wariatów – powiedział Brudziński.Szef sztabu PiS pytany był też o to, kiedy zostanie zaprezentowany gotowy program na wybory parlamentarne. – On w tej chwili się wykuwa. To też nas różni od naszych oponentów, którzy dzisiaj rozjechali się po Polsce i pogardliwie naśmiewają się z mieszkańców mniejszych miast tylko i wyłącznie dlatego, że ci głosują na PiS – przekonywał. – Mało tego, jeszcze się tym chwalą na portalach społecznościowych, uważając to za niezwykle dowcipne i wyrafinowane, a tak naprawdę ten pełen pogardy rechot, który można zaobserwować na filmikach zamieszczanych przez naszych konkurentów politycznych, tym nas różni – odparł polityk. – Sądzę, że gotowy program pokażemy opinii publicznej jeszcze przed wrześniem – zapowiedział Brudziński.W Katowicach od piątku trwa trzydniowa konwencja Prawa i Sprawiedliwości oraz Zjednoczonej Prawicy „Myśląc: Polska”, podczas której zaplanowano kilkanaście sesji plenarnych a w tym  kilkadziesiąt paneli eksperckich. Konwencja ma na celu zarówno podsumować dotychczasowe działania rządu, jak i wypracować podstawy do stworzenia programu wyborczego partii.",,
Polskie towarzystwo ubezpieczeniowe z nagrodą „Gazety Bankowej”,"Najbardziej znany polski ubezpieczyciel działający na rynku direct został uhonorowany nagrodą za polisę „LINK4 MAMA” w konkursie „Gazety Bankowej”. Odpowiadająca za marketing firmy Patrycja Kotecka zaznacza, że nowy produkt jako jedyne ubezpieczenie w Polsce miał swój reklamowy start tylko w internecie, bez wspomagania kampanią telewizyjną.","Dedykowane dla mam i dzieci ubezpieczenie trafia w oczekiwania rynku. Polisa tego polskiego towarzystwa ubezpieczeniowego umożliwia elastyczne skonfigurowanie przez internet i w rozmowie z konsultantem optymalnej ochrony dla mamy i dziecka czy dzieci.  Zawiera m.in. ubezpieczenie zdrowia mamy i „Zdrowie Urwisa” – NNW dziecka, szybką pomoc dla niego na okoliczność niespodziewanych zdarzeń, a dla mamy – pomoc prawnika. Zdaniem Patrycji Koteckiej, zarządzającej marketingiem w LINK4, o sukcesie polisy świadczą „liczne podziękowania od mam, które zaznaczały, że wreszcie dostały produkt ubezpieczeniowy, o jakim marzyły”. Mottem produktu jest „nie bój się bać”, a ambasadorką kampanii – Paulina Krupińska.",,
"Fake news Onetu. Portal pisał o zatrzymaniu, służby dementują","Wbrew informacjom portalu Onet.pl, ABW nie zatrzymała Piotra Ć., jednego z liderów radykalnie nacjonalistycznej grupy Szturmowcy  – informuje portal tvp.info rzecznik prasowy ministra koordynatora służb specjalnych Stanisław Żaryn. Jak dodaje, mieszkanie Ć. zostało jedynie przeszukane, a materiał dowodowy zabezpieczony.","Portal onet.pl pisał w piątek rano, że „dwa dni po Marszu Niepodległości warszawski lider grupy ekstremistycznych nacjonalistów Grzegorz Ć. został zatrzymany przez ABW”. Do sytuacji miało dojść w związku z propagowaniem zakazanych przez prawo ideologii. Za onetem informację tę podał m.in. portal warszawa.wyborcza.pl. Jak się okazuje, do zatrzymania wcale nie doszło. Stanisław Żaryn poinformował portal tvp.info, że faktycznie miała miejsce interwencja w mieszkaniu Ć., jednak zostało ono jedynie przeszukane, zaś znajdujący się w nim „asortyment odnoszący się do propagowania ideologii ekstremistycznej: odzież, emblematy, naklejki, flagi, banery oraz publikacje i książki” – zabezpieczony.Jak podaje Żaryn, przyczyną przeszukania było śledztwo prowadzone przez ABW w związku z podejrzeniem, że Ć. „mógł zamieścić na portalu społecznościowym Facebook, prowadzonym właśnie dla organizacji Szturmowcy dokument zatytułowany »Poradnik samotnego wilka«”. Nasz rozmówca dodaje, że „ze względu na zawartą w nim treść, kontekst sytuacyjny i cel, w jakim treść ta została zaprezentowana, (dokument) stanowi propagowanie ustroju faszystowskiego oraz nawoływanie do nienawiści na tle różnic narodowościowych, etnicznych, rasowych, wyznaniowych albo ze względu na bezwyznaniowość”.",,
"Przyszli na koncert, zostali bez kurtek. „Sytuacja przerosła pracowników szatni i wyszli”","We wrocławskiej Hali Stulecia na koncercie niemieckiego DJ-a Borisa Brejchy bawiło się w sumie 6 tys. osób. Duża część fanów od miesięcy czekała na to, aż artysta ponownie pojawi się w Polsce. Niemiłe zaskoczenie spotkało ich już jednak po zakończeniu imprezy, kiedy przyszło do wydawania kurtek z szatni. Okazało się, że numerków do rozdania było jedynie tysiąc i szatniarze nie byli w stanie wydać klientom ich własności. – Ciekawe czy Boris ma swoją kurtkę – komentują w internecie oburzeni uczestnicy koncertu.","Jak podaje gazetawroclawska.pl, część osób wyszła w nie swoich kurtkach, a inni – w ogóle bez. Rzeczniczka obiekty w rozmowie z portalem tłumaczy, że odpowiedzialność za całą sytuację ponosi agencja Follow the step, która organizowała wrocławski koncert. Firma wynajęła miejsce na imprezę i zobowiązała się do zapewnienia ochrony i obsługi szatni. Od władz obiektu organizatorzy otrzymali tysiąc numerków, a pozostałe numerki od 1001 do 6000 – zgodnie z umową – mieli załatwić we własnym zakresie. Tak się jednak nie stało.Z komentarzy na facebookowej stronie koncertu wynika, że po zakończeniu koncertu, kiedy jego uczestnicy zwrócili się do szatni po odbiór kurtek, sytuacja przerosła pracowników szatni i opuścili miejsce pracy. W szatni rozpętało się zamieszanie. Część osób sama szukała odzieży, inni – brali to, co było pod ręką, jeszcze inni – Halę Stulecia opuścili bez niczego. Przyglądający się sytuacji ochroniarze śmiali się z rozgorączkowanych uczestników koncertu – piszą internauci.",,
Prezes IPN: Wznowienie współpracy z Ukrainą wymaga spełnienia kilku warunków,Wznowienie współpracy z ukraińskim IPN umożliwi spełnienie przez Ukraińców kilku warunków m.in. odblokowanie ekshumacji i opublikowanie dorobku Polsko-Ukraińskiego Forum Historyków – poinformował prezes Instytutu Pamięci Narodowej Jarosław Szarek.,"Ukraina zwróciła się do Polski o wznowienie współpracy Instytutów Pamięci Narodowej, resortów kultury oraz komisji międzyrządowych, zajmujących się kwestiami historycznymi. W środę takie oświadczenie złożył wicepremier Ukrainy Pawło Rozenko.– Instytut Pamięci Narodowej jest gotowy do współpracy, ale warunkiem jest umożliwienie przeprowadzenia ekshumacji szczątków naszych rodaków na Ukrainie i ich godne upamiętnienie (...). Na razie padły słowa, ale słowa to jest za mało. Za deklaracjami muszą iść czyny – powiedział Szarek. Przypomniał przy tym, że ukraiński IPN nie jest podmiotem, który ma kompetencje do wydawania zgody na przeprowadzenie ekshumacji przez polskich specjalistów.Kolejnym warunkiem wznowienia współpracy – jak mówił Szarek – będzie wspólne opublikowanie dorobku z dotychczasowych spotkań Polsko-Ukraińskiego Forum Historyków. Prace tego forum, na którym spotykali się naukowcy z obu krajów, są teraz zawieszone.– Uznaliśmy, że zawieszamy współpracę, ale jesteśmy gotowi podjąć kolejne spotkania z badaczami ukraińskimi, jeżeli najpierw opublikujemy po polsku i po ukraińsku referaty, które w ramach tego forum do tej pory zostały wygłoszone – poinformował Szarek.IPN czeka na „realne propozycje”– Do dzisiaj jednak ze strony ukraińskiej nie dostaliśmy tekstów autorów ukraińskich, choć jesteśmy je w stanie wydrukować – zaznaczył. Dodał też, że polski IPN czeka na „realne propozycje”.Prezes IPN zapewnił jednocześnie, że dla Instytutu badanie relacji polsko-ukraińskich zawsze było bardzo ważne. Przypomniał przy tym, że w stosunkach obu krajów, w kontekście historycznym, punktem najbardziej spornym pozostaje nadal sprawa zbrodni wołyńsko-galicyjskiej. – Doszło do takiej sytuacji, że ta współpraca, jeśli chodzi o poszukiwania i upamiętnienia polskich ofiar, przez stronę ukraińską została zupełnie zablokowana – mówił Szarek. Zwrócił jednak uwagę, że sprawa ta nie dotyczy tylko ofiar OUN-UPA, ale także np. żołnierzy I Brygady Legionów dowodzonych przez Józefa Piłsudskiego, którzy w lipcu 1916 r. polegli w bitwie pod Kostiuchnówką.Specjaliści z Biura Poszukiwań i Identyfikacji IPN zamierzali również ekshumować szczątki żołnierzy Korpusu Ochrony Pogranicza w miejscowości Tynne, którzy zginęli w walce z Sowietami po 17 września 1939 r. oraz żołnierzy Wojska Polskiego, którzy zginęli w obronie Lwowa.Mimo trudności we współpracy z Ukrainą w sprawie ekshumacji i upamiętnień prezes IPN zwrócił uwagę także na pozytywne przykłady współpracy z Ukrainą, m.in. z jej archiwami. Pod koniec marca IPN zawarł porozumienia z Państwowymi Archiwami Obwodowymi – w Odessie, Winnicy i Chmielnickim na Ukrainie, które przewidują udostępnienie polskim archiwistom tysięcy dokumentów dot. zbrodni NKWD popełnionej na Polakach w latach 1937-38 w Związku Sowieckim.Warszawa w sporze z Kijowem Między Warszawą a Kijowem od wiosny 2017 r. trwa spór wokół zakazu poszukiwań i ekshumacji szczątków polskich ofiar wojen i konfliktów na terytorium Ukrainy, wprowadzonego przez ukraiński IPN. Zakaz został wydany po zdemontowaniu pomnika UPA w Hruszowicach na Podkarpaciu i wcześniejszych przypadkach niszczenia upamiętnień ukraińskich na terytorium Polski. W lutym odbyło się w Warszawie spotkanie Glińskiego i Rozenki. MKiDN napisało następnie w komunikacie, że potrzebna jest kontynuacja rozmów w celu stworzenia warunków do prowadzenia prac poszukiwawczych i ekshumacyjnych oraz legalizacji upamiętnień na terytorium Ukrainy i Polski.Po spotkaniu Kancelaria Prezydenta Andrzeja Dudy wyraziła „głębokie rozczarowanie wynikiem rozmów między wicepremierami Ukrainy i Polski”.Kancelaria premiera poinformowała, że premier Mateusz Morawiecki w trakcie rozmowy z prezydentem Ukrainy sprzeciwił się próbom, niedającego się niczym uzasadnić, zakazania przez władze ukraińskie poszukiwań, ekshumacji i godnego pochówku polskich ofiar.28 marca w trakcie rozmowy telefonicznej z premierem Ukrainy Wołodymyrem Hrojsmanem premier Morawiecki powiedział, że liczy, iż Kijów uchyli moratorium na poszukiwanie i ekshumację szczątków polskich ofiar wojen i represji.– W odpowiedzi premier Wołodymyr Hrojsman stwierdził, że powinniśmy wspólnie przeciwdziałać prowokacjom, wymierzonym w nasze wzajemne relacje – informowała wówczas KPRM.",,
„Nie” muzułmańskim imigrantom. Pikiety mieszkańców Góry Kalwarii i Białegostoku,"Wyszli na ulice, by sprzeciwić się osiedlaniu islamskich imigrantów w Polsce. Środowiska związane z Ruchem Narodowym zorganizowały manifestacje w Górze Kalwarii i Białymstoku.","– Jeździmy po kraju i zauważamy spory sprzeciw wśród władz lokalnych. Tak było chociażby w Olecku, gdzie pod koniec ubiegłego roku pikietował z nami również miejscowy burmistrz. Chcemy imigrantów, ale z krajów byłego Związku Radzieckiego, bliskich nam kulturowo. Mówimy „nie” imigrantom muzułmańskim – tłumaczy poseł ruchu Kukiz'15 Sylwester Chruszcz. Ruch Kukiz'15 chce referendumRuch Kukiz'15 chce też rozpisania referendum w sprawie nieprzyjmowania imigrantów do Polski. W tym celu rozpoczął zbiórkę podpisów. Zgodnie z obowiązującym prawem, inicjatywę referendalną ma pół miliona obywateli. Przeciwko sprowadzaniu imigrantów opowiada się również europoseł i lider partii KORWiN Janusz Korwin-Mikke. Szczególnie nie podoba mu się pomysł osiedlania przybyszów w specjalnych ośrodkach. – Gdyby było nawet nie 7, a 70 tysięcy uchodźców i gdyby podzielono ich na poszczególne gminy, nikt by ich nie zauważył. Jeśli wsadzimy ich do obozów, będą się nudzić i dostawać pieniądze za nic. Miejscowi będą wściekli i zaczną się bijatyki między imigrantami i młodymi narodowcami – przestrzega eurodeputowany.",,
Krwawe walki w więzieniu. Co najmniej 18 osób nie żyje,"Co najmniej 18 więźniów przypłaciło w piątek życiem krwawe starcia między rywalizującymi gangami w więzieniu w portowym mieście Tela, w północnej części Hondurasu – poinformowały władze. 16 osadzonych zostało rannych. Uprzedzono, że liczba ofiar może się zwiększyć.","Był to jeden z najtragiczniejszych tego rodzaju incydentów w historii Hondurasu.  Dwa dni wcześniej rząd ogłosił stan wyjątkowy w systemie penitencjarnym przekazując kontrolę nad więzieniami służbom bezpieczeństwa. Miało to zapobiec narastającej fali przemocy w więzieniach.   Służby nie zdążyły jednak przejąć kontroli nad więzieniem w Tela zanim wybuchły w nim rozruchy.   Akty przemocy w przepełnionych więzieniach Hondurasu są nagminne. Gangi uliczne, nazywane „maras“, które spowodowały, że Honduras zalicza się do najniebezpieczniejszych krajów na świecie, walczą również o kontrolę w więzieniach.",,
Jest rekomendacja zarządu SLD dla wspólnego kandydata Lewicy na prezydenta,"Zarząd krajowy SLD podjął decyzję o zarekomendowaniu Roberta Biedronia na wspólnego kandydata Lewicy w wyborach prezydenckich – politycy poinformowali o tym na konferencji prasowej po spotkaniu w warszawskiej siedzibie SLD. W poniedziałek poparcia europosłowi, byłemu prezydentowi Słupska, udzieliła Rada Krajowa Razem. – Robert chciałem ci pogratulować – powiedział po spotkaniu zarządu lider Sojuszu Włodzimierz Czarzasty.","Ostatecznie kandydaturę Biedronia ma zatwierdzić konwencja, która zbierze się 19 stycznia.  Wchodząc do siedziby SLD Biedroń powiedział dziennikarzom, że jest gotowy podjąć wyzwanie kandydowania na prezydenta. – Pierwsza rekomendacja była od partii Razem z czego się bardzo cieszę i bardzo dziękuję. Dzisiaj będziemy rozmawiali z Sojuszem Lewicy Demokratycznej, w najbliższy weekend z przedstawicielami, przedstawicielkami Wiosny – powiedział europoseł.  Pytany, czy da się prowadzić kampanię z Brukseli, odpowiedział, że trzeba ją z Brukseli prowadzić. – Polska jest części Unii Europejskiej i ten głos Brukseli będzie bardzo ważny – podkreślił. Jak dodał, „Bruksela jest dzisiaj częścią Polski, Polska jest częścią Europy i musimy o tym pamiętać”.  O rekomendacji Biedronia jako wspólnego kandydata bloku lewicowego poinformował w niedzielę w Polsat News szef SLD Włodzimierz Czarzasty. – To jest polityk, który pokazał, jak rozmawiać z ludźmi, dlatego na niego stawiamy – podkreślił. Czarzasty dodał, że to zarząd SLD po dyskusji będzie ostatecznie rekomendował wybraną osobę jako kandydata na prezydenta podczas konwencji wszystkich trzech partii Lewicy – SLD, Lewicy Razem i Wiosny – która odbędzie się 19 stycznia. Jak dodał, kandydatem Lewicy na prezydenta będzie ta osoba, którą konwencja zatwierdzi.",,
„W Ministerstwie Finansów i KNF PiS jeszcze nie wygrało wyborów”,"– Być może to była próba wstrząsu dla sceny politycznej, który ma pokazać, że katastrofa firm (Leszka Czarneckiego – red.) jest skutkiem działania skorumpowanego państwa – tak prof. Witold Modzelewski komentował w programie „O co chodzi” zachowanie bankowca. Gość TVP Info przywołał termin „głębokie państwo”, ukuty na określenie nieformalnych struktur w państwie, które faktycznie nim rządzą. – W resorcie finansów i Komisji Nadzoru Finansowego PiS jeszcze nie wygrał wyborów – zasugerował.","Według właściciela Getin Noble Banku Leszka Czarneckiego, szef KNF Marek Chrzanowski w marcu 2018 r. miał zaoferować przychylność dla tego banku w zamian za około 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF. Ten podał się do dymisji.  Gość TVP Info podkreślał w piątek, że w jego opinii należy powstrzymać się od komentarzy i poczekać na ustalenia śledztwa. Prof. Modzelewski argumentował w tej sprawie niewiele wiadomo. – Wiemy jedno – ocenił – ten ruch w postaci ujawnienie taśm jest co na mniej dziwny. – Spójrzmy na to trzeźwo, bez polityki: jestem szefem dużego banku, uzyskałem informację o charakterze korupcyjnym, która jest zabójcza dla każdego, kto taką informację usłyszał – przekonywał prawnik. – W takiej sytuacji – kontynuował – należy to zgłosić do prokuratury,  natychmiast – podkreślił. Gość programu zauważył, że „ten ruch jest również samobójczy ekonomicznie”. – Tu ktoś nagle ujawnia ten fakt i traci na tym – skomentował niskie notowania akcji spółek Leszka Czarneckiego. – Nie wierzę w irracjonalne zachowanie – dodał.   Drugie dnoW opinii prof. Modzelewskiego „ta sprawa ma jakieś drugie, prawdziwe dno”. – Dowiemy się, jakie – dodał. – Być może to była próba wstrząsu dla sceny politycznej, który ma pokazać, że katastrofa firm (Leszka Czarneckiego – red.) jest skutkiem działania podłego, nikczemnego, i skorumpowanego państwa. Ma pokazać – oto zostałem zniszczony – zastanawiał się prawnik.Gość TVP Info przywołał też termin „głębokie państwo” (ang. deep state) ukuty na określenie „głębokich”, bo nieformalnych struktur w państwie, które faktycznie nim rządzą. – W resorcie finansów i Komisji Nadzoru Finansowego PiS jeszcze nie wygrał wyborów. Za wiele rzeczy jest w nich realizowanych jeszcze z poprzedniego okresu (rządów – red.) – zasugerował.",,
"„Nie wierzę, że Unia Europejska byłaby w stanie przehandlować Ukrainę”","– Ta ostatnia dyskusja, która ma miejsce w Radzie Europejskiej, w Europie i u nas w Polsce dotycząca uchodźców sprzyja temu, że Putin będzie próbował politycznymi sztuczkami pokazywać, że wiele od niego zależy – ostrzegała w programie „Dziś wieczorem” w TVP Info premier Ewa Kopacz. Jej zdaniem, jeśli UE będzie pokazywać jedność, wyeliminuje ryzyko, że ktoś „przehandluje” jedność Ukrainy w zamian za załagodzenie sytuacji w Syrii, co mogłoby pomóc rozwiązać kryzys migracyjny. W programie poruszony został również wątek debaty szefów PO i PiS oraz prezydenta Andrzeja Dudy, który – jak powiedziała premier – „biega po instrukcje do prezesa swojej partii”.","Premier Ewa Kopacz zapytana o to, czy nie sądzi, że Zachód jest w stanie pójść na ugodę z Rosją i w zamian za propozycję pomocy w Syrii „zapomnieć” o Ukrainie i Krymie, odpowiedziała, że jej zdaniem taka opcja w ogóle nie jest brana pod uwagę. – Nie wierzę w to, że Unia Europejska byłaby w stanie przehandlować Ukrainę, mówiąc krótko i brzydko – mówiła. „Nie możemy być wyizolowani z Unii”Jej zdaniem dyskusja o uchodźcach i imigrantach, która ma miejsce w Europie, ale również w Polsce sprzyja temu, aby Putin wykorzystywał ją i próbował pokazać, że wiele od niego zależy w Syrii. – Będzie próbował pokazywać, że jeśli ktokolwiek po stronie Unii by się zdecydował ustąpić w sprawie Ukrainy, to on powie, że może my załagodzimy coś w Syrii i uchodźcy nie będą napływać do Europy – mówiła.Podkreśliła, że dlatego tak ważne było jednolite stanowisko zarówno Europy jak i Polski wobec uchodźców. – Ważne było żeby Polska nie stała się krajem, który doprowadziłby do trwałych podziałów w Unii Europejskiej. Dzisiaj nie możemy być wyizolowani z Unii, a z drugiej strony mieć za plecami po wschodniej stronie tych, którzy nam dobrze nie życzą – powiedziała. „Nasz głos jest bardzo mocny”Premier zaznaczyła, że Polska ma mocną i ustabilizowaną pozycję w Unii Europejskiej, a jej głos na radach jest słyszany. – Niekiedy to jest mocny głos – podkreśliła. Jako przykład podała to, że dzięki temu wyznaczony został termin tworzenia tzw. hot spotów, w których imigranci ekonomiczni będą odróżniani od uchodźców, na ostatni dzień listopada. – Nasz głos bardzo mocny, spowodował, że każdy wie, co ma robić, jak ma robić i w jakim terminie ma robić – stwierdziła.Dodała, że zarówno Europy, jak i Polski nie stać na przyjmowanie imigrantów ekonomicznych. – Musimy być solidarni w sposób rozsądny – przekonywała. Zapytana, czy Polska może nie wyrazić zgody na przyjęcie uchodźcy, który wyda się jej podejrzanym, odpowiedziała, że ta kwestia jest jasna. – Tu nie ma żadnych domysłów, to jest zapisane w konkluzjach, to było przedstawione kilka razy – tłumaczyła.                                                teraz odtwarzane„Powiedziałam, że będę debatować z Kaczyńskim” „Powiedziałam, że będę debatować z Kaczyńskim”W programie poruszony został również wątek debaty z politykami PiS-u. Kopacz powiedziała, że dotychczas debaty te odbywały się między szefami największych partii, a więc do dyskusji z nią powinien stanąć prezes Prawa i Sprawiedliwości. – Ja dziś czytelnie powiedziałam, że będę debatować z Jarosławem Kaczyńskim, bo jest moim odpowiednikiem, a jeśli pan Kaczyński nie chce ze mną debatować, boi się z tego czy innego powodu, to będę debatować z panią Szydło – powiedziała. – Po to żeby przedstawić program, który jest zdecydowanie lepszy niż ten, który proponuje największa partia opozycyjna – tłumaczyła. W rozmowie o debacie wspomniała o prezydencie Andrzeju Dudzie w kontekście jego ostatniego spotkania z Jarosławem Kaczyńskim, późną nocą w mieszkaniu prezesa PiS na Żoliborzu. – Jest wybrany demokratycznie prezydent kraju, który biega po instrukcje do prezesa swojej partii, powinien być apolityczny więc wszystko się może jeszcze wydarzyć. Może nagle w takim PiS–ie pokazać się szef wszystkich szefów jak Krzysztof Jarzyna ze Szczecina i z tym każą mi debatować – powiedziała.                                                teraz odtwarzane„30 mln dla Polaków ze Wschodu” „30 mln dla Polaków ze Wschodu”Premier odpowiedziała również na zarzuty opozycji, dotyczące braku pomocy dla Polaków za granicą. – Do tej pory pomagamy Polakom ze Wschodu. Ktoś przespał szmat czasu, wiem również, że bardzo potrzebną jest ustawa o repatriacji – mówiła. Tłumaczyła, że do tej pory ustawa ta nie przeszła przez parlament, bo nie znalazły się środki dla samorządów, które mogłyby zaopiekować się tymi Polakami, którzy wracaliby do Polski. – Na jutrzejszej Radzie Ministrów, na której będziemy przyjmować budżet na rok 2016, z rezerwy Prezesa Rady Ministrów będzie wyasygnowane 30 mln złotych, a chciałabym, żeby to było cykliczne. Po to żebyśmy dzisiaj mogli mówić, że nie tylko opiekujemy się Polakami ze Wschodu, którzy chcieliby tu wrócić, ale realnie to robimy – powiedziała.Dodała, że jeszcze przed zakończeniem tej kadencji Sejmu, przedstawiony zostanie duży program dotyczący repatriacji Polaków ze Wschodu i będzie miał on odzwierciedlenie w budżecie, który już jutro przyjęty zostanie na Radzie Ministrów.",,
NATO odrzuca oskarżenia Rosji ws. rozlokowania wojsk w Polsce,"– Rozlokowanie wojsk NATO, w tym amerykańskich, we wschodniej części terytorium Sojuszu, nie łamie porozumień z Rosją – oznajmił w czwartek rzecznik NATO. Oświadczenie jest odpowiedzią na zarzuty Rosji, że USA rozlokowały w Polsce dywizję wojsk NATO, a nie brygadę. Także szef polskiego MON Antoni Macierewicz odrzucił oskarżenia rosyjskiej strony.","„Sojusz Północnoatlantycki całkowicie przestrzega postanowień Aktu NATO-Rosja”, czytamy w oświadczeniu rzecznika NATO Piersa Cazaleta. Cazalet zapewnił, że „działania NATO są defensywne, proporcjonalne i całkowicie zgodne ze zobowiązaniami międzynarodowymi”. – Jakiekolwiek oskarżenia, że NATO narusza postanowienia Aktu lub że łamie dane obietnice, są nieprawdziwe – oznajmił.– W odpowiedzi na bezprawną aneksję Krymu przez Rosję i koncentrację wojsk w pobliżu granic Sojuszu, NATO rozlokowało ok. 4 tys. żołnierzy we wschodniej części swojego terytorium. Poziom tego rozlokowania oraz dodatkowego bilateralnego rozlokowania dokonanego przez Stany Zjednoczone jest znacznie niższy, niż jakiekolwiek sensowne zdefiniowanie terminu „znaczące siły bojowe”, zawartego w Akcie NATO-Rosja – dodał rzecznik.Także minister obrony narodowej Antoni Macierewicz odrzucił w czwartek w Londynie zarzuty ze strony rosyjskiego ministerstwa obrony, jakoby w Polsce stacjonowała „dywizja wojsk USA”. – To po prostu nieprawda i kłamliwe przedstawienie sytuacji – powiedział. „Nie brygada, lecz dywizja”W czwartek rosyjskie ministerstwo obrony Rosji oświadczyło, że w ramach rotacji jednostek amerykańskich w Polsce podczas operacji Atlantic Resolve, w pobliżu granic rosyjskich została rozlokowana nie brygada, lecz dywizja wojsk USA. Resort ocenił, że „w ten sposób, wbrew wszystkim deklaracjom NATO i USA o >>nieznaczących<< siłach wojskowych ściąganych ku granicom rosyjskim, de facto teraz rozlokowano już nie brygadę, a dywizję zmechanizowaną sił zbrojnych USA”.– Naprawdę myślałem, że w Ministerstwie Obrony Federacji Rosyjskiej lepiej potrafi się liczyć żołnierzy, którzy stacjonują na wschodniej flance NATO. Naprawdę nie składa się to na dywizję w żaden sposób, a jeśli popatrzy się na wojska rosyjskie zgromadzone na wschodniej flance NATO, to one przekraczają dalece wiele dywizji – powiedział Macierewicz. Zaznaczył ponadto, że nad przestrzeganiem przyjętych ram czuwają struktury NATO.„2 brygada pancerna USA przybyła po cichu do Polski i rozlokowała się tam razem ze swoim sprzętem pancernym. W Polsce i republikach bałtyckich, tj. na Litwie, Łotwie i w Estonii, nie znikł pozostawiony tam sprzęt wojskowy 2 amerykańskiej brygady pancernej”, głosi oświadczenie rosyjskiego MON. „Kto przygotowuje agresję?”Zdaniem ministerstwa z najbliższej bazy amerykańskiej w Europie w niemieckim Rammstein w ciągu dwóch godzin można teraz przerzucić przygotowany skład osobowy. Resort obrony Rosji zakończył komunikat pytaniem: „Kto więc przygotowuje agresję?”.Ministerstwo oceniło ponadto, że rotacja oddziałów amerykańskich w Polsce i krajach bałtyckich odbywała się „na tle ćwiczeń Zapad-2017”. Na terytorium Rosji i Białorusi odbyły się w dniach 14-20 września wspólne strategiczne ćwiczenia wojskowe obu krajów. Rosyjski resort oskarżył Polskę i państwa bałtyckie o „histerię dotyczącą >>zagrożenia rosyjskiego<< w związku z ćwiczeniami”, którą następnie określił jako „zasłonę informacyjną dla operacji Pentagonu”.",,
Dobrzy Europejczycy patrzą na „polskich faszystów” [Opinia],"11 listopada ulicami Warszawy przeszedł Marsz Niepodległości. Chociaż większości jego uczestnikom wydawało się, że biorą udział w radosnej, patriotycznej manifestacji, okazało się, że z daleka widać lepiej. I tak z Brukseli – gdzie 11 listopada imigranci wywołali zamieszki, w trakcie których podpalano samochody i niszczono witryny sklepowe, co zostało na Zachodzie potraktowane wyrozumiałym milczeniem – zobaczono maszerujących ulicami polskiej stolicy faszystów.","Z Waszyngtonu widziano w Warszawie nazistów, a swój niepokój wyraziła nawet telewizja Al Jazeera, powołując się zresztą na zdjęcia sprzed kilku lat. Jan Tomasz Gross usłyszał nawet skandowanie okrzyku „Ku-Klux-Klan”. Cóż, zagraniczny odbiorca zobaczy na fotografii łysych chłopaków i hitlerowskie pozdrowienia, nie będzie natomiast zastanawiał się, czy budynki w tle to rzeczywiście warszawskie Aleje Jerozolimskie, czy łódzka Piotrkowska, Most Poniatowskiego, czy most w Poznaniu, letni ubiór skinów ze zdjęcia też raczej nie wzbudzi czujności.Kolejny raz powtarza się ten sam schemat. Nikt, lub prawie nikt nie udaje, że podczas marszu wszystko było ok, do głosu doszły bowiem marginalne, lecz głośne grupy, których przekaz obcy jest większości uczestników. Mediom, a wraz z nimi politykom, nie przeszkadza jednak wpychać kilkudziesięciu tysięcy świętujących niepodległość swojego kraju ludzi pod sztandary z hasłami o „czystej krwi”. Można też być pewnym, że stałoby się tak również wtedy, gdyby radykałów na marszu nie było, taka jest bowiem potrzeba chwili. Politycy prawicy, tej rządzącej i tej pozaparlamentarnej (ze współorganizatorami marszu włącznie) odcięli się od rasistowskich haseł. Przeciwnikom z opozycji totalnej nie przeszkadza to jednak, by winą za nie obarczać Prawo i Sprawiedliwość, które często nie utożsamia się z narodowcami organizującymi marsz. Mówimy zresztą o środowiskach, które PiS i PO uważają za takich samych przeciwników. Grzegorz Schetyna był tak wstrząśnięty Marszem Niepodległości, że zobaczył nawet członków rządu idących „między zamaskowanymi facetami z racami, którzy wznosili antysemickie hasła”. Liderowi PO w tej wizji nie przeszkodził nawet fakt, iż politycy PiS świętowali Dzień Niepodległości w oddalonym o 300 kilometrów od stolicy Krakowie. Tak się tworzy zbitkę „Polak – nazista”Histeria, jaka zalała media całego świata wpisuje się w trwającą od wielu miesięcy próbę dyskredytowania Polski na arenie międzynarodowej. Skoro świat nasłuchał się już o „polskich obozach śmierci”, tym bardziej przerazi się, gdy opowiedzieć mu o marszu, organizowanym przez organizacje, które przed II wojną światową postulowały usunięcie z Polski społeczności żydowskiej, O tym, że kolaborantów wśród polskich narodowców nie było, wielu z nich zaś walczyło z Niemcami, lub straciło życie w obozach, czytelnik czy widz za granicą nie wie. Gdy usłyszy, że marsz spadkobierców przedwojennych „faszystów” przeszedł 300 km od Oświęcimia, zbitka Polak – nazista na dobre utrwali mu się w pamięci. Nie przeszkadza to najwyraźniej politykom Platformy Obywatelskiej, wpisującej do rezolucji PE słowa o ksenofobicznym, faszystowskim marszu. Poparli sankcje… ale się nie cieszyliRezolucja finalnie przypomina polityczny manifest opozycji i to w totalnie sprzecznej z trójpodziałem władzy formie. I tak w przegłosowanym dokumencie możemy przeczytać wezwanie do „odroczenia przyjmowania jakichkolwiek przepisów” reformujących wymiar sprawiedliwości, do czasu „przeprowadzenia należytej oceny przez Komisję Europejską”, a całość sprawia wrażenie zebrania w jedną, niespójną całość wszystkich możliwych zarzutów wobec rządzących. Pojawiły się nawet oskarżenia o polityczne prześladowania „komunistów i innych demokratów” (najwyraźniej nawet tak uwielbiany przez Platformę rok 1989 nie zostałby dziś uznany za wystarczająco demokratyczny przez unijną biurokrację).  Szóstka Polaków poparła rezolucję, choć oficjalnie ich partia, Platforma Obywatelska, dokumentu w ostatecznej formie nie akceptuje, obawiając się jakoby wpływu ewentualnych sankcji na los zwykłych Polaków. Równocześnie pojawiają się sugestie, że w przyszłości unijne środki, a więc główny środek nacisku ze strony Brukseli, płynąć mogłyby bezpośrednio do samorządów, z pominięciem władz Polski. Wpisuje się to w koncepcję osłabiania władz centralnych, jaką PO zaprezentowała podczas niedawnej konwencji samorządowej. Strumień unijnych pieniędzy miałby więc popłynąć prosto do Hanny Zdanowskiej, Pawła Adamowicza czy Hanny Gronkiewicz-Waltz. Znając praktykę ich rządów możemy łatwo wyobrazić sobie, jak wyglądałoby ich wydatkowanie. Politycy Prawa i Sprawiedliwości do wydarzeń w Parlamencie Europejskim odnoszą się spokojnie, piętnując głównie hipokryzję unijnych elit i wskazując na nadużycia, zawarte w dokumencie. Dla ministrów Beaty Szydło ważniejsze jest podsumowanie dwóch lat pracy rządu, zaś konferencja „Kongres 590” wydaje się być czymś w rodzaju ucieczki do przodu, czyli w najlepszym możliwym dla Polski kierunku. Unia Europejska, ze swoją biurokracją, kryzysem imigracyjnym, oderwaniem elit politycznych od swoich społeczeństw, czego najlepszym przykładem jest wynik wyborczy partii Fransa Timmermansa, coraz bardziej jawi się jako papierowy tygrys. Najlepszą możliwą odpowiedzią wydają się być dziś pozwy sądowe przeciw Guyowi Verhofstadtowi , które planują uczestnicy Marszu Niepodległości, w reakcji na słowa o sześćdziesięciu tysiącach rasistów, nazistów i zwolennikach supremacji białej rasy. Polska jako kraj odpowiedzieć powinna natomiast przede wszystkim dalszym rozwojem gospodarczym, spadkiem bezrobocia, nowymi inwestycjami i miejscami pracy. Powinniśmy uważnie obserwować konflikty wewnątrz Unii i zabiegać o sojuszników, bo przecież nie jesteśmy wcale osamotnieni, zaś nawet państwa mniej nam bliskie od Węgier mogą mieć różne stanowisko w kwestii stopnia dopuszczalnej ingerencji UE w sprawy wewnętrzne państw członkowskich. Kolejna okazja upokorzenia opozycji wykorzystana przez SchetynęPo 1989 roku nie przewidziano dla Polski roli państwa innowacyjnego i konkurencyjnego. Dziś, gdy wybijamy się wreszcie na taką pozycję, budzi to oczywisty opór krajów, których gospodarki mogą stracić na uczciwej, konkurencyjnej walce z nowym mocnym graczem w regionie. I w tym należy upatrywać przede wszystkim obecnej złej passy Polski na arenie międzynarodowej. A że gwarantem polityki, czyniącej nas przedmiotem, nie podmiotem unijnej gry są środowiska, które w ostatnich latach tracą wpływy, coraz głośniejszy lament o zagrożeniach dla demokracji, tym razem z nowym komponentem – rzekomym rasizmem Polaków i odpowiedzialnością władz za marginalne grupki, które wtopiły się w potężną, pozarządową manifestację. Czy Donalda Tuska obwiniano za hasła na Marszach Niepodległości w latach 2010-2015, a więc za rządów Platformy? Nie, ponieważ nie było to w interesie ani Niemiec, ani Rosji.  Pierwsze dni po kolejnej, poświęconej Polsce debacie w europarlamencie pokazały to, co pokazać musiały. Opozycja i jej liberalni sojusznicy z innych państw Europy nie powiedzieli niczego nowego, doprowadzili jedynie, nie po raz pierwszy, stawiane Polsce zarzuty do absurdu. „Po głosowaniu nad rezolucją niektóre komentarze ze strony partii rządzącej są równie haniebne jak wydarzenia, które miały miejsce w Warszawie w czasie marszu.” – mówi Donald Tusk na szczycie w Goteborgu. Zarówno prezydent, jak premier i niżsi rangą politycy Prawa i Sprawiedliwości korzystają z ofiarowanej im wspaniałej okazji do robienia tego, w czym są najmocniejsi – prowadzenia polityki godnościowej i obrony dużej grupy Polaków, zarówno w kraju i za granicą, zmieniając akcenty na obronę dobrego imienia całego, doświadczonego przez totalitaryzmy, narodu. Maszerujących, lub z marszem się identyfikujących. Niekoniecznie głosujących na PiS, lecz mogących wkrótce zasilić elektorat tej partii.  W tym samym czasie Grzegorz Schetyna najpierw powiela najgorsze hasła o „faszystowskiej paradzie” i domaga się dymisji rządu, po czym zapowiada złożenie kolejnego wniosku o konstruktywne wotum nieufności. Tak samo, jak w przypadku ogłoszenia kandydatury Rafała Trzaskowskiego na prezydenta Warszawy, nie konsultując tego z Nowoczesną, ani PSL. Tym razem nie jest nawet pewne, czy dawny koalicjant poprze Schetynę w sejmowym głosowaniu, tak, jak nie poparł PO w Strasburgu.  Schetynie słabo wyszło upokorzenie Polski na arenie międzynarodowej, wiec wrócił do tego, co mu wychodzi - do upokarzania mniejszych partii opozycyjnych za pomocą stawiania ich w obliczu faktów dokonanych. Jeśli jednak uzyska w sejmie mniej głosów, niż przy poprzednim wniosku o wotum nieufności dla rządu Szydło, będzie to spektakularna porażka.",,
Europosłowie PiS wykluczeni z misji obserwacyjnych,"Przedstawiciele Zespołu ds. Wspierania Demokracji i Koordynacji Wyborów PE wykluczyli trzech europosłów EKR, w tym Ryszarda Czarneckiego i Kosmę Złotowskiego, z przyszłych misji obserwacyjnych na wybory. – To przykład podwójnych standardów – ocenił Czarnecki.","W liście adresowanym do szefów frakcji Europejskich Konserwatystów i Reformatorów (EKR) w Parlamencie Europejskim Syeda Kamalla i Ryszarda Legutki (PiS) przedstawiciele Zespołu ds. Wspierania Demokracji i Koordynacji Wyborów (DEG) David McAllister i Linda McAvan informują o wykluczeniu posłów Ryszarda Czarneckiego, Kosmy Złotowskiego i Brytyjczyka Davida Campbella Bannermana ze wszystkich przyszłych misji obserwacyjnych wyborów z ramienia PE do końca obecnej kadencji. Zaznaczono przy tym, że „decyzja ma charakter natychmiastowy”.Chodzi o oficjalną misję obserwacyjną europosłów w Azerbejdżanie podczas wyborów prezydenckich 11 kwietnia. Przedstawiciele Zespołu informują, że w związku z pogorszeniem warunków demokratycznych w Azerbejdżanie DEG jednogłośnie postanowił nie wysyłać do tego kraju oficjalnej delegacji obserwatorów PE. Jak informują, azerbejdżańska opozycja zbojkotowała wybory z powodu braku rzeczywistego współzawodnictwa między kandydatami. Mimo to EKR zlekceważył decyzję Zespołu i wysłał europosłów do Azerbejdżanu, co stało się powodem ich wykluczenia z przyszłych misji – wskazują McAllister i McAvan.Decyzję skomentował Ryszard Czarnecki. – To absurdalna decyzja. Była to oficjalna delegacja grupy politycznej EKR. Niewysyłanie do Azerbejdżanu oficjalnej misji jest tylko wpychaniem tego kraju w ręce Moskwy i błędem politycznym. Część europosłów tego nie rozumie. Pytanie, jaką politykę ma prowadzić PE - pomagać krajom czy wpychać je w ręce Rosji – powiedział. Dodał, że w Azerbejdżanie delegacja spotkała się z głównym kandydatem opozycji.Według europosła list McAllistera i McAvan zawiera nieścisłości. – Przykładowo zawiera fragment o tym, że wcześniej byłem w Uzbekistanie wbrew woli tych ludzi. Ja jednak nigdy nie byłem w Uzbekistanie – podkreślił.",,
Giertych przeciwko „pedalskiej międzynarodówce” i „homorewolucji”? Tajemnicza historia pewnego tekstu,"„W sobotę 11 czerwca w Warszawie mogliśmy zaobserwować najbardziej jak dotychczas jaskrawy przejaw homorewolucji, której próbuje dokonać pedalska międzynarodówka” – tak zaczyna się tekst z 2005 r. z gazety „Myśl Polska”, zatytułowany „Policja broniła pedałów”. Zdjęcie fragmentu artykułu, zamieszczone w mediach społecznościowych, sugeruje, że autorem tekstu jest Roman Giertych. Jednak on sam twierdzi, że pod artykułem podpisany został Krzysztof Bosak.","Gdy w czerwcu 2005 r. doszło do „Parady Równości” organizowanej przez środowiska LGBT, część polityków skrytykowała zachowanie policji, która ochraniała demonstrację. Lider LPR twierdził wówczas, że „policja ochraniając nielegalną manifestację homoseksualistów działała wbrew prawu”.   „Usuwając siłą siedzących na ulicy członków Młodzieży Wszechpolskiej i zatrzymując ich na komisariatach policji działała bezpodstawnie. Te działania staną się podstawą do złożenia przez Ligę Polskich Rodzin doniesienia o popełnieniu przestępstwa przez nadzorującego Policję ministra Ryszarda Kalisza” - informowało pismo MW, „Myśl Polska”. - „Na podstawie obecnie obowiązującego prawa osoby prowadzące tą manifestację, takie jak nowo nawrócony gej Tomasz Nałęcz czy wicepremier Jaruga-Nowacka łamali prawo” - grzmiał Roman Giertych. To właśnie na łamach „Myśli Polskiej” pojawił się tekst pt. „Policja broniła pedałów”, a do artykułu wstawiono zdjęcie Romana Giertycha. „Wydarzenia 11 czerwca pokazały, że zagrożenie jest poważne i na nikogo poza sobą nie możemy liczyć. Ta jednodniowa dominacja sodomitów i ich stronników możliwa była tylko dzięki użyciu około tysiąca policjantów i innych służb (Straż Miejska, BOR)” – czytamy.  Czy wspomniany tekst jest autorstwa byłego prezesa Młodzieży Wszechpolskiej? Roman Giertych twierdzi, że pod tekstem podpisany był Krzysztof Bosak. W przemianę ideową Giertycha nadal wielu nie wierzy, pamiętając radykalizm, z jakim wypowiadał się w kwestiach światopoglądowych, w tym dotyczących ideologii LGBT. Polityk wielokrotnie występował przeciwko Paradzie Równości, nie tylko w 2005 r., ale również w latach kolejnych. Po tym, jak w 2006 r. władze Warszawy wydały zgodę na przemarsz, Roman Giertych jako wicepremier zaproponował, żeby Rada Ministrów przyjęła stanowisko, w którym zwraca się do wojewody mazowieckiego o unieważnienie zgody na Paradę Równości. Ówczesny rzecznik premiera Kazimierza Marcinkiewicza, Konrad Ciesiołkiewicz wyjaśniał później dziennikarzom, że pomysł został odrzucony, ponieważ „Rada Ministrów nie posiada kompetencji do podważania decyzji samorządu terytorialnego”.W maju 2007 r. minister Roman Giertych tak uzasadniał projekt nowelizacji ustawy oświatowej zakazującej propagowania homoseksualizmu w szkołach: „Na takiej samej zasadzie jak organizacje komunistyczne czy faszystowskie nie miałyby prawa przychodzić do szkoły i mówić pogadanek o swoich postawach.” Kilka miesięcy później, znowu komentując Paradę Równości Giertych ogłosił, że niezakazanie jej „było błędem”, ponieważ „w ten sposób Polska dołączyła do krajów, które uprawiają propagandę homoseksualną”. Co ciekawe kilka lat później, w 2011 roku – gdy publicznie chciał już uchodzić za osobę o „postępowych” poglądach – Giertych w prywatnej rozmowie proponował dziennikarzom Piotrowi Nisztorowi i Janowi Pińskiemu stworzenie „listy stu pedałów w polskiej polityce”. Kiedyś Giertych znany był raczej jako skrajny radykał, którego pomysły i wypowiedzi z 2006 i 2007 r. osłabiały poparcie koalicyjnego rządu Jarosława Kaczyńskiego. To on, jako minister edukacji narodowej był przyczyną ostrych ataków na ówczesny rząd. Po tym, jak latem 2007 r. Giertych wyrzucił z kanonu lektur Gombrowicza (zarzucając mu homoseksualne treści), rozpętała się medialno-polityczna burza. Ówczesny premier Jarosław Kaczyński podjął decyzję o zmianie rozporządzenia ministra edukacji, co nie spodobało się Giertychowi. - Jeżeli premier chce wziąć na swoje sumienie wprowadzenie do kanonu lektur książki promującej pederastię, niech to robi – komentował. ",,
Sąd Najwyższy nakazał konfiskatę majątku dyktatora,"Sąd Najwyższy w Chile nakazał dokonać konfiskaty o wartości przekraczającej 1,6 mln dolarów z majątku, który należał do nieżyjącego dyktatora Augusta Pinocheta Ugarte oraz jego firm.","W 2010 r. w przeprowadzono badanie, które wykazało, że Pinochet zgromadził majątek o wartości przekraczającej 21,32 mln dolarów, z czego 17,86 miliona nie miało uzasadnienia księgowego.Dochodzenie sądowe zostało wszczęte w 2004 r., po tym jak w USA senacka podkomisja ujawniła istnienie tajnych kont w Riggs Bank i w innych podmiotach finansowych. Sprawa ta wyszła na jaw w ramach przesłuchań w związku z atakami terrorystycznymi na World Trade Center i Pentagon w 2001 r. W 2006, Pinochet był oskarżany w „sprawie Riggs” o oszustwa podatkowe i fałszowanie paszportów, a także o defraudację funduszy publicznych.Gdy Pinochet umierał, w grudniu 2006 roku, ciążyło na nim prawie 300 oskarżeń, w tym o łamanie praw człowieka w czasie jego rządów.Augusto Pinochet Ugarte generałem armii został za rządów lewicowego prezydenta Salvadora Allende na początku lat 70 XX wieku. To Allende mianował Pinocheta dowódcą chilijskich sił lądowych w sierpniu 1973 r. Zaledwie trzy tygodnie później – we wrześniu – Pinochet stanął na czele puczu wojskowego, który obalił Rząd Jedności Ludowej. Sam Allende zginął w zbombardowanym przez lotnictwo chilijskie pałacu prezydenckim La Moneda. Junta, której przewodził Pinochet objęła władzę, a generał mianował się prezydentem. PrześladowaniaZa jego rządów w latach 1973-1990 prawie trzy tysiące osób (w tym obywateli innych państw) zginęło lub zaginęło bez wieści. Około 200 tys. wyemigrowało. Pinochet tłumaczył swoje postępowanie tym, że jako chilijski patriota musiał ratować kraj od chaosu gospodarczego i groźby komunizmu. Dyktator wprowadził liberalne reformy ekonomiczne, które przyniosły Chile sukces gospodarczy.W 1988 roku w Chile przeprowadzono referendum, dotyczące kolejnej kadencji prezydenckiej Pinocheta. Po niepomyślnym dla siebie wyniku głosowania Pinochet przeprowadził rok później wybory, które przegrał. W 1990 roku przekazał funkcję prezydenta chadekowi Patricio Aylwinowi, zachowując stanowisko naczelnego dowódcy armii. Ustąpił z niego dopiero w marcu 1998 roku. Następnie objął fotel dożywotniego senatora.16 października 1998 roku Pinochet został zatrzymany na wniosek hiszpańskiego sędziego Baltasara Garzona w Londynie, dokąd przyjechał na operację kręgosłupa. Sędzia chciał, by Pinochet odpowiedział przed hiszpańskim sądem za zbrodnie popełnione w czasie jego dyktatury w Chile. Generał przebywał w areszcie domowym w Wielkiej Brytanii do marca 2000 roku, kiedy to – po licznych procedurach sądowych – brytyjski minister spraw wewnętrznych ostatecznie uwolnił Pinocheta ze względu na zły stan zdrowia. Następnego dnia Pinochet wrócił do Chile.",,
Johnny Daniels: Nieobecność prezydenta RP w Izraelu to efekt rosyjskiej presji,"Sytuacja wokół Światowego Forum Holokaustu w Izraelu, na którym nie pozwolono wygłosić przemówienia prezydentowi Andrzejowi Dudzie, to efekt rosyjskich nacisków – uważa Johnny Daniels. Zdaniem przewodniczącego fundacji „From The Depths” argumentem używanym przez Moskwę jest bezpieczeństwo Izraela.","W rozmowie z portalem polandin.com Daniels przypomniał, że Rosja ma w krajach Bliskiego Wschodu – takich jak Syria – olbrzymie wpływy. Z tego względu, jak ocenił, Izrael musi być w stosunkach z Kremlem ostrzożny. Mimo to fakt, że instytut Jad Waszem ustąpił przed naciskami rosyjskiego oligarchy Mosze Kantora, który organizuje Światowe Forum Holokaustu, Daniels ocenił jako błąd.  Zdaniem żydowskiego działacza mieszkającego w Polsce prezydent Rzeczypospolitej postąpił właściwie rezygnując z obecności na wydarzeniu, na którym odmówiono mu prawa głosu. Z kolei stracił okazję do zainteresowania się kwestią Holokaustu w kontekście narastającego w Europie antysemityzmu.  Skutkiem, który może być pożądany przez Izrael, ale nie jest korzystny dla Polski, będzie według Danielsa to, że Forum w Izraelu odwróci uwagę od obchodów 75. rocznicy wyzwolenia obozu w Auschwitz.",,
Konfederacja przeciw Elżbiecie Witek. Politolog: Będą bezkompromisowi,"Sejm wybrał Elżbietę Witek (PiS) marszałkiem Sejmu IX kadencji. Przeciwko tej kandydaturze byli jedynie posłowie Konfederacji. – Ich główną legitymacją, którą będą się wykazywać w tej kadencji, będzie właśnie kontestowanie działań zarówno Zjednoczonej Prawica jak i grupy partii opozycyjnych – komentuje w rozmowie z portalem tvp.info dr hab. Wawrzyniec Konarski, politolog i rektor Akademii Finansów i Biznesu Vistula.","Elżbieta Witek (Prawo i Sprawiedliwość) została wybrana marszałkiem Sejmu. Poparło ją 314 z 459 głosujących. Za byli posłowie PiS, Sojuszu Lewicy Demokratycznej i Polskiego Stronnictwa Ludowego. Od głosu wstrzymali się przedstawiciele Koalicji Obywatelskiej. Przeciw głosowała tylko Konfederacja. Wawrzyniec Konarski ocenia, że postawa Konfederacji nie jest zaskoczeniem i w tej kadencji Sejmu podobny scenariusz będziemy oglądać jeszcze wielokrotnie. – To ugrupowanie będzie szukać potwierdzeń tezy, że są partią antysystemową w rozumieniu klasycznej definicji politologicznej. Dla tej partii establishment jest taki sam, nieważne, czy jest to PiS, czy Platforma i ich sojusznicy – podkreśla. Politolog uważa, że Konfederacja ma komfort w demonstrowaniu takich zachować i „będą w tym bezkompromisowi”. Zauważa również, że za decyzją opozycji o niesprzeciwianiu się kandydaturze Elżbiety Witek kryje się pewna strategia. Koalicja Obywatelska liczy bowiem, że popierając polityka PiS w Sejmie, będą mogli domagać się wsparcia Zjednoczonej Prawicy dla ich kandydata na marszałka Senatu.Podczas pierwszego posiedzenia Sejmu tej kadencji ważny gest wykonał Andrzej Duda. Po przemówieniu prezydent RP podszedł do wszystkich środowisk politycznych, pogratulował im miejsca w parlamencie i podał rękę.– Wychodząc z gałązką oliwną, chce być koncyliatorem, a nie antagonistą. Zbudował sobie dobry PR, wchodząc w kampanię wyborczą i jest to jedna z form przemyślanego zachowania głowy państwa. Na pewno chce w ten sposób ocieplić swój wizerunek jako osoby, która ma aspiracje bycia kimś, kto jednoczy – zauważa Konarski. Z drugiej strony zaznacza, że nowy parlament będzie różnił się od poprzedniego. Chodzi tu głównie o fakt, że Zjednoczona Prawica „nie będzie bezapelacyjnie dominować nad opozycją”. Umiejętność rozmowy z różnymi środowiskami stanie się więc jeszcze bardziej potrzebna. – To wynika z prostej arytmetyki – podkreśla politolog.",,
"Nieznane dokumenty Kiszczaka ujawnione. A w nich: Jaruzelski, Wałęsa, Michnik","Kilkaset stron dokumentów komunistycznego aparatu bezpieczeństwa, papiery i notatki osobiste, a nawet dokumentacja medyczna gen. Czesława Kiszczaka trafiły do USA. W Hoover Institution Library & Archives w Stanford odnaleźli je dziennikarze „Rzeczpospolitej” i Polskiego Radia. – Mamy kolejne potwierdzenie, że Wałęsa był agentem SB i że ta sprawa stała się tajemnicą stanu całego systemu III RP. Bardzo ważnym strażnikiem tej niepamięci był Czesław Kiszczak – powiedział w Polskim Radiu Sławomir Cenckiewicz.","„Prawie trzy metry bieżące papierów zgromadzono w sumie w 23 pudełkach. Jest w nich korespondencja, którą Czesław Kiszczak w różnych okresach swojego życia prowadził z wieloma osobami – w tym. m.in. ze znanymi aktorami, Lechem Wałęsą, Adamem Michnikiem czy Wojciechem Jaruzelskim” – podała „Rz”.Według gazety w archiwum znajdują się dokumenty wytworzone przez podległe generałowi w okresie PRL agendy komunistycznej bezpieki – m.in. analizy dotyczące wprowadzenia stanu wojennego. Jest też „obszerna dokumentacja procesów, jakie generał miał po roku 1989 – w tym notesy ze strategią obrony” oraz dokumenty osobiste, takie jak opinie z wojska o przebiegu służby, oryginał nominacji na stopień generała brygady, prawo jazdy, karta pacjenta z jednego ze stołecznych szpitali czy nawet pełna dokumentacja medyczna.„Całość kolekcji dopełniają wycinki prasowe. Te z okresu PRL to głównie relacje z wizyt, jakie generał składał w różnych miejscach w Polsce i za granicą. Te po 1989 roku to imponujący zbiór tematów, którymi się interesował już po przejściu na emeryturę” – napisano.Jak podaje autor, „jedną z osób, która znajdowała się w kręgu jego zainteresowania, był Lech Wałęsa. Generał zbierał artykuły na temat przywódcy Solidarności, a potem prezydenta RP. Zakreślał flamastrem interesujące go wątki z wywiadów z Wałęsą – np. te, w których były prezydent odpierał zarzuty o współpracy z SB”. Część z tych dokumentów była wcześniej znana historykom, ale wiele z nich nie ujrzało jeszcze światła dziennego. Jako pierwsi przeglądali te papiery dziennikarze „Rzeczpospolitej” i Polskiego Radia. Gazeta podaje, że „historykom znany jest np. słynny list kaprala Lecha Wałęsy do generała Wojciecha Jaruzelskiego napisany podczas internowania przywódcy Solidarności w Arłamowie 8 listopada 1982 r. Przytoczono go w całości 12 listopada 1982 r. na łamach rządowej „Trybuny Ludu”. Jego kopia znajduje się w Instytucie Pamięci Narodowej, ale oryginał wylądował w USA”.Według ustaleń „Rz”, nieznaczną część dokumentów przekazał do Hoover Institution Library & Archives w Stanford „jeszcze za życia sam gen. Czesław Kiszczak. Reszta została sprzedana już po jego śmierci, czyli po 5 listopada 2015 r. oraz po wizycie w willi Kiszczaków prokuratorów z IPN w lutym 2016 r., gdzie nie dokonali oni przeszukania, a jedynie wezwali Marię Kiszczak do dobrowolnego wydania dokumentów”.W artykule podało również, że „w rozmowie telefonicznej Maria Kiszczak przyznała, że ostatnie materiały archiwalne zostały przez nią sprzedane do Stanford zaledwie pół roku temu”. Zdaniem dziennikarzy „wiele wskazuje na to, że przed sprzedażą wcale ich nie przeglądała”, ponieważ w archiwaliach znajdują się np. „polisy ubezpieczeniowe domu Kiszczaków czy oryginały umów Marii Kiszczak z ZAIKS-em, dotyczące praw autorskich i naliczania tantiem od sprzedaży jej publikacji”.",,
Czaputowicz: Konferencja bliskowschodnia nie jest skierowana przeciw żadnym krajom,"– Konferencja bliskowschodnia w Warszawie nie jest skierowana przeciwko żadnym państwom. Wszystkie kraje UE są na nią zaproszone – powiedział Jacek Czaputowicz. Minister spraw zagranicznych dodał, że konsultacje, jakie przeprowadził jego zastępca Maciej Lang w Teheranie, zakończyły się dobrym rezultatem. Strony umówiły się na dalsze kontakty.","Jacek Czaputowicz podczas zorganizowanego w Brukseli spotkania ministrów spraw zagranicznych krajów Unii Europejskiej przedstawił szefom dyplomacji krajów państw członkowskich założenia konferencji bliskowschodniej, która będzie organizowana w Warszawie w lutym. – Poinformowałem, że nie jest ona skierowana przeciwko żadnym państwom. Wszystkie państwa członkowskie UE są zaproszone na tę konferencję. Chcemy przedstawić pozytywny program dla Bliskiego Wschodu – powiedział minister spraw zagranicznych RP. Dodał, że rozmawiał też o tym z szefową unijnej dyplomacji Federicą Mogherini, która była informowana wcześniej o wydarzeniu.  – Oczywiście to jest ustalone z nią, z Unią Europejską. Sama w tym czasie ma zaplanowaną podróż do Afryki, więc raczej nie przyjedzie. Natomiast jest tutaj pewne wsparcie dla działań Polski, nadzieja związana z tą konferencją – zaznaczył. – Minister Lang na zaproszenie strony irańskiej złożył wizytę w Teheranie. Poinformował szczegółowo o konferencji, o założeniach, o oczekiwaniach. Cieszę się, że ta rozmowa się odbyła. To była dobra rozmowa. Umówiliśmy się na dalsze kontakty z Iranem i że będziemy też informować po konferencji o jej rezultatach – oświadczył Czaputowicz. Zaznaczył przy tym, że nie można ukrywać, iż Iran jest problemem dla bezpieczeństwa międzynarodowego.  – W związku z tym te rozmowy mogą być trudne, bowiem nie ma takiej otwartości do przyjmowania uzasadnionej krytyki przez władze w Iranie. Musimy jednak szukać rozwiązania. To pokazuje, że utrzymujemy dialog – powiedział. W pierwszej połowie stycznia Departament Stanu USA i polskie MSZ poinformowały, że w lutym w Warszawie odbędzie się konferencja w sprawie budowania pokoju i bezpieczeństwa na Bliskim Wschodzie. Wcześniej konferencję zapowiedział w stacji Fox News sekretarz stanu Mike Pompeo; wyjaśnił, że szczególna uwaga poświęcona zostanie wpływom Iranu w regionie Bliskiego Wschodu. Teheran uznał udział Polski w organizacji konferencji za akt wrogości; tamtejsze MSZ wezwało charge d'affaires ambasady Polski, aby zaprotestować przeciw poświęconej głównie Iranowi konferencji. Jak podało polskie MSZ, dyplomata przedstawił irańskiemu resortowi spraw zagranicznych założenia planowanej konferencji.",,
MFW: będzie kolejna transza pomocy dla Ukrainy. Prawie dwa miliardy dolarów,"Zgodnie z zapowiedziami zarząd Międzynarodowego Funduszu Walutowego zakończył w piątek przegląd drugiego programu pomocowego dla Ukrainy, co – jak poinformowano w komunikacie – umożliwia wypłatę Ukrainie kolejnej raty pomocy kredytowej w wys.1,7 mld USD.","– Gospodarka ukraińska wciąż jest słaba, ale pojawiają się zachęcające sygnały. Depozyty w krajowej walucie rosną, a tempo spadku gospodarczego spowolniło – ocenił wicedyrektor MFW David Lipton w opublikowanym w piątek wieczorem komunikacie.Jak dodał, od czasu zaaprobowania w marcu przez MFW drugiego programu pomocowego, władze Ukrainy rozpoczęły zdecydowane wdrażanie niezbędnych reform. – Tę dynamikę należy utrzymać, ponieważ konieczne są znaczne reformy strukturalne i instytucjonalne – powiedział. Wskazał m.in. na konieczność rekapitalizacji banków, wzmocnienia dyscypliny budżetowej, reformę sektora energetycznego oraz dalszą walkę z korupcją i poprawę klimatu dla biznesu.Lipton zaapelował też do rządu oraz prywatnych wierzycieli Ukrainy o kontynuowanie dialogu w celu restrukturyzacji ukraińskiego długu. Tak by porozumienie zostało osiągnięte jeszcze przed kolejnym przeglądem programu pomocowego.Zastrzegł jednak, że w przypadku braku porozumienia, MFW będzie mógł dalej pomagać Ukrainie, o ile Ukraina przyjmie moratorium na spłatę długów prywatnych wierzycieli na podstawie aktu legislacyjnego.W marcu MFW przyznał Ukrainie na cztery lata 17,5 mld dolarów kredytów w ramach programu rozszerzonego finansowania (Extended Fund Facility). Z tej kwoty rząd w Kijowie otrzymał dotychczas 5 mld USD na uzupełnienie swoich rezerw walutowych. MFW wypłatę kolejnej raty uzależnił wówczas od porozumienia Ukrainy z prywatnymi inwestorami w sprawie restrukturyzacji zadłużenia. Chodzi o przedłużenie terminu wykupu obligacji, obniżenie ich oprocentowania, a także zredukowanie tego długu. Większość tych obligacji posiadają amerykańskie fundusze inwestycyjne, takie jak np. Franklin Templeton.",,
Bezcześcili ciała zabitych żołnierzy wroga? Dwaj uchodźcy odpowiedzą w Finlandii za zbrodnie wojenne,"Dwóch uchodźców z Iraku zostało oskarżonych o zbrodnie wojenne w tym kraju w latach 2014-15. Mieli bezcześcić ciała poległych wrogów, choć nie wskazano z kim walczyli ani jaką opcję reprezentowali. Imigranci wpadli w Finlandii gdzie starali się o azyl.","Prokurator okręgowy Helsinek Juha-Mikko Hämäläinen wyjaśnił, że oba przypadku nie są ze sobą powiązane, choć dotyczą dwóch mężczyzn w wieku poniżej 30 lat, którzy przedostali się do Finlandii jesienią ubiegłego roku.Hämäläinen zdradził jedynie, że obydwaj imigranci są oskarżeni o zbezczeszczenie ciał zabitych żołnierzy wroga. Stwierdził przy tym, że najpewniej jeszcze w tym miesiącu rozpocznie się rozprawa.Oskarżeni nie przyznają się do winy. Jeżeli zostanie im ona udowodniona, wówczas grozi im nawet dożywocie. Prokurator ocenił, że kara przypuszczalnie będzie niższa – kilka lat więzienia.",,
Kaczyński: konieczna komisja ws. Kwaśniewskich i ujawnienie dokumentów; opinia publiczna musi wiedzieć,PiS złożył w Sejmie wniosek o powołanie komisji śledczej w sprawie majątku Jolanty i Aleksandra Kwaśniewskich. Partia wnioskuje też do premiera i prokuratora generalnego o odtajnienie materiałów związanych z rzekomym utajnieniem stanu posiadania byłej pary prezydenckiej – poinformował prezes PiS Jarosław Kaczyński.,"Nazwa komisji zajmuje prawie całą pierwszą stronę projektu uchwały w tej sprawie.9-osobowa komisja miałaby zbadać działania organów podległych ministrowi sprawiedliwości i prokuratorowi generalnemu, w latach 2007-2010, w związku z podejrzeniem posiadania nieujawnionych i nielegalnych źródeł dochodu przez byłą parę prezydencką.Dalej w tytule mowa jest o postępowaniu przygotowawczym prowadzonym przez Prokuraturę Apelacyjną w Katowicach, czynnościach prowadzonych przez premiera, CBA i organy podległe ministrowi finansów. Komisja miałaby też zbadać okoliczności wszczęcia i przebiegu śledztwa oraz przedstawienia wniosku prokuratora okręgowego Warszawa-Praga o wyrażenie zgody przez Sejm na pociągnięcie do odpowiedzialności karnej posła Mariusza Kamińskiego.Do końca następnych wakacjiZgodnie z projektem PiS komisja śledcza miałaby zakończyć pracę i złożyć sprawozdanie do 1 września przyszłego roku. Wnioskodawcą w sprawie powołania komisji śledczej jest w imieniu grupy posłów PiS – były szef CBA Mariusz Kamiński, obecnie wiceprezes PiS.Na konferencji prasowej prezes PiS mówił, że trzeba podjąć sprawę polskiej praworządności, równości wobec prawa i jakości polskiego establishmentu. –  Myśmy nigdy nie ukrywali, że uważamy, że ta jakość jest wręcz fatalna. Tutaj można to pokazać w sposób zupełnie bezpośredni i to w odniesieniu do, bodajże, jego najwybitniejszego przedstawiciela – mówił Jarosław Kaczyński.   Szef PiS przekonywał, że kwestia zachowań prokuratury i stanu polskiego wymiaru sprawiedliwości jest bardzo istotna. – To trzeba zbadać, przedstawić opinii publicznej – mówił Jarosław Kaczyński.  CZYTAJ TAKŻE:  Kwaśniewscy: działania CBA były nielegalne, jesteśmy ofiarami ataku Kamiński: nie ma żadnych brudnych ataków    Mariusz Kamiński zapewnił, że jako szef CBA nigdy nie kierował się emocjami. W ten sposób poseł PiS odniósł się do zarzutów Aleksandra i Jolanty Kwaśniewskich, którzy w oświadczeniu napisali, że czują się ofiarami „brutalnych ataków politycznych”  Kamińskiego.    Były szef CBA na konferencji prasowej powiedział, że Jolanta Kwaśniewska wycofała się już z zarzutu, że stał on za akcją bojówkarzy, „którzy zaatakowali” parę prezydencką w Paryżu. Zdaniem Mariusza Kamińskiego, oświadczenie Jolanty i Aleksandra Kwaśniewskich nie ma znaczenia dla sprawy.     –  Mariusz Kamiński przypomniał, że zanim CBA podjęło działania operacyjne, katowicka prokuratura wszczęła śledztwo. Żeby rozpocząć dochodzenie, musi być uzasadnione podejrzenie popełnienia przestępstwa – argumentował.  Dodał, że CBA współpracowało z prokuraturą w tej sprawie, dostarczając między innymi materiał operacyjny.  – Z niezrozumiałych względów nie został on zakwalifikowany przez prokuraturę –  dodał Kamiński.",,
Wystąpienie premiera w Jasionce. „Nakreśli wizję rozwoju gospodarczego na kolejne lata”,"Podczas Kongresu 590 premier Mateusz Morawiecki podsumuje działania z ostatnich czterech lat, m.in. Strategię na rzecz Odpowiedzialnego Rozwoju, a także nakreśli wizję rozwoju gospodarczego na kolejne lata – powiedział we wtorek w radiowej Jedynce rzecznik rządu Piotr Müller.","Wtorek będzie drugim i ostatnim dniem Kongresu 590, który odbywa się w Jasionce koło Rzeszowa. Jego uczestnicy wezmą udział m.in. w dyskusji o Konstytucji Biznesu i jej wpływie na swobodę prowadzenia działalności gospodarczej w Polsce. Przewidziano też m.in. debatę o inwestycjach w zdrowie.Rzecznik rządu był pytany w porannych Sygnałach Dnia, czego można spodziewać się po planowanym, wtorkowym wystąpieniu szefa rządu na Kongresie.– Na pewno pewnego podsumowania działań z ostatnich czterech lat, w szczególności Strategii Odpowiedzialnego Rozwoju, ale również nakreślenia wizji rozwoju gospodarczego na najbliższe lata – powiedział Müller.",,
Znamy termin powołania nowego rządu Mateusza Morawieckiego,Prezydent Andrzej Duda w piątek o godz. 14.30 powoła nowy rząd Mateusza Morawieckiego – poinformował rzecznik prezydenta Błażej Spychalski. Uroczystość powołania nowej Rady Ministrów odbędzie się w Pałacu Prezydenckim. Od tego czasu premier będzie miał 14 dni na wygłoszenie exposé i wystąpienie do Sejmu o udzielenie wotum zaufania.,"We wtorek Morawiecki złożył na ręce prezydenta dymisję poprzedniego rządu. Do czasu powołania nowego gabinetu prezydent powierzył dotychczasowemu premierowi pełnienie obowiązków.Zgodnie z konstytucją, po przyjęciu dymisji dotychczasowego rządu, jest 14 dni na desygnację nowego premiera i powołanie nowego rządu. W czwartek przed południem prezydent desygnował Morawieckiego na premiera i powierzył mu misję utworzenia rządu.Jak poinformował rzecznik prezydenta, uroczystość powołania przez głowę państwa nowego rządu odbędzie się w piątek o godz. 14.30 w Pałacu Prezydenckim. Większość ministrów pozostanie na swoich stanowiskach. Ministerstwem Kultury i Dziedzictwa Narodowego ma kierować Piotr Gliński, Ministerstwem Nauki i Szkolnictwa Wyższego – Jarosław Gowin, resortem infrastruktury – Andrzej Adamczyk, rolnictwa i rozwoju wsi – Jan Krzysztof Ardanowski, obrony narodowej – Mariusz Błaszczak, spraw wewnętrznych i administracji – Mariusz Kamiński, spraw zagranicznych – Jacek Czaputowicz, gospodarki morskiej i żeglugi śródlądowej – Marek Gróbarczyk.Ministerstwem Zdrowia, tak jak dotychczas, kierować ma Łukasz Szumowski, Ministerstwem Cyfryzacji – Marek Zagórski, Ministerstwem Edukacji Narodowej – Dariusz Piontkowski, Ministerstwem Sprawiedliwości – Zbigniew Ziobro.Dotychczasowa minister przedsiębiorczości i technologii Jadwiga Emilewicz będzie kierowała Ministerstwem Rozwoju. Dotychczasowy ds. pomocy humanitarnej Michał Woś ma objąć Ministerstwo Środowiska, zaś szefem Ministerstwa Nadzoru Właścicielskiego ma być Jacek Sasin.W drugim rządzie Morawieckiego znajdą się cztery nowe osoby: Michał Kurtyka ma być szefem Ministerstwa Klimatu, Małgorzata Jarosińska-Jedynak objąć ma Ministerstwo Zarządzania Funduszami, Tadeusz Kościński ma kierować Ministerstwem Finansów, a Marlena Maląg – Ministerstwem Rodziny, Pracy i Polityki Społecznej.Szefem Kancelarii Prezesa Rady Ministrów pozostać ma Michał Dworczyk.",,
Widowisko nie z tej ziemi. Zaćmienie Księżyca widoczne w Polsce,Kosmiczne widowisko – najdłuższe od 100 lat zaćmienie Księżyca trwało godzinę i 43 minuty. To nie jedyna atrakcja dzisiejszej nocy. Mars po 15 latach ponownie znajdzie się wyjątkowo blisko Ziemi.,"Oba zjawiska były widoczne z terenu całej Polski. Kolejny raz zaćmienie Księżyca i wielka opozycja Marsa spotkają się za 470 lat.  Zaćmienie Księżyca było rekordowo długie, ponieważ orbita Księżyca jest elipsą i akurat teraz znajduje się on najdalej od Ziemi, tym samym najdłużej pozostawał w jej cieniu. Aby podziwiać zjawisko w pełni, warto było znaleźć odsłoniętą przestrzeń.",,
UE chce od Rosji odszkodowania za embargo na wieprzowinę,"Unia Europejska będzie dążyć do odzyskania miliardów euro, które utraciła w wyniku wprowadzenia na początku 2014 r. przez Rosję zakazu importu wieprzowiny z Europy - pisze w niedzielę portal „Politico”. Sprawa może trafić do arbitrażu.","Rosja zakazała importu wieprzowiny z UE w styczniu 2014 r. w związku z wykryciem przypadków afrykańskiego pomoru świń (ASF) u dzików na Litwie. Przypadki zachorowań świń i dzików wystąpiły potem także we wschodniej Polsce. Komisja Europejska od początku twierdziła, że decyzja rosyjskich służb nadzoru weterynaryjnego jest nieadekwatna do skali zjawiska. W kwietniu 2014 r. KE wniosła skargę w tej sprawie do Światowej Organizacji Handlu (WTO).W sierpniu 2014, w odpowiedzi na sankcje gospodarcze nałożone przez UE na Rosję w związku z konfliktem na Ukrainie, Moskwa wprowadziła embargo na import produktów rolno-spożywczych z UE. Embargo objęło także mięso wieprzowe. W sierpniu 2016 r. WTO stwierdziła, że rosyjski zakaz importu wieprzowiny z UE jest nielegalny w świetle zasad handlu międzynarodowego.1,4 mld euro stratNowym wątkiem sprawy, o którym pisze w niedzielę „Politico”, są konkretne sumy. Portal, powołując się na źródła unijne, informuje, że Unia Europejska szacuje rocznie jej straty wynikające z rosyjskiego embarga na blisko 1,4 mld euro, twierdząc, że w styczniu 2014 r. Kreml nielegalnie zakazał importu wieprzowiny z Europy. Żądania Brukseli dotyczące rekompensat za straty poniesione w wyniku wprowadzenia embarga wkroczyły w nowy etap, gdy Światowa Organizacja Handlu uznała w minionym tygodniu, że sprawa powinna trafić do arbitrażu. Urzędnik UE wyjaśnił w rozmowie z portalem, że sędziowie zadecydują, czy wysokość roszczeń UE jest uzasadniona, a dopiero w kolejnej procedurze zapadłaby decyzja, czy można domagać się rekompensat od Moskwy.Europa opiera swoje szacunki dotyczące odszkodowania na wartości eksportu wieprzowiny do Rosji przed sankcjami. Ewentualne odszkodowanie nie zostałyby nałożone jako grzywna, ale miałoby zostać przekazane krajom UE za pośrednictwem dodatkowych ceł na towary rosyjskie, które normalnie byłyby z nich zwolnione.Embargo zostało zniesione?  Rosyjskie władze weterynaryjne stwierdziły w grudniu, że embargo przyjęte w styczniu 2014 r. zostało zniesione, ale UE skarży się, że Moskwa skutecznie podtrzymała ten zakaz, włączając wieprzowinę do swojego szerszego embarga na żywność latem 2014 r., co było uzasadnione względami bezpieczeństwa narodowego.„Do tej pory (w WTO) panowała niechęć do kwestionowania takiego politycznego embarga” - powiedział unijny dyplomata, dodając, że wciąż nie jest jasne, czy organizacja ta może powstrzymać kraje przed zawieszeniem importu, wynikającym ze względów bezpieczeństwa, a nie z problemów fitosanitarnych.",,
IPN opublikował rozkazy komunistycznych służb z pierwszej pielgrzymki Jana Pawła II,"„Przyjazd Jana Pawła II do Polski może być wykorzystany do szerzenia »antysocjalistycznych nastrojów« i »klerykalnego wstecznictwa«” – napisał w rozkazie z 8 maja 1979 r. Czesław Kiszczak, ówczesny szef Wojskowych Służb Wewnętrznych. Instytut Pamięci Narodowej uruchomił portal o pierwszej pielgrzymce papieskiej do Polski, gdzie ujawnił m.in. dokumenty ówczesnego ministra komunistycznego rządu, ale także inne, wytworzone i zgromadzone przez organy bezpieczeństwa PRL.","2 czerwca minie 40 lat od przybycia papieża Jana Pawła II z pierwszą pielgrzymką do Polski. W związku z rocznicą IPN przygotował nowy portal z informacjami o reakcji władz PRL – głównie Służby Bezpieczeństwa, ale też Ludowego Wojska Polskiego – na wizytę apostolską papieża Polaka. Portal pierwszapielgrzymka.ipn.gov.pl został już uruchomiony; jego oficjalna prezentacja ma się odbyć o godz. 10 na konferencji naukowej IPN w Gnieźnie.– Papież Jan Paweł II to jedna z najważniejszych postaci w historii XX wieku. Jego nauczanie było nie tylko ważne w sferze duchowej, ale miało także ogromny wpływ na historię naszego kraju i przemiany społeczno-polityczne. Bez wątpienia dla władzy komunistycznej był wielkim zagrożeniem, co jednoznacznie wynika z opublikowanych przez nas dokumentów – podkreśliła dyrektor Archiwum IPN Marzena Kruk.Większość zamieszczonych na portalu materiałów wytworzyły lub zgromadziły organy bezpieczeństwa PRL, które realizowały tajną operację MSW o kryptonimie „Lato '79”; wiele z tych dokumentów – jak dodała Kruk – dotyczących tzw. zabezpieczenia wizyty papieża w Polsce, nie było wcześniej publikowanych.Internauci znajdą na portalu dziesiątki kopii dokumentów, fotografie wykonane przez SB podczas pielgrzymki, grafiki, mapy sytuacyjne i inne interesujące materiały dotyczące podróży apostolskiej sprzed 40 lat. Wśród opublikowanych dokumentów są np. meldunki sytuacyjne Służby Bezpieczeństwa z poszczególnych miast, które odwiedził papież, m.in. z Warszawy. Na portalu przypomniano, że do operacji „Lato '79” władze komunistyczne w Polsce zaplanowały udział ponad 55 tys. funkcjonariuszy Milicji Obywatelskiej oraz włączenie do działania ponad 60 tys. członków ORMO, czyli Ochotniczej Rezerwy Milicji Obywatelskiej. Na portalu opublikowano nie tylko dokumenty cywilnych organów bezpieczeństwa państwa, do których należała Służba Bezpieczeństwa, ale – jak zaznaczyła dyrektor Archiwum IPN – także wojskowych, w tym Wojskowej Służby Wewnętrznej, która w latach 1957-90 była podległą MON wojskową służbą specjalną, odpowiedzialną m.in. za kontrwywiad. WSW wywodziła się z Głównego Zarządu Informacji WP, do którego zadań należała m.in. walka ze „zdradą stanu”.Na portal trafił na przykład rozkaz nr 037 z 8 maja 1979 r. gen. bryg. Czesława Kiszczaka jako szefa WSW, w którym napisał on, że „przyjazd głowy kościoła katolickiego do Polski może być wykorzystany przez elementy reakcyjne jako dogodny moment do wzniecania wśród społeczeństwa antysocjalistycznych nastrojów, inspirowania wrogich wystąpień i kolportowania haseł obliczonych na umacnianie klerykalnego wstecznictwa”.„Ludowe Wojsko Polskie jako oręż partii i socjalistycznego państwa może również w tym czasie stać się obiektem prób wrogiego oddziaływania” – podkreślił Kiszczak, wskazując na konieczne działania operacyjne i to, że oddziaływanie papieskiej pielgrzymki dotyczy „szczególnie, lecz nie tylko, garnizonów wojskowych rozmieszczonych w tych miejscowościach, w których podczas wizyty w Polsce przebywać będzie papież”.Dyrektor Archiwum IPN zwróciła także uwagę na zarządzenie Szefa Głównego Zarządu Politycznego Wojska Polskiego. – To bardzo ciekawy dokument, w którym przypomina się podkomendnym, jakie są zadania w zakresie indoktrynacji żołnierzy oraz w jakim duchu mają być prowadzone z nimi spotkania i pogadanki. Podstawową wykładnią dla określenia stosunków państwo-Kościół w PRL jest oczywiście ideologia marksistowsko-leninowska – relacjonowała Kruk. Internauci mogą zapoznać się również z meldunkami Szefostwa WSW o sytuacji w Siłach Zbrojnych PRL w związku z wizytą papieża czy wojskowymi szyfrogramami o wynikach „realizacji zamierzeń zabezpieczenia pobytu Papieża w Polsce”. Wśród materiałów znajdują się również przykładowe dokumenty dotyczące działalności wywiadu cywilnego PRL, czyli Departamentu I SB MSW. Będą to np. szyfrogramy dotyczące reakcji niektórych krajów socjalistycznych na wizytę papieża w Polsce, ale także reakcji w USA, Wielkiej Brytanii czy Francji. Opracował je na potrzeby portalu specjalista w tej dziedzinie dr Witold Bagieński z IPN.Uruchomiony w piątek portal IPN nie jest pierwszym, który przedstawia wizyty Jana Pawła II w Polsce. W 2017 r. – w 30-lecie ostatniej pielgrzymki papieża do Polski – archiwiści przedstawili działania SB o kryptonimie „Zorza II”, również związane z obecnością Jana Pawła II w kraju i z reakcją duchowieństwa i wiernych na tę wizytę. Docelowo IPN zamierza przygotować portale i umieścić tam dokumenty dotyczące wszystkich papieskich pielgrzymek w okresie PRL.Dokumenty i fotografie SB związane z pielgrzymką z 1979 r., w odpowiednio mniejszej liczbie, będzie można od 2 czerwca obejrzeć również na wystawie w Zamku Królewskim w Warszawie – zatytułowanej „Wstańcie, chodźmy... Pierwsza pielgrzymka Jana Pawła II do Polski 2-10 czerwca 1979 r.”. IPN zapowiedział, że na wystawie będzie można obejrzeć także kilkadziesiąt fotografii ze zbiorów Instytutu Prymasowskiego Stefana Kardynała Wyszyńskiego oraz liczne wycinki z artykułów z prasy niemieckiej, włoskiej, holenderskiej, francuskiej i amerykańskiej.",,
Rosyjski duchowny podejrzany o molestowanie dzieci,"Prawosławny duchowny z regionu orenburskiego w europejskiej części Rosji, który adoptował 70 dzieci, został zatrzymany za molestowanie nieletnich. W czwartek Komitet Śledczy Federacji Rosyjskiej poinformował, że za poszkodowanych uznano siedmioro jego podopiecznych.","55-letni Nikołaj Striemski, przeor prawosławnego monasteru w miasteczku Saraktasz w obwodzie orenburskim, od lat 90.  razem z żoną adoptował 70 dzieci z sierocińców z różnych regionów Rosji.  Striemski został zatrzymany w środę. Zgodnie z decyzją sądu w Orenburgu duchowny ma pozostać w areszcie do 12 listopada. Przedstawiono mu zarzuty z trzech artykułów: gwałt, nierządne czyny i niedopełnienie obowiązków związanych z wychowywaniem dzieci.  Według Komitetu Śledczego Federacji Rosyjskiej od stycznia do sierpnia 2018 roku Striemski „niejednokrotnie” dopuszczał się w stosunku do sześciorga podopiecznych „nierządnych czynów"" oraz dokonał gwałtu na jednym z nich. Według źródeł Striemski został zatrzymany po skargach podopiecznych.  W związku z tą sprawą śledczy zatrzymali też córkę i zięcia duchownego.  – Jego córka (Jelena) Striemska i (zięć Wiktor) Szczerbakow w sierpniu 2018 roku, stosując przemoc, zamknęli w garażu troje niepełnoletnich poszkodowanych, tam przetrzymywano ich przez dłuższy czas – poinformował Komitet Śledczy. To nie pierwsze zawieszenie Striemskiego w pełnieniu funkcji duchownego. W 2015 roku odsunięto go od obowiązków, gdy został zatrzymany przez policję, ponieważ w stanie upojenia alkoholowego prowadził samochód. Według mediów po kilku miesiącach został przywrócony.  Orenburska redakcja radia Echo Moskwy informuje, że duchowny jest właścicielem wielu nieruchomości w Rosji i za granicą, a śledczy wspominali o jego powiązaniach z organami ścigania, przedstawicielami władz i świata przestępczego.  Striemskiemu i jego licznej rodzinie poświęcono szereg reportaży, w których m.in. prezentowano jego kolekcję luksusowych samochodów.  Według Echa Moskwy w 2012 r. Striemski spotkał się w Betlejem z prezydentem Rosji Władimirem Putinem.",,
"„Uderzył głową ofiary o posadzkę”. Zarzuty dla mordercy, który wtargnął na plebanię","Są zarzuty dla 40-letniego Jana B., który w ubiegłym tygodniu na plebanii kościoła św. Augustyna w Warszawie zaatakował 64-letniego mężczyznę. Podejrzany usłyszał zarzut zabójstwa oraz spowodowania obrażeń ciała u jednego z księży.","Mężczyzna został przesłuchany we wtorek rano w jednym z warszawskich szpitali, gdzie przebywa od dnia zdarzenia, czyli 11 kwietnia. Jan B. zemdlał w trakcie policyjnej interwencji, a następne dwie doby utrzymywany był w stanie śpiączki. Prokuratura Rejonowa Warszawa-Wola oczekiwała na zgodę lekarzy na wykonanie czynności z podejrzanym.Prokurator ogłosił Janowi B. dwa zarzuty. Pierwszy dotyczy zabójstwa 64-letniego Marka T. poprzez zadanie mu kilkunastu ciosów w głowę oraz uderzenie głową pokrzywdzonego o podłoże. Ze wstępnego protokołu sekcji zwłok wynika, że ofiara zmarła w wyniku „rozległych obrażeń czaszkowo-mózgowych”. Drugi zarzut dotyczy spowodowania obrażeń ciała u księdza, który próbował go obezwładnić.– Podejrzany nie przyznał się do zarzucanego mu czynu, nie złożył wyjaśnień. Po wykonaniu czynności procesowych z podejrzanym prokurator skierował do sądu wniosek o zastosowanie tymczasowego aresztowania na okres trzech miesięcy. Posiedzenie sądu odbędzie się dzisiaj – podał prok. Łukasz Łapczyński, rzecznik Prokuratury Okręgowej w Warszawie. Śledczy wciąż oczekują na wyniki badań na zawartość alkoholu lub innych środków odurzających w organizmie B. podczas ataku.Jak informowała wcześniej prokuratura, podejrzany to zawodnik sztuki walki. Mężczyzna był także zawodnikiem drużyny rugby w jednym ze stołecznych klubów.Łapczyński przekazał, że 40-latek był w przeszłości notowany za kradzież rozbójniczą i spowodowanie uszkodzenia ciała, naruszenie nietykalności cielesnej, znieważenie oraz „spowodowanie obrażeń ciała skutkujących zwolnieniem lekarskim poniżej siedmiu dni”. Ofiarą wszystkich tych przestępstw była jedna kobieta. Jan B. był także notowany w 2008 r. za jazdę samochodem pod wpływem alkoholu.",,
Tusk: Rosja nie jest strategicznym partnerem. Jest strategicznym problemem,"– Dziś dla prezydenta Putina i dla Rosji Unia Europejska stała się problemem. A co za tym idzie, my sami musimy zrozumieć – i myślę, że jesteśmy bliscy dojścia do tego punktu – że Rosja i dla nas nie jest już strategicznym partnerem, tylko strategicznym problemem – powiedział Donald Tusk w obszernej rozmowie z „Financial Times”. Gazeta przedstawiła sylwetkę nowego szefa Rady Unii Europejskiej.","Gazeta przypomniała, że Tusk, jako polski premier, był jednym z tych europejskich liderów, którzy najgłośniej krytykowali politykę Rosji. Jego wybór na prezydenta UE jest często odbierany jako zapowiedź „jastrzębiej polityki” w relacjach UE-Rosja. A – jak zauważa brytyjski dziennik – ten temat może być jednym z ważniejszych problemów, jakie napotka polski polityk w swojej nowej pracy. Co powiedział Sikorski? Dziennikarze przypomnieli też niedawną, niefortunną wypowiedź obecnego marszałka Sejmu Radosława Sikorskiego, jakoby Władimir Putin miał proponować Tuskowi w 2008 roku rozbiór Ukrainy. Były premier stanowczo zaprzeczył, by taka oferta padła. – Po całym zamieszaniu powiedziałem Radkowi, że w polityce, w dyplomacji, ale też w zwykłym życiu, zawsze lepiej więcej wiedzieć, a mniej mówić. Nigdy odwrotnie – podkreślił. Donald Tusk, który z dziennikarzem „FT” spotkał się w sopockiej smażalni ryb, przy bałtyckiej plaży, odniósł się też do możliwego wyjścia Wielkiej Brytanii z UE. Premier David Cameron zapowiedział możliwość zorganizowania referendum w tej sprawie.  „Ufam Cameronowi”– Wielka Brytania to kluczowy partner, kluczowy element UE... Doceniam starania i wysiłki Camerona w tej sprawie, bo wierzę w jego zapewnienia, że jest politykiem proeuropejskim – powiedział Tusk. – Ale jeśli wyjście Brytyjczyków z Unii stanie się faktem, nie zrodzi to tylko pytań o dalszy los Wspólnoty. To mogłoby spowodować największy kryzys całej zachodniej cywilizacji – dodał. Były premier, który pierwszy raz od trzech dekad jest... bezrobotny, mówił, że dobrze wykorzystał wolny czas. – Teraz, między jedną pracą, a drugą, jestem całkiem zrelaksowany. Przyznam, że to nawet milsze, niż bycie premierem – żartował.  Nastoletni chuliganZdradził też, że wielokulturowy Gdańsk, gdzie dorastał, mocno go ukształtował. – Już jako 12-latek wiedziałem, że w życiu, w naszej historii nic nie jest proste. I niczego nie należy upraszczać. Potem, jako osoba dorosła, jako polityk, zdałem sobie sprawę, że jestem dzięki temu bardziej odporny na wszelkie przejawy ortodoksji, różne ideologie, nacjonalizm – podkreślił. Wspominał też, że jako nastolatek „był chuliganem, który często wracał do domu zakrwawiony po ulicznych, czy stadionowych bójkach”. „FT” zapytał go też o polityczną drogę. Tusk odpowiedział, że „zawsze lepiej być radykalnym w młodości, niż potem”. – Sam byłem bardzo radykalny. Byłem takim młodym buntownikiem przeciw wszystkiemu: Kościołowi, rodzinie... Może nawet za bardzo. Ale w polityce lepiej, gdy ktoś działa radykalnie w młodości, a potem staje się bardziej konserwatywny. Boże, uchowaj nas od starych, radykalnych polityków – żartował. Tusk podkreślił też, że ciężko uznać go za „europejskiego federalistę”. – Nie lubię takich ideologii, 20-letnich planów na przyszłość, strategii na lata. To zwykłe brednie. Trzeba być gotowym na działanie tu i teraz. Podstawowe wartości trzeba chronić na bieżąco - dodał. Szef Rady UE zapewnił, że jako premier starał się zrealizować większość swoich obietnic i to się w dużej mierze udało. – Ale OK, ludzie mogli być już mną zmęczeni. Rozumiem to. Ale sam też byłem zmęczony byciem premierem. Szczególnie w Polsce, gdzie opozycja jest bardzo twarda. Nie byłem jej politycznym rywalem. Byłem mordercą, zdrajcą, złodziejem... I po tych siedmiu latach bez wyborczej porażki dostałem swego rodzaju awans. Z tego wynika, że jestem szczęściarzem – powiedział. Ucieczka do Brukseli? Odpowiedział też na zarzut, jakoby uciekał z polskiej polityki, bo w sondażach nie był już pewny zwycięstw. – Ja szczerzę wierzę w Europę. Nie jako entuzjasta waluty euro, czy naiwny federalista, ale jako polski patriota. I dlatego nie muszę mieć wewnętrznego konfliktu, że robię coś nie tak. Dziś, ale też za pięć lat, za dziesięć lat, interesy unijne będą w stu procentach zbieżne z polskimi. Dlatego nie czuję się w żaden sposób winny, że dokonałem takiego wyboru. Jeśli w Brukseli dobrze wykonam swoją robotę, zyska na tym również Polska – zakończył.",,
Rosjanie zamordowali czeczeńską aktywistkę? Ukraińska policja prowadzi obławę na zamachowców,"Pod Kijowem zastrzelono Aminę Okujewą. Znana czeczeńska działaczka w przeszłości, w batalionie „Kijów-2” walczyła z prorosyjskimi separatystami na wschodzie Ukrainy. W zamachu ostrzelano samochód w którym podróżowała wraz z mężem Adamem Osmajewem, oskarżanym przez Rosjan o przygotowywanie w przeszłości zabójstwa Władimira Putina. Był to drugi w ostatnim czasie zamach na czeczeńskie małżeństwo.","Do zdarzenia doszło 40 kilometrów od stolicy Kijowa. Samochód w którym znajdowała się Okujewa i Osmajew ostrzelano na przejeździe kolejowym w miejscowości Hłewacha w obwodzie kijowskim. Czeczenka zginęła, a jej mąż został ranny. Na miejsce zdarzenia udał się szef ukraińskiej policji. „Okujewa zmarła od poniesionych ran. Życiu jej małżonka nie zagraża niebezpieczeństwo” – poinformował na Facebooku doradca szefa MSW Ukrainy Anton Heraszczenko.Operacja „Syrena”W obwodzie kijowskim policja prowadzi akcję specjalną pod kryptonimem „Syrena” mającą na celu zatrzymanie sprawców. Zdaniem szefa Rady Bezpieczeństwa Narodowego i Obrony Ołeksandra Turczynowa za zamachem stoi Rosja.",,
Szczerski: Otrzymaliśmy oficjalne wyjaśnienie ws. rzekomych słów premiera Izraela,"Otrzymaliśmy oficjalne wyjaśnienia strony izraelskiej dotyczące rzekomego cytatu słów premiera Izraela; wygląda na to, że artykuł w „Jerusalem Post” to przykład szkodliwej manipulacji dziennikarskiej – napisał na Twitterze szef gabinetu prezydenta Krzysztof Szczerski.","„Jerusalem Post” podał, że podczas pobytu w Warszawie Benjamin Netanjahu powiedział, że Polacy kolaborowali z nazistami w Holokauście. W wiadomości skierowanej do dyrektora Departamentu Spraw Zagranicznych KPRM Marka Korowajczyka informację tę zdementowała ambasador Izraela w Polsce Anna Azari.„Byłam obecna przy briefingu premiera i nie mówił on, że polski naród kolaborował z nazistami, a jedynie że żadna osoba nie została pozwana do sądu za wspominanie o tych Polakach, którzy z nimi współpracowali” – podkreśliła Azari.„Przede wszystkim Premier Netanjahu chce podziękować za ciepłe przyjęcie podczas swojej wizyty. Jeśli chodzi o briefing dla prasy izraelskiej – odpowiadając na pytanie o wspólną deklarację dwóch Premierów (z 27 czerwca 2018 r.), Premier Netanjahu powiedział, że jednoznacznie je podtrzymuje i dodał, że nikt nie został pozwany do sądu za wypowiadanie stwierdzeń o tym, że byli Polacy, którzy indywidualnie współpracowali z Niemcami” – dodała Azari. Ambasador podkreśliła jednocześnie, że „Jerusalem Post” już zmienił swój artykuł, odnotowując, że wcześniejsza wersja była nieprawdziwa. Jak dodała, stało się tak na prośbę premiera Netanjahu.",,
"Prezes PiS: Do końca zabiegajmy, żeby nasi zwolennicy zagłosowali","– To nie sondaże wygrywają wybory. (…) Ze wszystkich badań wynika, że jeśli się zmobilizujemy, jeśli nasz elektorat będzie zmobilizowany, to wygramy, i to zdecydowanie. Ale o tę mobilizację trzeba zabiegać do ostatniego dnia – mówił w czwartek w Kaliszu prezes PiS Jarosław Kaczyński.","– Obserwuję politykę od dzieciństwa. To był dokładnie 1958 r., zdobycie władzy przez De Gaulle’a. Od tego czasu widziałem wiele wyborów, które w sondażach były wygrane, a tak naprawdę okazywały się przegrane. Choćby laburzyści, byli w 1970 roku absolutnie pewni, że wygrają wybory, a wygrali konserwatyści. Takich przykładów jest więcej – mówił Kaczyński.– Ze wszystkich badań wynika, że jeśli się zmobilizujemy, jeśli nasz elektorat będzie zmobilizowany, to wygramy, i to zdecydowanie. Ale o tę mobilizację trzeba zabiegać do ostatniego dnia. Do 11 października, do północy trzeba zabiegać o to, by nasi zwolennicy poszli głosować. (…) Mamy poparcie większości społeczeństwa, ale nie jest jeszcze rozstrzygnięte, czy ta większość pójdzie – dodał. – O tym trzeba naszych rodaków przekonywać, sąsiadów, ludzi z rodziny, z pracy, przyjaciół, ale nawet ludzi przygodnie spotkanych, jeśli tylko da się nimi rozmawiać o polityce. Trzeba przekonywać do tego, żeby szli do wyborów i to jest w tej chwili najważniejsze zadanie na ostatnie dni kampanii – powiedział prezes PiS. Wezwał, żeby pamiętać o „konieczności wielkiego wysiłku do ostatniego dnia, do ostatniej godziny”. Polityk przekonywał, że głos oddany na którykolwiek inny komitet wyborczy poza PiS, to głosowanie na Polskę Minus, czyli Polskę, w której programy społeczne będą zaniechane, a zamiast polityki gospodarczej będzie tylko prywatyzacja.",,
Hiszpańscy lewicowcy walczą z Ukraińcami w Donbasie. Policja zatrzymała 8 osób,"Wśród prorosyjskich separatystów walczą nie tylko żołnierze nasłani przez Moskwę. Okazuje się, że w tym gronie znajdują się również obcokrajowcy. Hiszpańska policja aresztowała w piątek osiem osób podejrzanych o udział w walkach w Donbasie.","Służby przystąpiły do akcji z samego rana. Równolegle przeprowadzono aresztowania w sześciu regionach – Asturii, Extremadurze, Katalonii, Murcji i Nawarze oraz w Madrycie. Zatrzymano osiem osób, które miały walczyć w Donbasie dla sił rosyjskich i niedawno wróciły z frontu. – Są podejrzane o popełnienie wielu przestępstw – czytamy w oświadczeniu ministerstwa spraw wewnętrznych. Te przestępstwa to posiadanie broni, pomocnictwo w zabójstwach oraz pogwałcenie hiszpańskiej neutralności w konflikcie zbrojnym. Operację koordynował Narodowy Sąd numer 1 z Madrytu. Funkcjonariusze mówią anonimowo, że zatrzymane osoby mają „prorosyjskie” sympatie oraz „skrajnie lewicowe” poglądy. Miały być zainspirowane Międzynarodowymi Brygadami, które podczas hiszpańskiej wojny domowej w latach 1936-39 walczyły po stronie republikańskiej. Niedawno jedna z hiszpańskich skrajnie lewicowych grup opublikowała w internecie oświadczenie, w którym wezwała sympatyków do wyjazdu na wschodnią Ukrainę i walkę z „rakiem faszyzmu”.",,
„Polska Noc w NBA”: Zwycięstwo drużyny Gortata i promocja polskiej kultury,"W amerykańskiej lidze koszykówki NBA odbył się kolejny mecz z polskimi akcentami. Byli polscy celebryci, weterani, cheerleaderki z Gdyni, biało-czerwone flagi, okolicznościowe koszulki oraz przesłanie od prezydenta Andrzeja Dudy. Głównym organizatorem wydarzenia był zawodnik drużyny Los Angeles Clippers Marcin Gortat. Jego drużyna pokonała Orlando Magic 106:96.","Już po raz ósmy, a pierwszy w Los Angeles, dzięki inicjatywie Gortata przybliżono Amerykanom polską kulturę. W trakcie meczu m.in. uhonorowano polskich weteranów wojennych.Podczas wydarzenia pokazano nagranie, na którym prezydent Andrzej Duda mówi o relacjach Polski i USA. – Polskę i Stany Zjednoczone zawsze łączyły szczególne więzy przyjaźni, współpracy i solidarności. Dziś relacje polsko-amerykańskie są lepsze niż kiedykolwiek i nadal będziemy je rozwijać – mówił prezydent. Jedyny polski koszykarz zaprosił także na „Polską Noc” przedstawicieli świata kultury i sportu, m.in. wokalistkę Edytę Górniak, aktorkę Agnieszkę Włodarczyk, lekkoatletę Konrada Bukowieckiego, boksera Andrzeja Fonfarę. Gortat, który dzień wcześniej w Arizonie przeciwko swojemu byłemu klubowi Phoenix Suns (121:111) rozegrał najlepszy mecz w tym sezonie, zdobywając 18 punktów i 13 zbiórek, bardzo dobrze zaprezentował się także w konfrontacji z zespołem swojego pierwszego pracodawcy w lidze NBA.",,
"Trzaskowski: Nie uważam, by Lech Kaczyński był jednym z lepszych prezydentów Warszawy","– Nie uważam, by Lech Kaczyński był jednym z lepszych prezydentów Warszawy – stwierdził w Polsacie Rafał Trzaskowski. Słowa te padły, mimo że prezydentura samego Trzaskowskiego jest krytykowana za brak realizacji obietnic wyborczych i koncentrowanie się na promowaniu postulatów światopoglądowych lewicy.","Zdaniem Trzaskowskiego, „prawica próbuje zrobić z niego największego bohatera, równego Piłsudskiemu”. Jak zaznaczył Trzaskowski, „nie zgadza się z taką oceną historyczną, natomiast Lech Kaczyński ma swoje zasługi dla Warszawy”, w związku z czym można myśleć o upamiętnieniu go. – Nawet nie uważam, by był jednym z lepszych prezydentów Warszawy, ale uważam, że ma swoje konkretne zasługi i dlatego zasługuje na upamiętnienie – dodał. Trzaskowski jest prezydentem stolicy od listopada 2018 r. Jego urzędowanie zdążyło się już spotkać z krytyką w związku z odejściem od części wyborczych obietnic. Równolegle Trzaskowski kładzie nacisk na realizację postulatów grup LGBT. Najwięcej emocji wzbudziło wprowadzenie Karty LGBT+, zakładającej m.in., że dzieci od 4 do 6 lat mają dowiadywać się o „masturbacji we wczesnym dzieciństwie”, a 6-9-latkom miałaby zostać przekazana wiedza o antykoncepcji, seksie w przestrzeni wirtualnej, autostymulacji, stosowania „języka seksualnego”. Dokument skrytykowało wiele znanych postaci i środowisk społecznych.",,
W lipcu konwencja programowa PiS. Rzeczniczka partii: „Wakacji dla nas nie będzie”,"Na początku lipca w Katowicach odbędzie się konferencja programowa Prawa i Sprawiedliwości, a w poniedziałek rozpocznie działanie sztab wyborczy przed zaplanowanymi na jesień wyborami parlamentarnymi – przekazała rzeczniczka partii Anita Czerwińska po wyjazdowym posiedzeniu klubu PiS. – W tym roku dla nas wakacji nie będzie, tylko i wyłącznie ciężka praca; takie są ustalenia – podkreśliła.","W trakcie posiedzenia padło zapewnienie prezesa PiS Jarosława Kaczyńskiego, że większość obecnych parlamentarzystów otrzyma miejsca na listach partii w wyborach do Sejmu i Senatu – wynika ze źródeł PAP. Piątkowe wyjazdowe posiedzenie klubu PiS trwało około dwóch godzin i odbyło się w jednym z warszawskich hoteli. Poza parlamentarzystami wzięli w nim udział także premier Mateusz Morawiecki, ministrowie oraz europosłowie. Podczas spotkania głos zabrali Jarosław Kaczyński, szef rządu, ministrowie i posłowie. Celem posiedzenia było podsumowanie wyborów do PE, a także – jak relacjonowali politycy PiS – mobilizacja parlamentarzystów przed nadchodzącymi wyborami do Sejmu i Senatu.– Jesteśmy zdeterminowaną, zintegrowana, zdyscyplinowaną drużyną, która ciężko pracuje. W tym roku dla nas wakacji nie będzie – oświadczyła rzeczniczka PiS Anita Czerwińska po zakończeniu posiedzenia. Podkreśliła, że politycy PiS będą podejmować wiele działań w terenie, a wspierać ich w tym będą również bardzo aktywnie europosłowie. – Tak jak zawsze będziemy w kontakcie bezpośrednim z Polakami, z którymi będziemy rozmawiać i słuchać ich – zapowiedziała. Szef klubu PiS Ryszard Terlecki pytany o wystąpienie Jarosława Kaczyńskiego odparł, że prezes PiS oceniał sytuację polityczną, opisywał kształt sceny politycznej po wygranych wyborach do PE i przekonywał, że podjęte działania to za mało, żeby „mieć poczucie sukcesu”. – Było też wystąpienie pana premiera Mateusza Morawieckiego, potem szereg wystąpień posłów, ministrów, krótkie pytania i odpowiedzi – dyskusja – dodał szef klubu PiS.Terlecki był pytany także o zaangażowanie europosłów w kampanię wyborczą, odpowiedział, że sierpień jest okresem urlopowym w PE. – Posłowie dostaną harmonogram swoich zajęć, miejsca, do których muszą się udać, będzie to taki plan centralny rozpisany szczegółowo – zapowiedział Terlecki.Wicemarszałek Terlecki odniósł się również do daty wyborów parlamentarnych. Podkreślił, że wskaże ją prezydent Andrzej Duda. – Wchodzi w grę okres między 13 października a 10 listopada. My jesteśmy za tym, żeby te wybory odbyły się raczej w październiku, raczej bliżej początku października – powiedział.",,
Kidawa-Błońska: #SilniRazem to nie mój hasztag. Wcześniej na Twitterze sama go używała,"Chciałam poprosić przedstawicieli PiS, żeby na moim billboardzie, który wszyscy znają, nie umieszczali hasztagu #Silnirazem, bo tego hasztagu na moim bilboardzie nie ma. To nie jest mój hasztag – powiedziała Małgorzata Kidawa-Błońska. Jeszcze dwa dni temu była marszałek Sejmu sama używała go na Twitterze.","Koalicja Obywatelska zainaugurowała akcję „Silni razem”. Specjalny bus i infolinia będą zachęcały do wspierania kampanii opozycji. Politycy KO na konferencji apelowali, aby zgłaszać się do nich i wspólnie działać w kampanii.#SilniRazem to hasztag, którego w opisach i podpisach kont używają użytkownicy Twittera popierający opozycję. Dotychczas posługiwali się nim w dużej mierze jedynie internetowi hejterzy, atakując sympatyków i polityków Prawa i Sprawiedliwości. W ostatnich dniach również politycy Koalicji Obywatelskiej i oficjalne konta ugrupowania dodają to hasło do swoich wpisów.Politycy PiS, w tym szef kancelarii premiera Michał Dworczyk i zastępca rzecznika PiS Radosław Fogiel, zaapelowali do kandydatki Koalicji Obywatelskiej na premiera Małgorzaty Kidawy-Błońskiej, aby „odcięła się” od akcji KO. Zdaniem polityków PiS jest to haniebna akcja i przykład „hejtu w internecie”. Zwróciła się również do wszystkich, którzy piszą, chcą pomóc w kampanii i używają hasztagu, „żeby uważali na słowa”.  – Ja apeluję do wszystkich, uważajmy co piszemy, jak mówimy, nie rańmy nikogo, a co najważniejsze, nie oszukujmy, mówmy prawdę – stwierdziła.Jedna z reporterek poinformowała byłą marszałek Sejmu, że niedawno przedstawiciele PiS apelowali, żeby odcięła się ona od tego hasztagu.– A ja się odcinam od tego, że na moim billboardzie PiS celowo umieszcza hasztag, który tam nie był umieszczany i wmawia ludziom, że to jest mój hasztag – powiedziała. Tymczasem jeszcze dwa dni temu Małgorzata Kidawa-Błońska sama używała na Twitterze #Silnirazem.",,
Rzecznik PO broni hejterki: Jachira nigdy nie uczestniczyła w hejcie w internecie,"Wypowiedzi Klaudii Jachiry nigdy nie przekroczyły poziomu żenady, którą przekroczyli posłowie PiS – powiedział rzecznik PO Jan Grabiec. Według niego Jachira nigdy nie uczestniczyła w hejcie w internecie, wręcz przeciwnie – była przedmiotem ataków hejterów, inspirowanych politycznie. Z publikowania fake newsów – głównie w mediach społecznościowych – znany jest jednak sam rzecznik Platformy.","Lider PO Grzegorz Schetyna zaprezentował w czwartek kandydatów Koalicji Obywatelskiej na warszawskiej liście wyborczej. Wśród nich na trzynastym miejscu znalazła się blogerka Klaudia Jachira, która w prezentowanych w sieci filmikach ostro atakuje rządzących. W jednym z nich wbija szpilki w gumową kaczkę, która symbolizować ma prezesa PiS Jarosława Kaczyńskiego, a w innym materiale Jachira powiedziała, że „istotą funkcjonowania” Prawa i Sprawiedliwości „było dostarczenie młodych mężczyzn Jarosławowi Kaczyńskiemu”.Grabiec pytany, czy start Jachiry z listy KO nie jest zbyt kontrowersyjnym posunięciem, powiedział, że jest ona aktorką, artystką, która ma duże grono zwolenników w sieci, którzy ją obserwują i subskrybują jej stronę. – Oczywiście aktywność polityczna to coś innego niż taki performens youtuberski, ale w momencie w którym zaczęła swoją przygodę z polityką, sądzę, że też jej styl komunikacji będzie nieco poważniejszy – zaznaczył Grabiec.Dopytywany, czy filmiki Jachiry nie są przykładem hejtu w internecie, rzecznik PO odparł, że nigdy nie widział, żeby uczestniczyła ona w jakimkolwiek hejcie. – Wręcz przeciwnie, była przedmiotem ataków hejterów inspirowanych politycznie – podkreślił rzecznik PO. Młodzi tego oczekują?Jak dodał, „z całą pewnością trafi do młodych odbiorców, którzy oczekują właśnie takiego bezpośredniego konkretnego języka komunikacji, zwłaszcza na youtubie”.Sam rzecznik Platformy Obywatelskiej Jan Grabiec znany jest z regularnych fake newsów, których ofiarą pada głównie obóz rządzący i Telewizja Polska. Kilka z nich opisywaliśmy na portalu tvp.info. Grabiec przyczynił się m.in. do rozpowszechniania nieprawdziwych informacji o Wiaczesławie Skidanie, Ukraińcu, który stał się w obiektem zażartych ataków sympatyków opozycji tylko dlatego, że jest podobny do osoby, która agresywnie zachowywała się w trakcie protestów przed Pałacem Prezydenckim w Warszawie w lipcu zeszłego roku. Wtedy rzecznik PO napisał na Twitterze, że poszukiwany przez policję demonstrant to „aktor pracujący dla TVP” – okazało się, że to nie prawda; zaprzeczył temu sam Skidan.Innym razem Grabiec – także na Twitterze – zasugerował, że rząd ówczesnej premier Beaty Szydło nie reaguje na dewastację żydowskiego cmentarza. Miało temu dowodzić udostępnione przez niego zdjęcie, jednak – jak szybko ustalili internauci – fotografia pochodziła z 2012 r., a więc okresu, kiedy w Polsce rządziła Platforma Obywatelska.W tym roku na portalu tvp.info opublikowaliśmy tekst pt. „Rzecznik PO o programach społecznych PiS: Te pieniądze Polacy będą musieli zwrócić”, a w artykule zacytowaliśmy słowa Jana Grabca, jakie padły na antenie TVN24 i zostały przez tę stację zaakcentowane na pasku. Rzecznikowi PO najwyraźniej się to nie spodobało, bo o manipulację oskarżył… Telewizję Polską. Z kolei w 2017 r. w programie „Woronicza 17” Jan Grabiec uczestnicząc w dyskusji nt. uchodźców i imigrantów powiedział, że jego proboszcz „zadeklarował, iż każda parafia w Polsce przyjmie rodziny”. Manipulacji w mediach społecznościowych zaledwie tydzień temu dopuścili się także dwaj inni posłowie PO. Cezary Tomczyk i Michał Szczerba w dniu święta Wojska Polskiego udostępnili zdjęcie na którym prezes PiS Jarosław Kaczyński stoi do złożenia kwiatów przed prezydentem RP Andrzejem Dudą. „Polska w 2019 roku na jednym zdjęciu…” – napisał m.in. Tomczyk. Okazało się jednak, że zdjęcie zostało wykonane w 2018 r. w czasie uroczystości odsłonięcia tablicy Lecha Kaczyńskiego w Sejmie.Teraz Jan Grabiec dopytywany, czy liderom KO nie przeszkadza internetowa działalność Jachiry i jej filmiki „uderzające” w partię rządzącą i prezesa PiS Jarosława Kaczyńskiego, powiedział, że z tego co wie, to „nigdy wypowiedzi pani Jachiry nie przekroczyły poziomu takiej żenady, którą przekroczyli posłowie PiS, chociażby obecnej kadencji Sejmu”.Wierni odbiorcy szanują jej poglądyJego zdaniem Jachira „wyrażała swoje stanowisko polityczne w sposób właściwy dla youtuberów i artystów”. – Teraz jako osoba aktywna w życiu publicznym, politycznym, sądzę, że będzie wypowiadała się w sposób bardziej stonowany. Ma wierne grono odbiorców, którzy szanują jej poglądy, podzielają jej opinię na temat obecnej sytuacji w Polsce. Myślę, że ona wyraża pogląd generalnie młodego pokolenia na to, co się dzisiaj dzieje w Polsce – powiedział Grabiec.",,
"Budka dla niemieckiego „Zeit Online”: UE musi postawić Polsce ultimatum, musi wykazać surowość","W wywiadzie dla niemieckiego dziennika wiceprzewodniczący Platformy Obywatelskiej Borys Budka stwierdził, że Unia Europejska powinna podjąć jednoznaczne stanowisko względem Polski w związku z planowaną reformą sądownictwa: „Jeśli reformy zostaną wdrożone, to będą konsekwencje”. Zdaniem posła PO, w tej sprawie Polsce należy zagrozić nawet sankcjami.","Wiceprzewodniczący PO w rozmowie z „Zeit Online” odniósł się do politycznego sporu, który toczy się wokół reformy sądownictwa w naszym kraju i ewentualnej interwencji zagranicznej.– Unia Europejska musi podjąć jednoznaczne stanowisko: jeśli reformy zostaną wdrożone, to będą konsekwencje. PiS zawsze starał się przekonywać społeczeństwo, że reformy sądownictwa są sprawą wewnętrzną, ale członkowie UE są zobowiązani do przestrzegania pewnych zasad i spełniać określone standardy w zakresie demokracji i praworządności. Jednym z wymogów UE jest podział władzy między władzę wykonawczą, ustawodawczą i sądownicza, który po reformach de facto przeszedłby do historii – stwierdził Budka. Poseł Platformy Obywatelskiej dopytywany przez dziennikarza, jakie miałyby to być konsekwencje, odpowiedział że „Unia Europejska musi postawić Polsce ultimatum, bo tylko wtedy, gdy zadziała zdecydowanie, rząd się podda”.– Jestem ostatnią osobą, która chciałaby to zobaczyć, ponieważ sankcje dotkną w pierwszym rzędzie polskich obywateli, którzy według badań są bardziej proeuropejscy niż obywatele wielu innych krajów UE. Dlatego jest to trudna decyzja. UE musi wykazać surowość, ale jednocześnie zakomunikować, że nie jest przeciwna Polakom, ale przeciwna rządowi – stwierdził.Pod koniec lipca Komisja Europejska wszczęła postępowanie przeciwko Polsce w sprawie uchybienia zobowiązaniom państwa członkowskiego i wezwała do „usunięcia uchybienia” w następstwie opublikowania w Dzienniku Ustaw w piątek 28 lipca br. ustawy – Prawo o ustroju sądów powszechnych. Jedno z głównych uchybień – zdaniem Komisji – dotyczy dyskryminacji ze względu na płeć z powodu wprowadzenia niższego wieku przejścia w sędziowski stan spoczynku dla kobiet (60 lat) i mężczyzn (65 lat).",,
Jarosław Kaczyński skierował wezwanie przedsądowe do PO,"Prezes PiS Jarosław Kaczyński skierował wezwanie przedsądowe do PO, w którym domaga się przeprosin m.in. za zamieszczanie w internecie materiałów, w których politycy Platformy twierdzili, że Kaczyński mógł popełnić przestępstwo płatnej protekcji – dowiedziała się PAP ze źródeł w PiS.","Wezwanie przedsądowe skierowane do PO dotyczy m.in. rozpowszechniania „ulotek” w internecie. Do wezwania dołączone są skany grafik, w których na zdjęcie Jarosława Kaczyńskiego nałożone są podpisy: „Prezes Kaczyński ukrywa majątek? Taśmy dowodzą, że zarządza milionami”, „Dwie wieże Kaczyńskiego miały kosztować 1,3 miliarda zł” oraz „Kaczyński ukrywa majątek, uczestniczy w spotkaniach jako reprezentant Srebrnej” czy „Kaczyński mógł popełnić przestępstwo powoływania się na wpływy w celu osiągnięcia korzyści majątkowej”.Jarosław Kaczyński domaga się przeprosin o treści: „Przepraszamy pana Jarosława Kaczyńskiego za to, że w styczniu 2019 r. Platforma Obywatelska RP w swych materiałach propagandowych, bezprawnie twierdziła, że Jarosław Kaczyński mógł popełnić przestępstwo płatnej protekcji oraz ukrywa majątek. Oświadczamy, że brak było podstaw do sformułowania takich twierdzeń i sugestii. Ubolewamy, że w wyniku tych nielegalnych działań naruszono dobre imię pana Jarosława Kaczyńskiego”. Za te wypowiedzi prezes PiS domaga się przeprosin o treści: „Przepraszamy pana Jarosława Kaczyńskiego za to, że podczas konferencji prasowej polityków Platformy Obywatelskiej RP z dnia 29.1.2019 r., zostały zaprezentowane bezprawne twierdzenia, że Jarosław Kaczyński popełnił, względnie mógł popełnić przestępstwa: płatnej protekcji, przekroczenia uprawnień posła w celu osiągnięcia korzyści majątkowej, oszustwa, firmanctwa. Oświadczamy, że brak było podstaw do sformułowania takich twierdzeń i sugestii. Ubolewamy, że w wyniku tych nielegalnych działań naruszono dobre imię pana Jarosława Kaczyńskiego”.Ponadto prezes PiS domaga się przeprosin za – jak czytamy w wezwaniu przedsądowym – „przekazanie informacji portalowi wyborcza.pl”. Do wezwania dołączono cytaty z portalu wyborcza.pl, w tym m.in.: „Posłowie PO: Jarosław Kaczyński, jako prezes PiS, działał w celu osiągnięcia korzyści majątkowych na rzecz spółki Srebrna sp. z o.o., która miała osiągać dochody z najmu biur w planowanych wieżowcach. Jarosław Kaczyński podjął się pośrednictwa w załatwieniu uzyskania przez spółkę Nuneaton sp. z o.o. decyzji o warunkach zabudowy pozwalającej na budowę wieżowców o wartości 1,3 mld zł. Jarosław Kaczyński powoływał się przy tym na wpływy w instytucji samorządowej, która ma wydać decyzję o warunkach zabudowy”.Za „przekazanie informacji portalowi wyborcza.pl” Jarosław Kaczyński domaga się przeprosin o treści: „Przepraszamy pana Jarosława Kaczyńskiego za to, że w materiałach przekazanych przez polityków PO w dniach 29-30.1.2019 r. do publikacji przez portal wyborcza.pl zostały zaprezentowane bezprawne twierdzenia, że Jarosław Kaczyński popełnił, względnie mógł popełnić przestępstwa: płatnej protekcji, przekroczenia uprawnień posła w celu osiągnięcia korzyści majątkowej, wyłudzenia sądowego w kwocie 4 mln zł na szkodę spółki Srebrna. Oświadczamy, że brak było podstaw do sformułowania takich twierdzeń i sugestii. Ubolewamy, że w wyniku tych nielegalnych działań naruszono dobre imię pana Jarosława Kaczyńskiego”. Pod wszystkimi przeprosinami miałby się znaleźć podpis „Platforma Obywatelska RP”. Jarosław Kaczyński w wezwaniu przedsądowym domaga się także przeprosin z podpisem lidera PO Grzegorza Schetyny, a także zamieszczenia wszystkich przeprosin do 7 lutego bieżącego roku na profilu Platformy Obywatelskiej na Facebooku oraz Twitterze, na których miałyby znajdować się przez 7 dni z funkcją „przypięcia”. Prezes PiS domaga się także opublikowania oświadczenia na portalu wyborcza.pl w dziale „Kraj”.Jarosław Kaczyński oczekuje również wpłacenia przez PO 15 tys. zł na rzecz Towarzystwa Opieki nad Zwierzętami w Polsce Schronisko dla Bezdomnych Zwierząt w Celestynowie.Szef klubu PO Sławomir Neumann powiedział, że wezwanie przedsądowe „to dość paniczna obrona Jarosława Kaczyńskiego, dość histeryczna – straszenie prokuratorem tych, którzy pokazują nieprawidłowości”.– Złożyliśmy do prokuratury zawiadomienie o możliwym popełnieniu przestępstwa i do CBA o sprawdzenie oświadczeń majątkowych (prezesa PiS), czy są zgodne z prawdą. I rozumiem, że to jest odpowiedź Jarosława Kaczyńskiego na te zawiadomienia. Myśmy swoje zdanie opisali w tych zawiadomieniach do prokuratury, zdania nie zmieniamy – powiedział szef klubu PO. Pytany, czy to oznacza, że PO nie wycofa się z grafik o Kaczyńskim, odpowiedział: „Nie, tu nie ma powodu, żeby się wycofywać”.Prezes PiS wystosował wcześniej wezwanie przedsądowe także do lidera partii „Teraz!” Ryszarda Petru za nazwanie go „oszustem”, za co także domaga się przeprosin. Petru odpowiedział PAP, że jeśli okaże się, że doszło do oszustwa w przypadku J. Kaczyńskiego, podtrzyma swoje słowa.„Gazeta Wyborcza” opublikowała we wtorek stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna. Ujawniona rozmowa odbyła się 27 lipca 2018 r. w siedzibie Prawa i Sprawiedliwości przy ul. Nowogrodzkiej w Warszawie. Wzięli w niej udział Jarosław Kaczyński, jego brat cioteczny Grzegorz Tomaszewski, austriacki biznesmen Gerald Birgfellner, powiązany rodzinnie z Tomaszewskim, i jego wspólniczka, pełniąca jednocześnie rolę tłumaczki.",,
"Conchita Wurst w europarlamencie. „Nikt nie musi mnie kochać, ale trzeba mnie szanować”","W Parlamencie Europejskim w Brukseli niecodzienną wizytę na
zaproszenie Zielonych oraz europosłów z innych grup politycznych złożyła zwyciężczyni tegorocznego konkursu Eurowizji - Conchita Wurst. Na zorganizowanej, a cieszącej się dużym zainteresowaniem, konferencji prasowej zapowiedziała walkę z dyskryminacją. W programie wizyty znalazł się także koncert na esplanadzie Solidarności.","Conchita Wurst na konferencji prasowej przyznała, że „zaproszenie do Parlamentu Europejskiego jest wielkim wyróżnieniem, bo jest to nie tylko koncert, ale też sygnał o potrzebie tolerancji i szacunku dla mniejszości seksualnych, bo jest to fundament demokracji”.Conchitę zaprosili do Brukseli europosłowie pięciu frakcji: Zielonych, Europejskiej Partii Ludowej, Socjalistów i Demokratów, Liberałów i Demokratów oraz Zjednoczonej Lewicy Europejskiej. W rolę gospodyni wcieliła się austriacka europosłanka Ulrike Lunacek, która stoi na czele grupy LGBT w Parlamencie Europejskim i uważa, że zaproszenie Conchity Wurst jest ważnym sygnałem i wezwaniem dla Komisji Europejskiej, by opracowała mapę drogową walki z homofobią i dyskryminacją. Koncert komedią? „Nie przejmuję się tym” Wizyta artystki wzbudziła w Parlamencie Europejskim mieszane uczucia, gdyż konserwatywni europosłowie występ przed europarlamentem nazwali „komedią”. Conchita Wurst na konferencji prasowej odniosła się do tych komentarzy i powiedziała, że „nie przejmuję się takimi opiniami, bo nikt nie jest zmuszony do tego, żeby go słuchać i się z nim zgadzać. Nikt nie musi mnie kochać, ale trzeba mnie szanować”. Conchita Wurst była również pytana, czy wizyta w Parlamencie Europejskim to sygnał, że chce porzucić scenę artystyczną na rzecz polityki. Odpowiedź brzmiała: nie. Conchita Wurst jako reprezentantka Austrii wygrała 59. Konkurs Piosenki Eurowizji w Kopenhadze.",,
Prezydent Trump zapowiedział zmianę szefa Narodowego Wywiadu,"Prezydent Stanów Zjednoczonych Donald Trump zapowiedział w niedzielę zmianę na stanowisku dyrektora Narodowego Wywiadu USA. Dana Coatsa, który 15 sierpnia przestanie pełnić tę funkcję, zastąpi republikański senator z Teksasu John Ratcliffe.","„Mam przyjemność poinformować, że wysoko ceniony kongresmen John Ratcliffe z Teksasu zostanie nominowany przeze mnie na stanowisko dyrektora wywiadu narodowego. John da nową jakość krajowi, który kocha” – powiedział Trump, który jednocześnie podziękował Coatsowi za służbę Stanom Zjednoczonym.Zmiana na stanowisku szefa Narodowego Wywiadu jest efektem sporu Coatsa z Trumpem w kwestii zagrożeń ze strony Rosji, Iranu i Korei Północnej. Trump kilka miesięcy temu otwarcie skrytykował swojego adwersarza, który wraz z dyrektorami innych służb wywiadowczych przedstawił senackiej komisji wywiadu doroczne sprawozdanie na temat globalnych zagrożeń dla bezpieczeństwa USA.W sporządzonym przez nich raporcie napisano m.in., że Iran nie podejmuje działań w kierunku budowy bomby atomowej, natomiast według wywiadu Korea Północna zapewne nie zrezygnuje całkowicie z broni jądrowej. W odpowiedzi Trump określił ich wówczas „wyjątkowo biernymi i naiwnymi” w kwestii zagrożenia ze strony Iranu i zasugerował im, że „może powinni wrócić do szkoły”.Trump w przeszłości już nieraz podważał kompetencje amerykańskich służb wywiadowczych, szczególnie w kwestii domniemanych rosyjskich prób wpływania na przebieg wyborów prezydenckich. W lipcu zeszłego roku po szczycie z Władimirem Putinem w Helsinkach publicznie podważył raporty amerykańskich służb, mówiąc, iż wierzy w zapewnienia prezydenta Rosji, że żadnych takich prób nie było.",,
Rodzice porzucili dzieci na lotnisku. Jedno z nich mogło mieć koronowirusa,"Chłopca i dziewczynkę zatrzymano przed wejściem do samolotu, ponieważ jedno z dzieci miało gorączkę. Spanikowani rodzice postanowili wsiąść na pokład i zostawić dzieci na lotnisku międzynarodowym Nanjing Lukou we wschodniej prowincji Jiangsu w Chinach.","W mediach pojawiły się szokujące zdjęcia, na których widać porzucone dzieci. Jak podają lokalne media, rodzice mieli to zrobić z obawy przed śmiertelnie groźnym koronawirusem, którym być może zaraził się ich syn. Chłopczyk miał gorączkę, a to jeden z objawów choroby.  Para początkowo nalegała, żeby wpuścić dzieci i zablokowali nawet bramki. Jednak nie udało się przekonać załogi i po prawie dwóch godzinach wsiedli do samolotu bez dzieci. Nie byli już nimi zainteresowani, bo zdecydowali się  na samotną podróż. Rodzeństwo przez kilkadziesiąt minut siedziało samotnie na terminalu.  Pracownicy linii lotniczych i inni pasażerowie byli bardzo zaskoczeni reakcją opiekunów.  Po dłuższym czasie pozwolono rodzeństwu wejść do samolotu.  Zdarzenie to wyszło na jaw, kiedy jeden z pasażerów opublikował zdjęcia tych dzieci na chińskim portalu społecznościowym Weibo.",,
"Skazana za spisek, deportowana z USA. Butina wylądowała w Moskwie","Deportowana w piątek z USA Rosjanka Maria Butina wylądowała w Moskwie – podała agencja Reutera. Kobieta została w kwietniu skazana przez sąd w Waszyngtonie na 1,5 roku więzienia i przyznała się do udziału w spisku przeciwko Stanom Zjednoczonym.","Rosyjska agencja TASS przekazała, że samolot linii Aerofłot z Miami do Moskwy, na pokładzie którego znajdowała się Butina, wylądował na moskiewskim lotnisku Szeremietiewo, gdzie czekał na nią ojciec Walerij, a także około 50 dziennikarzy.Po wyjściu w piątek z więzienia w Tallahassee na Florydzie Rosjanka została przekazana służbom imigracyjnym i została deportowana do Rosji.Pod koniec kwietnia sąd federalny w Waszyngtonie skazał Butinę na 18 miesięcy pozbawienia wolności, z tym że na poczet odbywania kary zaliczono jej dziewięć miesięcy, które już spędziła za kratkami. Sędzia zgodziła się na deportację Butiny do Rosji po opuszczeniu przez nią więzienia. 30-letnią Rosjankę aresztowano w lipcu 2018 roku w Waszyngtonie pod zarzutem działalności agenturalnej na rzecz Rosji poprzez nawiązywanie kontaktów z obywatelami USA i infiltrowanie ugrupowań politycznych.Butina przyznała, że działała „pod kierownictwem” przedstawiciela rosyjskich władz. CNN i „New York Times” informowały, że chodzi o Aleksandra Torszyna, w przeszłości wiceszefa banku centralnego Rosji. Torszyn jest na liście Rosjan objętych amerykańskimi sankcjami w reakcji na ingerencję służb specjalnych Kremla w wybory prezydenckie w USA w 2016 roku.W grudniu ub.r. Rosja zarzuciła Stanom Zjednoczonym, że Butinę zmuszono, by przyznała się do „absolutnie niepoważnych” zarzutów. Po ogłoszeniu wyroku prezydent Rosji Władimir Putin określił go jako „arbitralny”.",,
Słowacy wybierają. O parlament walczą aż 23 ugrupowania,"W wyborach parlamentarnych na Słowacji o głosy ponad czterech milionów obywateli rywalizują 23 ugrupowania, ale największe szanse na zwycięstwo ma obecnie rządząca partia lewicowa Smer, premiera Roberta Fico. Kampania wyborcza została zdominowana przez temat imigrantów i sprawy socjalne.","Partia premiera Roberta Fico – według sondaży –  ma szansę uzyskać od niespełna 30 do 40 procent głosów poparcia. Może to nie wystarczyć, aby mieć większość w 150-osobowej Radzie Narodowej. Cztery lata temu Smer zdobył 83 mandaty. Premier Robert Fico prawdopodobnie będzie musiał włączyć do rządzenia jeszcze jedną partię – powiedział IAR Juraj Marusziak, politolog ze Słowackiej Akademii Nauk.  Zauważył też, że kampania wyborcza ostatecznie została zdominowana przez temat imigrantów.Opozycja zarzuca rządowi rozdawnictwo pieniędzy, przypomina wprowadzenie darmowych pociągów dla studentów i emerytów czy ogłoszenie tuż przed wyborami obniżki cen gazu.   Prawica w rozsypce    Z badań wynika, że słowacka prawica jest nadal rozbita – o głosy walczy pięć  partii. Dodatkowo na sile przybiera Słowacka Partia Narodowa, której sondaże dają nawet 10 proc. poparcia.Słowacy mogą głosować od godziny 7.00 do 22.00. Prasa apeluje do wyborców, aby do lokali wyborczych wzięli ze sobą oprócz dowodu osobistego również okulary, gdyż nazwiska kandydatów są wydrukowane drobną czcionką na 23 stronach. Za próbę wyniesienia karty do głosowania z komisji wyborczej grozi kara finansowa. Ma to utrudnić proceder tak zwanego „kupowania głosów”. Po zamknięciu 6 tys.  lokali wyborczych znane będą wyniki tzw. exit polls. Oficjalne wyniki wyborów mają być ogłoszone w poniedziałek.",,
Zagraniczni goście z wizytą w Krakowie u Sprawiedliwej Wśród Narodów,"Jan Jambon, minister-prezydent Regionu Flamandzkiego w Belgii odwiedził w poniedziałek Marię Nowak, która ratowała Żydów w czasie II wojny światowej. Niespełna tydzień przed obchodami rocznicy wyzwolenia niemieckiego nazistowskiego obozu Aschwitz-Birkenau i Międzynarodowego Dnia Pamięci o Holokauście do Polski przybywają politycy i przedstawiciele międzynarodowych organizacji.","Jan Jambon  odwiedził panią Marię Nowak wraz z członkami belgijskiej delegacji w jej mieszkaniu w Krakowie, aby świętować wraz z nią jej setne urodziny. Polityk stwierdził, że jego wizyta w Auschwitz „nie byłaby pełna bez odwiedzin u pani Nowak”.  Niemiecki nazistowski obóz koncentracyjny pokazuje „jak straszliwa potrafi być ludzkość, (...) a pani Nowak pokazuje nam, czym naprawdę jest bohaterstwo, pokazuje nam, co znaczy nieść światło w najciemniejszym okresie współczesnej historii” – powiedział Jambon.   Jad Waszem, izraelski Instytut Pamięci Męczenników i Bohaterów Holokaustu uznał w 1995 Marię Nowak za Sprawiedliwą Wśród Narodów Świata za to, że ryzykowała swoje życie, aby uratować  żydowską koleżankę i rówieśniczkę, Helenę Goldstein.   Nowak przemycała jedzenie dla rodziny Goldsteinów, a gdy naziści zabili całą rodzinę Heleny, pomogła przyjaciółce uciec z krakowskiego getta. Ukryła ją w swoim mieszkaniu i pomogła wyrobić jej papiery. Wcześniej pożyczyła przyjaciółce własny dowód tożsamości. Michael Freilich, członek belgijskiej delegacji, parlamentarzysta, ortodoksyjny żyd, powiedział: „Mój dziadek przeżył wojnę dzięki Sprawiedliwym Wśród Narodów. Jest naszym obowiązkiem oddać cześć tym, którzy narażali własne życie ratując Żydów”.   Wizyta została zorganizowana przez From The Depths – organizację przechowującą pamięć o Holokauście. „Gdy usłyszałem, jacy szanowni goście będą przebywać w Krakowie podczas obchodów 75-tej rocznicy wyzwolenia Auschwitz, było dla mnie oczywiste, że powinienem ich zaprosić do wspólnego złożenia życzeń prawdziwej bohaterce. Bohaterce całej ludzkości, dla której zebraliśmy się wszyscy razem” – powiedział Jonny Daniels, założyciel From The Depths.",,
Brexit i NATO tematami rozmowy prezesa PiS i szefa MSZ Wielkiej Brytanii,"Brexit, NATO, stosunki transatlantyckie i sytuacja globalna były tematami spotkania prezesa PiS Jarosława Kaczyńskiego z ministrem spraw zagranicznych Wielkiej Brytanii Jeremym Huntem w Warszawie – poinformowała na Twitterze rzeczniczka PiS Beata Mazurek.","Wcześniej z ministrem spraw zagranicznych Wielkiej Brytanii spotkali się szef polskiej dyplomacji Jacek Czaputowicz i wiceminister spraw zagranicznych ds. europejskich Konrad Szymański.Kwestie bilateralne i brexit były tematem również tych spotkań. „Wspólnym celem jest uniknięcie bezumownego brexit i potrzeba rozwiązania, które będzie miało akceptacje wszystkich zaangażowanych stron” – pisało polskie MSZ na swoim oficjalnym profilu na Twitterze.Wielka Brytania powinna wyjść z Unii Europejskiej o północy z 29 na 30 marca, ale od miesięcy w brytyjskiej polityce trwa impas w sprawie ratyfikowania projektu umowy wyjścia ze Wspólnoty. W styczniu posłowie zasiadający w Izbie Gmin zagłosowali – przeważającą większością głosów – za jej odrzuceniem, domagając się daleko idących zmian, dotyczących m.in. mechanizmu awaryjnego (backstopu) dla Irlandii Płn. W odpowiedzi na decyzję Izby Gmin premier Theresa May zapowiedziała kolejną próbę renegocjacji porozumienia z UE, ale liderzy Unii odrzucili taką możliwość, deklarując jedynie gotowość do wprowadzenia niewielkich zmian w niewiążącej prawnie deklaracji politycznej.",,
Prezydent: Polska odnawia się i zyskuje piękną twarz,"W tej chwili odnawia się Polska. Polska zyskuje piękną twarz. Polska, która będzie się ambitnie i pięknie rozwijała, tak jak ambitnie i pięknie rozwijała się II RP – powiedział w małopolskim Zakliczynie prezydent Andrzej Duda. – Każdego dnia swoją pracą możemy przyczyniać się do tego, że Polska będzie lepsza, lepsza dla nas wszystkich – zaapelował.","Prezydent życzył uczestnikom uroczystości z okazji 100-lecia niepodległości, aby Polska była taka, o jakiej wszyscy marzymy i o jakiej marzyli ci, którzy szli walczyć o jej wolność. – Pamięć tradycji legionowej tak mocno wpisana w tę ziemię jest dla mnie jako człowieka, a dziś jako prezydenta RP niezwykle istotna – podkreślił.Przypomniał, że w grudniu 1914 r. z Zakliczyna wyszła I Brygada Legionów w bój z Rosjanami pod Łowczówkiem. – To była pierwsza wielka bitwa i pierwsza wielka próba wojenna polskich legionistów. Próba wojenna, którą zdali znakomicie, nie pozwalając oskrzydlić wojsk austriackich – przypomniał prezydent.Andrzej Duda mówił, że w bitwie tej zginęło ponad 130 polskich żołnierzy i przywołał postać bohatera tej bitwy, mjr Kazimierza Jakuba Bojarskiego – dowódcę jednego z plutonów. Podziękował za odnowienie pomnika na jego mogile.",,
Dwie tony bursztynu w ciężarówce. Przejęto nielegalny urobek,Udana akcja ukraińskiej policji. Po namierzeniu podejrzanego samochodu w obwodzie żytomierskim przejęto ponad dwie tony nielegalnie wydobytego bursztynu – oświadczył minister spraw wewnętrznych Ukrainy Arsen Awakow.,"Do zdarzenia doszło na drodze w odległości 78 km od Nowogrodu Wołyńskiego; policjanci zarekwirowali ponad dwie tony bursztynu zapakowanego w woreczki.– To nie są woreczki z mąką czy cukrem, lecz partia nielegalnego bursztynu przejęta właśnie w obwodzie żytomierskim. Ponad dwie tony – powiedział Awakow. Dodał, że to rekordowa partia i że zarekwirowany bursztyn będzie przechowywany w sejfie Banku Narodowego Ukrainy.Minister wskazał, że uważa za konieczne przyjęcie ustaw regulujących wydobycie bursztynu na Ukrainie.",,
Sojuz MS-09 z trojgiem astronautów bezpiecznie wrócił z ISS na Ziemię,"Statek kosmiczny Sojusz MS-09 z trojgiem astronautów po ponad trzech godzinach pomyślnie zakończył lot powrotny z Międzynarodowej Stacji Kosmicznej (ISS), lądując na stepie w Kazachstanie. Wszyscy troje członkowie załogi czują się dobrze.","„Odbyło się lądowanie. Załoga Sojuza MS-09 bezpiecznie powróciła na Ziemię po 197 dniach” spędzonych na ISS – poinformowała na Twitterze rosyjska agencja kosmiczna Roskosmos. Z powodu unoszącej się na miejscu gęstej mgły w nadawanej na żywo relacji Roskomosu i NASA nie widać momentu lądowania kapsuły, które – jak poinformowano – miało miejsce trochę szybciej niż zakładano, o godz. 8.02 czasu moskiewskiego, czyli o godz. 6.02 w Polsce. Członkowie załogi Sojuza – 43-letni Rosjanin Siergiej Prokopiew, reprezentujący Europejską Agencję Kosmiczną (ESA) 42-letni Niemiec Alexander Gerst i astronautka amerykańskiej NASA, 42-letnia lekarka Serena Aunon-Chancellor – czują się dobrze – zapewnił Roskosmos. Po lądowaniu jako pierwszy z kapsuły wyciągnięty został wyznaczony na dowódcę statku Prokopiew, następnie Amerykanka, po której – jak zauważa agencja dpa – mimo uśmiechu na twarzy widać było zmęczenie podróżą, a na końcu Niemiec, który podkreślił, że ich misja zakończy się dopiero po przeanalizowaniu uzyskanych podczas pobytu na ISS wyników badań. 3 grudnia na ISS dotarł Sojuz MS-11. Na jego pokładzie znajdowali się: Rosjanin Oleg Kononienko, Amerykanka Anne McClain i Kanadyjczyk David Saint-Jacques. Był to pierwszy lot załogowy Sojuza od 11 października, gdy zawiodła rakieta nośna Sojuza MS-10 i załoga musiała lądować awaryjnie. Nowa załoga na ISS przeprowadzi blisko 50 eksperymentów z zakresu procesów fizyczno-chemicznych w warunkach kosmosu, studiów nad organizmem ludzkim podczas przebywania w kosmosie, biologii i nanotechnologii oraz badań Ziemi z kosmosu.",,
Sylwester Tułajew nowym wiceministrem spraw wewnętrznych i administracji,Premier Mateusz Morawiecki powołał Sylwestra Tułajewa na stanowisko sekretarza stanu w Ministerstwie Spraw Wewnętrznych i Administracji – poinformował resort.,"Poseł na Sejm z ramienia Prawa i Sprawiedliwości Sylwester Tułajew zastąpi Pawła Majewskiego na stanowisku sekretarza stanu w MSWiA. Akt powołania został wręczony przez minister Elżbietę Witek.Jak poinformował resort, we wtorek podczas posiedzenia Komitetu Sterującego projektem e-dowód przyjęto raport końcowy, podsumowujący pracę nad nim. Komitet przyjął również w raporcie rekomendacje, których wdrożenie przyczyni się do usprawnienia realizacji projektów w resorcie. Wśród rekomendacji jest dalszy rozwój Biura Projektów. Mają się one przyczynić do skuteczniejszej realizacji koncepcji administracji publicznej. Przyjęcie raportu końcowego bezpośrednio wiązało się z zakończeniem misji w ministerstwie przez Pawła Majewskiego. Nowy sekretarz stanu w MSWiA będzie sprawował pieczę nad departamentem teleinformatyki, spraw obywatelskich, zezwoleń i koncesji. Przejmie także nadzór nad Centrum Personalizacji Dokumentów.",,
"„Zarzuty, że wojsko po nawałnicach przyszło za późno – nietrafione”","W momencie, gdy wojsko otrzymało sygnał, zaczęło działać i zarzuty, że zareagowało za późno, są w moim przekonaniu nietrafione – ocenił w poniedziałek szef BBN Paweł Soloch, który był gościem „Kwadransu politycznego”. Według niego rząd zareagował prawidłowo i zostały uruchomione wszystkie procedury.","Soloch pytany w TVP 1, jak ocenia działania rządu po nawałnicach, powiedział, że gabinet Beaty Szydło zareagował prawidłowo i „zostały uruchomione wszystkie procedury”. – Wojsko wkroczyło, w moim przekonaniu, w odpowiednim momencie. Decyzje podejmował wojewoda, który jest szefem obrony cywilnej na terenie danego województwa – podkreślił.– W momencie, kiedy wojsko otrzymało sygnał, żeby wziąć udział w tej akcji, pojawiło się i zaczęło działać, więc w tym sensie zarzuty, że wojsko przyszło za późno, bo wojsko polskie nie było zdolne do tego, żeby szybko reagować, są w moim przekonaniu nietrafione – zaznaczył Soloch.Szef Biura Bezpieczeństwa Narodowego był w tym kontekście pytany o słowa wojewody pomorskiego Dariusza Drelicha, który stwierdził, że do zbierania liści nie będzie ściągał wojska. Soloch ocenił, że te „słowa wygłoszone naprędce były niezręczne”.Na pytanie, czy należy ogłosić stan klęski żywiołowej, czego domaga się opozycja, szef BBN odpowiedział, że jak długo istnieją przepisy dotyczące stanu klęski żywiołowej w niepodległej Polsce, taki stan nigdy nie został ogłoszony. – Trzeba pamiętać, że ogłoszenie takiego stanu wiąże się również z ograniczeniem praw obywatelskich, zarządami komisarycznymi, pewnym przymusem również w stosunku do prywatnych posiadaczy środków – podkreślił Soloch. Współpraca tak, relokacja – nieOdnosząc się do ostatnich zamachów terrorystycznych, szef Biura Bezpieczeństwa Narodowego Paweł Soloch stwierdził, że „duże skupiska muzułmańskie to idealna baza dla terrorystów”. Dodał, że w ostatnich zamachach terrorystycznych należy widzieć związki „przynajmniej z pewnymi odłamami, tymi najbardziej radykalnymi, islamu”. Jak tłumaczył, propaganda terrorystyczna „odwołuje się do religii islamskiej i niewątpliwie ma to związek z religią”.– Czy w związku z tym należy potępić cały islam? Oczywiście, że nie. Oczywiście, że są różne ludy, które wyznając tę religię, nie mają takiego agresywnego zachowania. Niemniej związki są. Związki te również występują z dużym natężeniem tam, gdzie są skupiska właśnie ludności muzułmańskiej, głównie z krajów arabskich – podkreślił szef BBN.Komentując politykę migracyjną, Soloch powiedział, że Polska przyjmuje imigrantów „co do zasady”.– Trudno, żebyśmy sobie w sposób sztuczny fundowali tego typu kłopoty. Co oczywiście nie zwalnia nas z pewnej solidarności ogólnoeuropejskiej w walce z terroryzmem. Solidarności polegającej na naszym udziale, na współpracy służb, nawet na nakładach finansowych, ale to jest coś zupełnie innego – mówił Soloch.– Powinniśmy być solidarni, powinniśmy proponować rozwiązania, które by zapobiegały tego typu zjawiskom. Powinniśmy w tym uczestniczyć, powinniśmy ponosić również tego koszty, ale kosztami nie powinno być automatyczne, przymusowe, sztuczne osiedlanie fal uchodźców na naszym terenie – dodał.",,
„Nie możemy się zgadzać na wszystkie dyktaty Unii”,"– Unia Europejska tak, wypaczenia nie. Polska nie może się zgadzać na wszystkie dyktaty Unii. Jeżeli mamy w niej być, to na równych prawach. W Unii, kto nie walczy ten przegrywa – tak Bogdan Pęk (PiS) odniósł się w programie „Minęła 20” do spekulacji, że Komisja Europejska zajmie się zbadaniem zgodności ustawy obniżającej ceny prądu w Polsce z prawodawstwem UE.– Jeżeli mówimy o regulacjach, które miałby dotyczyć ważnej kwestii społecznej, to one są w interesie polskiego legislatora, który podejmuje decyzje zgodnie z rozporządzeniami i wskazaniami UE. A podobne decyzje zapadły w 2016 w Niemczech i 2015 we Francji –stwierdził Krzysztof Gawkowski (Ruch Biedronia).","– Komisja Europejska jako strażnik traktatów UE pracuje nad zapewnieniem zgodności prawa w państwach członkowskich z odpowiednimi przepisami UE - powiedziała korespondentce RMF FM rzeczniczka Komisji Europejskiej Anna-Kaisa Itkonen. Itkonen była pytana o ocenę polskiej ustawy obniżającej cenę prądu. Rzeczniczka nie powiedziała jednak, czy Komisja w ogóle zamierza podjąć jakieś działania w związku ze wspomnianą ustawą.",,
Miller: Palikot jest w Sejmie wspornikiem Platformy,"– To oczywiste, że Janusz Palikot chce się wiązać z Platformą Obywatelską. Jeśli jego ugrupowanie głosuje za rządem, to jest to chyba w pełni oczywiste – powiedział w „Dziś wieczorem”, w TVP Info Leszek Miller. Szef Sojuszu Lewicy Demokratycznej odniósł się do wyników środowego głosowania nad wotum zaufania dla rządu Ewy Kopacz, w którym to głosowaniu Twój Ruch – jako jedyna partia opozycyjna – poparł panią premier.","– Z Januszem Palikotem jest tak, że geografia sejmowa nareszcie się wyjaśniła – tłumaczył Leszek Miller. – Mamy teraz trzy partie, które wspierają rząd, opozycję prawicową i opozycję lewicową, po głosowaniu nad wotum zaufania wszystko jest jasne – dodał były premier. „Pomocnik Platformy”Szef SLD nie ma wątpliwości, że Palikot chce się wiązać z PO. – Twój Ruch zlokalizował się jako wspornik, pomocnik Platformy Obywatelskiej – podkreślił.  – W Sejmie się mówi, że Janusz Palikot dyskretnie przez długi czas wspierał PO, jak choćby za wydłużeniem wieku emerytalnego, co było nieludzką decyzją. A teraz wszystko jest jawne, wszystko widać jak na dłoni – dodał. Koalicja z PO, albo PiS? Leszek Miller był też pytany o to, z kim mógłby stworzyć koalicję po przyszłorocznych wyborach parlamentarnych. – Wiem, że od czasu do czasu media podejmują takie wątki. Moje doświadczenie nauczyło mnie, aby nie mówić o koalicjach przed wyborami – zastrzegł. – Jeśli za rok po wyborach pani mnie o to zapyta, to godzinę po zamknięciu lokali wyborczych pani odpowiem, ale dopiero wtedy – podkreślił w rozmowie z Beatą Tadlą.Dodał jednak, że koalicje zawierane po nadchodzących wyborach samorządowych nie muszą odzwierciedlać przyszłej koalicji po wyborach parlamentarnych. – Wybory samorządowe są inne, niż wybory do parlamentu. Samorządy to nie parlament. Samorząd nie musi być miejscem negacji, czy też aprobaty rządu. Tutaj to zawsze mieszkańcy, udzielając zaufania swoim przedstawicielom, decydują o tym, jaka koalicja powstanie – powiedział szef SLD. – Dziś nie znam wyników. Nie wiem, z kim „tak”, a z kim „nie”. To się okaże po 16 listopada – zapowiedział.                                                teraz odtwarzaneLeszek Miller o powyborczych koalicjach Leszka Millera nie przerażają też najnowsze sondaże, które dają jego partii ledwie 6 proc. poparcia w wyborach samorządowych. – Proszę nie powoływać się na sondaż CBOS, bo to jest ta sondażowania, która myli się najbardziej. Zapewniam, że mamy o wiele więcej poparcia – deklarował były premier. – Do tego wynik w wyborach samorządowych można ocenić de facto dopiero po wyborach. Wygrają bowiem ci, którzy mają zdolność koalicyjną w jak największej liczbie samorządów – podkreślił. – SLD jest w szczęsliwym położeniu, bo ma i świetnych kandydatów i świetny program – mówił gość TVP Info. O czym nie mówiła Kopacz?Były premier odniósł się też do środowego expose Ewy Kopacz. – Wiele postulatów pani premier to nasze postulaty. Zawsze jednak ciekawe jest to, co premier powiedział, ale jeszcze ciekawsze to, czego nie powiedział. Nie widzimy dziś żadnych możliwości, aby ten rząd poprzeć. Kopacz nic nie powiedziała m.in. o wejściu na ścieżkę szybkiego rozwoju gospodarczego, nie mówiła jak zwiększyć płacę minimalną, jak poprawić sytuację emerytów – wyliczał Miller.   – W przemówieniu Kopacz zabrakło też kwestii światopoglądowych i równościowych. Nie powiedziała, kiedy zamierza doprowadzić do ratyfikacji konwencji Rady Europy o przeciwdziałaniu przemocy w rodzinie, nie powiedziała też nic o tym, czy zostanie przyjęty pełny tekst Karty Praw Podstawowych – zakończył. W środę Ewa Kopacz otrzymała od Sejmu wotum zaufania. Za rządem głosowały koalicyjne PO i PSL oraz nieoczekiwanie Twój Ruch. Przeciw były PiS, Sprawiedliwa Polska i SLD.                                                teraz odtwarzaneLeszek Miller o expose Ewy Kopacz",,
Zakończyło się spotkanie marszałka Senatu z Andrzejem Dudą,"Ok. godz. 16.45 zakończyło się spotkanie marszałka Senatu Tomasza Grodzkiego z prezydentem Andrzejem Dudą, które odbyło się w Pałacu Prezydenckim. Spotkanie w cztery oczy marszałka i prezydenta miało być poświęcone noweli ustaw o ustroju sądów powszechnych i o Sądzie Najwyższym, którą zajmuje się Senat. – Obaj panowie byli zgodni, co do tego, że obiektywnie istnieje potrzeba przeprowadzenia reform wymiaru sprawiedliwości – przekazał po spotkaniu wiceszef Kancelarii Prezydenta RP Paweł Mucha.","O spotkanie z prezydentem ws. nowelizacji ustaw sądowych marszałek Senatu zaapelował w sobotę na Twitterze.  „Szanowny Panie Prezydencie! Ustawy sądowe są w Senacie, ale na koniec trafią do Pana. Chętnie bym przyszedł do Pałacu, aby w gronie ekspertów obu stron podyskutować o kontrowersyjnych zapisach po to, żeby wypracować jak najlepsze rozwiązanie dla obywateli. Jestem do dyspozycji” – napisał Tomasz Grodzki.  Szef gabinetu prezydenta Krzysztof Szczerski mówił we wtorek, że drzwi do Pałacu Prezydenckiego są dla marszałka Senatu otwarte, ale jego spotkanie z prezydentem nie może mieć charakteru ingerencji w proces legislacyjny.  Przed Pałacem Prezydenckim zebrały się grupy zwolenników a także przeciwników marszałka Senatu. Jego zwolennicy trzymali transparent z napisem „#Murem za Grodzkim”, a także flagi Polski i UE. Przeciwnicy trzymali transparent z głową jaguara i napisem: „W co trzeba grać, żeby taką kasę mać”. Wzywali także marszałka, aby podał się do dymisji. – Myślę, że to dobrze, że to spotkanie się odbywa. To pokazuje, że mamy dzisiaj prawidłową kulturę polityczną, jeżeli chodzi o funkcjonowanie organów państwa – powiedział Paweł Mucha na konferencji zorganizowanej po spotkaniu w Pałacu Prezydenckim.   Dodał, że Andrzej Duda już na wstępie zaznaczył, że „dla niego jest rzeczą naturalną w ramach funkcjonowania władzy, że on jako najwyższy reprezentant Rzeczypospolitej Polskiej spotkał się z przedstawicielem władzy ustawodawczej”.  – Myślę, że to jest dobry komunikat dla opinii publicznej, że ten standard określony przez pana prezydenta jest realizowany – ocenił Mucha.",,
Prawnik rodziny Evansów ujawnia najnowsze informacje nt. stanu Alfiego,"Prawie dwuletni Alfie Evans „ma trudności” ponad 40 godzin po wyłączeniu maszyny podtrzymującej życie – powiedział na rozprawie w sądzie apelacyjnym prawnik reprezentujący rodziców chłopca. Dzień wcześniej sąd zabronił przetransportowania dziecka do papieskiej kliniki pediatrycznej, która zadeklarowała, że zapewni chłopcu podstawową opiekę.","Niespełna dwuletni Alfie przebywa w szpitalu dziecięcym Alder Hey w Liverpoolu od grudnia 2016 r. Cierpi na ciężką, niezdiagnozowaną dotąd chorobę neurologiczną, która - jak ocenili lekarze - doprowadziła do nieodwracalnych i „katastrofalnych” zmian w mózgu. Według personelu szpitala uszkodzenia te wykluczają nie tylko powrót dziecka do zdrowia, ale jakiekolwiek znaczące przedłużenie życia. W wyniku tej diagnozy dziecko zostało pozbawione tlenu, dożylnego nawadniania i odżywiania.Trzech sędziów sądu apelacyjnego rozpatruje odwołanie rodziców po tym, gdy we wtorek wieczorem sędzia Wysokiego Trybunału w Manchesterze odrzucił wniosek rodziców dziecka o przewiezienie go do watykańskiego szpitala Bambino Gesu.             Wcześniej włoskie ministerstwo spraw zagranicznych zdecydowało o pilnym nadaniu chłopcu obywatelstwa tego kraju i zapewniło o gotowości przewiezienia go miejscowego szpitala w dowolnym momencie. Starania o uratowanie dziecka znana placówka pediatryczna podjęła na polecenie papieża Franciszka, który w tydzień wcześniej przyjął na audiencji ojca Alfiego.             Rodzice dziecka przegrali już dwukrotnie w Wysokim Trybunale i Sądzie Apelacyjnym, a Sąd Najwyższy i Europejski Trybunał Praw Człowieka odmówił interwencji w tej sprawie.",,
„Boże Narodzenie to wielka proklamacja życia”,"Boże Narodzenie to spełnienie nadziei człowieka i ludzkości, to wielka proklamacja życia, gdzie Bóg staje się człowiekiem, Pan wszystkiego zamyka się w ograniczoności ludzkiego życia i ciała – wskazał w rozmowie z „Gazetą Polską Codziennie” teolog ks. prof. Paweł Bortkiewicz z Komitetu Nauk Teologicznych Polskiej Akademii Nauk.","Ks. Bortkiewicz był pytany o m.in. katolicką symbolikę Bożego Narodzenia. – W centrum świąt Bożego Narodzenia jest Eucharystia. Jest też inny symbol tajemnicy życia – choinka. W perspektywie chrześcijańskiej przypomina rajskie drzewo, z którego zrywa się „owoce życia”. Są one przedstawiane w postaci jabłek i orzechów wieszanych tradycyjnie na drzewku albo w postaci bombek choinkowych – wyjaśnił teolog.Jak dodał, nie sposób pominąć opłatka. – Ten niemal centralny symbol świąt jest zarazem owiany pewną tajemnicą, gdy idzie o jego genezę. Wydaje się, że w tym geście wracamy do starochrześcijańskiego zwyczaju łamania się chlebem. Podejmujemy więc tutaj symbol pierwszej czynności eucharystycznej – dowodził.Dopytany, czy Boże Narodzenie może być świętem uniwersalnym, odpowiedział, że „z jednej strony katolicyzm jest religią z nazwy i z istoty uniwersalną, a zarazem otwartą”. – I można, i należy się cieszyć z tego, że osoba wątpiąca czy wręcz niewierząca wchodzi w przestrzeń tych świąt – wskazał.Jak jednak przypomniał, „dzisiaj mamy zjawisko, które jest dla mnie przykładem pewnej nieuczciwości i które mnie oburza"". – Mamy bowiem ludzi, którym przeszkadza choinka, szopka, opłatek, nazwa tych świąt. Ci ludzie o tym mówią, wysuwają postulaty świeckości miasta, państwa, gminy, szkoły, zakładu pracy, a potem będą w swoich urzędach, w miejscach pracy pisać pisma z datą 2020 r. to znaczy datą od przyjętych urodzin Chrystusa. Będą korzystać z tego, co cywilizacja chrześcijańska wniosła w świat i świeckość – z pojęcia osoby, z miłości i miłosierdzia, z solidarności, z praw osoby ludzkiej – zauważył ks. Bortkiewicz.",,
"Pielgrzymka robotników i pracodawców. Prezydent: Cenna inicjatywa, trzeba szukać tego, co łączy","„To niezwykle cenna inicjatywa, która pokazuje, że zamiast tego, co dzieli, można i trzeba szukać tego, co łączy, konflikt należy zastąpić bliskością” – przekazał prezydent RP Andrzej Duda w liście skierowanym do zgromadzonych na XXVI pielgrzymce robotników i pracodawców do sanktuarium św. Józefa w Kaliszu.","List prezydenta RP do zgromadzonych na ogólnopolskiej pielgrzymce odczytał sekretarz stanu w kancelarii Prezydenta RP Andrzej Dera.   „Cieszę się, że dziś, 1 maja, w Kaliszu w sanktuarium św. Józefa gromadzą się razem ludzie pracy i pracodawcy. To ważne wydarzenie, które służy zarówno budowaniu wspólnoty, jak i refleksji nad wartością, jaką jest ludzka praca” – podkreślił prezydent RP.   Andrzej Duda odwołał się do słów papieża Jana Pawła II, który podkreślał społeczne znaczenie pracy.    „Dopominając się o godność ludzi pracy w czasach, w których próbowano przeciwstawić i skłócić ze sobą pracodawców z pracownikami, przypomniał, że praca jest wspólnym dobrem i wspólną odpowiedzialnością. Dzisiejsza kolejna już wspólna pielgrzymka ludzi pracy i pracodawców jest właśnie świadectwem tak potrzebnej jakości w relacjach między pracodawcami i pracownikami. To niezwykle cenna inicjatywa, która pokazuje, że zamiast tego, co dzieli, można i trzeba szukać tego, co łączy, że konflikt należy zastąpić bliskością. Aby tak się stało, potrzebne są jednak wspólne wartości, wspólna wizja i wspólny cel” – napisał Andrzej Duda. „Wspominamy powrót Polski na mapę Europy, ale także wielkie plany i sukcesy budowniczych II Rzeczpospolitej. Podstawą ich myślenia i działania było pragnienie, by Polska była krajem nowoczesnym, bogatym i silnym, bo tylko w takim kraju można czuć się bezpiecznie, cieszyć się owocami swojej pracy i patrzeć z nadzieją w przyszłość. To pragnienie i ten duch przyświecały polskim przedsiębiorcom, inżynierom i robotnikom. Wielu z nich zdobywało swoje doświadczenia jeszcze przed zaborami, ale z myślą o wolnej Polsce. Ta nadzieja dawała im siłę do pracy u podstaw i pracy organicznej, której idea zrodziła się w Wielkopolsce. Wspominając dokonania tamtych czasów, poszukujmy w sobie tej siły, tego ducha i poczucia wspólnoty. Dziś jest ku temu historyczna szansa, wyzwólmy wspólnie nasz potencjał, wykorzystajmy dla naszego dobra naszą pracowitość i kreatywność, umiejętności, pielęgnujmy w sobie ducha solidarności” – odczytał słowa prezydenta Dudy sekretarz stanu w kancelarii, Andrzej Dera.   22  poczty sztandarowe z całej Polski - robotnicy, rzemieślnicy i pracodawcy - biorą 1 maja udział we wspólnej modlitwie w sanktuarium św. Józefa w Kaliszu. Pielgrzymkę organizuje Komisja Krajowa i Zarząd Regionu Wielkopolska Południowa NSZZ „Solidarność”.",,
„W naszym przekonaniu Kamiński i Wąsik są ułaskawieni. Mogą normalnie wypełniać swoje obowiązki”,"– Sąd Najwyższy uważa, że prezydent nie miał prawa łaski. Mieszanie się w kompetencje konstytucyjne prezydenta RP jest oburzające – powiedziała w „Kwadransie politycznym” Elżbieta Witek. Szefowa Gabinetu Politycznego Prezesa Rady Ministrów podkreśliła, że procedura rozpoczęta przez SN nie powinna nigdy ruszyć.","Od 8 czerwca w Trybunale Konstytucyjnym toczy się postępowanie ws. sporu kompetencyjnego między prezydentem Andrzejem Dudą a Sądem Najwyższym. Jak ustalił portal tvp.info, wbrew obowiązującym przepisom i łamiąc konstytucję RP Sąd Najwyższy nie zamierza czekać na rozstrzygnięcie i wciąż nie zawiesił postępowania, którego skutkiem ma być uderzenie w polskiego prezydenta.Procedura SN nie powinna ruszyćElżbieta Witek, szefowa Gabinetu Politycznego Prezesa Rady Ministrów podkreśliła, że kuriozalny jest sam wyrok przeciwko ministrowi Kamińskiemu i Wąsikowi. Dodała, że w tym przypadku prezydent skorzystał z ułaskawienia, do czego miał prawo. – Sąd uważa, że prezydent nie miał tego prawa. Mieszanie się w kompetencje konstytucyjne prezydenta RP jest oburzające – stwierdziła.  Jej zdaniem procedura rozpoczęta przez SN nie powinna nigdy ruszyć. ",,
To Rosja zakłócała sygnał GPS podczas ćwiczeń NATO? „Kremlowi nic o tym nie wiadomo”,"Władzom w Moskwie nic nie wiadomo o tym, by Rosja miała związek z problemami z funkcjonowaniem nawigacji GPS w trakcie niedawnych ćwiczeń NATO na północy Europy – oświadczył w poniedziałek rzecznik Kremla Dmitrij Pieskow.","W opinii rzecznika prezydenta Władmira Putina „obecnie istnieje tendencja do ogólnego obwiniania Rosji o wszystkie ciężkie grzechy”. Jego zdaniem takie oskarżenia „z reguły są bezpodstawne”. O tym, że Rosja może stać za zakłóceniami sygnału GPS w Laponii, podczas zakończonych w zeszłym tygodniu ćwiczeń NATO mówili prezydent i premier Finlandii, Sauli Niinisto i Juha Sipila. Niinisto podkreślił, że należy wyjaśnić, w jaki sposób i z czyjej strony doszło do tej ingerencji.",,
Afera w fabryce Volvo. „Społeczność LGBTQ+” i „dyskryminacja heteroseksualnych osób”,"We wrocławskiej fabryce Volvo doszło do sporu między pracownikami a firmą, która zaproponowała utworzenie w ramach jej działalności „społeczności LGBTQ+”. – Pracodawca powinien być zupełnie transparentny, nie powinien promować mniejszości czy większości seksualnych, religijnych czy politycznych. Swoją seksualność, przekonania zostawiamy przed bramą, w pracy jesteśmy równi – mówi w rozmowie z portalem tvp.info  przewodniczący związków zawodowych Solidarność’80 w Volvo Grzegorz Zachara.","Jak tłumaczy Zachara, kilka dni temu na stołówce we wrocławskiej fabryce Volvo na monitorach pojawiły się informacje, o możliwości dołączenia do stowarzyszenia pracowników o orientacji LGBTQ+.– Na monitorze pracodawcy zaproszono do zrzeszania się, poinformowano, że coś takiego w firmie działa. Wyświetlano to na każdej przerwie, pracownicy to oglądali. Poszły dość mocne komentarze, zareagowały związki, które stanowczo sprzeciwiły się wyświetlaniu tego typu informacji – mówi.Jak zaznacza szef związkowców, pracodawca powinien być „zupełnie transparentny, nie powinien promować mniejszości czy większości seksualnych, religijnych czy politycznych”. – Swoją seksualność, przekonania zostawiamy przed bramą; w pracy jesteśmy równi, mamy te same koszulki, nie rozmawiamy o swoich preferencjach seksualnych, politycznych, religijnych, by nie wprowadzać dodatkowych podziałów czy napięć. Po to, by nikt nie był dyskryminowany – zaznacza.– Jesteśmy zdania, że pracodawca nie powinien promować żadnych stowarzyszeń tego typu. Nie powinien faworyzować żadnych stowarzyszeń LGBTQ+, żadnych religii ani przekonań politycznych – dodaje Zachara. Poinformował też, że do tej pory zarząd spółki nie odpowiedział związkom w tej sprawie. Dodał, że treści pojawiające się na monitorze w stołówce zniknęły na drugi dzień, po proteście związków.  – Dochodzą mnie głosy pracowników, że czują się dyskryminowani, ponieważ są heteroseksualni, a Volvo promuje LGBT+. My nie jesteśmy przeciwko mniejszościom. W zakładzie jesteśmy równi, to nasza osobista sprawa – mówi. Jak podaje Radio Wrocław, w komunikacie Volvo Polska czytamy, że „firma w żaden sposób nie weryfikuje, kto z pracowników do tej grupy przystępuje, w jakim charakterze, czy z jakich powodów”.",,
"Wagina imitująca Najświętszy Sakrament na Marszu Równości. „Wyborca, widząc coś takiego, jaki ma wybór?”","Rafał Trzaskowski, Paweł Rabiej, radykalni wojownicy na rzecz ideologii LGBT i antyklerykałowie osłabiają opozycję – wynika z obserwacji prof. Piotra Radkiewicza. Psycholog polityki komentuje w Gazeta.pl sytuację polityczną w kraju. Jego zdaniem „normalsom” nie podoba się awanturniczy styl opozycji; wygrana PiS daje szansę na spokój, a dobry wynik oponentów grozi eskalacją wojny polsko-polskiej.","Co jednak jest ważne dla potencjalnego wyborcy Prawa i Sprawiedliwości? Zdaniem specjalisty oprócz kwestii socjalnych „tradycyjna wspólnotowość: stosunek do Kościoła, patriotyzm, identyfikacja narodowa”. – To wszystko wiadomo. Tylko że problem nie leży w tym, że ludzie ceniący te wartości nie mogą ich kultywować, przeżywać czy praktykować. Oni mają wrażenie – czy słuszne, czy nie, to temat na osobną rozmowę - że w szeroko rozumianej przestrzeni publicznej wartości te są dzisiaj degradowane. Jeśli nie przytrafi się jakaś katastrofa gospodarcza, to umiejętne podsycanie tego wrażenia może zapewnić rządzenie na długie lata – powiedział prof. Radkiewicz.Wskazał m.in. na profanację symboli religijnych, np. waginę imitującą Najświętszy Sakrament podczas Marszu Równości w Gdańsku. – Wydarzeniu temu – wierzę, że mimowolnie – patronowali przedstawiciele opozycji. Jeśli wyborca czy potencjalny sympatyk PiS-u ma jakieś dylematy moralne dotyczące polityki tej partii, to widząc coś takiego, jaki ma wybór? – stwierdził. Jego zdaniem bilans zysków i strat wielu liczących się grup społecznych po czterech latach rządów „dobrej zmiany” wychodzi na plus.– Znany psycholog społeczny Robert Cialdini dowodzi, że istnieje kilka żelaznych, uniwersalnych zasad wywierania wpływu na ludzi. Jedną z nich jest reguła wzajemności. Mam wrażenie, że w naszej polityce od lat panował dogmat, że z różnych względów w relacjach społeczeństwo-władza reguła ta nie działa. Nie warto zbyt wiele ludziom dawać, bo i tak poprawę jakości swojego życia w większości przypiszą sobie, a jak im się pogorszy, to odpowiedzialnością obarczą władzę – stwierdził.Jak dodał, „najlepiej rządzić tak, żeby się nie narażać”, choć dobrze przemyślana i zaplanowana reguła wzajemności w relacjach społeczeństwo-władza może działać.",,
"Kanada, Szwecja i Australia nie wycofają wojsk z Iraku","– Kanada będzie kontynuować swój udział w misji w Iraku w ramach Międzynarodowej Koalicji walczącej z Państwem Islamskim oraz w dowodzonej przez siebie misji szkoleniowej NATO – oświadczył szef kanadyjskiego rządu Justin Trudeau. Podobną deklarację złożył premier Austraii  Scott Morrison. Minister obrony Szwecji Peter Hultqvist oświadczył w środę, że 70 szwedzkich żołnierzy pozostanie w Iraku mimo niepewnej sytuacji. Nadmienił, że w razie potrzeby jest plan ewakuacji.","– Kontynuujemy pracę na rzecz zwalczania Państwa Islamskiego w regionie, kontynuujemy pracę na rzecz stabilizacji Iraku i jego instytucji państwowych, by zapewnić pokój i stabilność w regionie, i apelujemy o deeskalację – powiedział Trudeau na konferencji prasowej. Dodał, że decyzje o dalszych krokach będą podejmowane „w konsultacji z NATO, sojusznikami i państwami regionu”.Trudeau rozmawiał telefoniczne z prezydentem USA Donaldem Trumpem, prezydentem Francji Emmanuelem Macronem, premierem Wielkiej Brytanii Borisem Johnsonem i premierem Australii Scottem Morrisonem.W rozmowie z Trumpem – jak napisano w notce kancelarii premiera – przywódcy „omówili potrzebę deeskalacji i podkreślili znaczenie dalszego wsparcia dla stabilności Iraku oraz dalszej walki z Państwem Islamskim”. Są alternatywy przygotowywane na różne sytuacje. W tej chwili czekamy na decyzję irackiego rządu w sprawie mandatu, jaki realizujemy na jego zaproszenie - powiedział minister obrony Szwecji Peter Hultqvist.Według Hultqvista „należy mówić o przegrupowaniu żołnierzy innych krajów, a nie o ich wycofywaniu się z Iraku”. – Jeśli zaczniemy się wycofywać, to wzmocnimy pozycję Państwa Islamskiego (IS). Oceniamy, że walka z IS musi odbywać się na różne sposoby – ocenił szwedzki minister obrony.Baza wojskowa At-Tadżi, w której przebywają szwedzcy żołnierze, została w nocy z wtorku na środę ostrzelana pociskami, prawdopodobnie pochodzącymi z terytorium Iraku. Nie jest jasne, kto stał za atakiem.Według szwedzkiego wojska doszło do „niewielkiego ostrzału”, w wyniku którego nikt nie ucierpiał.",,
Partner Biedronia chce adopcji dzieci przez homoseksualistów,"Krzysztof Śmiszek, partner lidera Wiosny Roberta Biedronia, oświadczył na Facebooku, że jest „za” wprowadzeniem adopcji dzieci przez homoseksualne pary. Wpis jednak po chwili został skasowany.","Jeden z użytkowników Facebooka zapytał Śmiszka – „jedynkę” Lewicy we Wrocławiu, prywatnie partnera Roberta Biedronia – o to, jaki jest jego stosunek do adopcji dzieci przez pary homoseksualne w Polsce. Śmiszek odpowiedział internaucie wprost: „jestem za”. Jednak po krótkim czasie wpis zniknął.",,
Biały Dom nie weźmie udziału w przesłuchaniach w sprawie impeachmentu Trumpa,"Biały Dom poinformował oficjalnie w piątek Kongres, że nie weźmie udziału w planowanych na przyszły tydzień przesłuchaniach w Izbie Reprezentantów w sprawie impeachmentu prezydenta Donalda Trumpa.","W liście do demokratycznego przewodniczącego komisji ds. sądownictwa Izby Reprezentantów Jerrolda Nadlera, doradca Białego Domu Pat Cipollone określił prowadzoną przez Demokratów procedurę postawienia prezydenta w stan oskarżenia (impeachmentu) jako –kompletnie bezpodstawną–.Dodał, że demokratyczna przewodnicząca (spiker) Izby Nancy Pelosi poleciła Demokratom kontynuowanie procedury impeachmentu –zanim wasz komitet otrzymał choćby ślad dowodu–.– Nie widzimy żadnego powodu aby uczestniczyć (w przesłuchaniach) ponieważ ten proces jest nieuczciwy. Nie otrzymaliśmy żadnej uczciwej szansy uczestnictwa– – powiedział cytowany przez Reutera anonimowy urzędnik administracji wysokiego szczebla.– Przewodnicząca już ogłosiła z góry określony rezultat, nie będziemy mieli możliwości wzywania jakichkolwiek świadków– – dodał. W czwartek Pelosi zwróciła się do komisji aby sformułowała formalne zarzuty wobec republikańskiego prezydenta Donalda Trumpa, które mogą doprowadzić do jego impeachmentu.Ocenia się że komisja opracuje projekt treści zarzutów i je zarekomenduje do przyszłego czwartku. Izba Reprezentantów w pełnym składzie mogłaby je przegłosować jeszcze przed świętami Bożego Narodzenia. Do przegłosowania wniosku o impeachment wystarczy zwykła większość głosów.Następnie musi się odbyć proces w Senacie, w którym Republikanie mają większość. Senat musiałby przegłosować wniosek o impeachment kwalifikowaną większością głosów.Postępowanie w sprawie impeachmentu Trumpa rozpoczęło się we wrześniu w związku z zarzutami, iż domagał się od władz Ukrainy zbadania powiązań biznesowych i działalności w tym kraju syna Joe Bidena, czołowego demokratycznego rywala Trumpa w przyszłorocznych wyborach prezydenckich.Prawo amerykańskie zabrania korzystania z pomocy władz innych państw w procesie wyborczym.",,
Szef NATO: utrzymanie sankcji wobec Rosji to konieczność,– Ze względu na poważną sytuację na wschodzie Ukrainy konieczne jest utrzymanie sankcji gospodarczych wobec Rosji – oświadczył sekretarz generalny Paktu Północnoatlantyckiego Jens Stoltenberg. W środę w Brukseli odbyło się zebranie Komisji NATO - Ukraina.,"Po spotkaniu Stoltenberg zwrócił uwagę, że w listopadzie doszło do znaczącego wzrostu naruszeń zawieszenia broni w Donbasie, zaś ze strefy konfliktu nie wycofano ciężkiej broni. Wskazał także, że wspierani przez Rosję separatyści ograniczają swobodę przemieszczania się i zagrażają obserwatorom OBWE.W ocenie szefa NATO to właśnie Rosja ma „istotną odpowiedzialność w zakończeniu konfliktu”. – Pierwszym krokiem musi być natychmiastowe i całkowite zawieszenie broni. Społeczność międzynarodowa musi naciskać na Rosję, by wypełniała swoje zobowiązania. Ze względu na to, że sytuacja na wschodniej Ukrainie jest tak poważna, ważne jest, by sankcje gospodarcze były utrzymane – podkreślił.Dwutorowa politykaStoltenberg wyjaśnił, że Sojusz będzie kontynuował dwutorową politykę wobec Rosji – z jednej strony wspólnej obrony i odstraszania, a z drugiej podtrzymywania dialogu.– Nasz dialog z Rosją nie jest oznaką słabości, ale oznaką mocnego i przewidywalnego podejścia NATO wobec naszego największego sąsiada. Nie chcemy izolować Rosji, ale musimy zaangażować się w dialog z Rosją na wiele sposobów, jako NATO oraz jako poszczególni członkowie Sojuszu – zaznaczył.",,
Rosjanie tęsknią za ZSRR. 66 proc. obywateli żałuje rozpadu imperium,"Większość Rosjan żałuje, że nie ma już Związku Radzieckiego. Liczba obywateli Federacji Rosyjskiej, którzy chcieliby powrotu do ZSRR, w ciągu ostatniego roku wzrosła o 8 procent. Sondaż na ten temat przeprowadziło Centrum Analityczne Jurija Lewady.","Badania socjologiczne wskazują, że żal z powodu rozpadu sowieckiego imperium wyraża co najmniej 66 procent Rosjan. Są to głównie ludzie po 55 roku życia. Socjologowie Centrum Lewady zauważają, że takie nastroje rosną także w środowiskach młodzieżowych.  Zmarła 8 grudnia rosyjska obrończyni praw człowieka Ludmiła Aleksiejewa w ostatnim wywiadzie dla Polskiego Radia tłumaczyła, że tęsknota za ZSRR jest swego rodzaju protestem młodych przeciwko współczesnemu reżimowi.  – Oni widzą, że współcześnie nie ma porządku, jest bałagan, wszyscy kradną, są bardzo bogaci i bardzo biedni, a w ZSRR tego wszystkiego nie było, co oczywiście nie jest prawdą. Jednak ci młodzi w ten sposób wyrażają protest przeciwko temu, co się teraz dzieje – wyjaśniała szefowa Moskiewskiej Grupy Helsińskiej. Według Ludmiły Aleksiejewy młodym ludziom „namieszali w głowach ich dziadkowie tęskniący za swoją młodością i obrzydliwa prokremlowska propaganda telewizyjna, która wmawia ludziom, że Związek Sowiecki to było coś wyjątkowego”.",,
„Macie prawo kneblować usta opozycji przed głosowaniem?” „To regulamin z czasów marszałka Komorowskiego”,"– Czy Polacy wam dali moralne prawo, żeby kneblować usta opozycji i nie pozwolić zadać pytania na sali plenarnej przed głosowaniem?  – pytał w programie „Gość Wiadomości” Tomasz Trela. Poseł Lewicy komentował przyjęcie przez Sejm w piątek projektu nowelizacji ustaw sądowych. – Jeśli chodzi o zadawanie pytań, to korzystaliśmy z regulaminu Sejmu, który został przyjęty za marszałka Sejmu Bronisława Komorowskiego – odparł Jan Dziedziczak, poseł Prawa i Sprawiedliwości.","Sejm przyjął w piątek projekt nowelizacji ustawy o ustroju sądów powszechnych, Sądzie Najwyższym i innych ustaw. Wcześniej większość posłów nie zgodziła się na odrzucenie projektu noweli w całości. Przyjęte zostały także cztery poprawki zgłoszone przez klub PiS. Odrzucono ponad 80 wniosków mniejszości wniesionych przez opozycję.  W piątek nad ranem, po całonocnych obradach, projekt PiS nowelizujący ustawy sądowe pozytywnie zaopiniowała sejmowa komisja sprawiedliwości. Przyjęła do niego 22 poprawki zgłoszone przez posłów PiS. Odrzucono ponad 80 poprawek opozycji, które miały być przedstawione w drugim czytaniu jako wnioski mniejszości. – Pan się posługuje wynikami wyborów, które ja respektuję: państwo wygraliście. Tak Polacy wskazali – przyznał w sobotę w rozmowie z Dziedziczakiem Trela. – Ale proszę powiedzieć, czy Polacy wam dali moralne prawo, żeby kneblować usta opozycji i nie pozwolić zadać pytania na sali plenarnej przed głosowaniem? Tego wam Polacy nie dali – odpowiedział.  – Jeśli chodzi o zadawanie pytań, to korzystaliśmy z regulaminu Sejmu, który został przyjęty za marszałka Sejmu Bronisława Komorowskiego – odparł poseł PiS. – Ale są też dobre obyczaje – przerwał mu poseł Lewicy. – Za tamtego marszałka zniknęły obyczaje – ripostował Dziedziczak.",,
Rocznica pierwszego transportu polskich więźniów do KL Auschwitz,"W Tarnowie, Harmężach i Oświęcimiu odbędą się 13 i 14 czerwca wydarzenia upamiętniające 79. rocznicę pierwszej deportacji Polaków do niemieckiego obozu Auschwitz – podało Muzeum Auschwitz, które jest współorganizatorem obchodów.","Rzecznik Muzeum Auschwitz Bartosz Bartyzel poinformował, że patronat nad uroczystościami objął prezydent Andrzej Duda. 14 czerwca obchodzony jest w Polsce jako Narodowy Dzień Pamięci Ofiar Niemieckich Nazistowskich Obozów Koncentracyjnych i Obozów Zagłady. Uroczystości zainauguruje 14 czerwca msza św. we franciszkańskim Centrum św. Maksymiliana w podoświęcimskich Harmężach. Po niej uczestnicy zwiedzą znajdującą się w podziemiach świątyni ekspozycję „Klisze pamięci. Labirynty” Mariana Kołodzieja, byłego więźnia Auschwitz, deportowanego w pierwszym transporcie. Wystawa składa się z ponad 200 kompozycji rysunkowych i elementów dodatkowych, jak prycze, drewniane sylwety, krzyż z desek. Artysta tworzył je 16 lat. Prace przedstawiają wizję gehenny obozowej w niemieckim obozie Auschwitz, a jednocześnie uwypuklają heroiczne zwycięstwo odniesione tam przez polskiego franciszkanina, św. Maksymiliana Kolbego, który oddał życie za współwięźnia Franciszka Gajowniczka. Uczestnicy oddadzą także hołd wszystkim ofiarom obozu, zapalając znicze pod Ścianą Straceń na dziedzińcu bloku 11 w byłym niemieckim obozie Auschwitz, gdzie Niemcy rozstrzelali wiele tysięcy osób, głównie Polaków. W przeddzień obchodów w Oświęcimiu odbędą się uroczystości także w Tarnowie, skąd Niemcy deportowali Polaków. 14 czerwca 1940 r. do KL Auschwitz z więzienia w Tarnowie dotarł pierwszy transport 728 polskich więźniów politycznych. Wśród deportowanych byli m.in. żołnierze kampanii wrześniowej, którzy usiłowali przedrzeć się na Węgry, członkowie podziemnych organizacji niepodległościowych, gimnazjaliści i studenci. Z więźniów z pierwszego transportu wojnę przeżyło 239. Pozostali zginęli w obozie lub ich dalszy los nie jest znany. Do dziś żyje jeden – Kazimierz Albin. W Auschwitz Niemcy uwięzili ok. 150 tys. Polaków. Połowa z nich tam zginęła, a wielu kolejnych po przeniesieniu do innych obozów.W pierwszym okresie istnienia obozu więzieni byli głównie Polacy, dla których Niemcy go założyli. W połowie 1942 r. ich liczba zrównała się z Żydami. Od 1943 r. Żydzi stanowili już większość. W KL Auschwitz Niemcy zgładzili co najmniej 1,1 mln osób, głównie Żydów, a także Polaków, Romów, jeńców sowieckich i osób innej narodowości. Obóz Auschwitz został wyzwolony 27 stycznia 1945 r. przez Armię Czerwoną.Organizatorami oficjalnych uroczystości oprócz Muzeum są m.in. lokalne samorządy, krakowski oddział IPN, fundacje i stowarzyszenia zajmujące się kultywowaniem pamięci o ofiarach, diecezja bielsko-żywiecka, franciszkanie, oświęcimskie Centrum Żydowskie i stowarzyszenie Romów.",,
Okres aresztu wydłużony do 30 dni. Turcja ściga sprawców puczu,"Osoby podejrzewane o udział w nieudanym puczu z 15 lipca w Turcji będą mogły być przetrzymywane w areszcie maksymalnie przez 30 dni od momentu zatrzymania – wynika z dekretu, który w sobotę opublikowano w Dzienniku Ustaw.","„Okres aresztu nie będzie mógł być dłuższy niż 30 dni od zatrzymania podejrzanego” – głosi dekret. Ustawowo okres ten wynosi cztery dni. W piątek minister sprawiedliwości Bekir Bozdag zapowiadał, że w ramach obowiązującego w kraju stanu wyjątkowego może on być wydłużony do „siedmiu-ośmiu dni”.Prezydent Turcji Recep Tayyip Erdogan poinformował w piątek, że od 16 lipca w kraju aresztowano ponad 11 tys. osób. Stan wyjątkowy ma pomóc w ściganiu sprawców puczu Dekret przewiduje również zwolnienie wszystkich urzędników, którym udowodni się, że „są powiązani lub są członkami organizacji terrorystycznych lub organizacji, struktur czy grup, co do których ustalono, że działają przeciwko bezpieczeństwu narodowemu”.Te osoby nie będą mogły już być zatrudniane w administracji publicznej.Od czwartku w Turcji obowiązuje stan wyjątkowy, który ma pomóc władzom w ściganiu sprawców puczu. Prawo stanu wyjątkowego daje dodatkowe uprawnienia władzom różnych szczebli i policji oraz dopuszcza wydłużenie okresu zatrzymania osób bez decyzji sądu.",,
Posłanka Nowoczesnej: Po wyborach samorządowych „coś się wydarzy”,Po wyborach samorządowych może dojść do połączenia wszystkich sił demokratycznych; ludzie oczekują powstania nowej organizacji – ocenia posłanka Joanna Scheuring-Wielgus z Nowoczesnej.,"– Wydaje mi się, że po wyborach samorządowych, które nie wiem, czy przegramy, czy wygramy jako opozycja parlamentarna i pozaparlamentarna, coś się jednak wydarzy – twierdzi posłanka Nowoczesnej.Jej zdaniem może to być „połączenie wszystkich sił demokratycznych”. – Coś się wydarzy dlatego, że ludzie tego oczekują – oceniła Scheuring-Wielgus na antenie Radia Zet.Posłanka Nowoczesnej powołała się na ostatnie badania „które pokazują, że 45 proc. osób nie ma partii, która reprezentuje ich poglądy”. – To pokazuje, że jest ciśnienie na nową organizację – wskazała.– W 2014 r. do wyborów samorządowych weszły ruchy miejskie, po raz pierwszy postawiły się partiom politycznym i wskazały swoich reprezentantów. Ja uważam, że od 2014 r. rozpoczął się pewien proces, który trwa. Ten proces bardzo mocno zakorzenił się w 2016 r., kiedy zaczęły powstawać nowe organizacje: Obywatele RP, Strajk Kobiet, Czarne Protesty, Akcja Demokracja – powiedziała Scheuring-Wielgus. – To pokazuje, że jesteśmy w pewnym procesie zmiany politycznej, zmiany idei, zmiany pokoleniowej – wyjaśniła.Jak oceniła posłanka, „politycy w ogóle w Sejmie nie rozumieją, że środowiska obywatelskie, które jak grzyby po deszczu powstały po 2016 r. mają też coś do powiedzenia”.Scheuring-Wielgus powiedziała, że nie chce niczego tworzyć sama. – Jest mnóstwo świetnych polityków w Nowoczesnej, PO i poza parlamentem, jest mnóstwo świetnych ludzi (...). Ja chętnie łączę ludzi – dodała.",,
Obama i Kerry przylecą do Warszawy na szczyt NATO,"W lipcowym szczycie NATO w Warszawie nie zabraknie dwóch najważniejszych polityków amerykańskich. Departament Stanu potwierdził, że do Polski przylecą prezydent Barack Obama i odpowiadający za dyplomację John Kerry.","– To jest dobra informacja dla Polski, ale jest to dobra informacja również dla Europy, chociaż nie cała Europa może zdawać sobie z tego sprawę – stwierdził na antenie TVP Info prof. Romuald Szeremietiew, były minister obrony narodowej i wykładowca Akademii Obrony Narodowej. – Ranga delegacji wskazuje, że Stany Zjednoczone chcą utrzymać ład międzynarodowy, który obowiązuje obecnie i którego Polska jest podmiotem – wyjaśnił.– W związku z tym, że pojawiły się obawy o to czy Stany nie chcą abdykować z pozycji obrońcy tego ładu, wizyta prezydenta i szefa Departamentu Obrony dowodzi, że na szczęście tak nie jest. Z naszego punktu widzenia to jest również bardzo ważne w świetle tego co się dzieje w polityce zagranicznej, w szczególnie w kontekście tego co robi Rosja – przyznał Szeremietiew.GratulacjeKerry, szef Departamentu Stanu, wystosował list do Polaków z okazji 225 rocznicy podpisania Konstytucji 3 maja. „W imieniu prezydenta Obamy i narodu amerykańskiego składam gratulacje” – napisał.",,
Kibice Kolumbii i Polski na wspólnej modlitwie przed meczem [WIDEO],"Kolumbijscy i polscy kibice uczestniczyli w niedzielnej przedpołudniowej mszy w Kazaniu przed kluczowym meczem pomiędzy dwoma drużynami, które potrzebują zwycięstwa, aby pozostać „przy życiu”.

Zwolennicy obu zespołów uczestniczyli w mszy w Kościele Podwyższenia Krzyża Świętego, który został konsekrowany w 2008 r.

Kościół został zbudowany po tym, jak papież Jan Paweł II zwrócił ikonę Matki Bożej Kazańskiej do Rosji, co doprowadziło do odwilży w stosunkach między Kościołem rzymskokatolickim i rosyjskim kościołem prawosławnym.",,,
"Poroszenko w Dniu Niepodległości: Noworosja jest takim samym mitem, jak Mordor Tolkiena","– Wróg wie, że gotowi jesteśmy stawić mu opór – tymi słowami prezydent Ukrainy Petro Poroszenko wezwał rodaków do konsolidacji, która nie pozwoli Rosji na destabilizację sytuacji wewnątrz kraju. Ukraina obchodzi w poniedziałek 24. rocznicę uzyskania niepodległości.","– Wróg wie, że gotowi jesteśmy stawić mu opór i cena eskalacji konfliktu będzie dla Rosji niezwykle wysoka. Dlatego ma ona alternatywną strategię: zaognić sytuację wewnątrz kraju, skłócić Ukrainę z jej kluczowymi partnerami i pozostawić ją osamotnioną w walce z agresorem – oświadczył prezydent w Dniu Niepodległości, przemawiając na głównym placu Kijowa – Majdanie Niepodległości. Poroszenko ocenił, że wspierane przez Moskwę ruchy separatystyczne w Donbasie na wschodzie Ukrainy nie mają szans na przetrwanie. – My byliśmy, jesteśmy i będziemy. Niech te słowa będą wspominane w dalekiej przyszłości, gdy będziemy obchodzili 100-lecie naszej niepodległości. Noworosja jest takim samym mitem jak Mordor Tolkiena – podkreślił prezydent.",,
Kwaśniewski: nie będę premierem,"Były prezydent Aleksander Kwaśniewski w jesiennych wyborach parlamentarnych nie wystartuje. Wyobraża sobie jednak swój powrót do czynnej polityki, jeśli wiązałoby się to z objęciem stanowiska w strukturach międzynarodowych.","W przekonaniu byłego prezydenta rosnące notowania SLD wynikają z powrotu dawnych wyborców, którzy ostatnio głosowali na PO. – Ten proces może trwać. Dodatkową kwestią jest odwoływanie się do młodszego pokolenia. Biorąc pod uwagę młodość liderów i fakt, że dziś SLD, po sześciu latach w opozycji, nie kojarzy się już z dawnym wizerunkiem, trzeba zakładać, że Sojusz może osiągnąć pozytywny wynik. Jednak nie sądzę, żeby można było mówić o radykalnym zwiększeniu elektoratu – zaznaczył Kwaśniewski. Według Kwaśniewskiego PO ciągle ma szansę być najsilniejszym ugrupowaniem, ale z wynikiem gorszym niż cztery lata temu. –PiS zachowa swój twardy elektorat, PJN teoretycznie ma szansę wejść do Sejmu z kilkuprocentowym poparciem, a PSL tradycyjnie powtórzy swój wynik wyborczy. Trzeba jednak pamiętać o roli mediów, jakieś wydarzenie wzbudzające emocje opinii publicznej podczas kampanii może ten układ zmienić – zastrzegł. – Jeżeli PO nie wystarczy głosów własnych i PSL, a PJN nie wejdzie do parlamentu, to SLD może się okazać koniecznym partnerem – podkreślił Kwaśniewski. – Natomiast gdybym był na miejscu liderów SLD, dzisiaj bym o tym nie myślał. Jako przestrogę dla wszystkich zbyt pewnych siebie polityków, przypominam plakat, na którym kandydat napisał: +premier z Krakowa+. Wiemy, jak się to skończyło. SLD powinien dzisiaj budować swój program, ja jako szef fundacji w tym pomagam – zaznaczył były prezydent. Kwaśniewski w przypadku ewentualnej koalicji PO i SLD nie rozważa możliwości objęcia stanowiska premiera. – To byłoby trochę na zasadzie „premier z Krakowa”, czyli dowód pychy. Ale także dlatego, że stworzyliśmy system, w którym istnieją partie polityczne mające liderów. Obejmowanie stanowiska premiera przez ludzi takich jak były prezydent, oznacza, że sytuacja jest tak dramatyczna, że trzeba szukać osób niezwiązanych z ugrupowaniami politycznymi, żeby budować coś w postaci rządu jedności narodowej. Ja nie życzę Polsce takiego scenariusza – podkreślił. Kwaśniewski stwierdził, że „nie wyobraża sobie powrotu do polityki - szczególnie w polskich warunkach – na zasadzie, że staję do wyborów po mandat”. Podkreślił jednak, że „jeżeli byłoby do objęcia jakieś stanowisko w strukturach międzynarodowych, to tak”. – W moim rozumieniu cały czas uczestniczę w życiu politycznym: pomagam w pisaniu raportów, uczestniczę w dyskusjach, udzielam wywiadów. Byli prezydenci i byli premierzy mają swoją rolę w polityce, ale właśnie w takim rozumieniu. Mówią o swoim doświadczeniu, wyrażają opinie. Mądrość powinna polegać na tym, żeby nie wypychać ich znowu do polityki, ale wykorzystać doświadczenie i potencjał – to jest bezcenne -  powiedział Kwaśniewski.",,
Koalicjant May: Strategia premier ws. brexitu godna pożałowania,"Północnoirlandzka Demokratyczna Partia Unionistów (DUP) oceniła prowadzoną przez premier Theresę May strategię w negocjacjach ws. wyjścia kraju z Unii Europejskiej za „godną pożałowania”. Jak dodano, szefowej rządu „nie powiodło się zrealizowanie rozsądnego brexitu”.","Ugrupowanie – które wspiera mniejszościowy rząd Partii Konserwatywnej na mocy umowy o współpracy, ale od dawna pozostawało krytyczne ws. polityki europejskiej May – zaznaczyło w oświadczeniu dla mediów, że w tym kontekście zapowiedź May o planowanej współpracy z opozycją jest „niewielką niespodzianką”. „Zobaczymy, czy zlecanie przyszłości brexitu Jeremy'emu Corbynowi, którego konserwatyści demonizowali przez ostatnie cztery lata, skończy się pozytywnie” – kpiło DUP.Jak podkreślono, partia „chce, aby wynik referendum został uszanowany, ale tak jak dołączyliśmy do wspólnego rynku UE jako jeden kraj, tak samo musimy opuścić Unię Europejską jako jedno państwo”. „Będziemy nadal używali naszej pozycji w parlamencie i wobec rządu, aby opowiadać się za interesem Irlandii Północnej i za integralnością Zjednoczonego Królestwa” – podkreślono, zapewniając, że ugrupowanie „pozostaje spójne w ocenianiu wszystkich wyników brexitu w kontekście naszych jasnych, unionistycznych zasad”.Negocjacje z laburzystamiBrytyjska premier Theresa May zapowiedziała wcześniej, że rząd będzie potrzebował dalszego przedłużenia procesu wyjścia z UE, aby wypracować ponadpartyjne porozumienie ws. brexitu, planując konsultację z liderem opozycyjnej Partii Pracy Jeremym Corbynem. Przemawiając na Downing Street po ponadsiedmiogodzinnym posiedzeniu rządu ws. opuszczenia Wspólnoty, May zobowiązała się do podjęcia ponadpartyjnych konsultacji z liderem laburzystów.Podkreśliła, że intencją rządu pozostaje wyjście z UE w terminie, który pozwoli na uniknięcie udziału w majowych wyborach do Parlamentu Europejskiego. – Idealnym wynikiem tego procesu byłoby porozumienie się ws. podejścia do przyszłych relacji (z UE), które realizuje wynik referendum i które moglibyśmy (...) przedstawić Izbie do akceptacji, a następnie pojechać z tym na przyszłotygodniową Radę Europejską – tłumaczyła.Partia Pracy opowiada się za tzw. miękkim brexitem, zakładającym przede wszystkim pozostanie w unii celnej, a także zbieżność regulacyjną ze wspólnym rynkiem UE przy jednoczesnym zachowaniu wspólnych instytucji, udziale w unijnych agencjach i programach (np. Erasmus) oraz bliskiej współpracy w zakresie polityki bezpieczeństwa.",,
Czarnecki: Duda będzie zszywał Polskę. „Prawica nie ma monopolu na słuszność”,"– Jestem przekonany, że Andrzej Duda, tak jak zapowiedział, będzie Polaków łączył, a nie dzielił. Będzie politykiem ponadpartyjnym, choć pamiętającym o swoich korzeniach – ocenił Ryszard Czarnecki. Europoseł PiS zwrócił uwagę, że politycznym ojcem Dudy jest Jarosław Kaczyński. – On wymyślił tę kandydaturę. Można powiedzieć, że nie byłoby Andrzeja Dudy jako prezydenta bez Jarosława Kaczyńskiego – zauważył.","Jak podkreślił polityk Prawa i Sprawiedliwości komentując wyborczy sukces Andrzeja Dudy, „prezydent RP nie może mieć  partyjnej legitymacji,  musi być prezydentem wszystkich Polaków”. Europoseł podkreślił, że „Jarosław Kaczyński  rozumie polityczną potrzebę, aby  (…) Andrzej Duda  zrobił to,  czego by nie zrobił prezydent Komorowski – zszywał Polskę”.  „Duda będzie starał się nawiązywać dialog z różnymi środowiskami” Czarnecki zapewnił, że Duda będzie starał się nawiązywać dialog z różnymi środowiskami politycznymi. – Prawica w Polsce nie ma monopolu na słuszność . (…) To, że na Andrzeja Dudę zagłosowali wyborcy innych kandydatów świadczy o tym, że ludzie już w Polsce zrozumieli, że Andrzej Duda będzie miał  uszy szeroko otwarte na ludzi o innych poglądach – powiedział polityk PiS. Europarlamentarzysta zwrócił uwagę, że politycznym ojcem Dudy jest Jarosław Kaczyński. – On wymyślił tę kandydaturę.  Można powiedzieć, że nie byłoby Andrzeja Dudy jako prezydenta bez Jarosława Kaczyńskiego.  Natomiast myślę, że ten tandem może dobrze współpracować: Andrzej Duda jako prezydent elekt, później prezydent RP i Jarosław Kaczyński jako były premier i naturalny kandydat na prezesa Rady Ministrów – powiedział. Co z obietnicami wyborczymi? Zapytany, czy nowy prezydent spełni swoje obietnice wyborcze, zapewnił  że „z całą pewnością Andrzej Duda  będzie bardzo aktywny, gdy chodzi o inicjatywy ustawodawcze”.  Jednocześnie stwierdził: „scenariusz, że Duda składa (projekty ustaw – red.), a rząd odrzuca, byłby samobójczy dla rządu PO-PSL”.",,
Erdogan chce przekształcić Hagia Sofię w meczet. „To odpowiedź na słowa Trumpa”,"Prezydent Turcji Recep Tayyip Erdogan stwierdził, że przekształcenie Hagii Sofii w meczet będzie odpowiedzią na słowa Donalda Trumpa o Wzgórzach Golan. Prezydent Turcji po raz kolejny w ciągu ostatnich kilku dni mówił o zmianie statusu świątyni – muzeum w Stambule. Spotkało się to z ostrą reakcją wielu środowisk na świecie.","Erdogan na wiecu wyborczym zapewniał swoich zwolenników, że przywróci dawny status Hagii Sofii. Przekonywał, że będzie to odpowiedzią Turcji na działania Trumpa, który uznał Jerozolimę za stolicę Izraela, a ostatnio „oddaje” Izraelowi Wzgórza Golan. Kwestia słynnej świątyni kilkakrotnie pojawiała się już przed lokalnymi wyborami w Turcji, które zaplanowano na niedzielę. Hagia Sofia, dawniej Kościół Mądrości Bożej, była najważniejszą świątynią chrześcijańską w Cesarstwie Bizantyjskim. Po zdobyciu Konstantynopola przez Turków osmańskich w XV wieku została zamieniona w meczet. Od 1935 r. ma status muzeum. Obiekt został też wpisany na listę światowego dziedzictwa UNESCO. Deklaracje prezydenta Turcji wywołały sprzeciw m.in. Grecji. Zareagowało na to również UNESCO, tłumacząc, że zmiana statusu muzeum wymaga zatwierdzenia tego faktu przez Komitet Światowego Dziedzictwa.",,
Miliony dolarów dla Ukrainy. Pentagon wesprze naszego sąsiada,Amerykańskie ministerstwo obrony zapowiedziało w piątek wydzielenie dodatkowej pomocy finansowej w wysokości 200 mln dolarów  dla Ukrainy na cele bezpieczeństwa. Od 2014 stawiająca czoła rosyjskiej agresji Ukraina otrzymała pomoc wojskową o wartości 1 mld dol.,"Pomoc zaanonsowana w zaledwie cztery dni po zakończeniu spotkania na szczycie prezydentów USA i Rosji w Helsinkach, podczas którego - jak twierdzi część mediów w USA - prezydent Donald Trump miał „przehandlować” Ukrainę, ma być wykorzystana na zakup sprzętu dla wzmocnienia możliwości dowódczych armii ukraińskiej i zapewnienie bezpiecznej transmisji danych operacyjnych oraz na zakup noktowizorów.Część sprzętu będzie przeznaczona dla żołnierzy przechodzących szkolenie – podano w komunikacie Pentagonu. Kiedy dotrze sprzęt na Ukrainę?W oświadczeniu podkreślono, że potrzeby armii ukraińskiej zostały wyznaczone na podstawie przyjętej niedawno koncepcji bezpieczeństwa narodowego Ukrainy.Na razie nie wiadomo, kiedy sprzęt wojskowy zostanie wydany stronie ukraińskiej – zauważa w komentarzu agencja Reutera. W komunikacie Pentagonu użyto enigmatycznego określenia „w terminie późniejszym”.Pomoc wojskowa Stanów Zjednoczonych dla Ukrainy stała się bardziej namacalna w ostatnim okresie.Na początku marca br. Departament Stanu USA zawiadomił Kongres, że zamierza sprzedać Ukrainie przeciwpancerne pociski kierowane Javelin i ich wyrzutnie o wartości 47 mln dolarów. W liście do Kongresu amerykańskie ministerstwo spraw zagranicznych informowało, że plany dotyczą sprzedaży 37 wyrzutni ze stanowiskami dowodzenia oraz 210 pocisków.W opublikowanym wtedy oddzielnie komunikacie Pentagonu stwierdzono, że „system Javelin pomoże Ukrainie w tworzeniu jej długoterminowego potencjału obronnego dla obrony jej suwerenności i integralności terytorialnej poprzez zaspokajanie potrzeb jej obrony narodowej”. Pentagon podkreślił, że proponowana sprzedaż nie zmieni równowagi wojskowej w regionie.Konflikt ze wspieranymi przez Moskwę separatystami na wschodzie Ukrainy trwa od wiosny 2014 roku. Ocenia się, że w wyniku walk zginęło tam ponad 10 tys. ludzi.",,
Dyrektor Teatru Bagatela oficjalnie odwołany z funkcji,Henryk Jacek S. oficjalnie odwołany z pełnienia funkcji dyrektora Teatru Bagatela przez prezydenta Krakowa. Były już dyrektor jest podejrzany o mobbowanie i molestowanie podwładnych.,"Decyzja o odwołaniu dotychczasowego dyrektora teatru Bagatela  została podjęta po zasięgnięciu opinii związków zawodowych działających w teatrze.  Do czasu wyłonienia nowego szefa teatru, obowiązki Henryka Jacka S. będzie pełniła jego dotychczasowa zastępczyni.  Zarządzający przez 20 lat Teatrem Bagatela Henryk Jacek S. jest podejrzany o mobbowanie i molestowanie swoich podwładnych. Śledztwo zostało  wszczęte po tym, jak w listopadzie dziewięć kobiet – aktorek i pracownic działu administracyjnego – oskarżyło dyrektora o molestowanie. Poinformowały o tym w liście do prezydenta Krakowa, który zgłosił sprawę do prokuratury.  Na początku stycznia prokuratura postawiła mu zarzuty m. in. nakłaniania do innej czynności seksualnej i łamania praw pracowniczych. Henryk Jacek S. odpierał zarzuty i nazwał oskarżenia kłamstwami.",,
Przedłużono misję żołnierzy USA na granicy z Meksykiem,Pentagon ogłosił przedłużenie misji wojskowej na granicy z Meksykiem do końca września. Poprzedni termin obecności amerykańskich wojsk na granicy upływał 31 stycznia.,"O wysłaniu Gwardii Narodowej w rejon kryzysu Donald Trump zadecydował w kwietniu ubiegłego roku. Argumentował masowym napływem imigrantów, zalewem kontrabandy i narkotyków.  Pod koniec października w celu powstrzymania karawany migrantów z Ameryki Środkowej skierował na granicę dodatkowo ponad pięć tysięcy żołnierzy.  Ich pełnomocnictwa, dla ochrony służb pogranicznych i celnych, zostały rozszerzone, między innymi o prawo użycia broni oraz zatrzymywania migrantów. Obecnie na granicy stacjonuje ich blisko dwa i pół tysiąca.",,
"Kidawa-Błońska uważa, że wygra debatę z prezydentem Dudą","– Wygrałaby pani debatę z Andrzejem Dudą? – zapytała Małgorzatę Kidawę-Błońską dziennikarka w Radiu Zet. – Tak, tak... – odpowiedziała kandydatka PO na urząd prezydenta RP.","– Źle pani wypada, no nie najlepiej, podczas wystąpień publicznych – oświadczyła dziennikarka.– Wystąpienia publiczne to jedno i wiele można w kampanii poprawić. Wielu rzeczy można się nauczyć. Ale ludzie w kampanii, poza tym, czy ktoś błyskotliwie czy niebłyskotliwie występuje na debatach czy w kampaniach, także słuchają tego, co ta osoba chce. A poza tym chcą iść do osoby, z którą ma do czynienia zaufanie. Chcą wiedzieć, że oni są dla mnie ważni i mówię im prawdę. I to jest bardzo ważne, bo wystąpienia publiczne można poprawić. Byli  wybitni politycy, którzy zmieniali świat, a wcale wystąpień publicznych... – tłumaczyła Kidawa-Błońska.Prowadząca chciała się upewnić, że kandydatka PO na prezydenta wierzy w zwycięstwo w debacie z Andrzejem Dudą. – Tak, dlatego, że wiem... Jeżeli potraktujemy wkład merytoryczny i opowieść o tym, co ja bym chciała, jestem do tego przekonana – zakończyła Kidawa-Błońska.",,
"Wiemy, ile średnio wydają Polacy na alkohol","Miesięczna kwota, jaką Polacy wydają na alkohol, to średnio 40 zł. Zdaniem 47 proc. ceny alkoholu są raczej niskie, 30 proc. jest odmiennego zdania. Jednocześnie 91 proc. uważa, że nadużywanie alkoholu jest w Polsce problemem – wynika z badania CBOS.","Jak zaznacza CBOS, październikowe badanie zostało zrealizowane jeszcze przed pojawieniem się propozycji rządu na temat podwyżki akcyzy na alkohol. Ankietowani wyrażali swoje poglądy, zanim w mediach rozpoczęła się dyskusja o cenach alkoholu w Polsce. Pod koniec listopada Sejm przegłosował 10–procentową podwyżkę akcyzy na alkohol i produkty tytoniowe, która będzie obowiązywała od 1 stycznia 2020 r. Uczestnicy badania – deklarujący się jako pijący alkohol – pytani byli m.in., ile przeciętnie w ciągu miesiąca wydają na niego. 14 proc. badanych podało, że nic nie wydają, 16 proc. – że do 10 zł, 17 proc. – od 11 do 25 zł, 21 proc. – od 26 do 50 zł, 12 proc. – od 51 do 100 zł, 3 proc. od 101 do 200 zł, 1 proc. – powyżej 200 zł. 16 proc. trudno powiedzieć, ile wydają miesięcznie na alkohol. Jak podsumowuje CBOS, deklarowana miesięczna kwota, jaką Polacy wydają na alkohol, to średnio 40 zł. Wszyscy badani niezależnie od tego, czy piją lub kupują alkohol, pytani zostali, czy ich zdaniem, alkohol w Polsce jest tani, czy drogi. 47 proc. odpowiedziało, że ceny alkoholu są raczej niskie. odmiennego zdania jest 30 proc. respondentów. 23 proc. nie ma zdania na ten temat. Według CBOS przekonanie o tym, że alkohol jest drogi, podzielają najczęściej robotnicy niewykwalifikowani, osoby bezrobotne, a także badani w wieku 25–34 lata i o najniższych dochodach na osobę w gospodarstwie domowym. Z kolei pogląd, że alkohol jest raczej tani, częściej niż pozostali wyrażają mieszkańcy ponad półmilionowych miast, osoby z wyższym wykształceniem, badani o najwyższych dochodach per capita, praktykujący religijnie raz, dwa razy w miesiącu oraz ankietowani identyfikujący się z lewicą. Wśród grup zawodowych wrażenie, że alkohol jest tani, mają przedstawiciele średniego personelu, technicy, badani pracujący na własny rachunek oraz rolnicy. 67 proc. badanych podało, że w ich okolicy nie ma całodobowego sklepu oferującego alkohol. Według 17 proc. w ich okolicy jest jeden taki sklep, według 8 proc. jest kilka takich sklepów, a według 3 proc. jest ich wiele. 83 proc. respondentów zadeklarowało, że wcale nie kupuje alkoholu w sklepach z alkoholem czynnych całą dobę lub na stacji benzynowej. 16 proc. podało, że robi to rzadko, a 0,4 proc, że często. Zdaniem 67 proc. badanych należy liczbę całodobowych punktów sprzedaży alkoholu pozostawić bez zmian. 18 proc. odpowiada się za zmniejszeniem ich liczby, a 1 proc. za zwiększeniem. 13 proc. nie ma zdania na ten temat. Kobiety częściej niż mężczyźni uważają, że nadużywanie alkoholu jest w Polsce bardzo dużym problemem. Również osoby w wieku 55–64 lata istotnie częściej są tego zdania, a także renciści, badani oceniający warunki własnego gospodarstwa domowego jako złe i respondenci praktykujący religijnie częściej niż raz w tygodniu. Stosunkowo najrzadziej nadużywanie alkoholu w Polsce jako bardzo duży problem postrzegają robotnicy niewykwalifikowani, uczniowie i studenci oraz badani o najniższych dochodach na osobę w gospodarstwie domowym. Autorzy badania sformułowali też 10 stwierdzeń odnoszących się do ograniczeń związanych z dostępnością alkoholu. Respondenci mieli się do nich odnieść. Skuteczniejsze egzekwowanie zakazu sprzedaży alkoholu nieletnim zdecydowanie popiera 82 proc. badanych, a 14 proc. raczej popiera. 1 proc. jest raczej przeciwnych, a 1 proc. jest zdecydowanie przeciwnych.  Skuteczniejsze egzekwowaniem zakazu spożywania alkoholu w miejscach publicznych zdecydowanie popiera 63 proc. badanych, a 23 proc. raczej popiera. 10 proc. jest raczej przeciw, a 2 proc. zdecydowanie przeciw. Kampanie społeczne i działania edukacyjne, które mają na celu przeciwdziałanie alkoholizmowi, zdecydowanie popiera 55 proc. badanych, a 35 proc. raczej popiera. 4 proc. jest raczej przeciw, a 2 proc. zdecydowanie przeciw. Zakaz sprzedaży alkoholi wysokoprocentowych butelkach o małej pojemności (tzw. małpek) zdecydowanie popiera 36 proc. badanych, a 23 proc. raczej popiera. 20 proc. jest raczej przeciw, a 9 proc. zdecydowanie przeciw. Wprowadzenie całkowitego zakazu reklamy alkoholu (w tym również piwa) zdecydowanie popiera 31 proc. badanych, a 27 proc. raczej popiera. 25 proc. jest raczej przeciw, a 9 proc. zdecydowanie przeciw. Zakaz sprzedaży alkoholu na stacjach benzynowych zdecydowanie popiera 28 proc. badanych, a 24 proc. raczej popiera. 26 proc. jest raczej przeciw, a 13 proc. zdecydowanie przeciw. Ograniczenie godzin otwarcia sklepów z alkoholem zdecydowanie popiera 18 proc. badanych, a 31 proc. raczej popiera. 30 proc. jest raczej przeciw, a 13 proc. zdecydowanie przeciw. Wprowadzenie ograniczeń dotyczących reklamy piwa bezalkoholowego zdecydowanie popiera 18 proc. badanych, a 28 proc. raczej popiera. 32 proc. jest raczej przeciw, a 12 proc. zdecydowanie przeciw. Ograniczenie liczby miejsc, gdzie można kupić alkohol, zdecydowanie popiera 16 proc. badanych, a 33 proc. raczej popiera. 30 proc. jest raczej przeciw, a 12 proc. zdecydowanie przeciw. Zwiększenie akcyzy na napoje alkoholowe, co skutkuje wzrostem cen alkoholu, popiera 13 proc. badanych, a 27 proc. raczej popiera. 33 proc. jest raczej przeciw, a 16 proc. zdecydowanie przeciw. Badanie przeprowadzono metodą wywiadów bezpośrednich (face–to–face) wspomaganych komputerowo (CAPI) w dniach 3–10 października 2019 roku na liczącej 965 osób reprezentatywnej próbie losowej dorosłych mieszkańców Polski.",,
Kioskarz oblany brązową cieczą za wystającą z gazety naklejkę „Strefa wolna od LGBT”,"Sprzedawca jednego z poznańskich kiosków Ruchu został oblany brązową cieczą; ucierpiał również kiosk. Nieznaną substancję wylała na kioskarza młoda kobieta, której nie spodobał się wyeksponowany na witrynie tygodnik „Gazeta Polska” z wystającą naklejką z hasłem „Strefa wolna od LGBT”.","Wcześniej zdjęcie kiosku zostało opublikowane na facebookowym profilu Grupy Stonewall (organizacji środowisk LGBT+), której przedstawiciele z powodu wspomnianej naklejki zachęcali do omijania miejsca „szerokim łukiem”. Na to kobieta miała odpowiedzieć, że „w takim razie to dla niego” i wylała z butelki brązową ciecz. Ucierpiały jego ubrania, gazety wystawione w kiosku, a także terminal płatniczy i komputer.Jak podkreślał poszkodowany, na sklepowej wystawce ma zawsze najświeższe numery gazet. – Jeśli do gazety jest coś dodawane, to także zostaje wyeksponowane – dodał sprzedawca. Jak wyjaśnił, nie wiedział, że ta sprawa „wywołuje aż takie emocje i że ktoś może go z jej powodu zaatakować”.Zakaz dystrybucji naklejkiPrzypomnijmy – w środę Sąd Okręgowy w Warszawie podjął decyzję, że „Gazeta Polska” musi wycofać z dystrybucji naklejki, na których wydrukowane zostało hasło „Strefa wolna od LGBT”. Sam tygodnik nadal może być sprzedawany. Sprzedawca z poznańskiego kiosku przyznał jednak, że nie wiedział o sądowym zakazie dystrybucji naklejki dołączonej do „GP”. – Dowiedziałem się tego dopiero po skończonym dniu pracy. To jest kiosk Ruchu, dostaję do sprzedaży gazety i to robię. Na wystawce wykładam też często „Gazetę Wyborczą” czy „Politykę”, wiele innych tytułów, zależy co jest nowe – cytuje pana Ryszarda gloswielkopolski.pl. Kioskarz dodał, że „nie może selekcjonować tego, co sprzedaje”.W piątek „Gazeta Polska” nie jest już dostępna w tym kiosku. Jak tłumaczył sprzedawca, stosuje się do zakazu sądu. Gdy przyszedł rano do pracy na sklepie były naklejone wlepki z hasłami „Strefa wolna od nienawiści”.",,
Berlin najbardziej niebezpiecznym miastem w Niemczech,W Berlinie od dwóch lat wskaźniki przestępczości są ponad dwukrotnie wyższe od średniej krajowej. Popularny wśród turystów Alexanderplatz stał się skupiskiem handlarzy narkotyków i innych przestępców.,"W zeszłym roku tylko w Berlinie zarejestrowano średnio ponad 16 tys. przestępstw na 100 tys. mieszkańców. To statystycznie najwięcej w całych Niemczech. W Brandenburgii w tym samym czasie było ich o ponad połowę mniej, bo 7,5 tys.Z danych opublikowanych przez „Bild Zeitung” wynika, że najbardziej niebezpiecznym miejscem w stolicy Niemiec jest Alexanderplatz. Miejsce działalności handlarzy narkotyków, złodziei i innych przestępców, wśród których dominują imigranci. Od początku roku na policję zgłaszanych jest tu codziennie średnio 18 różnych przestępstw.",,
Brytyjski okręt wywiadowczy na Morzu Czarnym. NATO wspiera Ukrainę,"Na Morze Czarne wpłynął brytyjski okręt wywiadowczy HMS Echo, pierwsza jednostka NATO z państw spoza tego akwenu od czasu ataku Rosji na okręty ukraińskiej marynarki w rejonie Cieśniny Kerczeńskiej – poinformował Portal Militarny resortu obrony w Kijowie.","Wizyta na Morzu Czarnym odbywa się w ramach realizacji ustaleń, zawartych między Ukrainą i Wielką Brytanią podczas wizyty ministra obrony Ukrainy Stepana Połtoraka w Londynie 21 listopada 2018 roku – przekazał portal we wtorek.Jak przypomniano, minister obrony Wielkiej Brytanii Gavin Williamson zadeklarował wówczas, że HMS Echo przypłynie na Morze Czarne w przyszłym roku. – Biorąc jednak pod uwagę zaostrzenie sytuacji w związku z rosyjską agresją przeciwko ukraińskim marynarzom i ich zatrzymaniem na neutralnych wodach Morza Czarnego, Wielka Brytania spełniła swą obietnicę wcześniej – napisał Portal Militarny.Na razie nie wiadomo, czy HMS Echo odwiedzi jakieś ukraińskie porty. Według tureckich spotterów morskich (obserwatorów ruchu morskiego) okręt przepłynął przez cieśninę Bosfor w poniedziałek wieczorem.25 listopada rosyjskie służby graniczne i specjalne zaatakowały trzy niewielkie okręty marynarki wojennej Ukrainy, które płynęły z Odessy nad Morzem Czarnym do portu w Mariupolu nad Morzem Azowskim. Do incydentu doszło w pobliżu łączącej oba akweny Cieśniny Kerczeńskiej, która kontrolowana jest przez Rosję. Ukraińskie jednostki zostały ostrzelane i przejęte przez Rosjan, a 24 członków ich załóg aresztowano.",,
Brat gwiazdy skazany na 25 lat więzienia za gwałty na nieletniej pasierbicy,"Brat amerykańskiej piosenkarki Nicki Minaj został skazany na 25 lat więzienia za wielokrotne zgwałcenie 11-letniej pasierbicy. Sędzia podkreślił w orzeczeniu, że Jelani Maraj „zrujnował” dziewczynce życie.","Robert McDonald, sędzia Sądu Najwyższego Hrabstwa Nassau na Long Island w stanie Nowy Jork, nie przebierał w słowach. – Prawda jest taka, że zniszczyłeś to dziecko – zwrócił się do oskarżonego. Wyrok został ogłoszony dwa lata po tym, jak Maraj został uznany winnym wykorzystywania seksualnego swojej byłej już pasierbicy.Media wskazują, że dramat dziewczynki rozpoczął się w 2015 roku. Brat ofiary zorientował się, że jest ona wykorzystywana seksualnie przez mężczyznę i poinformował o tym pracowników szkoły, a ci zaalarmowali policję.Ofiara zeznawała na wcześniejszym etapie procesu. Opowiedziała o swoim horrorze, który sprawił, że miała myśli samobójcze. – Nie było dnia, żebym nie miała ataku strachu – opowiadała.",,
Imigrant ukrył się w walizce. Chciał dotrzeć do Szwajcarii [WIDEO],"Czegoś takiego szwajcarscy pogranicznicy jeszcze nie widzieli. 21-letek z Erytrei próbował przekroczyć włosko-szwajcarską granicę schowany w walizce. Mężczyźnie pomagał jego przyjaciel, który miał ważne papiery.","Pasażer na gapę podróżował pociągiem z Włoch do Szwajcarii. Po opuszczaniu Mediolanu wcisnął się do walizki i w tej nieco mniej komfortowej pozycji kontynuował podróż. Miał jednak pecha. W miejscowości Chiasso szwajcarscy celnicy przeprowadzili kontrolę pasażerów.Jedna z walizek przykuła ich szczególną uwagę. Sakwojaż, jak na swoje gabaryty, był nienaturalnie ciężki. Pogranicznicy postanowili więc sprawdzić, co kryje się w środku. Czekała ich wielka niespodzianka. W walizce ukrywał się 21-letni imigrant z Erytrei. Mężczyźnie pomagał jego przyjaciel, który miał ważne papiery i prawo wjazdu do Szwajcarii. Pasażer na gapę wraz z kolegą zostali deportowani do Włoch. – Mieliśmy już ludzi próbujących przedostać się w bagażniku samochodu, ale pierwszy raz widzieliśmy kogoś ukrytego w walizce – powiedział Mirco Ricci, Szwajcar pracujący w lokalnym urzędzie granicznym.",,
Kilkudziesięciu zabitych w ataku na wojskowy obóz szkoleniowy,Do 60-ciu zabitych wzrosła liczba żołnierzy zabitych w sobotnim ataku rakietowym przeprowadzonym przez popierany przez Iran szyicki ruch rebeliancki Huti na wojskowy obóz szkoleniowy w prowincji Marib w Jemenie. W opinii mediów nie jest to ostateczny bilans strat.,"Saudyjska telewizja El Ahbarija podała, powołując się na źródła, że do przeprowadzenia ataku wykorzystano pociski balistyczne i drony.Jak zauważa Associated Press, nalot poprzedziła seria ataków przeprowadzonych przez siły wspierane przez Saudyjczyków na cele rebeliantów znajdujące się na wschód od stolicy Jemenu Sany. W tych atakach według władz zginęły co najmniej 22 osoby po obu stronach.Jemen pogrążony jest w chaosie od 2011 roku, gdy społeczna rewolta położyła kres wieloletnim dyktatorskim rządom prezydenta Alego Abd Allaha Salaha. Konflikt nasilił się, gdy w marcu 2015 roku interwencję w Jemenie rozpoczęła Arabia Saudyjska. Jemeński konflikt zbrojny jest przez wielu postrzegany jako wojna zastępcza, prowadzona przez szyicki Iran i sunnicką Arabię Saudyjską w rywalizacji o dominującą pozycję w regionie.",,
Notatki dowodzą istnienia więzień CIA w Polsce,"Dowodami, że Leszek Miller i Aleksander Kwaśniewski wiedzieli o więzieniach CIA w Polsce są tajne notatki polskiego wywiadu – ujawnia „Gazeta Wyborcza”.","Oficerowie wywiadu, po każdym ustnym meldunku składanym ówczesnemuprezydentowi lub premierowi, sporządzali notatki. Pisali je tak na wszelki wypadek, żeby – jak by się wydało – było jasne, że najwyżsi przełożeni wszystko wiedzieli i to akceptowali – mówi informator „Gazety Wyborczej” w prokuraturze. Według anonimowego źródła takich ściśle tajnych notatek jest kilka.",,
Gowin tweetuje nt. podniesienia pensji minimalnej i stawki ZUS dla firm,"„Nie ma żadnego rozłamu w rządzie. Bardzo proszę media, by nie manipulowały słowami minister Emilewicz. Podniesienie pensji minimalnej jest wspólnym programem Zjednoczonej Prawicy” – napisał na Twitterze wicepremier Jarosław Gowin. Dodał również, że nie było, „nie ma i nie będzie podniesienia ZUS dla firm”.","W minioną sobotę podczas konwencji PiS prezes partii Jarosław Kaczyński przedstawił elementy programu wyborczego wśród których znalazł się m.in. podniesienie pensji minimalnej do 3 tys. zł na koniec 2020 r., do 4 tys. zł w 2023 r.Premier Mateusz Morawiecki zapowiedział z kolei m.in. skokowe podniesienie ryczałtu dla małych i średnich przedsiębiorstw z 250 tys. euro do 1 mln euro, a w przyszłości do 2 mln euro. Do propozycji programowych PiS odniosła się wówczas minister przedsiębiorczości Jadwiga Emilewicz,która powiedziała w TVN, że program PiS nie był z nią konsultowany. – Nie było to ze mną konsultowane. Gdyby było powiedziałabym że jest to trudne, wymagające i wymaga to konsultacji – mówiła. Przyznała również, że postulowany przez PiS wzrost płacy minimalnej „to jest bardzo duży skok” i „to będzie trudna sytuacja przede wszystkim dla małych przedsiębiorców”.",,
Berlin forsuje w Brukseli swoją politykę migracyjną,"Drogi niemieckiej polityki migracyjnej powiodą w 2020 roku znów do Brukseli po tym, gdy sprzymierzona z kanclerz Angelą Merkel niemiecka chadek Ursula von der Leyen stanęła na czele Komisji Europejskiej – ocenia hiszpański dziennik „La Vanguardia”.","Zdaniem gazety, Komisja Europejska już w lutym lub marcu podejmie temat reformy europejskiego prawa migracyjnego w duchu propozycji niemieckiego rządu, przedstawionej na początku grudnia przez niemieckiego ministra spraw wewnętrznych Horsta Seehofera. Opowiedział się on za zniesieniem dotychczasowej zasady, że wniosek o azyl można składać tylko w tym kraju, w którym zarejestrowano wjazd danej osoby na obszar Unii Europejskiej.Niemcy chcą to zastąpić systemem rozdzielania osób ubiegających się o azyl między poszczególne państwa unijne na podstawie klucza uwzględniającego między innymi ich potencjał gospodarczy oraz liczbę ludności.Jak zaznaczył Seehofer, na zewnętrznych granicach Unii miałaby miejsce tylko wstępna kontrola w celu odsyłania osób pozbawionych jakichkolwiek szans na uzyskanie azylu. W drugim półroczu 2020 roku Niemcy będą sprawować rotacyjne przewodnictwo Unii, co da im kolejną szansę na przyspieszenie rozstrzygnięcia w sprawie, w której partnerzy wciąż nie mogą się porozumieć – wskazuje gazeta.",,
"Strzelanina w Manchesterze, wielu rannych","Dziesięć osób zostało rannych w strzelaninie, do której doszło nad ranem w dzielnicy Moss Side w Manchesterze, w Wielkiej Brytanii. Nie wiadomo, co było przyczyną, dzielnica ma jednak złą sławę.","Obrażenia, jakim ulegli poszkodowani, są różnego ale, jak podaje policja, „większość wydaje się nie zagrażać życiu”. Do zdarzenia doszło w dzielnicy Moss Side, w południowej części miasta, ok. godz. 2:30 (3:30 czasu polskiego). Na razie nikt nie został zatrzymany, nie wiadomo też, kto brał udział w strzelaninie. Policja próbuje dopiero ustalić sprawców, na miejscu trwa dochodzenie, funkcjonariusze analizują m.in nagrania z kamer. W najbliższych dniach w okolicy mają pojawić się wzmocnione patrole. Mimo późnej pory wokół było dużo ludzi, ponieważ niedawno w tym miejscu skończył się festiwal karaibski. Duża część mieszkańców Moss Side to właśnie imigranci pochodzenia karaibskiego, z krajów takich jak Jamajka czy Trynidad i Tobago. W dzielnicy osiedlają się także Polacy, jednak cieszy się ona złą sławą. W 2016 r. lokalny portal Polskie Echo informował o serii aż ośmiu strzelanin w ciągu 30 dni. W Moss Side miała trwać wówczas wojna gangów.",,
Dzielny Tata chce być prezydentem. PKW zarejestrowała już 20 komitetów,"Dotychczas Państwowa Komisja Wyborcza zebrała zgłoszenia od 20 kandydatów na prezydenta, dwóch kolejnych musi jeszcze uzupełnić wnioski – wynika z informacji zamieszczonej na stronie internetowej PKW. Termin rejestracji komitetów wyborczych mija w poniedziałek.","O fotel prezydenta RP powalczą obecnie urzędujący Bronisław Komorowski, Andrzej Duda (PiS), Adam Jarubas (PSL), Magdalena Ogórek (SLD), Janusz Palikot (Twój Ruch), Wanda Nowicka (popierana przez Unię Pracy), Janusz Korwin-Mikke (KORWiN), Jacek Wilk (Kongres Nowej Prawicy), muzyk Paweł Kukiz, Marian Kowalski (Ruch Narodowy), Anna Grodzka (Zieloni), były działacz opozycyjny i były poseł Adam Słomka, reżyser i publicysta Grzegorz Braun, przewodnicząca Partii Kobiet Iwona Piątek, Dariusz Łaski (Wspólnota Patriotyczna Solidarnej Deliberacji), Zenon Nowak (lider partii Dzielny Tata), były wiceprezydent Gdańska Włodzimierz Korab-Karpowicz, Paweł Tanajno (Demokracja Bezpośrednia), były opozycjonista prześladowany przez komunistyczne służby Kornel Morawiecki oraz Zdzisław Jankowski.Zarejestrowani mogą pozyskiwać funduszeWnioski o rejestrację złożyli również Józef Jędrzejowski i Włodzimierz Zydorczak, przedsiębiorca z Kościana, ale urzędnicy z PKW dopatrzyli się w dokumentach wad i wezwali do ich usunięcia. Rejestracja komitetu oznacza prawo do pozyskiwania i wydatkowania funduszy na kampanię wyborczą.Do 26 marca komitety muszą dostarczyć do PKW 100 tysięcy podpisów, które będą podstawą do wpisania nazwiska kandydata na karty do głosowania.Pierwszą turę wyborów prezydenckich zaplanowano na 10 maja. Jeżeli żaden z kandydatów nie otrzyma co najmniej połowy głosów, dwa tygodnie później odbędzie się druga tura, do której zakwalifikują się dwaj kandydaci z największą liczbą głosów.",,
Jażdżewski: Zmieńmy układ. Lis: Zakpij jeszcze z wiernych,"Sympatycy opozycji zastanawiają się, jak porażkę w ostatnim głosowaniu przekuć w zwycięstwo w jesiennych wyborach parlamentarnych. „Tylko zdecydowana zmiana obecnego układu może dać opozycji szanse jesienią” – ocenił redaktor naczelny „Liberté!” Leszek Jażdżewski, komentując wyniki eurowyborów. – „I koniecznie jeszcze parę lekceważących wypowiedzi o wiernych, którzy w Kościele nic nie znajdą” – odparł ironicznie redaktor naczelny tygodnika „Newsweek” Tomasz Lis.","Trzy tygodnie przed wyborami europejskimi Leszek Jażdżewski, redaktor naczelny „Liberté!”, podczas spotkania z Donaldem Tuskiem wygłosił wykład, w którym ostro zaatakował Kościół katolicki. Porównał go do świń taplających się w błocie i twierdził, że wierni nie znajdą w nim moralności ani duchowości.  Mówił wówczas, że Kościół „zaparł się Ewangelii, zaparł się Chrystusa i gdyby dzisiaj Chrystus był ponownie ukrzyżowany, to prawdopodobnie przez tych, którzy używają krzyża jako pałki do tego, aby zaganiać pokorne owieczki do zagrody”. Wystąpienia Jażdżewskiego i Tuska odbierano jako element kampanii mający zmobilizować zwolenników opozycji. Po przegranych przez KE wyborach naczelny „Liberté!” podał własną analizę przyczyn tej klęski.",,
Agora przejmuje Eurozet. Podpisano przedwstępną umowę,"SFS Ventures i Agora zawarły przedwstępną i przyrzeczoną umowę zakupu 100 proc. udziałów Eurozet, na mocy której Agora przejęła 40 proc. udziałów Eurozet za 130,75 mln zł – podała Agora w komunikacie. Chwilę po ogłoszeniu zawarcia umowy kurs akcji Agory spadł o 10,5 proc. Na koniec środowej sesji spadek wynosił 9,3 proc.","Agora podała, że transakcja nabycia 40 proc. udziałów w spółce Eurozet została sfinansowana w części ze środków własnych, a w kwocie 75 mln zł z sublimitu kredytowego w rachunku bieżącym, który zostanie skonwertowany na kredyt nieodnawialny w DNB Bank Polska.SFS Ventures i Agora podpisały też „umowę wspólników”, regulującą szczegółowe zasady inwestycji w Eurozet przez SFS Ventures jako wspólnika większościowego i Agorę jako wspólnika mniejszościowego oraz zasady współpracy tych podmiotów. Umowa wspólników przewiduje m.in. zobowiązania Agora i SFS Ventures do niezbywania udziałów Eurozet (lock-up). Chwilę po ogłoszeniu zawarcia umowy kurs akcji Agory spadł o 10,5 proc. Na koniec środowej sesji spadek wynosił 9,3 proc.W styczniu Agora podała, że wspólnie z czeską spółką SFS Ventures rozpoczęła negocjacje w sprawie potencjalnego nabycia udziałów w spółce Eurozet. Do grupy Eurozet należą Radio ZET, Antyradio, Meloradio i Chillizet oraz serwisy internetowe, a także spółka Studio ZET produkująca reklamy radiowe i telewizyjne oraz agencja eventowa Eurozet Live. SFS Ventures jest spółką prawa czeskiego, której większość udziałów jest własnością spółki zależnej Sourcefabric, oferującej rozwiązania typu open source dla mediów, zaś udział mniejszościowy posiada spółka Salvatorska Ventures LCC, zarejestrowana w USA spółka zależna Media Development Investment Fund.",,
Rosja: Zatrzymania podczas manifestacji,"Policja w Moskwie zatrzymała w sobotę około 30 osób, które przed siedzibą Dumy Państwowej, niższej izby rosyjskiego parlamentu, próbowały zorganizować manifestację w obronie praw mniejszości seksualnych. Wśród zatrzymanych są też przeciwnicy środowisk LGBT.","Demonstrujący nie mieli zgody stołecznych władz na swoją akcję. Zarząd Moskwyodrzucił wniosek przedstawicieli mniejszości seksualnych o zezwolenie nazorganizowanie parady, objaśniając to „poszanowaniem moralności ipatriotyzmem”.W Rosji panują silne nastroje homofobiczne. Z opublikowanego niedawno sondażuCentrum Lewady, niezależnej pracowni badania opinii publicznej, wynika, żetolerancję wobec osób o nietradycyjnej orientacji seksualnej i zrozumieniedla ich problemów deklaruje tylko 23 proc. Rosjan. Radzą oni, aby osoby takiepozostawić w spokoju. Z kolei 27 proc. obywateli Federacji Rosyjskiej uważa,że ludziom takim należy zapewnić pomoc psychologiczną.Druga połowa społeczeństwa rosyjskiego nastawiona jest radykalnie: 16 proc.proponuje izolowanie homoseksualistów, 22 proc. chce ich przymusowegoleczenia, a 5 proc. wręcz ich likwidacji.Na pytanie o osobisty stosunek do gejów i lesbijek, 50 proc. respondentówodpowiedziało, że odczuwa wobec takich ludzi irytację i obrzydzenie, a 18proc. – nieufność. 23 proc. ankietowanych odnosi się do takich osób„spokojnie, bez szczególnych emocji”. Zaledwie u 4 proc. ludzie tacy wywołująpozytywne odczucia.W ZSRR homoseksualizm był karany więzieniem. Oficjalnie karę tę zniesiono w1993 roku, jednak w Rosji utrzymały się silne antygejowskie nastroje. Wlatach 2001-08 na terytorium Federacji Rosyjskiej obowiązywała instrukcjaresortu zdrowia, zgodnie z którą „mężczyźni utrzymujący stosunki płciowe zmężczyznami” nie mogli być dawcami krwi.Duma Państwowa ma do końca sesji wiosennej (do połowy lipca) przyjąć ustawę ozakazie propagandy homoseksualizmu wśród dzieci. Podobne ustawy uchwalono jużw wielu regionach Federacji Rosyjskiej, w tym w Petersburgu.",,
"Ciężkie starcia pod Debalcewem, ostrzał dworca w Doniecku. Nie żyje ponad 100 osób","19 ukraińskich żołnierzy zginęło, a 78 zostało rannych w walkach z separatystami w rejonie kurhanu Ostra Mogiła w okolicach miasta
Debalcewe w obwodzie donieckim – poinformował rzecznik
ukraińskiego sztabu generalnego Władysław Sełezniow. Z kolei rano w Doniecku ostrzelano dworzec autobusowy, zginęła co najmniej jedna osoba. Duże straty ponieśli też separatyści.","Według relacji Sełezniowa zabici to ofiary ostrzałów i starć z siłami przeciwnika. – Ukraina straciła 19 żołnierzy, w tym 17 należących do sił zbrojnych i dwóch z oddziałów MSW – oświadczył na konferencji prasowej rzecznik.Przedstawiciel dowództwa operacji prowadzonej przez siły ukraińskie przeciwko separatystom Anatolij Stelmach przekazał tymczasem, że w ciągu ostatniej doby rebelianci ostrzeliwali oddziały ukraińskie 27 razy. Sytuacja na wschodzie Ukrainy (fot. mediarnbo.org) „Precyzyjna odpowiedź artylerii”Najbardziej intensywny ogień prowadzony był w obwodzie ługańskim, gdzieseparatyści użyli artylerii i wyrzutni rakietowych. Ostrzeliwano takżemiejscowości Pawłopil i Nowosiłowka w okolicach Mariupola w obwodziedonieckim. Walki w DonieckuRano w Doniecku wystrzelony pocisk przebił dach przystanku autobusowego i uderzył w autobus. Świadkowie informowali, że pojazd zaczął płonąć, a w środku widzieli ciało kierowcy. Przybyłe na miejsce służby ratownicze przekazały, że w szpitalu zmarła jeszcze jedna osoba, a dwie zostały ciężko ranne. Poroszenko jedzie do Mińska z dowodamiWalki na wschodzie Ukrainy trwają, mimo przygotowań do spotkania w Mińskuprzywódców Niemiec, Francji, Ukrainy i Rosji. Kanclerz Angela Merkel orazprezydenci Francois Hollande, Petro Poroszenko i Władimir Putin mają podjąćkolejną próbę uregulowania trwającego od kwietnia 2014 roku konfliktuzbrojnego na Ukrainie i doprowadzić do podpisania planu pokojowego.Zgodnie z informacjami ukraińskich władz w wyniku wtorkowego ostrzału rakietowego i artyleryjskiego Kramatorska poniosło śmierć co najmniej 16 osób, a rannych zostało 65. Poroszenko, który w nocy z wtorku na środę był w Kramatorsku zapowiedział, że zawiezie do Mińska dowody, które jednoznacznie świadczą o tym, że pociski, które spadły na to miasto, pochodzą z Rosji.                                                    Tak wyglądał ostrzał Kramatorska (fot. za 6264.com.ua)",,
Socjalistyczny dyktator obiecuje zwolnienie z więzień opozycjonistów,"Rząd prezydenta Nikaragui Daniela Ortegi zapowiedział zwolnienie w ciągu 90 dni wszystkich aresztowanych uczestników demonstracji antyrządowych, aby przełamać impas w rozmowach z opozycją. O decyzji władz poinformował na konferencji prasowej specjalny wysłannik Organizacji Państw Amerykańskich (OPA) Luis Angel Rosadilla.","Nikaragua pogrążona jest w głębokim kryzysie politycznym. Przeciwnicy 73-letniego prezydenta Ortegi, niegdyś przywódcy lewicowej partyzantki, zarzucają mu zapędy dyktatorskie i nadmierną koncentrację władzy w jednych rękach. Domagają się ustąpienia jego i wiceprezydent Rosario Murillo, która jest jego żoną.Bezpośrednim powodem protestów była próba wprowadzenia reformy systemu emerytalnego, która przewidywała zwiększenie składek na ubezpieczenie społeczne i jednoczesne obniżenie emerytur. Manifestujący żądali odstąpienia od planowanej reformy, a także poprawy warunków życia i zniesienia ograniczeń wolności słowa.Mimo odstąpienia od planów wprowadzenia reformy protesty narastały. Dochodziło do krwawych zamieszek, w których według organizacji humanitarnych śmierć poniosło nawet 561 osób. Setki osób uznano za zaginione. Aresztowano ponad 700 osób. Rząd Nikaragui uznaje więźniów za „terrorystów”, „zamachowców” i „zwykłych przestępców”.Zwolnienie wszystkich zatrzymanych demonstrantów, których liczbę ocenia się na ponad 700, jest głównym żądaniem opozycji, od którego uzależnia wznowienie rozmów z rządem.Rozmowy rządu z opozycją, reprezentowaną przez Sojusz Obywatelski, toczyły się od połowy maja i zostały zerwane w lipcu.",,
Ławrow: stan relacji między Rosją a USA jest „nienormalny”,"Szef MSZ w Moskwie Siergiej Ławrow określił w piątek jako „nienormalny” obecny stan stosunków Rosji i USA. Wyraził nadzieję, że uda się to zmienić na spotkaniu prezydentów Władimira Putina i Donalda Trumpa. Jego zdaniem obaj przywódcy mają takie intencje.",,,
Brudziński i Rafalska na liście PiS do PE w okręgu zachodniopomorsko-lubuskim,"– Idziemy do Europy z pokorą i szacunkiem, ale również z podniesioną głową i poczuciem własnej wartości – powiedział Joachim Brudziński, szef MSWiA, „jedynka” na liście PiS do PE w okręgu zachodniopomorsko-lubuskim. Politycy PiS zaprezentowali w piątek w Szczecinie pełną listę kandydatów do PE z okręgu nr 13.","Za Joachimem Brudzińskim znaleźli się europoseł Czesław Hoc oraz minister pracy i rodziny Elżbieta Rafalska. Czwarte miejsce na liście przypadło b. wiceministrowi gospodarki morskiej i żeglugi śródlądowej, posłowi Jerzemu Maternie. – Idziemy do Europy z hasłem „Polska sercem Europy” –  powiedział dziennikarzom Brudziński. – Hasło daje nam siłę do tego, żeby obok tej koniecznej – podkreślę to jeszcze raz – pokory, koniecznego szacunku mieć też wysoko podniesioną głowę, żeby iść do tej Europy z poczuciem dumy i poczuciem własnej wartości, bo system który reprezentuje Zjednoczona Prawica, ten system który dał PiS i Zjednoczonej Prawicy zwycięstwo w 2015 r. to wszystko, z czym poszliśmy do Polaków chcemy realizować również w UE. Tej Unii, która jest dla nas wartością i w której chcemy być i ją wzmacniać – mówił Brudziński. – Te wszystkie opowieści, które za chwilę się rozlegną, te wszystkie – przepraszam za wyrażenie – dyrdymały, które za chwilę się rozlegną o jakimś rzekomym polexicie, jak to PiS będzie Polskę z UE wyprowadzać są funta kłaków warte – kontynuował Brudziński. – Liczy się jedno, aby UE była realną wartością opartą o te korzenie, o których mówił pan wojewoda Dajczak, o realne wartości, które przyświecały ojcom założycielom, to musi trwać na fundamencie wartości, który wywodzimy ze Starego i Nowego Testamentu, filozofii greckiej i prawa rzymskiego. Innych wartości nie ma, cała reszta jest czystą mrzonką, jest bajką mydlaną – dodał Brudziński.   Tu zawsze jest trochę bardziej pod górkę  Elżbieta Rafalska podkreśliła, że okręg zachodniopomorsko-lubuski jest niezwykle trudny dla Zjednoczonej Prawicy. – Tu zawsze jest trochę bardziej pod górkę, stąd ta mobilizacja i potrzeba zbierania każdego głosu(...), wystawienie polityków sprawdzonych w polityce i sprawdzonych zawodowo, a równocześnie z dużym potencjałem – dodała. Jak przekonywała, PiS idzie do UE z silną kartą, jaką jest polityka społeczna rządu. – Idziemy z doświadczeniem sprawdzonej, skutecznie prowadzonej polityki społecznej i kraje UE cenią nas za to, a niektóre nawet doceniając, nagradzały nasze rządowe programy, które są naprawdę niezwykle skuteczne – powiedziała. – To Eurostat mówi, że Polska, właśnie przez wprowadzenie swojej polityki społecznej, tak skutecznie likwiduje ubóstwo, najlepiej w Europie – kontynuowała Rafalska. – Albo dane Instytutu Luksemburskiego, które mówią, że najlepiej w Europie i wśród krajów świata wyróżniamy się zdecydowanym zmniejszeniem nierówności społecznych, ograniczeniem ubóstwa bezwzględnego, zarówno wśród dzieci, młodzieży, poprawieniem jakości życia Polaków, bo przecież w polityce głównie o to chodzi – dodała. Piąte miejsce na liście zajmuje wiceminister środowiska Małgorzata Golińska, a szóste poseł Michał Jach. Na siódmym miejscu znalazł się radny sejmiku zachodniopomorskiego Michał Kamiński, a na ósmym radna sejmiku lubuskiego Helena Hatka. Listę zamykają zachodniopomorska radna Małgorzata Jacyna-Witt oraz wojewoda lubuski Władysław Dajczak.",,
Iwiński: Ukraina nie wejdzie do UE ani do NATO nawet za 20 lat,"– Czy się komuś  podoba, czy nie Ukraina nie wejdzie do UE ani do NATO za 20 lat, dlatego, że nie spełnia kryteriów – mówił w programie „Polityka przy kawie” w TVP1 Tadeusz Iwiński (SLD). We wtorek Ukraina ratyfikowała umowę stowarzyszeniową z Unią Europejską.  Odmiennego zdania był Zbigniew Girzyński. Według posła PiS, „20 lat to ogromna przestrzeń. 20 lat temu nie przyszłoby nam do głowy, że Rumunia i Bułgaria będą członkami UE”.","Ukraińska Rada Najwyższa ratyfikowała we wtorek umowę stowarzyszeniową z Unią Europejską. Wejście w życie jej najważniejszej ekonomicznej części, odłożono do 1 stycznia 2016 r. Także Parlament Europejski ratyfikował we wtorek w Strasburgu umowę stowarzyszeniową UE-Ukraina. – Pamiętam, jak na pierwszym historycznym posiedzeniu Sejmu rozważaliśmy, czy trzeba uznać niepodległość Ukrainy i ja występując w imieniu SLD powiedziałem „tak”. Wówczas Polska na kilka godzin przed Kanadą uznała niepodległość Ukrainy – wspominał prof. Tadeusz Iwiński.  Gość „Polityki przy kawie” dodał jednak, że  „Ukraińcy w dużej mierze zmarnowali, z punktu widzenia reform, ten okres”. Iwiński, który stwierdził, że „czy się komuś podoba, czy nie Ukraina nie wejdzie do UE ani do NATO za 20 lat, dlatego, że nie spełnia kryteriów” argumentował swoje zdanie porównaniem do sytuacji Turcji. – Turcja, państwo większe, wspaniale się rozwijające od ponad półwiecza jest państwem stowarzyszonym, a zamknęła tylko jeden z 33 rozdziałów –  mówił. – Ja się radykalnie nie zgodzę z takim postawieniem sprawy, że za 20 lat Ukraina na pewno nie będzie członkiem Unii Europejskiej – stwierdził Zbigniew Girzyński. – Przestrzeń 20 lat to jest na prawdę ogromna przestrzeń – dodał poseł Prawa i Sprawiedliwości. Na potwierdzenie swoich słów Girzyński przypomniał „publikację z 1986 r., gdzie prof. Pastusiak twierdził, że to, czego możemy być pewni w roku 2000, to fakt, że nadal będą dwa bloki, a Polska będzie w tym komunistycznym”. Poseł PiS nie zgodził się także z porównaniami Ukrainy do Turcji. – Analogie z Turcją są troszeczkę chybione – mówił. Optymistycznie porównał ją jednak do Bułgarii i Rumunii, które są częścią Wspólnoty od 1 stycznia 2007 r. – 20 lat temu nikomu nie przyszłoby do głowy, że Rumunia i Bułgaria będą członkami Unii Europejskiej – przekonywał.",,
"GUS: Cudzoziemcy kupili w Polsce towary i usługi za 41,5 mld zł","Cudzoziemcy kupili w Polsce w ubiegłym roku towary i usługi o szacunkowej wartości 41,5 mld zł – poinformował w poniedziałek Główny Urząd Statystyczny. To wartość o 6,2 proc. wyższa niż rok wcześniej.","Z kolei wydatki poniesione za granicą przez mieszkańców Polski w tym okresie wzrosły o 6,1 proc. do 20,1 mld zł. Jak informuje GUS w samym IV kwartale 2017 r. wydatki cudzoziemców w Polsce ukształtowały się na poziomie ok. 9,5 mld zł, natomiast Polaków – ok. 4,4 mld zł i w odniesieniu do analogicznego okresu 2016 r. były wyższe odpowiednio o 4,2 proc. i o 7,6 proc. W strukturze wydatków poniesionych w Polsce przez cudzoziemców, którzy w IV kwartale 2017 r. przekraczali lądową granicę, największy udział miały wydatki przekraczających granicę z Niemcami (40,5 proc.), następnie z Ukrainą (26,3 proc.), Czechami (11,5 proc.), Słowacją (7,6 proc.), Białorusią (7,7 proc.), Litwą (4,5 proc.) i Rosją (1,7 proc.).",,
"„Zróbmy okrągły stół, bo za chwilę wszyscy się pozarzynacie”. „Niech PiS zawiesi konstytucję i  wyprowadzi wojsko na ulicę”","– Nie pójdę na żadną demonstrację po to, by pluć na KOD lub na PiS czy na kogokolwiek, bo uważam, że trzeba się dogadać – mówił w „Minęła dwudziesta” szef SLD Włodzimierz Czarzasty, komentując spór wokół Trybunału Konstytucyjnego. – Jeśli rząd nie uzna wyroku Trybunału, to mamy dwa porządki prawne i to musi doprowadzić do wojny domowej. Jeżeli PiS chce coś takiego robić, to niech ogłosi, że zawiesza konstytucję, wyprowadzi wojsko na ulicę i wprowadza IV RP z nową konstytucją. A jeśli PiS tego nie zrobi, to ja proszę, by wojsko wyszło na ulicę samo – powiedział na antenie TVP Info Janusz Korwin-Mikke przewodniczący  partii KORWiN.","Włodzimierz Czarzasty uważa, że mamy do czynienia z próbą ośmieszenia TK. – PiS to bardzo dobrze robi – powiedział. Korwin-Mikke choć zawsze walczył z Trybunałem, teraz przyznał, że w tej sytuacji ma rację. – Jest to obrzydliwe, ale ma rację – mówił.   Obaj goście byli zgodni, że stanowisko Trybunału to orzeczenie. Pytani, jak wyjść z pata, w którym się znaleźliśmy w sprawie TK, Czarzasty zaproponował okrągły stół. Jego zdaniem mamy w Polsce rzadkie doświadczenie rozwiązywania konfliktów. –  Nie umiecie się dogadać w Sejmie, usiądźmy i zróbmy w tej sprawie okrągły stół, bo za chwilę wszyscy się pozarzynacie – przekonywał. – Nie pójdę na żadną demonstrację po to, by pluć na KOD lub na PiS czy na kogokolwiek, bo uważam, że trzeba się dogadać – dodał. Stwierdził, że ma prawo to mówić, bo jest przedstawicielem partii, która przy Okrągłym Stole siedziała. – Reprezentuję partię zgody narodowej, a nie krzyczenie, gdzie jest naród – mówił szef Sojuszu. „Proszę, by wojsko wyszło na ulicę samo”– A myśmy nie siedzieli i mamy w nosie Okrągły Stół – ripostował lider partii KORWiN. Jego zdaniem zachęcanie do okrągłego stołu to „miłe gadanie”. – Ja mówię po męsku i zdecydowanie. Wykonujemy prawo czy wolę narodu? – pytał. Bo, jak wyjaśnił, „jeśli wykonujemy prawo to jest państwo prawa, a jeżeli wolę narodu, to mamy demokrację”.   Zdaniem Korwin-Mikkego nie ma kompromisu. – Są dwa porządki prawne. Jeśli rząd nie uzna wyroku Trybunału, to mamy dwa państwa i to musi doprowadzić do wojny domowej. Jeżeli PiS chce coś takiego robić, to niech ogłosi, że zawiesza konstytucję, wyprowadzi wojsko na ulicę i wprowadza IV RP z nową konstytucją, a nie robi komedie. A jeśli PiS tego nie zrobi, to ja proszę, by wojsko wyszło na ulicę samo, zrobiło porządek i wsadziło do kryminału wszystkich demokratów, PiS, itd., bo to doprowadzi do wojny domowej – mówił. „PiS zadarł ze wszystkimi”Czarzasty przekonywał, że awantura wokół Trybunału ma konsekwencje. – Jeżeli Komisja Europejska wszczyna postępowanie ws. ochrony praworządności w Polsce, to ja się boję, że KE postanowi dyskutować, czy pieniądze w perspektywie 2020 roku trafią do Polski czy nie – powiedział. Dodał, że jeśli chcemy, by wojska amerykańskie funkcjonowały w Polsce, to administracja Stanów Zjednoczonych jest coraz bardziej sceptyczna w stosunku do administracji polskiej. – Nie widzę w tym perspektywicznego myślenia – ocenił. Korwin powiedział, że jego nie interesuje, co myślą ludzie. – Bo 2 i 2 to 4 i co myślą ludzie mnie g... interesuje – mówił. Jego zdaniem PiS zadarł ze wszystkimi: z Niemcami, Rosją. –  A teraz zadziera z USA, bo dla Amerykanów Sąd Najwyższy to świętość – powiedział. Jego zdaniem problem leży w konstytucji. – Była pisana tak, by wszystkich zadowolić i niczego nie rozstrzygnęła – przekonywał. ",,
Niemieckie Klingenthal zdobyte. Nasi skoczkowie pokazali klasę,"Piotr Żyła, Jakub Wolny, Kamil Stoch i Dawid Kubacki wygrali w sobotę drużynowy konkurs Pucharu Świata w skokach narciarskich w niemieckim Klingenthal. Drugie miejsce zajęli Austriacy ze stratą 25 pkt, a trzecie Japończycy – 57,7 pkt. Premier Mateusz Morawiecki pogratulował polskim skoczkom narciarskim zwycięstwa w konkursie. „Jestem przekonany, że od dziś zacznie się marsz w górę w klasyfikacji Pucharu Świata” – napisał na Twitterze szef rządu.","Polacy po raz siódmy w historii wygrali konkurs drużynowy. Pierwszy raz triumfowali trzy lata temu również w Klingenthal. Wówczas także w składzie znaleźli się Żyła, Stoch i Kubacki, a zamiast Wolnego był Maciej Kot.",,
Politycy zjeżdżają do Niemiec. Pierwsze spotkania przed szczytem G20,Do Hamburga dzisiaj przyjadą pierwsze delegacje na rozpoczynający się w piątek szczyt G20. W godzinach popołudniowych spodziewany jest przyjazd amerykańskiego prezydenta Donalda Trumpa oraz prezydenta Turcji Recepa Erdogana. Wieczorem ma dojść do spotkania Donalda Trumpa z Angelą Merkel. Następnego dnia amerykański prezydent po raz pierwszy będzie rozmawiał z Władimirem Putinem.,"Do Hamburga dzisiaj przyjadą pierwsze delegacje na rozpoczynający się w piątek szczyt G20. W godzinach popołudniowych spodziewany jest przyjazd amerykańskiego prezydenta Donalda Trumpa oraz prezydenta Turcji Recepa Erdogana. Wieczorem ma dojść do spotkania Donalda Trumpa z Angelą Merkel. Następnego dnia amerykański prezydent po raz pierwszy będzie rozmawiał z Władimirem Putinem.  Spotkanie w hotelu Atlantic Jak poinformował rzecznik prasowy rządu Steffen Seibert, do spotkania Angeli Merkel z Donaldem Trumpem dojdzie dzisiaj o godzinie 18 w hotelu Atlantic. Jak twierdzą niemieckie media, będzie to ostatnia próba ratowania szczytu. USA wycofały się z paktu klimatycznego i nie chcę umów z Unią Europejską o wolnym handlu. Prawdopodobniej także dzisiaj dojdzie do spotkania Angeli Merkel z tureckim prezydentem Recepem Erdoganem. Na razie nie podano ani godziny ani tematu rozmowy. Napięcia na linii Berlin-Ankara są coraz większe, rząd federalny odmówił Erdoganowi publicznego występu przed mieszkającymi w Niemczech Turkami.  Twierdza Hamburg Od dzisiaj Hamburg stał się silnie strzeżoną twierdzą. Bezpieczeństwa pilnuje ponad 20 tys. policjantów. Pomimo tak dużej prezencji policji dochodzi do zamieszek ulicznych prowokowanych przez anarchistów. Do Hamburga już przyjechały dziesiątki tysięcy antyglobalistów, anarchistów, którzy zamierzają demonstrować przeciwko organizacji szczytu G20. Wśród nich znajdują się lewaccy ekstremiści gotowi do aktów przemocy.",,
Poranny przegląd prasy w TVP Info,"Wspomnienia po zmarłym premierze Janie Olszewskim; wygrana koalicji prorosyjskiej w sprawie Nord Stream 2; totalna opozycja kontra katolicy; 100 mln złotych na klaster obliczeniowy; Stan Borys się nie poddaje i staje na nogi – to tylko niektóre z informacji, które w poniedziałek z samego rana red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
Prawda o FIFA. Sepp Blatter podejmowany na mundialu jak król [WIDEO],"Sepp Blatter otrzymał zaproszenie od Władimira Putina i zignorował zakaz FIFA. W związku z oskarżeniem o korupcję, gdy pracował w federacji, ta zabroniła mu przez sześć lat prowadzenia działalności związanej z piłką nożną. Udział w mundialu, nawet w roli gościa, prawdopodobnie jest złamaniem tego zakazu.",,,
"Goprowcy odnaleźli turystów, którzy zgubili się na Babiej Górze","Dwóch turystów – ojca oraz 10-letniego syna, którzy zgubili się w niedzielę na Babiej Górze w Beskidach, odnaleźli goprowcy i bezpiecznie sprowadzili do schroniska na Markowych Szczawinach – poinformował ratownik dyżurny grupy beskidzkiej Łukasz Skwara.","Na Babiej Górze panują zimowe warunki. Leży ok. 50 cm śniegu, a widoczność w niedzielę była ograniczona do 100-200 m. – W tych warunkach turyści schodząc przed południem z kopuły Babiej Góry zgubili szlak. Ojciec zatelefonował do TOPR. Mówił, że schodzili już około kwadransa, ale nie mogą znaleźć szlaku. TOPR przekazało zgłoszenie do nas – podał Skwara. Beskidzcy goprowcy skontaktowali się telefonicznie z mężczyzną i polecili mu, aby zainstalował na smartfonie aplikację „Ratunek”. – Po jej uaktywnieniu otrzymaliśmy dokładne koordynaty miejsca, w którym się znaleźli. W międzyczasie dwóch ratowników ze schroniska na Markowych Szczawinach wyruszyło w stronę szczytu Babiej Góry. Dzięki współrzędnym szybko odnaleźli zaginionych. Turyści oczekiwali na nich w drewnianym szałasie. Byli odpowiednio ubrani na wędrówkę. Nie zmarzli – powiedział Łukasz Skwara. Trzech kolejnych ratowników wyjechało środkiem transportu, by zwieźć ojca z synem z góry, ale nie było to konieczne. – O własnych siłach zeszli z ratownikami do schroniska. Akcja jest już zakończona – powiedział goprowiec ze Szczyrku.",,
Ocieplenie na linii Berlin–Moskwa? Merkel spotka się z Putinem,"Decyzja kanclerz Angeli Merkel, by 2 maja spotkać się w Moskwie z Władimirem Putinem, oznacza zwrot w jej polityce wobec Rosji – pisze „Der Spiegel”. Do niedawna Merkel uważała, że warunkiem wizyty w Moskwie muszą być postępy na Ukrainie i w Syrii.","Redakcja „Spiegla” nazywa decyzję Merkel o wizycie w Moskwie „niezwykłym posunięciem”, świadczącym o tym, jak poważna jest jej zdaniem sytuacja międzynarodowa.Zdaniem autorów analizy podawany przez urząd kanclerski powód podróży: przygotowania do szczytu G20 w Hamburgu jest jedynie pretekstem. – Merkel nie jedzie do Moskwy, by rozmawiać z Putinem o Afryce i cyfryzacji – zaznaczają niemieccy dziennikarze.– W rzeczywistości wizyta jest próbą zapobieżenia dalszemu pogorszeniu sytuacji międzynarodowej –  uważa „Spiegel”. Merkel pośrednikiem pomiędzy USA i RosjąAutorzy zwracają uwagę, że sytuacja wygląda zupełnie inaczej, niż przewidywano w urzędzie kanclerskim. Berlin obawiał się, że prezydent USA Donald Trump porozumie się z Putinem kosztem Europejczyków. – Tymczasem doszło do sytuacji odwrotnej. Waszyngton wykazuje tak wielki dystans wobec Moskwy, że problemem stało się nie zbyt duże zbliżenie, lecz całkowity brak kontaktów – stwierdzają Ralf Neukirch i jego koledzy z redakcji.Z punktu widzenia Merkel ogromną stratą dla jej prestiżu byłoby dogadanie się Trumpa i Putina w sprawie Ukrainy i pogrzebanie tym samym porozumienia z Mińska, będącego w znacznej mierze zasługą niemieckiej kanclerz.Jednak obecnie, z powodu zarzutów o zmanipulowanie przez Rosję wyborów w USA, Trump znalazł się w defensywie i nie może sobie pozwolić na gest pod adresem Putina. – Trump jest obecnie niezdolny do działania wobec Rosji – ocenia źródło w niemieckim rządzie.W tej sytuacji Merkel zdaniem „Spiegla” przypadła rola pośrednika pomiędzy Trumpem a Putinem. Zdaniem autorów analizy w rozmowie Merkel z Trumpem podczas jej wizyty w Waszyngtonie chodziło głównie o Ukrainę. – Urząd kanclerski chce skłonić Amerykanów do powrotu do gry –  czytamy w „Spieglu”. Moskwa gra na przeczekanieWobec wstrzemięźliwości Ameryki Moskwa nie widzi potrzeby żadnych kompromisów, a i Ukraina, bez presji z Waszyngtonu, nie wykazuje koniecznej elastyczności – piszą autorzy. W procesie pokojowym na Ukrainie „grozi zastój, który w rzeczywistości będzie regresem” – ostrzega niemiecki MSZ. Na przeczekanie gra także Moskwa – dodaje „Spiegel”.Zdaniem autorów mamy obecnie do czynienia z „niebezpieczną pustką”. Merkel zamierza, „nie robiąc sobie zbyt dużych nadziei”, zachęcić Putina do podjęcia dialogu z Amerykanami.Niezależnie od wyniku rozmów z Putinem wizyta w Moskwie będzie dla Merkel korzystna z punktu widzenia polityki wewnętrznej – czytamy w „Spieglu”. SPD zamierza w kampanii przed wyborami do Bundestagu atakować kanclerz za nieprzejednaną postawę wobec Rosji. – Nie rzucamy się Putinowi na szyję, ale stawiamy na dialog – powiedział niedawno wiceszef klubu parlamentarnego SPD Rolf Muetzenich.Składając wizytę w Moskwie, Merkel pokaże swoim krytykom w Niemczech, że próbowała poprawić relacje z Kremlem – pisze na zakończenie analizy „Der Spiegel”.",,
Akcje Idea Banku i Getin Noble Banku z dwucyfrowymi spadkami,"Od rana spada kurs akcji Idea Banku oraz Getin Noble Banku. Po godzinie 12 Idea Bank odnotował 16,73-proc. spadek, a akcje Getin Noble Banku zniżkowały o 21,57 proc. Spółki te należą do  biznesu Leszka Czarneckiego.","Na otwarciu środowej GPW kurs otwarcia Idea Bank wyniósł 2,62 zł (na zamknięciu wtorkowej sesji kurs wyniósł 2,81 zł). Około godz. 12.45 w środę kurs wynosił 2,34 zł.              W przypadku Getin Noble Banku kurs otwarcia na środowej sesji wyniósł 0,49 zł (na wtorkowym zamknięciu kurs wyniósł 0,51 zł). Około godz. 12.45 w środę kurs ten wynosił 0,40 zł.              Prezes Getin Noble Banku Artur Klimczak zapewnił, że sytuacja kapitałowa banku poprawia się, cele biznesowe bank realizuje zgodnie z przyjętą do 2021 roku strategią, a wdrożenie planu poprawy rentowności przebiega zgodnie z harmonogramem.              – Mocny spadek akcji banku jest w mojej ocenie związany tylko i wyłącznie z pojawianiem się, w ostatnich dniach, nazwy banku w medialnych doniesieniach. Fundamentalnie w banku nic się nie dzieje, co uzasadniałoby przecenę naszych akcji. Fundamenty banku są lepsze niż kilka miesięcy temu – powiedział Klimczak. We wtorek rzecznik Komisji Nadzoru Finansowego Jacek Barszczewski poinformował, że Idea Bank został nowym podmiotem umieszczonym na liście ostrzeżeń publicznych KNF. Jak tłumaczył, bank został wpisany w związku z prowadzeniem działalności maklerskiej bez zezwolenia w zakresie oferowania instrumentów finansowych.              Idea Bank w komunikacie przesłanym w środę tłumaczył, że wpisanie na listę ostrzeżeń publicznych dotyczy niektórych aktywności banku na rynku kapitałowym, podejrzenie naruszenia leży poza działalnością bankową i dotyczy zdarzeń mających miejsce w przeszłości. Komunikat zwraca uwagę, że zamieszczenie banku na tej liście „jest wynikiem realizacji przez KNF obowiązku wynikającego z art. 6b ust. 1 ustawy o nadzorze nad rynkiem finansowym”.              We wtorek „Gazeta Wyborcza” oraz „Financial Times” napisały, że Leszek Czarnecki zawiadomił prokuraturę o złożeniu mu przez przewodniczącego KNF Marka Chrzanowskiego propozycji korupcyjnej w zamian za przychylność regulatora dla procesu restrukturyzacji Getin Noble Banku. UKNF zaprzeczył tym oskarżeniom. Chrzanowski złożył we wtorek dymisję ze swojego stanowiska, którą premier przyjął.",,
Srebrnousty Godson: polski język jest masakra,"„Mam cztery wspaniałych dzieci. Jeżeli możesz mieć jeden dziecko, też możesz mieć dwójka. A jeżeli możesz mieć dwójka, też możesz mieć trójka. Ja zrobiłem swoje” – tymi słowami John Godson wywalczył w 2011 r. tytuł „Srebrne Usta”. Nagroda Programu 3 Polskiego Radia zostanie przyznana w tym roku już po raz osiemnasty.","– W mojej sytuacji jest ciężko, nie tylko, że muszę wyartykułować w sposób sensowny, ale muszę to wyartykułować dobrze. Polski język jest masakra – powiedział w TVP Info John Godson, który w 2011 r. zdobył nagrodę „Srebrne Usta”. – Podoba mi się często riposta pana Leszka Millera. Pomimo tego, że jest politykiem o prawicowych poglądach, mam takie podejście do ludzi, że przypinam identyfikatory – dodał Godson.„Ten kto wyklucza, będzie sam wykluczony”W tym roku nominowani do nagrody „Srebrne Usta” są m.in. Ryszard Kalisz, za słowa: „ten kto wyklucza, będzie sam wykluczony, a na końcu się nie zorientuje, że wszystkich wykluczył”, Jarosław Kaczyński za wypowiedź o mostach, które „mają swego rodzaju magię” oraz Lech Wałęsa za propozycję wszczepiania czipów politykom.„Mowa jest srebrem, a milczenie złotem”„Srebrne Usta” to plebiscyt Programu 3 Polskiego Radia, w którym słuchacze wybierają niebanalne wypowiedzi polskich polityków. W poprzednich edycjach zdobywcami „Srebrnych Ust” byli między innymi: Renata Beger, Zyta Gilowska, Grzegorz Kołodko, Bronisław Komorowski, Janusz Korwin-Mikke, Aleksander Kwaśniewski, Leszek Miller, Waldemar Pawlak, Jan Maria Rokita, Marek Sawicki, Donald Tusk i Lech Wałęsa.",,
Shutdown w USA. Trump zerwał negocjacje ws. zawieszenia rządu i sfinansowania muru,"Rozmowy ws. uchwalenia prowizorium budżetowego i zakończenia tzw. shutdown wciąż znajdują się w martwym punkcie. Prezydent USA Donald Trump opuścił w środę spotkanie z liderami Demokratów w Izbie Reprezentantów i Senacie, trzasnąwszy drzwiami.", ,,
Merkel: życie w NRD było czasem na swój sposób niemal wygodne,"Kanclerz Niemiec Angela Merkel powiedziała w wywiadzie dla dziennika „Sueddeutshe Zeitung”, że życie w NRD było pod pewnymi względami niemal wygodne, ponieważ nie wymagało podejmowania tylu decyzji, co w Niemczech Zachodnich.","– Życie w NRD bywało w pewien sposób prawie wygodne, ponieważ nie miało się wpływu na niektóre rzeczy. Swobodnego decydowania o wszystkim trzeba się nauczyć – powiedziała Merkel, porównując mentalność Niemców ze Wschodu i Zachodu. Szefowa niemieckiego rządu, która choć urodziła się w Hamburgu, to dorastała w NRD, przyznała, że wizja Zachodu jej rodaków była kształtowana przez seriale kryminalne w zachodniej telewizji i relacje krewnych. W związku z tym obywatele NRD uważali, że w Niemczech Zachodnich panuje wysoka przestępczość, ale też, że łatwo się dorobić. – Po zjednoczeniu często żartowaliśmy, że Zachód jest już nie ten, co kiedyś – wspomina Merkel. Różnice między wschodem i zachodemZwróciła też uwagę, że po zjednoczeniu Niemiec ludzie mieli nadzieję, że różnice między dwiema częściami kraju zostaną bardzo szybko zniwelowane. Nie stało się to jednak, ani po 10, ani po 20, ani po 30 latach. – Dziś widać, że będzie to trwało pół wieku, albo dłużej – prognozuje. W sobotę Niemcy świętują 30. rocznicę upadku muru berlińskiego, czyli koniec zimnej wojny i komunizmu w Europie. Długi na 156 km system umocnień przez 28 lat oddzielał Berlin Zachodni od Wschodniego. 9 listopada 1989 r. otwarto wszystkie przejścia graniczne między podzielonymi częściami miasta. W głównych uroczystościach rocznicowych w sobotę w Berlinie udział weźmie m.in. prezydent Polski Andrzej Duda.",,
"Działacz LGBT o rządach PO: Hańba! Szczerba: Macie rację, to się zmieni [WIDEO]","– Dominik z Bieżunia nie żyje, bo został zaszczuty przez swoich kolegów a nawet jedną z nauczycielek. Nie rządził wtedy PiS, rządziła wtedy Platforma Obywatelska – krzyczał podczas manifestacji LGBT Hubert Sobecki z organizacji „Miłość nie wyklucza”. Obecny na manifestacji poseł Michał Szczerba (PO) zapewniał, że to się zmieni.","– Dominik nie żyje, bo ubierał się jak pedał. Została po nim kartka, na której napisał „jestem zerem”. Rządziła wtedy PO, Rządziliście wy, panie pośle! Wy! Po śmierci Dominika pytaliśmy się ministry Kluzik-Rostkowskiej z rządu PO, co zrobi. Potępiła wszelką przemoc. Potępiła nieskutecznie. Dwa lata później z tego samego powodu zabił się Kacper – wyliczał działacz LGBT podczas sobotniej manifestacji „Warszawa przeciw przemocy. Solidarni z Białymstokiem” przed stołecznym Pałacem Kultury. Sobecki dodał, że gdy w 2018 r. środowiska LGBT złożyły projekt ustawy o związkach partnerskich, Grzegorz Schetyna miał powiedzieć, że to „pusty gest, który wywołuje papierowe emocje”. Pod koniec wiecu Michał Szczerba przepraszał w imieniu PO za niespełnienie oczekiwań LGBT. – Prawa osób LGBT nie były dotychczas dostatecznie zauważane. I za to przepraszamy. To się zmieni – obiecywał. Czternastoletni Dominik, uczeń szkoły w Bieżuniu, powiesił się 7 maja 2015 r. Miał być ofiarą przemocy ze strony rówieśników i nauczycielki chemii. Sąd umorzył postępowanie w sprawie uczniów, zaś nauczycielkę uniewinnił. Od tego ostatniego wyroku prokuratura wniosła apelację.",,
„Bezbolesne” zwiększenie pensum. Propozycje Jarosława Kaczyńskiego dla nauczycieli,Powrót do wcześniejszej emerytury i dobrowolny wybór czasu pracy – takie propozycje mają doprowadzić do „bezbolesnego” zwiększenia pensum – podaje „Dziennik Gazeta Prawna”.,"Jak donosi dziennik, prezes PiS Jarosław Kaczyński zlecił osobom odpowiedzialnym w partii za sprawy edukacji przedstawienie nowej propozycji dla nauczycieli.Kluczowym elementem ma być zwiększenie czasu pracy – nawet do 24 godzin tygodniowo. Jednocześnie, na rok lub dwa, proponuje się przywrócenie w „Karcie nauczyciela” przepisu, który pozwoliłby nauczycielom odejść na wcześniejszą emeryturę po 30 latach pracy, w tym 20 latach w oświacie (z tzw. kredą), niezależnie od wieku. Ten przywilej został nauczycielom odebrany w 2008 r.„Propozycja rządu ma zakładać, że nauczycieli wciąż będzie obowiązywać tzw. baza, czyli etat – 18 godzin zajęć tygodniowo. Dyrektor placówki oświatowej będzie mógł jednak zapytać nauczyciela, czy chce pracować na etacie za niższe wynagrodzenie, czy decyduje się na wyższe pensum za wyższą pensję. Nauczyciele na zasadzie dobrowolności będą więc decydować, jak długo i za ile chcą pracować” – czytamy w artykule.Według „Dziennika Gazety Prawnej” „PiS liczy, że możliwość większych zarobków skusi zwłaszcza młodych, dopiero wchodzących do zawodu pedagogów”. Z informacji gazety wynika, że „rozwiązania takie miałyby wejść w życie w ciągu najbliższego roku lub dwóch lat”.",,
Holendrzy nie wskazali winnych zestrzelenia boeinga. Ale wytypowali podejrzanych,Zidentyfikowano osoby „stanowiące przedmiot zainteresowania” w sprawie zestrzelenia malezyjskiego boeinga nad wschodnią Ukrainą – poinformowali holenderscy prokuratorzy. W opublikowanym we wtorek raporcie na ten temat nie wskazano winnych katastrofy.,"Według opracowania holenderskiego urzędu ds. bezpieczeństwa (OVV) tragedię spowodowała rakieta wystrzelona ze zestawu przeciwlotniczego Buk rosyjskiej produkcji. Jednocześnie nie podano, skąd dokładnie odpalono pocisk – Holendrzy określili jedynie obszar o powierzchni 320 km kw., na którym mógł stacjonować zestaw Buk. Według informacji agencji AP, cały ten teren w momencie zestrzelenia boeinga znajdował się pod kontrolą wspieranych przez Rosję separatystów.Ciąg dalszy śledztwaRaport nie stwierdza jednoznacznie, kto jest odpowiedzialny za katastrofę. Śledztwo w tej sprawie wciąż trwa i, jak to określili prokuratorzy, „nie zakończy się w tym roku”. Nie ujawnili danych osób, które są brane pod uwagę przy śledztwie. Jednocześnie poinformowali, że wytypowali osoby, które mogą mieć związek z zestrzeleniem boeinga z 298 osobami na pokładzie. Większość z nich pochodziła z Holandii. Wszyscy zginęli.                                                teraz odtwarzaneRosjanie odrzucają ustalenia Holendrów Opublikowany raport podaje, że rakieta została wystrzelona z rosyjskiego zestawu Buk i wybuchła przy kabinie pilotów Boeinga 777, należącego do Malaysia Airlines. Tymczasem producent zestawów, rosyjska firma Ałmaz-Antej, utrzymuje, że samolot mógł zostać zestrzelony tylko za pomocą odmiany rakiety, która od ponad 20 lat nie jest produkowana i nie znajduje się na wyposażeniu rosyjskich sił zbrojnych. Dowodzić tego mają przeprowadzone przez przedsiębiorstwo zbrojeniowe eksperymenty. „Tak być nie może”Na razie władze Malezji nie skomentowały treści holenderskiego raportu. Tamtejszy minister młodzieży i sportu Khairy Jamaluddin napisał na Twitterze, że oczekuje wskazania sprawców tragedii. „Ktoś zestrzelił nasz samolot, zamordował setki ludzi i może mu się upiec? Tak być nie może” – stwierdził. W momencie ogłaszania raportu w Malezji była godz. 21.00, więc pierwsze oficjalne komentarze ze strony Kuala Lumpur pojawią się prawdopodobnie dopiero w nocy z wtorku na środę polskiego czasu.Zachód i Ukraina uważają, że maszyna została zestrzelona rakietą ziemia-powietrze dostarczoną przez Rosję. Moskwa stanowczo odrzuca te oskarżenia i wskazuje na ukraińskie siły jako na sprawców katastrofy.",,
Sejm zdecydował w sprawie ustawy o apolityczności sędziów [WIDEO],"Sejm przyjął projekt nowelizacji ustawy o ustroju sądów powszechnych, Sądzie Najwyższym i innych ustaw. Za było 233 głosujących, przeciwko 205, wstrzymało się 10. Głosowało 448 posłów.","Za przyjęciem nowelizacji głosowało 233 posłów, 205 było przeciw, 10 osób wstrzymało się od głosu. Wcześniej Sejm nie zgodził się na odrzucenie projektu noweli w całości. Przyjęte zostały także cztery poprawki zgłoszone przez klub PiS. Odrzucono ponad 80 wniosków mniejszości wniesionych przez opozycję.  Po ogłoszeniu wyniku głosowania na sali z ław opozycji rozległy się okrzyki m.in. „hańba” i „konstytucja”.  Uchwalona nowelizacja m.in. Prawa o ustroju sądów i ustawy o Sądzie Najwyższym, a także o sądach administracyjnych, wojskowych i prokuraturze m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”.  Zgodnie z nowelą rzecznik dyscyplinarny będzie mógł podjąć i prowadzić czynności w każdej sprawie dotyczącej sędziego. Z kolei na świadka, który bez usprawiedliwienia nie stawia się na wezwanie rzecznika dyscyplinarnego, będzie można nałożyć karę do 3 tys. zł, co nie wyklucza wszczęcia postępowania dyscyplinarnego. Nowelizacja wprowadza też zmiany w procedurze wyboru I prezesa SN. Kandydata na to stanowisko będzie mógł zgłosić każdy sędzia SN. W przypadku problemów z wyborem kandydatów ze względu na brak kworum w ostatecznym stopniu planowanej procedury do ważności wyboru wymagana będzie obecność 32 sędziów SN.  Przyjęte przepisy nie dopuszczają także do kwestionowania umocowania sądów i trybunałów, konstytucyjnych organów państwowych przez Sąd Najwyższy. Zabrania też dokonywania oceny zgodności z prawem powołania sędziego na urząd i jego uprawnień przez SN lub inny organ władzy.  Nowelizacja ma wejść w życie po siedmiu dniach od jej ogłoszenia z wyjątkiem niektórych przepisów dot. sądów administracyjnych, które nabiorą mocy obowiązującej po trzech miesiącach od ogłoszenia.  Nowelizacja trafi teraz do Senatu.",,
"Porażka CDU w Berlinie. Merkel przyznała, że to efekt jej polityki migracyjnej",Większość Niemców wini kanclerz Angelę Merkel za porażkę CDU w wyborach w Berlinie. We wczorajszych wyborach do lokalnej Izby Deputowanych – regionalnego parlamentu – rządząca partia uzyskała niespełna 18 procent głosów. Szefowa rządu wzięła odpowiedzialność za słaby wynik.,"Szefowa rządu zgodziła się, że jej polityka migracyjna ma związek ze słabym wynikiem wyborczym. Przyznała też, że w sprawie uchodźców, nie wszystko zrobiono tak jak trzeba, zaś masowy napływ imigrantów przerósł możliwości administracyjne kraju. Merkel zapewniła jednak, że rząd intensywnie pracuje nad tym problemem. Według sondażu przeprowadzonego przez kanał NTV 90 proc.  Niemców za tak słaby rezultat obciąża właśnie kanclerz i jej politykę imigracyjną. 7 procent respondentów uważa, że na przegranej zaważyła słabość regionalnego przywództwa CDU. Jej szef w Berlinie Frank Henkel przyznał, że wyborcy utracili do partii zaufanie.  Kolejna porażka Dla Merkel jest to kolejna wizerunkowa porażka. Kanclerz Niemiec osobiście wzięła udział w przedwyborczej kampanii. Szerokim echem odbiła się jej obecność na meetingu w jednej z zachodnich dzielnic Berlina, gdzie poparcie dla CDU jest tradycyjnie wysokie. Wystąpienie kanclerz zostało zagłuszone gwizdami. Z powodu wyborów w Berlinie Merkel odwołała również udział w szczycie ONZ w Nowym Jorku. Porażka najprawdopodobniej oznacza również koniec tak zwanej Wielkiej Koalicji w regionie. SPD, która wygrała wybory z 22 proc.  wynikiem, zapewne zdecyduje się na sojusz z Zielonymi i Lewicą.Na początku września CDU poniosła dotkliwą porażkę w Meklemburgii-Pomorzu Przednim. Przegrała tam nie tylko z odwieczną rywalką – SPD, ale również z antyimigrancką alternatywą dla Niemiec (AfD). „Niebezpieczna tendencja” Minister finansów Bawarii Markus Soeder, z siostrzanej CSU, zwrócił uwagę, że ta „tendencja jest bardzo niebezpieczna dla kraju”. Rodzi bowiem konieczność tworzenia na poziomie regionalnym sojuszy kilku partii. – CDU znalazło się na szlaku w dłuższej perspektywie prowadzącym do utraty poparcia najwierniejszych wyborców – podkreślił. W głosowaniu udział wzięło 67 procent mieszkańców Berlina. Było ostatnimi wyborami regionalnymi w Niemczech w tym roku. W przyszłym - regionalne parlamenty wybiorą mieszkańcy Kraju Saary, Szlezwiku-Holsztyna i Nadrenii Północnej-Westfalii. Jesienią przyszłego roku odbędą się wybory do Bundestagu.",,
Biuro Analiz Sejmowych krytykuje projekt PiS dotyczący dyscyplinowania sędziów,„Proponowane przepisy dotyczące kwestii dyscyplinarnych rodzą poważne ryzyko stwierdzenia naruszenia zasady niezależności sądów i niezawisłości sędziów” – to jedna z konkluzji opinii Biura Analiz Sejmowych do projektu PiS ws. ustroju sądów.,"Opinia została zamieszczona na stronach Sejmu. Jak napisano w konkluzjach „w zakresie, w jakim projektowana ustawa przewiduje odpowiedzialność dyscyplinarną sędziów za przewinienie służbowe w postaci oczywistej i rażącej obrazy przepisów prawa polegającej na odmowie stosowania przepisu ustawy, jeżeli uprzednio jego niezgodności z konstytucją lub umową międzynarodową (...) nie stwierdził Trybunał Konstytucyjny (...) należy uważać za naruszenie zasady pierwszeństwa prawa Unii Europejskiej przed prawem polskim w rozumieniu, jakie nadał jej Trybunał Sprawiedliwości na tle obowiązku lojalnej współpracy”.Według BAS nie ma jednak sprzeczności z prawem unijnym w zakresie, w jakim projekt zakazuje sądom kwestionowania umocowania konstytucyjnych organów państwowych oraz zgodności z prawem powołania sędziego. Obszerny projekt nowelizacji przepisów o ustroju sądów i Sądzie Najwyższym, a także o KRS, sądach administracyjnych, wojskowych i prokuraturze – przygotowany przez posłów PiS – został w zeszłym tygodniu złożony w Sejmie. Licząca ponad 60 stron opinia BAS do tego projektu szczegółowo omawia proponowane zapisy w odniesieniu do prawa europejskiego i wzajemnych relacji między prawem UE, a polskimi przepisami.Rzecznik rządu, Piotr Müller stwierdził, iż myśli, że „głosowanie nad projektem ustawy, który wprowadza odpowiedzialność dyscyplinarną sędziów, odbędzie się na najbliższym posiedzeniu Sejmu”. Sejm zbierze się w czwartek i piątek.",,
Paweł Mucha: Reforma sądownictwa jeszcze nie jest zakończona,– Reforma sądownictwa nie jest zakończona. Natomiast ustawy o Sądzie Najwyższym i Krajowej Radzie Sądownictwa to istotna zmiana jakościowa w funkcjonowaniu wymiaru sprawiedliwości – podkreślił w rozmowie z „Rzeczpospolitą” zastępca szefa Kancelarii Prezydenta RP Paweł Mucha.,"Zapytany, czy prezydent jest zadowolony z reformy sądownictwa w Polsce, minister wskazał, że „reforma nie jest zakończona”. – Natomiast niewątpliwie ustawy: o Sądzie Najwyższym i Krajowej Radzie Sądownictwa pomagają uzdrowić sytuację w SN i Radzie. To istotna jakościowa zmiana w funkcjonowaniu wymiaru sprawiedliwości – ocenił.W przypadku ustawy o Sądzie Najwyższym Mucha pochwalił wprowadzenie tam ławników. – To trafne rozwiązanie także przy skardze nadzwyczajnej. Prezydent jest zainteresowany utrzymaniem tej skargi jako środka prawnego, który pozwoli naprawić niesprawiedliwość, usunąć ewidentne błędy sądów – tłumaczył.Minister powiedział również, że na 26 kwietnia zaplanowano konwencję konstytucyjną, która zajmie się spodziewanym referendum. – Do udziału w niej zaproszono kilkaset osób aktywnych w debacie konstytucyjnej – wyjaśnił.",,
Ostatnie pożegnanie Pawła Adamowicza. Urna zostanie złożona w Bazylice Mariackiej,"W południe rozpoczną się w Gdańsku uroczystości pogrzebowe zamordowanego prezydenta Gdańska Pawła Adamowicza. Po mszy żałobnej urna z prochami samorządowca zostanie złożona w Bazylice Mariackiej obok Sali Rajców, w kaplicy świętego Marcina.","Trumna z ciałem samorządowca w piątek do godziny 17.00 była wystawiona w Europejskim Centrum Solidarności. Potem przeniesiono ją w żałobnym kondukcie do Bazyliki Mariackiej, gdzie po odprawieniu mszy świętej odbyło się czuwanie modlitewne. Mieszkańcy Gdańska mogli żegnać prezydenta do północy. Potem ciało Pawła Adamowicza zostało poddane kremacji. Mszę żałobną odprawi metropolita gdański Sławoj Leszek Głódź. We mszy weźmie też udział prymas Polski abp Wojciech Polak. W momencie rozpoczęcia mszy żałobnej - w południe - w Gdańsku zostaną włączone syreny. Po mszy pogrzebowej urna z prochami Pawła Adamowicza spocznie w Bazylice Mariackiej obok Sali Rajców, w kaplicy świętego Marcina. Trwająca w całym kraju od wczoraj od 17.00 żałoba narodowa zakończy się o godzinie 19.00. Uroczystości z elementami pogrzebu państwowegoPogrzeb Pawła Adamowicza organizowany jest przez miasto Gdańsk oraz jego rodzinę. Będzie miał jednak elementy pogrzebu państwowego. W uroczystości wezmą udział między innymi prezydent Andrzej Duda, premier Mateusz Morawiecki i przewodniczący Rady Europejskiej Donald Tusk. Swoją obecność zapowiedzieli również byli prezydenci Polski: Lech Wałęsa, Aleksander Kwaśniewski i Bronisław Komorowski. W Bazylice Mariackiej mają pojawić się także byli premierzy: Włodzimierz Cimoszewicz, Waldemar Pawlak i Kazimierz Marcinkiewicz, a także Marek Belka i Jerzy Buzek. Swój udział w pogrzebie tragicznie zmarłego prezydenta Pawła Adamowicza zapowiedział także prezydent Niemiec Joachim Gauck oraz burmistrzowie Rotterdamu, Bremy, Lipska i Hamburga. Polskie samorządy będą reprezentowane przez około trzystu prezydentów, burmistrzów, wójtów i radnych z całej Polski. Telebimy na ulicach GdańskaPrzedstawiciele gdańskiego magistratu apelują do gdańszczan, którzy chcą wziąć udział w ostatnim pożegnaniu zamordowanego prezydenta, o korzystanie tego dnia z transportu publicznego. Większość osób, która będzie chciała wejść do Bazyliki Mariackiej może się tam nie dostać ze względu na ograniczoną liczbę miejsc oraz środki bezpieczeństwa. Dlatego w wielu miejscach Gdańska staną telebimy, na których będzie można oglądać uroczystości pogrzebowe. Ekrany pojawią się między innymi na ulicach: Długiej, Długim Targu, Targu Węglowym, w Parku Świętopełka i na Ołowiance. Duży telebim pojawi się również na stadionie Ergo Arena. Z informacji przekazanych przez gdański ratusz wynika, że tu będą przyjeżdżać głównie autokary z kraju z osobami, które postanowiły również wziąć udział w pogrzebie Pawła Adamowicza. Zabójstwo podczas finału WOŚPPaweł Adamowicz w niedzielę, w trakcie finału Wielkiej Orkiestry Świątecznej Pomocy, został zaatakowany nożem przez 27-letniego Stefana W. Podczas finału w Gdańsku wtargnął na scenę i ugodził prezydenta nożem w klatkę piersiową i brzuch. Mimo zabiegów lekarzy z Uniwersyteckiego Centrum Klinicznego w Gdańsku prezydent miasta zmarł następnego dnia po południu. Paweł Adamowicz miał 53 lata. Urząd prezydenta Gdańska pełnił od 20 lat. W samorządzie działał od początku jego powstania, czyli od 1990 roku.",,
Mężczyzna do policjantów: Pokażcie swoje ryje. Sąd go uniewinnił,"Sąd Rejonowy w Chorzowie uniewinnił mężczyznę, który wyzywał interweniujących policjantów od „ryjów”. „Użyte przez oskarżonego słowa nie mogły być uznane za zniewagę [...], bo słowo »ryj« oznacza przedłużenie odcinka szczęki i żuchwy występujące u niektórych zwierząt i występuje również jako pospolite określenie ludzkiej twarzy, takie jak: morda, pysk, facjata, japa, paszcza itp. Słowo »ryj« jest jedynie synonimem nieokreślającym cechy wyglądu” – uznał sędzia Wojciech Kruciński. „Ciekawe, jaka byłaby reakcja sądu, gdyby oskarżony zwrócił się do sędziego: »zamknij ryja«. Bo do policjantów to wolno?” – pyta minister Maciej Wąsik.","Sprawa dotyczy mężczyzny, którego legitymowała policja. Po zakończeniu czynności zaczął on nagrywać funkcjonariuszy telefonem komórkowym. Kiedy ci nie chcieli pokazać mu twarzy, krzyknął do nich: „Pokażcie mi swoje ryje!” Sprawa skończyła się w sądzie. Mężczyznę uniewinniono – sąd uznał, że nie znieważył on policjantów.Na Twitterze Policji pojawiło się uzasadnienie wyroku. „Należy stwierdzić, iż słowo »ryj« to określenie na przedłużenie żuchwy, występujące u niektórych zwierząt jak świnie, dziki, itp., a chodzi tu głównie o zwierzęta ryjące w ziemi, w poszukiwaniu pokarmu. W wielu słownikach to słowo występuje również jako pospolite określenie ludzkiej twarzy (np. w powiedzeniu »zamknij ryj«), będąc synonimem takich słów jak: morda, pysk, facjata, japa, paszcza, itp., bowiem samo słowo »ryj« jest jedynie synonimem nieokreślającym cech wyglądu” – napisał w uzasadnieniu sędzia Wojciech Kruciński z Sądu Rejonowego w Chorzowie.„Trzeba jednak pamiętać, że w tym przypadku chodzi o policjantów, a więc osoby muszące się charakteryzować odpornością psychiczną i twardym charakterem w walce z przestępczością. Interweniujący wiedzieli, z jakim »towarzystwem« mają do czynienia. Oskarżony jest kibicem i ma zawodowe wykształcenie. Trudno się więc było po nim spodziewać wyszukanych manier, czego pokrzywdzeni z pewnością mieli świadomość” – czytamy. Do sprawy odniósł się wiceminister spraw wewnętrznych i administracji Maciej Wąsik. Na Twitterze zapytał on, co by się stało, gdyby podobne słowa padły w kierunku sędziego.",,
Dziewięcioletnie dziecko oskarżone o zabicie pięciu osób. Podpaliło je na kempingu,"Prokuratura postawiła zarzut zabójstwa pierwszego stopnia pięciu osób – trójki dzieci i dwojga dorosłych – dziewięcioletniemu dziecku. Z ustaleń śledczych wynika, że podpaliło domek kempingowy, w którym znajdowały się ofiary. Policja nie ujawnia żadnych szczegółów dotyczących dziecka – ani jego płci ani tego, czy znał ofiary.","Do tragedii doszło w kwietniu w pobliżu Goodfield, ok. 240 km na od Chicago w Stanach Zjednoczonych. Według bazy prowadzonej przez amerykańskie media tak małe dziecko nie było oskarżone w Stanach o masowe zabójstwo – liczone od czterech ofiar wzwyż – przynajmniej od 2006 r. Koroner badający miejsce tragedii stwierdził, że podpalenia dokonano celowo, co skłoniło prokuraturę hrabstwa Woodford do wniesienia zarzutów przeciwko dziewięcioletniemu dziecku.– To była trudna decyzja – przyznał prok. Greg Minger. Nie ujawnia jednak żadnych szczegółów dotyczących podejrzanego – ani jego płci, ani tego, czy znał ofiary. BGłównym wyzwaniem dla śledczych będzie próba udowodnienia, że dziecko działało z pełną świadomością i chciało śmierci osób znajdujących się w domku kempingowym. Te warunki muszą być spełnione w sprawach o zabójstwo pierwszego stopnia. Obrońca dziecka Gus Kostopoulos odrzuca tą argumentację i twierdzi, że „dziewięciolatki nie wiedzą nawet, że święty Mikołaj nie istnieje”. B– Nie wiedzą, że ludzie umierają i nie wracają do życia. (…) Nie wiem, czy dziewięciolatki mogą podejmować decyzję o zabójstwie pięciu osób – powiedział.Ze stawianymi dziecku zarzutami nie zgadza się również Betsy Clark, wiodąca adwokat w sprawach karnych w stanie Illinois. Uważa ona, że 14 lat to minimalny wiek odpowiedzialności karnej w wielu krajach.Ponieważ oskarżone dziecko nie ma nawet 10 lat, nie może być – zgodnie ze stanowym prawem – aresztowane. Na proces czeka więc na wolności. Postępowanie jest utajnione, a nieletni nie będzie sądzony przez publiczną ławę przysięgłych, tylko przez pojedynczego sędziego.Jak podaje guardian.com, oskarżenia o zabójstwo dla dzieci poniżej 10 lat są rzadkie, ale nie bezprecedensowe. W zeszłym miesiącu sędzia z Michigan odrzucił zarzut morderstwa wobec dziewięciolatka oskarżonego o zastrzelenie matki w ich domu.",,
"Milik: mamy 7 punktów, przed turniejem wzięlibyśmy to w ciemno","– W tym turnieju jeszcze brakuje mi skuteczności. Najważniejsze, że dochodzę do sytuacji, w których piłka mnie szuka. Mamy siedem punktów, wychodzimy z drugiego miejsca, przed turniejem wzięlibyśmy to w ciemno – mówił Arkadiusz Milik po meczu z Ukrainą.","Dodał, że polska drużyna przygotowuje się do kolejnego spotkania. – Graliśmy o pełną pulę. Zmarnowaliśmy na początku dwie sytuacje, za dużo mieliśmy sytuacji klarownych. Trzeba wyciągnąć wnioski, ale jesteśmy zadowoleni – mówił. Powiedział, że cieszy się z tego, że gra dla kadry. – Ciężki mecz przed nami, dobry rywal. Znamy swoją wartość. Mamy potencjał, ale wiemy, że musimy zrobić wszystko – przekonywał przed meczem ze Szwajcarią.",,
"„Ponure czasy”, „Twardogłowi z dawnych czasów weszli do rządu”. Niemieckie media o exposé Beaty Szydło","Pierwsze posunięcia nowego rządu Polski wzbudzają niepokój – ocenił dziennikarz niemieckiego dziennika „Frankfurter Allgemeine Zeitung” w komentarzu na temat wygłoszonego w środę przez premier Beatę Szydło exposé. Z kolei dziennikarka telewizji ARD zauważyła, że w przemówieniu Szydło „Unia Europejska praktycznie nie istniała”.","„FAZ” tekst o exposé zatytułowała „Ponure czasy”. Autor uznał pierwsze posunięcia nowego polskiego rządu za „wzbudzające niepokój”. „Przemawia z nich wola neutralizacji instytucji kontrolnych, które w ustrojach demokratycznych są zwykle niezależne: wymiaru sprawiedliwości i mediów” – komentuje niemiecki dziennikarz. Kamuflaż wyborczy„Nowy rząd chce odebrać Prokuraturze Generalnej niezależność; publiczne radio i telewizja mają zostać w ciągu pół roku przebudowane w taki sposób, że znajdą się pod kontrolą rządu” – ocenia komentator.„Wydaje się, że demonstracyjna wstrzemięźliwość, która zapewniła polskiej prawicy dwa wyborcze zwycięstwa, była jedynie kamuflażem” – dodaje. Jak zaznacza w konkluzji, jeżeli w partii (PiS) do głosu nie dojdą „poważni konserwatyści”,  Polska „będzie zmierzała ku ponurym czasom”. Brak entuzjazmu dla UEKorespondentka pierwszego programu niemieckiej telewizji publicznej ARD, Griet von Petersdorff, zwróciła uwagę na fakt, że w przemówieniu Szydło „Unia Europejska praktycznie nie istniała”. Szydło „nie potwierdziła wartości europejskich, wręcz przeciwnie, podkreślała, że to USA są decydującym gwarantem bezpieczeństwa Polski” – mówiła Petersdorff ze studia w Warszawie.Jej zdaniem w elitach nowej władzy „brak jest entuzjazmu dla UE, a do władzy doszli politycy, którzy już 10 lat temu byli eurosceptykami”.                                                teraz odtwarzaneBeata Szydło o problemach polskiego sądownictwa Patriotyzm, bezpieczeństwo i godnośćPetersdorff powiedziała, że obawia się o przyszłość relacji polsko-niemieckich. Jak zaznaczyła, wizyta prezydenta Andrzeja Dudy „przebiegła w dobrej atmosferze”, lecz teraz  „słychać zupełnie inne głosy”. – Twardogłowi z dawnych czasów weszli do rządu – powiedziała korespondentka ARD przypominając, że gdy rządem kierował Jarosław Kaczyński, relacje polsko-niemieckie bardzo się pogorszyły.Z kolei lewicowy „Tageszeitung” ocenił, że Szydło wykazała „Zero solidarności w kwestii uchodźców”.  „Kluczowymi słowami w programie Szydło są patriotyzm, bezpieczeństwo i godność” – pisze warszawska korespondentka „TAZ” Gabriele Lesser.                                                teraz odtwarzanePlany rządu Beaty Szydło na pierwsze sto dni Umiarkowane wystąpienieUkazujący się w Berlinie „Tagesspiegel” zwraca uwagę, że exposé Szydło było „umiarkowane”, a pani premier „nie psioczyła na Niemców”. „Bezskutecznie szukać by w jej ponadgodzinnym wystąpieniu programowym niedyplomatycznych zwrotów; o kwestiach polityki zagranicznej wspomniała tylko na marginesie, o Niemczech nie wspomniała w ogóle, a problem uchodźców jedynie mgliście zarysowała” – czytamy w komentarzu.",,
"„Żona chciała, żebym mógł z Tobą spać dwa razy w roku”. Syn Orwella opublikował jego listy","Brytyjski pisarz George Orwell pisał w liście do koleżanki, że za zgodą jego żony mogą uprawiać seks dwa razy w roku. Rozwiązłość Orwella wyszła na światło dzienne w wyniku upublicznienia listów pisarza. Syn nowelisty opublikował korespondencję ojca blisko 70 lat po jego śmierci.","Orwell poznał Brendę Salkeld kilka lat przed swoim pierwszym sukcesem wydawniczym – wydaną w 1933 r. powieścią „Na dnie w Paryżu i w Londynie”. Jak pokazują listy pisarza, o których donosi „The Times”, koleżanka pisarza miała spory wpływ na jego twórczość. Pisarz w liście stwierdza, że jego pierwsza żona Eileen O'Shaughnessy rozumiała jego pragnienia i „chciała, żebym mógł z Tobą spać, mniej więcej dwa razy w roku, żebym tylko był szczęśliwy”. We wcześniejszym liście pisał: „Nie wiem, czy kiedykolwiek zdałaś sobie sprawę, ile dla mnie znaczysz. Poza tym mówiłaś, że wydaje Ci się, że w końcu będziesz miała jakiegoś kochanka, a jeśli tak, to nie widzę, dlaczego nie miałbym to być ja”. Pisał do niej do 1949 r. – tuż przed swoim drugim ślubem i zaledwie na kilka tygodni przed śmiercią.  Listy wskazują, że pisarz wykorzystywał panią Salkeld jako płytę rezonansową dla swoich pomysłów. Syn Orwella Richard Blair stwierdził, że upublicznił listy celem przekazania ich do Archiwum George’a Orwella, znajdującego się w Kolegium Uniwersyteckim w Londynie. Inny zestaw listów przedstawiony przez syna pisarza pokazuje także nieustający podziw Orwella dla innej byłej kochanki, Eleanor Jacques.  Blair w wypowiedzi dla „The Times” stwierdził, że listy pokazują, iż obie panie „miały na niego znacznie większy wpływ, niż początkowo przypuszczano”.",,
Ukraińcy poznają prawdę o antypolskiej operacji NKWD,W środę w Kijowie prezes IPN dr Jarosław Szarek otworzy wystawę poświęconą operacji antypolskiej NKWD. Odbędą się  również spotkania z ukraińskimi historykami.,"Wystawa nosi tytuł „Rozkaz nr 00485. Antypolska operacja NKWD na sowieckiej Ukrainie 1937-1938”. Ekspozycja, która będzie do obejrzenia w muzeum Fortecy Kijowskiej, przedstawia losy osób represjonowanych. W jej osnowie znalazły się materiały archiwalne przekazane polskiemu IPN-owi przez ukraińskie archiwa państwowe w Odessie, Chmielnickim i Winnicy.Szef IPN wraz z delegacją Instytutu spotkają się też ze stroną ukraińską w sprawie dalszego współdziałania w zakresie prac archiwalnych. Ukraina kilka lat temu otworzyła archiwa z czasów sowieckich. W zbiorach znajduje się wiele cennych materiałów dotyczących Polaków.W ramach operacji antypolskiej NKWD w całym ZSRR aresztowano 143 tysiące osób. Ponad 111 tysięcy skazano na śmierć, a około 30 tysięcy zesłano do łagrów. Tylko na Ukrainie, gdzie znajdowało się największe skupisko ludności polskiej w ZSRS, osądzono 55 928 Polaków, z których 47 327 zamordowano.",,
"80 lat temu Niemcy rozstrzelali Stefana Starzyńskiego, legendarnego prezydenta Warszawy","80 lat temu – między 21 a 23 grudnia 1939 roku – został rozstrzelany przez Niemców prezydent Warszawy Stefan Starzyński, który podczas kampanii wrześniowej dowodził cywilną obroną stolicy. Mógł uciec, miał nawet rozkaz opuszczenia miasta razem z rządem, jednak zdecydował się pozostać w stolicy. – Ja nie mogę opuścić warszawiaków. Byłem z nimi i z nimi zostanę – miał powiedzieć.","Został aresztowany przez gestapo 27 października 1939 roku. Według Instytutu Pamięci Narodowej, który w 2014 roku zakończył śledztwo w sprawie zabójstwa prezydenta Starzyńskiego, dokonano go przez rozstrzelanie w Warszawie lub w okolicach w okresie od 21 do 23 grudnia 1939. IPN poddał weryfikacji kilkanaście hipotez dotyczących śmierci Stefana Starzyńskiego, podważając wiarygodność funkcjonujących w powszechnej świadomości społecznej hipotez o osadzeniu i śmierci prezydenta stolicy w różnych obozach zagłady, jak Dachau, Flossenbürg czy Mauthausen.  We wrześniu 1939 roku, od pierwszego dnia wojny, wspierał mieszkańców Warszawy i mobilizował do walki, między innymi w przemówieniach radiowych, które wygłaszał w przedwojennej siedzibie Polskiego Radia przy ulicy Zielnej 25.   – A więc wojna. Z dniem dzisiejszym wszelkie sprawy i zagadnienia schodzą na plan dalszy. Całe nasze życie publiczne przestawiamy na specjalne tory. Weszliśmy w okres wojny. Cały wysiłek narodu musi iść w jednym kierunku. Wszyscy jesteśmy żołnierzami. Musimy myśleć tylko jednym: Walka aż do zwycięstwa – mówił w pierwszym ze słynnych przemówień.    Starzyński kierował cywilną obroną miasta. Wykazał się nie tylko zmysłem organizacyjnym, lecz także niezwykłą determinacją i poświęceniem. Codziennie odwiedzał budynek Polskiego Radia, podtrzymując ducha oporu ludności swoimi przemówieniami. Wszystkie przemówienia prezydenta Starzyńskiego były improwizowane. Prezydent Starzyński do ostatniej chwili wspierał warszawiaków. Do końca nie brał pod uwagę możliwości poddania stolicy, którą już wcześniej opuścili przedstawiciele najwyższych władz kraju.   Stefan Starzyński do dziś jest dla wielu uosobieniem bohaterstwa Warszawy w czasie kampanii wrześniowej.  W Drugiej Rzeczpospolitej był między innymi wiceministrem skarbu. Prowadził też wykłady w Wyższej Szkole Handlowej. Od połowy lat 30. pełnił funkcję prezesa Związku Miast Polskich oraz przewodniczącego Sektora Miejskiego Obozu Zjednoczenia Narodowego, organizacji politycznej wywodzącej się ze środowisk sanacyjnych.  W 1934 roku został komisarycznym prezydentem stolicy. Priorytetem był dla niego rozwój Warszawy. Za jego kadencji wyremontowano trasy wjazdowe do stolicy, połączono Stare Miasto z Żoliborzem przez przebicie Bonifraterskiej, poprawiono nawierzchnię wielu ulic, rozbudowano sieć wodociągową i kanalizacyjną. Starzyński doprowadził też do zakończenia budowy Muzeum Narodowego. Na jego polecenie Jan Zachwatowicz rozpoczął prace nad odtworzeniem murów starej Warszawy, a znana rzeźbiarka Ludwika Nitschowa zaprojektowała pomnik Syrenki, który stał się symbolem miasta.   W wyborach 1938 roku zdobył mandat senatora RP. Krótko przed wybuchem wojny, latem 1939, mówił jeszcze o planach budowy metra i wystawie światowej w stolicy. Jednocześnie powołał Miejskie Zakłady Aprowizacyjne, które miały zapewnić stolicy zapasy żywności i opału, oraz polecił przygotować plan ewakuacji rządu i zabezpieczenia zbiorów Muzeum Narodowego.   Został aresztowany przez gestapo 27 października 1939 roku.",,
Mosbacher odpowiada Putinowi. Jednoznaczne stanowisko ambasador USA,"Drogi prezydencie Putin – Hitler i Stalin zmówili się, by rozpocząć II wojnę światową. To jest fakt. Polska była ofiarą tego okropnego konfliktu – podkreśliła ambasador USA w Polsce Georgette Mosbacher. To komentarz do ubiegłotygodniowych wypowiedzi prezydenta Federacji Rosyjskiej i zawartych w nich przekłamań historycznych.","W ubiegłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.  Do wypowiedzi Putina odniosła się w poniedziałek na Twitterze we wpisie zamieszczonym w języku polskim i angielskim ambasador Stanów Zjednoczonych w Polsce Georgette Mosbacher.  „Drogi Prezydencie Putin, Hitler i Stalin zmówili się, by rozpocząć II wojnę światową. To jest fakt. Polska była ofiarą tego okropnego konfliktu” – napisała Mosbacher. Wpis w mediach społecznościowych opublikowała w językach polskim i angielskim.",,
"Kolejny fake news Grabca, tym razem o „odbieraniu dzieciom komórek”. Wassermann odpowiada",„Pani Wassermann mówi o odbieraniu dzieciom komórek” –  tak rzecznik Platformy Obywatelskiej Jan Grabiec skomentował wywiad Małgorzaty Wasserman dotyczący języka nienawiści w internecie. Co tak naprawdę powiedziała posłanka Prawa i Sprawiedliwości i na czym polega manipulacja posła PO? O tym Wassermann mówi w rozmowie z portalem tvp.info.,"Kandydująca do Sejmu z krakowskiej listy Prawa i Sprawiedliwości posłanka, była przewodnicząca komisji ds. Amber Gold, w udzielonym Interii wywiadzie mówiła m.in. o wielomiesięcznych próbach uzyskania od Facebooka danych osoby odpowiedzialnej za hejterski profil SokzBuraka. Rozmowa dotyczyła też uwagi rodziców ws. korzystania przez dzieci z telefonów komórkowych i internetu. – Jedno z pytań, które należałoby sobie postawić, brzmi: czy nie powinno być tak, że telefon z dostępem do internetu można posiadać od któregoś roku życia? – stwierdziła Wassermann. Te słowa stały się pretekstem do ostrego ataku polityków PO. – Pani Wassermann i całemu PiS-owi marzy się wariant chiński, że stworzą swój Facebook, swój internet, że będą w państwie wszystko mieli pod kontrolą – mówił w Sejmie Robert Kropiwnicki, a rzecznik PO grzmiał, że posłance marzy się „odbieranie dzieciom komórek”. – Nigdy nie było i nie ma planów ograniczania wolności słowa w internecie. To manipulacja moimi słowami. Zrobiono to bez mojej zgody – odpowiada w rozmowie z portalem tvp.info Wassermann.Posłanka zaatakowana fake newsem SokuzburakaPrzypomnijmy – pod koniec 2016 r. w internecie opublikowano grafikę zawierającą informacje o aborcji, którą posłanka miała rzekomo przeprowadzić w wieku 18 lat. Wiadomość okazała się zmanipulowana, a cytat – nieprawdziwy. BWasserman próbuje od tamtej pory pozwać osobę stojącą za tym wpisem, jednak Facebook utrudnia poznanie tożsamości autora grafiki. Posłanka stwierdziła w rozmowie z Interią, że w pewnych przypadkach „wolność słowa idzie u nas za daleko”. W tym kontekście wymieniła właśnie swój przykład zmagań z autorami SokuzBuraka i Facebookiem. – Nie może być tak, że właściciel portalu odmawia udostępnienia danych. Jeżeli tak, to taki portal, według mnie, powinien być w jakiś sposób koncesjonowany – powiedziała Interii posłanka PiS.Na pytanie, czy PiS podejmie próby zmiany prawa w tym obszarze, Wasserman przyznała, że w tej chwili „nie ma takich planów”, choć jej zdaniem „jeśli mamy skończyć z językiem nienawiści, to pełna wolność słowa, ale bez rozpowszechniania kłamstw”. – Nigdy nie było takiego zamiaru, by ograniczyć w jakikolwiek sposób wolność słowa w Polsce. Ja mówiłam o tym, jak krzywdzące są sytuacje, kiedy ktoś może mnie zniesławić w sieci, a nie można ustalić jego tożsamości – powiedziała.Drugą kwestią, którą poruszono w wywiadzie dla Interii, był problem uzależnienia dzieci od internetu. Posłanka postawiła tam pytanie: czy nie powinno być tak, że telefon z dostępem do internetu można mieć od któregoś roku życia? Czy naprawdę jest konieczne, żeby 10-letnie dziecko miało internet w komórce?”W rozmowie z nami przyznaje, że tego typu schorzeń wśród najmłodszych jest coraz więcej. – Być może trzeba byłoby rozpocząć rozmowy między rodzicami, ekspertami o tym, w jaki sposób chronić dzieci – powiedziała nasza rozmówczyni. Jej zdaniem trzeba z tym walczyć systemowo i rozpocząć dialog na ten temat. – W żadnej mojej wypowiedzi nie było mowy o tym, by ograniczyć wolność słowa – podkreśliła Wassermann. Nie pierwszy fake news rzecznika PO W ubiegłym miesiącu Sąd Apelacyjny wydał prawomocne orzeczenie, w którym nakazał Janowi Grabcowi sprostowanie nieprawdziwych informacji o „cysternach wstydu PO-PSL”. Rzecznik PO na Twitterze napisał, że Prawo i Sprawiedliwość do prowadzenia kampanii wyborczej wykorzystało spółkę Orlen S.A. Z kolei w lipcu tego roku TVN24 cytował na belce wypowiedź rzecznika PO, która padła w programie publicystycznym. „Grabiec o programach socjalnych PiS: te pieniądze Polacy będą musieli zwrócić” – informował konkurencyjny kanał. Kiedy dokładnie to zdanie zacytował portal tvp.info, poseł PO mocno się zirytował. „Manipulacja w goebbelsowskim stylu to jedyne co ma do przekazania Polakom TVPiS” – napisał na Twitterze. Wcześniej, w 2017 r. rzecznik Platformy – także na Twitterze – zasugerował bierność rządu Beaty Szydło w sprawie dewastacji żydowskiego cmentarza. Szybko ustalono jednak, że zdjęcie, które miało dowodzić wandalizmu, pochodzi z 2012 r., a więc z okresu rządów PO. W tym samym roku, gdy w Polsce toczyła się debata na temat polityki migracyjnej UE Jan Grabiec w programie „Woronicza 17” zacytował swojego proboszcza. Duchowny zmuszony był sprostować wypowiedź polityka. Ksiądz poinformował, że jest proboszczem parafii, na terenie której zamieszkuje Grabiec i nigdy nie rozmawiali na temat uchodźców czy migrantów; nigdy publicznie nie wyrażał również opinii na ten temat.",,
Rekonstrukcja rządu: sylwetki nowych ministrów,"Prezydent Andrzej Duda powołał nowych ministrów w rządzie premiera Mateusza Morawieckiego. Wicepremierem został Jacek Sasin, Elżbieta Witek – ministrem spraw wewnętrznych i administracji, Marian Banaś – ministrem finansów, Bożena Borys-Szopa ministrem rodziny, pracy i polityki społecznej, a Dariusz Piontkowski – ministrem edukacji. Szef Kancelarii Prezesa Rady Ministrów Michał Dworczyk i Michał Woś zostali powołani na stanowisko ministra – członka Rady Ministrów.","Wiceprezes Rady MinistrówPrezydent Andrzej Duda powołał Jacka Sasina na stanowisko wicepremiera, szefa Komitetu Stałego Rady Ministrów.Dotychczas Sasin był przewodniczącym Komitetu Stałego Rady Ministrów i sekretarzem stanu w KPRM. Przed objęciem tej funkcji był przewodniczącym sejmowej Komisji Finansów Publicznych.W styczniu 2006 r. objął urząd wicewojewody mazowieckiego, a w lutym 2007 r. został wojewodą mazowieckim. W grudniu 2007 r. został doradcą prezydenta Lecha Kaczyńskiego, a w listopadzie 2009 r. został powołany na sekretarza stanu i zastępcę szefa Kancelarii Prezydenta RP.Sasin miał lecieć wraz z prezydentem 10 kwietnia do Smoleńska, ostatecznie udał się na miejsce samochodem. W pierwszych doniesieniach medialnych jego nazwisko pojawiło się wśród ofiar.W ostatnich wyborach parlamentarnych, w 2015 r. Sasin kandydował trzeciego miejsca listy PiS z okręgu podwarszawskiego; uzyskał przeszło 43 tys. głosów, co zapewniło mu ponownie miejsce w ławach poselskich. Ministerstwo Spraw Wewnętrznych i AdministracjiElżbieta Witek została ministrem spraw wewnętrznych i administracji. Wcześniej była m.in. rzeczniczką rządu i szefem gabinetu politycznego premier Beaty Szydło. Przewodniczyła również sejmowej Komisji Etyki Poselskiej.Elżbieta Witek zastąpiła na stanowisku Joachima Brudzińskiego, który w ostatnich wyborach uzyskał mandat do Parlamentu Europejskiego.Od 2005 r. Elżbieta Witek zasiada w Sejmie jako posłanka PiS (startowała z okręgu legnickiego). Jest zastępczynią przewodniczącego sejmowej Komisji Regulaminowej Spraw Poselskich i Immunitetowych. W przeszłości sprawowała funkcję przewodniczącej Komisji Etyki Poselskiej. W listopadzie 2015 r. została ministrem w rządzie Beaty Szydło. Pełniła funkcje szefa gabinetu politycznego premiera (2015-17) i rzecznika prasowego Rady Ministrów (2015-16).Od 1980 r. działała w Solidarności, a po delegalizacji związku – w podziemiu, za co w stanie wojennym została aresztowana na trzy miesiące i zwolniona z pracy – wynika z informacji na stronie internetowej posłanki.Po 1989 r. znów działała w Solidarności. Skończyła studia podyplomowe z wiedzy o Unii Europejskiej. Przez dwie kadencje pełniła funkcję przewodniczącej i wiceprzewodniczącej oraz obrońcy z wyboru w Komisji Dyscyplinarnej dla nauczycieli przy wojewodzie dolnośląskim. Cztery lata była ławniczką w Sądzie Pracy. Ministerstwo Edukacji NarodowejPoseł PiS Dariusz Piontkowski został nowym ministrem edukacji narodowej. Zastąpił Annę Zalewską, która została wybrana do Parlamentu Europejskiego.Dariusz Piontkowski w Sejmie zasiada od 2011 r. Jest wiceprzewodniczącym sejmowej Komisji Edukacji, Nauki i Młodzieży. Od lutego pełni funkcję pełnomocnika struktur Prawa i Sprawiedliwości w województwie podlaskim. Brał m. in. udział w tzw. okrągłym stole edukacyjnym, który miał być odpowiedzią na strajk nauczycieli. Był radnym i marszałkiem województwa podlaskiego.Karierę polityczną rozpoczął w 1990 r., kiedy przystąpił do Porozumieniu Centrum, pierwszej partii braci Kaczyńskich, następnie został członkiem PiS. W przedterminowych wyborach w 2007 r. zdobył mandat z listy PiS do sejmiku podlaskiego. Ministerstwo Rodziny, Pracy i Polityki SpołecznejNową szefową resortu rodziny, pracy i polityki społecznej została Bożena Borys-Szopa, zastępując na stanowisku Elżbietę Rafalską, która została wybrana do Parlamentu Europejskiego.Nowa minister jest prawniczką, działaczką związkową i urzędniczką państwową, a także posłanką na Sejm VIII kadencji. Przed laty była wpływową działaczką śląskiej Solidarności, potem współpracowała z Lechem Kaczyńskim. Była także m.in. Głównym Inspektorem Pracy i ministrem w Kancelarii Prezydenta Lecha Kaczyńskiego. W latach 1998-2002 sprawowała funkcję przewodniczącej Rady Ochrony Pracy przy Sejmie RP, a od 2002 r. była jej wiceprzewodniczącą. W latach 1998-2006 r. była członkinią Komisji Krajowej NSZZ „Solidarność”. W 1991 r. weszła w skład Zarządu Regionu Śląsko-Dąbrowskiej Solidarności, a w 2002 r. została wiceprzewodniczącą i sekretarzem zarządu regionu. Zrezygnowała z tej funkcji w 2006 r. po powołaniu na stanowisko głównego inspektora pracy.Od 2011 r. była radną sejmiku województwa śląskiego, a od 2014 r. wiceprzewodniczącą sejmiku piątej kadencji. W wyborach parlamentarnych w 2015 r. z listy PiS została wybrana na posłankę w okręgu katowickim, uzyskując ponad 7,9 tys. głosów. W 2018 r. została przewodniczącą sejmowej komisji polityki społecznej i rodziny. Pracowała także w komisji ds. kontroli państwowej. Ministerstwo FinansówMarian Banaś został nowym ministrem finansów. Zastąpił na tym stanowisku Teresę Czerwińską. Do tej pory był sekretarzem stanu w Ministerstwie Finansów i szefem Krajowej Administracji Skarbowej. Pełni też funkcję pełnomocnika rządu do spraw zwalczania nieprawidłowości finansowych na szkodę RP lub Unii Europejskiej. Wcześniej dwukrotnie był podsekretarzem stanu w Ministerstwie Finansów i szefem Służby Celnej.W PRL działał w demokratycznej opozycji. W latach 70. organizował kolportaż niezależnych wydawnictw w Krakowie i na Podhalu. W 1976-81 współzakładał Akcję na rzecz Niepodległości, działał w Studenckim Komitecie Solidarności, Instytucie Katyńskim, Konfederacji Polski Niepodległej, a także w Ruchu Młodej Polski.Za działalność w Solidarności siedział w więzieniu od 1981 do 1983 r. Po wyjściu na wolność współzakładał Komitet Pomocy Więzionym za Przekonania, a w połowie lat 80. był współtwórcą Polskiej Partii Niepodległościowej. W latach 1985-89 pełnił funkcję przewodniczącego PPN na okręg południowy.W rządzie Jana Olszewskiego był doradcą szefa MSW Antoniego Macierewicza. W latach 1992-2005 pracował w Najwyższej Izbie Kontroli, m. in. jako specjalista i doradca prawny. Od 2005 do 2008 r. pełnił funkcję podsekretarzem stanu w resorcie finansów oraz szefa Służby Celnej. W listopadzie 2015 r. ponownie objął oba te stanowiska, a od grudnia 2016 r. jest sekretarzem stanu w Ministerstwie Finansów. Po zlikwidowaniu Służby Celnej w 2017 r. został szefem Krajowej Administracji Skarbowej. Członek Rady MinistrówMichał Dworczyk, dotychczasowy szef Kancelarii Prezesa Rady Ministrów, został członkiem Rady Ministrów. Jego obowiązki nie uległy jednak zmianom. Funkcję szefa KPRM pełnił od 19 grudnia 2017 r., zastępując na stanowisku Beatę Kempę, co było związane z rekonstrukcją na stanowisku premiera – w listopadzie 2017 r. Mateusz Morawiecki zastąpił Beatę Szydło.Michał Dworczyk polityczną karierę zaczynał w 2005 r. jako doradca premiera ds. polityki wschodniej oraz polonijnej. W latach 2008-10 był doradcą prezydenta Lecha Kaczyńskiego ds. Polonii i Polaków za Granicą. W latach 2006-15 był radnym miasta st. Warszawy, a następnie radnym Sejmiku Mazowieckiego.W 2015 r. objął mandat poselski, z okręgu wałbrzyskiego. W sejmie VIII kadencji Dworczyk objął stanowisko szefa komisji łączności z Polakami za Granicą, które pełnił do marca 2017 r. Był również członkiem komisji spraw zagranicznych i komisji obrony narodowej. 1 marca 2017 r. został powołany na stanowisko wiceministra obrony narodowej przez ówczesnego szefa tego resortu w rządzie Beaty Szydło Antoniego Macierewicza. W MON zajmował się m.in. kształtowaniem procesu wychowawczego w Siłach Zbrojnych RP, polityką historyczną MON, a także współpracą z organizacjami pozarządowymi w celu wspierania budowy Wojsk Obrony Terytorialnej.Dworczyk urodził się w 1975 r. w Warszawie. Ukończył Liceum Ogólnokształcące Społeczne nr 17 w Warszawie; jest absolwentem Wydziału Historycznego Uniwersytetu Warszawskiego. Odbył również specjalistyczne studia wschodnie w Studium Europy Wschodniej UW. Po zakończeniu studiów jako ochotnik odbył służbę wojskową. Przez wiele lat był harcerzem i instruktorem Związku Harcerstwa Rzeczypospolitej. Członek Rady MinistrówMichał Woś, nowo mianowany – w miejsce Beaty Kempy – członek Rady Ministrów z wykształcenia jest prawnikiem. Działał jako samorządowiec, w wieku 23 lat został radnym Raciborza; był także wicemarszałkiem województwa śląskiego. Od listopada 2015 r. był doradcą ministra sprawiedliwości Zbigniewa Ziobry, który rok później powierzył mu stanowisko szefa gabinetu politycznego. W czerwcu 2017 r. został podsekretarzem stanu w Ministerstwie Sprawiedliwości, gdzie objął m. in. nadzór nad sprawami rodzinnymi i nieletnich, zakładami poprawczymi i informatyzacją wymiaru sprawiedliwości. Nadzorował prace nad nowelizacją ustawy o Krajowym Rejestrze Sądowym, wprowadzającej w pełni zinformatyzowane postępowanie rejestrowe i Systemem Losowego Przydziału Spraw. Trzy miesiące później, we wrześniu, ówczesna premier Beata Szydło powołała go w skład Komisji Wspólnej Rządu i Samorządu. Tym samym został najmłodszym członkiem rządu.W marcu zeszłego roku premier Mateusz Morawiecki przyjął jego dymisję w związku z ograniczaniem liczby wiceministrów w rządzie. Następnie objął funkcję pełnomocnika ministra sprawiedliwości. W październiku 2018 r. został wybrany na radnego sejmiku śląskiego z Prawa i Sprawiedliwości, jako kandydat Solidarnej Polski. W listopadzie znalazł się w zarządzie województwa śląskiego. Michał Piotr Woś urodził się w 1991 r. w Raciborzu. Ukończył studia prawnicze na Wydziale Prawa i Administracji Uniwersytetu Jagiellońskiego oraz studia menedżerskie w Szkole Głównej Handlowej w Warszawie. W 2014 r. został radnym Rady Miasta Raciborza. Powierzono mu stanowisko wiceprzewodniczącego Komisji Rozwoju Gospodarczego, Budżetu i Finansów. Mandatu radnego zrzekł się po powołaniu na stanowisko podsekretarza stanu.Jest inicjatorem Pracowni Liderów Prawa Instytutu Wymiaru Sprawiedliwości. Był także stypendystą Prezesa Rady Ministrów.",,
Podkarpackie: Znaleziono fragmenty niemieckiej rakiety z czasów II wojny światowej [WIDEO],"W Niwiskach w woj. podkarpackim udało się dokonać sensacyjnego odkrycia. Jak donoszą członkowie Relic Hunter z Przemyśla, odkopali oni wspólnie z działaczami Stowarzyszenia Historycznego Perkun głowicę i inne fragmenty niemieckiej rakiety V2.","Prace wydobywcze zostały przeprowadzone w sobotę. Przy wydobywaniu V2 z ziemi konieczne było użycie koparki. Wśród odnalezionych elementów znajduje się m.in. głowica bojowa.„Tak wygląda Wunderwaffe (niem. „cudowna broń” – red.) wydarte ziemi po 80 latach” – napisali członkowie Relic Hunter w mediach społecznościowych. Jak informuje portal nowiny24.pl, fragmenty V2 trafią do Parku Historycznego „Blizna”.  W czasie II wojny światowej znajdował się tutaj poligon, z którego wystrzelono odnalezioną broń.",,
Marek Jurek apeluje do PO i PiS,"Prawica RP Marka Jurka apeluje do Platformy Obywatelskiej i Prawa i Sprawiedliwości o zawarcie przez te partie jeszcze przed wyborami Paktu dla Rzeczpospolitej. Były marszałek Sejmu napisał do liderów obu ugrupowań: „większość głosów, które otrzymacie, zobowiązuje Was, by dać Polsce rząd bez partii panów Palikota i Napieralskiego.","„Apeluję – zaakceptujcie wynik wyborów i wybierzcie premiera w Waszym gronie, w gronie większości republikańskiej złożonej z posłów Waszych i innych nielewicowych partii” - pisze Jurek.Według  niego „dla premiera Donalda Tuska zawarcie tego paktu to również okazja do zadośćuczynienia za lata promocji politycznej pana Palikota i wykorzystywanie jego skrajnych poglądów nie tylko do ataków na przeciwników politycznych, ale do dewastacji szacunku dla Państwa i debaty publicznej”.Były marszałek Sejmu podkreśla, że większość republikańska ma być sposobem na odsunięcie od wpływu na sprawy państwa ugrupowań radykalnych, „zagrażających moralnemu porządkowi odzyskanej niepodległości, zagrażających społecznemu dziedzictwu Jana Pawła II”.",,
"USA: Coraz bliżej decyzji, że KRLD promuje terroryzm","– Decyzja prezydenta USA Donalda Trumpa o tym, czy wpisać Koreę Płn. na listę państw promujących terroryzm, zapadnie w najbliższym tygodniu i wtedy też zostanie podana do publicznej wiadomości – oświadczyła rzeczniczka Białego Domu, Sarah Sanders.","Korea Północna przez ok. 20 lat figurowała na takiej liście, ale została z niej usunięta w 2008 r., za prezydentury George'a W. Busha, w ramach negocjacji w sprawie programu atomowego władz w Pjongjangu. W 2014 r. – po ataku północnokoreańskich hakerów na Sony Pictures, który doprowadził do odwołania premiery komedii „The Interview”, niektórzy amerykańscy kongresmeni apelowali o ponowne umieszczenie KRLD na czarnej liście. Sprawa ta powracała wielokrotnie na porządek dnia w USA, ale postrzegano ją jako ostateczność. Jednocześnie Stany Zjednoczone nie szczędzą wysiłków, aby powstrzymać kontynuację programów zbrojeniowych KRLD - atomowych i balistycznych - zgodnie z rezolucjami ONZ. Starają się również o sformowanie międzynarodowej koalicji, która wspólnie wywarłaby presję na komunistyczny rząd w Pjongjangu. Chiny obiecały poddać KRLD naciskom gospodarczym. Sudan wspiera USA– Perwersyjna dyktatura Korei Północnej nie może dyktować warunków całemu światu – zapowiedział prezydent Stanów Zjednoczonych Donald Trump, komentując swą niedawną podróż do Azji. Podczas 20-minutowej konferencji prasowej w Białym Domu Trump podkreślił, że prezydent Chin Xi Jinping uznaje północnokoreański reżim za „wielkie zagrożenie” i obiecał „wywarcie maksymalnej presji” na KRLD.Do grona państw, które zawiesiły współpracę z Koreą Płn., dołączył Sudan. W oświadczeniu wydanym przez Departament Stanu zaznaczono, że „władze Sudanu zdecydowały się wesprzeć Biały Dom”. ",,
79 lat od niemieckiej zbrodni w Wawrze. Mieszkańcy przeszli w marszu pamięci,"To pierwsza masowa egzekucja ludności cywilnej dokonana przez Niemców na terenie okupowanej Polski w czasie II wojny światowej. 79 lat temu, w nocy z 26 na 27 grudnia, doszło do masakry w warszawskim Wawrze. Uroczystości upamiętniające tragiczne wydarzenia zainaugurował marsz pamięci, który przeszedł ulicami warszawskiej dzielnicy Wawer.","Spod stacji PKP Wawer do miejsca straceń czyli do cmentarza przy ul. 27 grudnia przeszedł marsz upamiętniający ofiary egzekucji ludności cywilnej, które miały miejsce w nocy z 26 na 27 grudnia 1939 roku. Wtedy z rąk Niemców zginęło 107 osób. Był to odwet za zamordowanie dwóch niemieckich oficerów przez miejscowych kryminalistów. Najpierw Niemcy aresztowali 120 mężczyzn w wieku od 15 do 70 lat.  Część zatrzymanych przebywała w Wawrze jedynie tymczasowo, odwiedzając rodzinę na święta Bożego Narodzenia. Mężczyzn postawiono przed tzw. sądem doraźnym. Nie przesłuchano zatrzymanych oraz nie dokonano spisania ich zeznań, rejestrując jedynie personalia. 114 mężczyzn zostało skazanych na śmierć, pozostałych „ułaskawiono”, zlecając im wykopanie grobów dla pozostałych.  Właściciel restauracji, w której zginęli dwaj Niemcy, został dotkliwie pobity i powieszony u wejścia do lokalu przed zapadnięciem „wyroku” sądu doraźnego.",,
„Bez zastępczego rurociągu do Wisły trafiałyby miliony metrów sześciennych ścieków”,"– Gdyby nie bypass – zastępczy rurociąg przesyłający ścieki do „Czajki” – do połowy listopada do Wisły trafiłoby 20 mln metrów sześciennych ścieków – powiedział prezes Wód Polskich Przemysław Daca. Wskazał, że ozonowanie ścieków przez miasto  „nie było żadnym oczyszczaniem”, a jedynie dezynfekcją.","Po awarii kolektorów przesyłających ścieki do oczyszczalni „Czajka”, do której doszło w końcu sierpnia, premier Mateusz Morawieckiego zlecił budowę zastępczego rurociągu. Bypass umieszczono na moście pontonowym, zbudowanym na rzece przez wojsko. Rurociąg ma funkcjonować do połowy listopada. Jak poinformowały władze miasta, do tego czasu uszkodzony odcinek rurociągu ma zostać wymieniony na stalową rurę.Na piątkowej konferencji prasowej Daca podkreślił, że do momentu uruchomienia rurociągu zastępczego do Wisły wpłynęło 3,5 mln metrów sześciennych ścieków. – Mamy niestety rekord niechlubny, jeśli chodzi o awarię ścieków –  powiedział. Prezes Wód Polskich zaznaczył przy tym, że gdyby nie było bypassa, do Wisły do piątku trafiłoby 8 mln metrów sześciennych ścieków. – A do 15 listopada, czyli do czasu, kiedy pan prezydent (Rafał Trzaskowski) deklaruje usunięcie awarii, to byłoby 20 mln, czyli 208 Stadionów Narodowych zapełnionych po brzegi ściekami – dodał. – Do Wisły dziennie trafiało 13 ton azotu w różnej postaci, jak również 1 tona fosforu. To jest jedna wielka bomba biogenów, która przyniosła bardzo duże szkody środowisku i nadal będzie przynosić, ponieważ zakumulowała się w osadach dziennych – powiedział Daca. Według niego nie ma wątpliwości, że mieliśmy do czynienia z bardzo poważną awarią i katastrofą ekologiczną. Prezes Wód Polski odniósł się także do zastosowanego przez miasto ozonowania ścieków. – Chciałbym powiedzieć, że z informacji, które my posiadamy, a przyglądaliśmy się temu dokładnie, ozonowanie ścieków przez pana prezydenta Trzaskowskiego to nie było żadne oczyszczanie ścieków – podkreślił.",,
Bielsko-Biała: Jarosław Klimaszewski pokonuje Przemysława Drabka,Jarosław Klimaszewski (Platforma Nowoczesna - Koalicja Obywatelska) zwyciężył w II turze wyborów prezydenta Bielska-Białej – podała w protokole bielska Miejska Komisja Wyborcza. Pokonał Przemysława Drabka z Prawa i Sprawiedliwości.,"Jarosław Klimaszewski (KKW Platforma Nowoczesna Koalicja Obywatelska) uzyskał 55,50 proc. głosów, na Przemysława Drabka (KW Prawo i Sprawiedliwość) głosowało 44,50 proc. wyborców.Frekwencja wyniosła 50,84 proc.Jarosław Klimaszewski ma 48 lat. Jest absolwentem psychologii na Uniwersytecie Śląskim oraz ekonomii na Górnośląskiej Wyższej Szkole Handlowej. Ma żonę, córkę i dwóch synów. Jest liderem Platformy Obywatelskiej w Bielsku-Białej. Zawodowo od dekady jest prezesem zarządu Bezalin w Bielsku-Białej. Od 2006 r. zasiada w radzie miejskiej, której przewodniczył w mijającej kadencji.                                                    Jarosław Klimaszewski zwyciężył w II turze wyborów prezydenta Bielska-Białej (fot. TVP Info)",,
Kolejki do niemieckiego lekarza coraz większym problemem,"Niemieckie media ostro skrytykowały nową ustawę, której głównym celem ma być skrócenie kolejek w tamtejszej służbie zdrowia. „Nie czarujmy się, w dyskusji o czas oczekiwania na wizytę lekarską chodzi przede wszystkim o samopoczucie” – pisze „Frankfurter Allgemeine Zeitung”.","Jak donosi „FAZ”, nowa ustawa niemieckiego ministerstwa zdrowia niewiele zmieni, poza „samopoczuciem” wyborców. „Chodzi też zawsze o sentyment dużej grupy społeczeństwa, w której – nawiasem mówiąc – wielu uprawnionych jest do głosowania. Dzięki swojej drogiej reformie Spahn (Jens Spahn – minister zdrowia) interesuje się samopoczuciem 73 mln pacjentów publicznych kas chorych, oczekując z pewnością, że mu zawczasu podziękują” – czytamy.Z kolei komentujący tę samą sprawę „Berliner Morgenpost"" kładzie nacisk na skutki budżetowe wprowadzeni ustawy. „Chodzi dodatkowo o ok. 3 mld euro rocznie. Teraz kasy chorych mają wystarczająco dużo pieniędzy i mogą to finansować ze swoich rezerw, ale przyjdzie dzień, kiedy to wszyscy ubezpieczeni będą musieli zapłacić wyższe składki” – pisze gazeta.„Najważniejszą obietnicą Spahna jest to, że pacjenci publicznych kas chorych nie będę musieli czekać dłużej na wizytę niż pacjenci ubezpieczeni prywatnie. Radość z zatarcia granicy między państwowym a prywatnym ubezpieczeniem zdrowotnym jest jednak przedwczesna. Ustawa ta nie zlikwiduje medycyny dwóch klas. Kto ma pieniądze, zawsze sobie kupi szybszą i na pozór lepszą opiekę lekarską” – stwierdza dziennik.„Leipziger Volkszeitung"" uważa, że „z pewnością znajdą się pacjenci, którzy w przyszłości szybciej dostaną wizytę, bo są dla lekarzy szczególnie lukratywni”. „Inni z kolei będą musieli dłużej czekać. Możliwości przyjmowania pacjentów w gabinetach nie dają się bowiem dowolnie powiększyć. Przewlekle chorzy i inni, którzy muszą chodzić na kontrole lub leczenie częściej niż tylko od czasu do czasu, mogą być na końcu przegranymi. Spahn przedstawił nieczytelną ustawę o rozmiarach XXL z wieloma małymi indywidualnymi regulacjami” – napisano.",,
Meksyk chce pomóc mieszkańcom Teksasu. Biały Dom się waha,"Prezydent USA Donald Trump wciąż jeszcze nie podjął decyzji, czy skorzysta z przedstawionej przez Meksyk oferty przyjścia z pomocą ofiarom huraganu Harvey. Trump jest w niezręcznej sytuacji, bo sekretarz stanu Rex Tillerson już podziękował władzom Meksyku.","Po spotkaniu w środę w Waszyngtonie z meksykańskim ministrem spraw zagranicznych Luisem Videgarayem Caso Tillerson poinformował, że „władze Meksyku zaproponowały różne formy pomocy, które miałaby być realizowana w koordynacji z gubernatorem Teksasu i FEMA (Federalną Agencją Zarządzania Kryzysowego)”.Szef amerykańskiej dyplomacji stwierdził, że „oferta ze strony władz Meksyku dowodzi hojności i przychodzi w bardzo trudnym momencie dla mieszkańców Teksasu, a teraz - kiedy huragan przesuwa się dalej - także dla mieszkańców Luizjany”.Odmienne stanowiskoJednakże Tillerson, który w ostatnich tygodniach - jak zauważyli amerykańscy komentatorzy - kilka razy zajął stanowisko odmienne od prezydenta Trumpa, nie powiedział podczas wspólnej konferencji prasowej z szefem meksykańskiej dyplomacji, czy Stany Zjednoczone zaakceptują „szczodrą ofertę” swego południowego sąsiada. Władze w Mexico City, po ataku huraganu Harvey na wybrzeża stanu Teksas, już w ubiegłą niedzielę zaoferowały przyjście z pomocą milionom mieszkańców Teksasu, który najbardziej ucierpiał po przejściu żywiołu.Dostawy żywności W środę Meksyk zaproponował dostawy żywności, wody pitnej, łodzi ratunkowych i pomoc meksykańskich ekip ratunkowych władających językiem hiszpańskim oraz angielskim. Podobną pomoc - przypominają media - państwo to świadczyło po katastrofie, jaką huragan Katrina zgotował stanowi Luizjana i największemu miastu tego stanu - Nowemu Orleanowi w 2005 r.Meksykańska oferta została wtedy z wdzięcznością przyjęta przez administrację ówczesnego prezydenta Georga W. Busha, który prowadził bardzo przyjazną politykę wobec południowego sąsiada.Obecnie, m.in. z powodu zapowiedzianej przez Trumpa budowy muru na granicy z Meksykiem, stosunki Waszyngtonu z południowym sąsiadem są napięte. Powoduje to, że przyjęcie meksykańskiej oferty jest wyjątkowo niezręczne dla amerykańskiego prezydenta.",,
Ziobro zlecił śledztwo ws. skazania Tomasza K. Według prokuratury jest niewinny,"– Poleciłem wszcząć śledztwo w sprawie skazania Tomasza K., któremu w 2004 r. wymierzono prawomocny wyrok 25 lat więzienia za zabójstwo i zgwałcenie 15-latki –poinformował minister sprawiedliwości i prokurator generalny Zbigniew Ziobro.","– Najpierw zginęła 15-letnia Małgosia. Później do więzienia trafił za to młody mężczyzna, stojący u progu dorosłego życia. Jeśli sąd potwierdzi, że niewinny człowiek spędził w murach więzienia 18 lat, to wobec tych, którzy dopuścili do tak fatalnej pomyłki, musi zostać wszczęte postępowanie. Celem będzie ustalenie, czy ponoszą odpowiedzialność za błąd i czy doszło do fałszowania dowodów. Dlatego poleciłem wszcząć śledztwo w tej sprawie – powiedział minister Zbigniew Ziobro.Postępowanie ma dotyczyć podejrzenia przekroczenia uprawnień przez prowadzących tę sprawę śledczych i tworzenia fałszywych dowodów, które doprowadziły do skazania Tomasza K. na karę 25 lat więzienia. – To podwójna tragedia, dla rodziny Małgosi i Tomasza K. Na mój wniosek prokuratura wystąpiła już do Sądu Najwyższego o wznowienie postępowania w sprawie mężczyzny. Ma doprowadzić do oczyszczenia go z zarzutów – zaznaczył Ziobro.Wniosek o zawieszenie karyW środę do Sądu Najwyższego wpłynął wniosek o wznowienie postępowania ws. Tomasza K. wystosowany przez dolnośląski zamiejscowy wydział Prokuratury Krajowej. – Dokument jest bardzo obszerny. Łącznie z wykazem załączników liczy 100 stron. Prokuratura wystąpiła w nim także o uchylenie wyroków obu instancji z 2003 r. i 2004 r. wobec Tomasza K. i jego uniewinnienie – mówił Krzysztof Michałowski z sekcji prasowej SN.Natomiast w czwartek sąd penitencjarny przy Sądzie Okręgowym we Wrocławiu ma rozpatrzyć inny wniosek Prokuratury Krajowej – o zawieszenie kary dla K. Jeżeli zostanie on pozytywnie rozpatrzony to skazany prawomocnie w 2004 r. mężczyzna będzie na wolności czekał na rozpatrzenie wniosku przez Sąd Najwyższy o wznowienie postępowanie w jego sprawie.  – W oczekiwaniu na rozstrzygnięcie sądu, czy Tomasz K. rzeczywiście jest niewinny, prokuratorzy złożyli wniosek o zawieszenie wobec niego kary – wskazał Ziobro.",,
"„Przeklinałem Boga, przeklinałem matkę..., że mnie urodziła”","W czerwcu 1940 r. do obozu Auschwitz trafił pierwszy transport więźniów. Dwa miesiące później znalazł się w nim więzień nr 3444, młody fotograf z Żywca. Gdy Niemcy zaproponowali mu pracę w jego fachu, mógł się poczuć wybrańcem losu. Przeżył, i to w nieporównywalnie lepszych warunkach niż inni. Po wielu latach przyznał jednak z płaczem: Przeklinałem Boga, przeklinałem matkę..., że mnie urodziła.","Wilhelm Brasse, gdy trafił do Auschwitz, miał 23 lata. Mógł tego uniknąć dzięki swojemu pochodzeniu. Jego ojciec był Austriakiem, dlatego Niemcy zaproponowali mu podpisanie volkslisty. Wilhelm, którego matka była Polką, czuł się jednak Polakiem i nie zamierzał tego zmieniać. Propozycję przyjęcia statusu folksdojcza odrzucał dwukrotnie, nawet w obliczu wywózki do obozu. Ordnung muss sein... Niemiecka fabryka śmierci nie mogła być pozbawiona rzetelnej administracji, porządek musiał być. W tym celu potrzebny był fotograf potrafiący robić zdjęcia konieczne do profesjonalnej archiwizacji danych więźniów, którzy  ostatecznie trafiali do komór gazowych. Dla hitlerowców Wilhelm Brasse jako pół-Polak był tylko więźniem z wytatuowanym numerem. Jako fotograf i do tego pół-Austriak stanowił już pewną wartość. Przed świętami  został wezwany przez SS-mana Oberscharführera Bernharda Waltera. Wilhelm szedł do niego ogarnięty lękiem, bo wiedział, że często podobne wezwania kończą się śmiercią. Tym razem jednak  hitlerowiec w uprzejmy sposób wypytywał więźnia o techniki wywoływania zdjęć. Była to rozmowa kwalifikacyjna na stanowisko obozowego fotografa. Swoiste interview było przeprowadzane w profesjonalnej i uprzejmej atmosferze. Brasse dostał tę pracę. 16-milimetrowy Agfa Movex Warunki bytowania Wilhelma szybko się poprawiły, od tej pory dostawał wyższe racje żywnościowe, nie mieszkał już też w baraku z innymi więźniami. Równie szybko jednak zorientował sie, że ten dług będzie spłacał losowi przez resztę życia. Fotograf w swoim obozowym studio dysponował aparatem 16-milimetrowym Agfa Movex, robił zdjęcia w formacie 6x12,5 cm, w trzech ustawieniach: en face, z profilu i w nakryciu głowy. Pilnowano, by więzień nie mógł przy tym zrobić grymasu twarzy zdradzającego przesadnie jego emocje. Na każdego ze swoich  „modeli” fotograf miał trzy minuty. Wilhelm szybko uświadomił sobie, że są to ich ostatnie zdjęcia w życiu. Stawały przed nim osoby wycieńczone strachem, niepewne każdej chwili. W ciągu tych trzech minut  Brasse musiał zrobić profesjonalne zdjęcia, ale chciał również chociaż przez tych kilka chwil zapewnić więźniom „azyl” na terenie studia. Uspokajał ich, przemycał chleb i papierosy. Czasami jednak nie był w stanie zrobić nawet tego. Każda zbyt jawna oznaka współczucia oznaczałaby dla niego miejsce po drugiej stronie aparatu.  Pewnego dnia przed jego obiektywem musiała usiąść 14-letnia Czesia. Dziewczynka nie panowała nad sobą, na co natychmiast zareagowała towarzysząca jej SS-manka. Skarciła dziecko uderzeniem pejczem w twarz . Dziewczyna do zdjęcia obtarła twarz z krwi i bezradnie patrzyła w obiektyw. Jej wzroku i spojrzeń innych wystraszonych ludzi Wilhelm Brasse nie będzie w stanie zapomnieć aż do śmierci.   Zdjęć portretowych, jak sam mówił w filmie dokumentalnym  „Portrecista” Ireneusza Dobrowolskiego, zrobił około 40-50 tysięcy. Jednak tzw. fotografie policyjne nie były jedynymi, jakie musiał wykonywać. Osobną kategorię stanowiły zdjęcia pseudomedyczne, dokumentujące tzw. eksperymenty  m.in. dr Josefa Mengele.  Słynny lekarz z Bawarii był miły i uprzejmy dla fotografa, podobnie jak i innych współpracowników. Jednak Brasse, znając jego prawdziwą naturę, określił go potem jako  „bestię w ludzkim ciele”. Tematem zdjęć były m.in tatuaże więźniów, zdzierane wraz ze skórą przez oprawców, a także dokumentacja pseudonaukowych eksperymentów ginekologicznych, sporządzana dla Mangele i podobnych  „naukowców”. Ludzkie cechy SS-mana...na zdjęciuFachowość Wilhelma Brasse budziła szacunek obozowych hitlerowców. Z czasem sami zaczęli korzystać z jego umiejętności. Zaczęło się od szefa obozowego gestapo Untersturmführera Maxa Grabnera. Jak wspominał sam Brasse w „Portreciście”, był to pan życia i śmierci. Budził powszechny strach. Jednak rola modela przed obiektywem onieśmielała go. – Zwróciłem się do niego, by się odprężył. Ustawiłem odpowiednio światło. Udało się uzyskać jakieś ludzkie spojrzenie – wspominał fotograf. Niemieccy oficerowie coraz chętniej przychodzili z prośbą o zdjęcia, na których dałoby się zauważyć ich ludzkie cechy. SS-mani wysyłali je potem do swoich bliskich. Hitem była też fotografia żółtych i różowych kwiatków z przyobozowego ogródka. Hitlerowcy wykupili z kantyny ponad tysiąc odbitek z romantycznym obrazkiem. Opatrzone ciepłymi słowami SS-manów pocztówki trafiały do ich rodzin. Wilhelm Brasse doczekał w swoim zaimprowizowanym studio wyzwolenia obozu. Nie wykonał ostatniego rozkazu przełożonych, by spalić wszystkie negatywy. Uciekający w popłochu przed „Iwanem” Niemcy nie zdołali przypilnować fotografa, który po wojnie próbował jeszcze pracować w swoim zawodzie. W końcu jednak sprzedał aparat i został rzemieślnikiem, bo koszmar z Auschwitz nie dał o sobie zapomnieć. Ilekroć robił portret, zamiast swoich uśmiechniętych modeli, widział śmiertelnie wystraszone twarze więźniów. Do końca życia nie potrafił się z tego wyzwolić. W 2005 roku, we wspomnianym dokumencie „Portrecista” mówił z płaczem: – Przeklinałem Boga, przeklinałem matkę..., że mnie urodziła. Obozowy fotograf mógł uniknąć tego losu podpisując volkslistę, mówił jednak: – Przeszedłem straszne rzeczy, ale nigdy nie miałem myśli, by podpisać ten cyrograf i mieć święty spokój. To było jakieś wyjście, ale wyjście niehonorowe. Wilhelm Brasse zmarł w 2012 roku w Żywcu.",,
"Kryzys w Wenezueli. Maduro wzywa do lojalności, Guaido – do strajku generalnego","Prezydent Wenezueli Nicolas Maduro, którego wiele państw świata nie uznaje za prawowitego przywódcę kraju, wezwał armię i naród do lojalności. Lider opozycji Juan Guaido wzywa natomiast do strajku generalnego i protestów, które „położą one kres uzurpacji” władzy dyktatora.","W transmitowanym przez państwową telewizję przemówieniu, wygłoszonym w bazie wojskowej na tle kilkusetosobowej grupy żołnierzy, Maduro odniósł się do działań swojego politycznego adwersarza Guaido.– Lojalność to cecha, którą albo masz albo nie. W tym historycznym momencie, lojalność to wartość wspólna, wyznawana przez naród, przez społeczeństwo. Ile osób zginie, jeśli wybuchnie tu wojna domowa, z powodu głupoty zdrajców, którzy próbowali dokonać zamachu stanu? Ile będzie zniszczeń? A ile lat potrwa wojna, jeśli dokonają na nas inwazji? Bo my nigdy się nie poddamy! – przekonywał.Guaido od trzech dni wyprowadza ludzi na ulice i wzywa do strajku generalnego, by doprowadzić do obalenia lewicowego dyktatora. Sam w styczniu ogłosił się prezydentem Wenezueli, uznając, że Maduro został wybrany w sposób niezgodny z zasadami demokracji.",,
Wyborcza.pl pisze o nazistowskich książkach. Na zdjęciu umieszcza Hitlera i Lecha Kaczyńskiego,"Na stronie wyborcza.pl pojawił się tekst zatytułowany: „Ofiary wojny pozwały wydawcę nazistowskich książek”. Artykuł został zilustrowany zdjęciem zestawionych na półce książek. Jedna z nich przedstawia dyktatora III Rzeszy Adolfa Hitlera, natomiast na drugiej znajduje się były prezydent RP Lech Kaczyński. „Mistrzowie... Goebbels byłby dumny” – komentuje jeden z internautów. Ta sama fotografia została użyta przez portal wyborcza.pl w 2016 roku przy okazji innego materiału.",,,
"Młody Stuhr: Polsko, ropiejący wrzodzie na samym środku europejskiej dupy!","– Trudno ogarnąć rozumem sytuację w Polsce – stwierdził Maciej Stuhr, komentując wynik eurowyborów. Dwie godziny po ogłoszeniu wstępnych danych exit poll, na Facebooku aktor zacytował swoją rolę z przedstawienia, gdzie mówi o „świętej pamięci wolnej Polsce, która nigdy nie była wolna” i jest „ropiejącym wrzodem na samym środku europejskiej dupy!”.","Maciej Stuhr, znany z politycznej antyrządowej aktywności,  poproszony został przez portal wp.pl o komentarz do ogłoszonych wyników wyborów do Parlamentu Europejskiego. – Wydaje mi się, że sytuację, która panuje w Polsce trudno ogarnąć rozumem. To są czyste emocje. Racjonalne argumenty biorą w łeb – uważa aktor, dodając: „Coś jest takiego w PiS, że przyciąga swoich wyborców. Taka jest Polska, czy komuś się to podoba, czy nie”.Dużo ostrzej młody Stuhr swoje stanowisko zaprezentował w internecie. W niedzielę w nocy, dwie godziny po ogłoszeniu wyników exit poll, zamiast komentarza zacytował autorską interpretację wiersza portugalskiego poety Fernando Pessoa, jaką odczytał w trakcie przedstawienia w czeskim Brnie. „Zszedłem właśnie ze sceny w czeskim Brnie, gdzie mówiłem taki oto monolog” – napisał aktor i przywołał „Ultimatum” Álvaro de Campos (heteronim Fernando Pessoa). Poeta w ostrych słowach zwraca się do kilku europejskich narodów, ale również do USA. „I wy Stany Zjednoczone Ameryki! Bękarcie syntezo europejskich szumowin! Czosnku z transatlantyckiego gulaszu, nosowa wymówi modernizmu bez gustu!” – mówi Pessoa w „Ultimatum”.",,
"Premier Wielkiej Brytanii: Polacy nigdy nie poddali się tyranii, nigdy nie zwątpili","Boris Johnson podkreślił, że Polacy, pomimo tragicznego losu, który spotkał ich przed 80. laty, nigdy nie poddali się hitlerowskiej tyranii i nigdy nie zwątpili w ostateczne zwycięstwo.","Z okazji 80. rocznicy II wojny światowej brytyjski premier oddał hołd Polakom w specjalnym filmie, który opublikowała w mediach społecznościowych polska ambasada w Londynie.Boris Johnson wspominał bohaterstwo polskich żołnierzy w czasie bitwy o Anglię, walk w Afryce i pod Monte Cassino. Jak zaznaczył, charakteryzowała ich niezachwiana wiara w to, że Polska nie zginie, a najeźdźców uda się pokonać. – W tamtych strasznych dniach Polacy nigdy nie zwątpili w to, że uda im się odzyskać kontrolę nad własnym losem. Wierzył w to także Winston Churchill, który przepowiadał, że Polska będzie znowu żyła i odzyska należne jej miejsce w zorganizowanej na nowo Europie. Dziś Polska żyje i kwitnie w sercu Europy, tak jak przewidywał Churchill. Wielka Brytania jest dumna, że stoi ramię w ramię z Polską. Nasza przyjaźń, która powstała w czasie walki z tyranią, jest dziś symbolizowana przez nasze zaangażowanie w Sojusz Północnoatlantycki – powiedział Boris Johnson. Na koniec brytyjski premier zapewnił, że tak jak Wielka Brytanią była z Polską w ""dniach triumfu i tragedii"", tak będzie z nią na dobre i na złe w nadchodzących dekadach.",,
Mike Pence: Spędzajcie więcej czasu na modlitwie niż przed internetem,"Spędzajcie więcej czasu na modlitwie niż przed internetem
– poradził chrześcijańskim prawnikom z Alliance Defending Fund
wiceprezydent Stanów Zjednoczonych Mike Pence. Zapis
nieformalnej rozmowy z jego imiennikiem Mikem Farrisem
– przewodniczącym tej organizacji prawniczej, która w wielu
procesach sądowych reprezentuje obrońców życia, ogłosił Biały Dom.","Prawnik zapytał wiceprezydenta o to, jak mu się udaje z takimwdziękiem i charyzmą odpierać nieustanne ataki przeciwnikówpolitycznych oraz poprosił go o radę dla tych, którzy także stająw obliczu wrogiej postawy oponentów w sali sądowej. W odpowiedziPence zachęcił, by pierwszeństwo w tych sytuacjach miała modlitwa.„Po pierwsze, spędzajcie więcej czasu na modlitwie niż przedinternetem” – oświadczył polityk, co uczestnicy spotkaniaw mieście Arlington w stanie Wirginia przyjęli gorącymi brawami.Przypomniał, że chrześcijanie powinni modlić się za tych, którychkochają, ale także za swych wrogów i zauważył, że w polityce niebrakuje okazji, by to robić.„Przebaczenie jest wspaniałym darem. Razem z żoną próbujemydziałać dosłownie, przebaczając tym, którzy mogą świadomiewystępować przeciwko nam, przedstawiając nieprawdziwe fakty o nasi naszej rodzinie” – stwierdził Pence. Zaznaczył, że jest bardzodumny z żony Karen, którą krytykuje się za to, że uczy onaw szkole przestrzegającej chrześcijańskiego nauczania nt.małżeństwa.Zdaniem wiceprezydenta warto skupić się w swej działalnościna rzeczach ważniejszych niż my sami, „rzeczach o wieleważniejszych niż jakakolwiek nagła kontrowersja, którą mogą onewywołać”. W tym kontekście gość ADF podkreślił, że bycie częściąekipy administracji Donalda Trumpa uważa za błogosławieństwo,gdyż dzięki temu może walczyć o realizację w życiu publicznymm.in. takich wartości jak: wolność wyznania czy prawo do życia,obok zadań związanych z odnową gospodarki i zmianą kształtufederalnego systemu sądownictwa w USA.",,
Niemcy: w sondażach antyimigrancka AFD druga za SPD,"W ostatnim sondażu „Bild am Sonntag” antyimigrancka Alternatywa dla Niemiec (AFD) zrównała się z socjalistami z SPD – koalicjantami niemieckich chadeków. Oba ugrupowania mogą liczyć na 17 proc. głosów. Dla odróżnienia CDU-CSU notuje poparcie na poziomie 30 proc. Przy takim rozkładzie sił koalicja utraciłaby większość parlamentarną w Bundestagu. Eksperci oceniają: spadek poparcia dla koalicji, a wzrost dla AFD to skutek tarć wewnątrz rządu.","Sondaż przeprowadzony dla „Bild am Sonntag” rysuje zmianę sympatii politycznych wśród Niemców. Analitycy polityczni są zgodni: wzrost poparcia dla Alternatywy dla Niemiec, przy jednoczesnym spadku poparcia dla koalicji chadeków i socjalistów jest skutkiem sporu o politykę migracyjną, toczonego do niedawna przez kanclerz Angelę Merkel z CDU i Horsta Seehofera z CSU.  Eksperci zauważają jednocześnie, że 17 proc. dla AFD to rekordowe poparcie dla tej partii. Odnosząc się do wyników badania minister spraw wewnętrznych Horst Seehofer uspokaja i zapewnia, że spór między CDU a CSU został zażegnany.  – Patrzymy do przodu. A przednia szyba jest dużo większa od tylnej – mówi Seehofer w wywiadzie dla „Bild am Sonntag”. Natomiast premier Bawarii Markus Soeder w rozmowie z „Wel am Sonntag” stwierdził, że uzyskany niedawno kompromis między CDU a CSU pozwoli na zminimalizowanie strat i stopniowe obniżanie poparcia dla AFD. Przypomnijmy: w wyniku ostatnich rozmów między CDU a CSU koalicjanci ustalili, że imigranci będą zatrzymywani w centrach tranzytowych. Dotyczy to imigrantów, którzy już zostali zarejestrowani w innym z unijnych krajów, żeby odesłać ich do tych krajów.",,
Bundeswehra zatrudni imamów i rabinów,"W przyszłości posługę w Bundeswehrze podejmą imamowie i rabini. Niemieckie Ministerstwo Obrony oświadczyło, że rozpoczyna pracę nad ustawą, która zapewni muzułmańskim i żydowskim żołnierzom wsparcie duchowe podczas służby.","Resort obrony ogłosił, że na początku zatrudni „niską, jednocyfrową liczbę” rabinów wojskowych. W tym celu – informuje telewizja Deutsche Welle – ma zostać wynegocjowany traktat między rządem a Centralną Radą Żydów w Niemczech. Tak działo się w przypadku duszpasterstwa wojskowego innych Kościołów w Bundeswehrze.Minister obrony Ursula von der Leyen oceniła, że inicjatywa jest „ważnym sygnałem”. – Szczególnie w czasach, gdy w wielu miejscach narasta antysemityzm, dochodzi do polaryzacji w kwestiach religijnych oraz szerzy się ciasnota umysłowa – wskazała. Zdaniem minister żołnierze-wyznawcy judaizmu i islamu także powinni otrzymać wsparcie duchowe. – Życzenie to mieli oni od dłuższego czasu i jest ono uzasadnione – przyznała.Przewodniczący Centralnej Rady Żydów Josef Schuster przyjął inicjatywę z zadowoleniem. – Powołanie rabinów wojskowych jest znakiem rosnącego zaufania społeczności żydowskiej do Bundeswehry jako części demokratycznego społeczeństwa – oświadczył. Od środy Rada organizuje w Berlinie konferencję na temat rabinów wojskowych, w której udział weźmie także Ursula von der Leyen.",,
"Ambasador Izraela: Twierdzenie, że Polska to kraj antysemicki, to absolutna nieprawda","W Polsce istnieją przejawy antysemityzmu, ale powiedzieć, że Polska to kraj antysemicki, to absolutna nieprawda – podkreślił na antenie Radia Zet ambasador Izraela w Polsce Alexander Ben Zvi.","Dyplomata wskazał, że krytyka polityki Izraela i izraelskich polityków to nie jest antysemityzm. Jest nim natomiast to twierdzenie, że Żydzi są odpowiedzialni za coś, tylko dlatego, że są Żydami – wyjaśnił Ben Zvi.– Kto mówi, że nie można krytykować polityków izraelskich? Można, ale jako polityków, a nie jako Żydów, tak samo jak można krytykować polityków Francji czy Szwecji w kwestiach międzynarodowych. To normalne. Nienormalne jest, gdy mówimy o Żydach jako narodzie w sposób negatywny – wskazał.Pytany, czy dostrzega antysemityzm w Polsce powiedział, że zachowania antysemickie w Polsce są, tak jak i w innych krajach, czy to Europy czy w Stanach Zjednoczonych. – Ale powiedzieć, że Polska to kraj antysemicki, to absolutna nieprawda – podkreślił ambasador Izraela. Dodał, że jeżeli chodzi o przejawy antysemityzmu, Polska nie wyróżnia się na tle innych państw.",,
Podpisy na wekslach Durczoka. Śledczy czekają na opinię biegłego grafologa,"Trwa śledztwo w sprawie weksli, złożonych przez dziennikarza Kamila Durczoka. Weksle pochodzą z 2009 r. Jeden z tych weksli został wypełniony na sumę ponad 2 mln franków szwajcarskich. Drugi na ponad 300 tys. zł. Zostanie zasięgnięta opinia biegłego z zakresu pisma ręcznego, czy podpisy zostały podrobione – poinformowała katowicka prokuratura.","W 2009 r. dziennikarz Kamil Durczok złożył w jednym z banków dwa „weksle własne – na kwotę ponad 2 mln franków szwajcarskich i ponad 300 tys. zł - jako poręczenie kredytu na zakup nieruchomości. Na papierze widniały podpisy Durczoka i jego żony Marianny.Jak poinformowała na antenie TVP Info prok. Katarzyna Zolna z Prokuratury Regionalnej w Katowicach, śledztwo w tej sprawie jest w fazie wstępnej. – Prowadzone są czynności zmierzające do ustalenia, czy zostało popełnione przestępstwo, a jeżeli tak, to kto je popełnił. Weksle pochodzą z 2009 r. To są dwa podpisy, na każdym z tych weksli jest podpis poręczyciela. Podpisy są kwestionowane przez poręczyciela – mówi prokurator.Poinformowała, że śledczy zwrócą się do biegłego z zakresu pisma ręcznego, który stwierdzi, czy podpisy zostały podrobione. Prokuratura złożyła też wniosek o zwolnienie banku z tajemnicy bankowej. Dopiero wtedy śledczym przekazany zostanie dokument. – Mogło dojść do popełnienia przestępstwa oszustwa na szkodę banku. Ten wątek jest też badany – mówi prok. Zolna.W 2019 r. bank zwrócił się do byłej już żony dziennikarza (która zmieniła nazwisko) z wezwaniem do wykupu weksla z powodu nieuiszczenia należności przez kredytobiorcę. Była żona Durczoka zaprzeczyła wtedy, że złożyła swój podpis na wekslu.Kwestionuje ona autentyczność podpisu, który widnieje na papierze. Oświadczyła ponadto, że podpis został podrobiony, a jej nie było przy sporządzeniu tego weksla ani nigdy go nie widziała.Jej adwokaci w lipcu 2019 r. złożyli do Prokuratury Regionalnej w Katowicach zawiadomienie o popełnieniu przestępstwa podrobienia podpisu na wekslu. W sierpniu prokuratura wszczęła śledztwo w tej sprawie. Zgodnie z kodeksem karnym zbrodnia z artykułu 310 par. 1 kodeksu karnego „podlega karze pozbawienia wolności na czas nie krótszy od lat 5 albo karze 25 lat pozbawienia wolności”.",,
„Gazeta Wyborcza” ujawnia kolejne nagranie z prezesem PiS,Inwestycja przy ul. Srebrnej nie może dojść do skutku z przyczyn politycznych – mówi w nowym nagraniu ujawnionym przez „Gazetę Wyborczą” Jarosław Kaczyński. Wypowiedź dotyczy planowanej budowy wieżowców.,"„Druga przeszkoda to jest kampania o charakterze czysto politycznym pod tytułem: partia buduje wieżowiec, azjatyckie stosunki czy nawet zgoła stwierdzenie, że to ja buduję – a w związku z tym jestem niezwykle zamożnym człowiekiem. Nie możemy sobie na to pozwolić” – mówi cytowany przez gazetę Jarosław Kaczyński na spotkaniu z Geraldem Birgfellnerem i prawnikami z kancelarii Baker McKenzie w siedzibie PiS przy ul. Nowogrodzkiej w Warszawie 2 sierpnia 2018 r. Kaczyński nakłania prawników, aby wymyślili sposób na to, by Srebrna mogła zapłacić Austriakowi za jego pracę przy inwestycji w wieże – podkreśla „Wyborcza”.Gazeta zwraca uwagę, że „ekipie przygotowującej 190-metrowy wieżowiec – biznesowy projekt powiązanej ze środowiskiem PiS spółki Srebrna – wyjątkowo zależało na tym, by rzecz utrzymać w dyskrecji. Dodaje, że tego życzył sobie Jarosław Kaczyński „dyrygujący projektem z Nowogrodzkiej”. „Twierdził, że jeśli inwestycja wyjdzie na jaw przed jesiennymi wyborami samorządowymi 2018 r., PiS straci politycznie” – czytamy.„O budowie bliźniaczych wież na działce spółki Srebrna wiedziało wąskie grono: pracownicy administracyjni centrali, rodzina, władze Srebrnej i znajomi. Na przykład Piotr Walkowiak, który prowadzi pracownię architektoniczną z Anną Bielecką, serdeczną przyjaciółką prezesa PiS. Mechanizm działał. W Warszawie nikt nie miał pojęcia, że wiosną 2017 r. spółka ludzi Kaczyńskiego zarządzająca zapyziałym biurowcem przy Srebrnej decyduje się inwestować w deweloperkę. W lutym 2018 r. nową strategię spółki przegłosowali jej właściciele: mający blisko 100 proc. udziałów Instytut im. Lecha Kaczyńskiego oraz Barbara Skrzypek, sekretarka prezesa PiS, i jej syn” – napisali autorzy publikacji. „Na ulicy Srebrnej nie znają się na realizacjach wielkich projektów. Zapraszają więc do współpracy Geralda Birgfellnera, spowinowaconego z Kaczyńskim austriackiego przedsiębiorcę. Ma się zająć przygotowaniem inwestycji. Od czerwca 2017 r. z pełnomocnictwem Srebrnej szuka partnerów potrzebnych do przeprowadzenia wartej ponad miliard złotych budowy. Decyzje podpisem potwierdzał Jarosław Kaczyński, na co dzień fundator Instytutu” – czytamy.Z ustaleń „GW” wynika, że „16 stycznia 2018 r., dwa tygodnie przed uchwałą właścicieli spółki, prawnik pracujący dla Srebrnej pisze notatkę. „Mieliśmy rozmowę z przedstawicielem banku, w trakcie której skoncentrowaliśmy się na wyjaśnieniu podstawowej zasady minimalnej ekspozycji Srebrnej w finansowaniu tego projektu”. Informację dostaje tylko wąskie grono wtajemniczonych.„Nadal obowiązuje dyskrecja. Głównym graczem nie jest więc Srebrna, ale spółka kupiona specjalnie na tę okazję. Nazywa się Nuneaton. Wchodzi do »rodziny« w kwietniu 2018 r. To ona oficjalnie ma się zająć realizacją przedsięwzięcia. Prezesem jest austriacki biznesmen” – napisała gazeta.„10 maja 2018 r. Birgfellner dowiaduje się od prawników Srebrnej, że na etapie przygotowania inwestycji podpisanie umowy między Srebrną a Nuneatonem »nie jest niezbędne«. Austriak od prawników zajmujących się projektem otrzymuje pismo potwierdzające, że »Srebrna jednak nie będzie zaangażowana«. Poprowadzi go spółka córka, czyli Nuneaton” – czytamy.",,
„Mechanizm totalnej opozycji przeniesie się do Senatu”,"Senatorowie X kadencji odebrali zaświadczenia o wyborze. Zapytaliśmy polityków, jak może pracować izba wyższa parlamentu, w której większość głosów będzie miała opozycja. – Znany z Sejmu mechanizm totalnej opozycji przeniesie się w sposób zdwojony do Senatu. To źle dla procesu legislacyjnego – powiedział portalowi tvp.info poseł Prawa i Sprawiedliwości Kazimierz Smoliński.","Jakimi metodami senatorowie opozycji mogą utrudniać rządowi pracę? – Opóźnienie procesu legislacyjnego i czyli wykorzystywanie maksymalnego terminu na zajęcie stanowiska, czyli 30 dni od daty przekazania ustawy uchwalonej przez Sejm do Senatu. Następnie składanie wielu poprawek. Wyobrażam sobie, że można tych poprawek składać setki czy tysiące. Przy złej woli do każdego zdania można złożyć poprawkę – przewiduje poseł Smoliński. Parlamentarzysta obawia się też, że senatorowie Koalicji Obywatelskiej będą składać projekty ustaw, żeby potem atakować PiS za ich odrzucenie w Sejmie. – Takie populistyczne podejście do propozycji, które Senat może jako projekty ustaw składać dowolne i obiecywać 1000 Plus, 2000 Plus, 5000 Plus – stwierdził Smoliński. Przyszli senatorowie opozycji nie kryją, że chcą częściej niż działo się to dotychczas w izbie wyższej parlamentu, składać projekty ustaw. – Nie ukrywam, że sam mam taką intencję. Jak najwięcej projektów, inicjatyw ustawodawczych Senatu. Często zapomina się, że Senat ma tak jak Sejm inicjatywę ustawodawczą i w tej izbie również mogą powstać dobre projekty – zapowiedział Krzysztof Kwiatkowski, który zdobył mandat jako kandydat niezależny, ale przez lata był związany z PO. – Myślę, że to Senat będzie bardzo solidnie pracował. Zgodnie z regulaminem. Będzie miał ciekawe projekty ustaw, uchwał, nad którymi będziemy chcieli debatować. Na pewno nie będzie żadnej obstrukcji – powiedziała przyszła senator KO Beata Małecka-Libera. Nie zdradziła jednak, jakie projekty ustaw czy uchwał ma na myśli. Nie można wykluczyć, że część z nich będzie wymierzona w reformę wymiaru sprawiedliwości. – Zostaną przywrócone standardy praworządności, które PiS złamał i podeptał. W związku z tym wszystkie fantazje na temat jakiś ustaw, które nie miałyby swojego podłoża w oczekiwaniach wyborców, są tylko i wyłącznie kosmicznymi wymysłami tych, którzy nie mogą zaakceptować, że większość Polaków opowiedziało się za tym, żeby w tej izbie opozycja sprawowała przywództwo – przekonuje senator PO Bogdan Klich. Wielu senatorów podejrzewa, że zainteresowanie mediów pracą izby wyższej parlamentu będzie większe niż kiedykolwiek wcześniej. – Ten Senat na pewno będzie inny niż do tej pory. Chociażby ze względu na to, jakie ukształtowały się po wyborach większości, ten spór będzie ostrzejszy. Mam nadzieję, że będzie odbywał się wedle pewnych zasad i zwyczajów kultury politycznej – powiedział  nam senator PSL Jan Filip Libicki.  Senator Jan Maria Jackowski z PiS nie krył jednak sceptycyzmu wobec takich deklaracji. – Jeżeli opozycja będzie miała prezydium i marszałka, to będzie próbowała uczynić z Senatu poligon doświadczalny do swoich strategii politycznych. Na przykład w kontekście zbliżających się wyborów prezydenckich. Ta walka będzie odbywała się na różnych szczeblach, również w kilkunastu komisjach senackich.  Będzie dotyczyła ustaw, na pewno będą widowiskowe i mocne debaty – powiedział nam polityk.",,
Muzułmanie oburzeni na szefa niemieckiego MSW. Poszło o kaszankę,"Fala krytyki wobec ministra spraw wewnętrznych Horsta Seehofera zalała Niemcy. Niemieccy muzułmanie są oburzeni faktem, że w trakcie zorganizowanej przez ministerstwo konferencji islamskiej w Berlinie podawano wieprzowe kiełbasy, w tym m.in. kaszankę.","Koran zakazuje muzułmanom spożywania wieprzowiny. Podobnym tabu jest spożywanie krwi – stąd nie dziwi reakcja na zaserwowaną na konferencji kaszankę. „Z takim zachowaniem jak słoń w sklepie z porcelaną, Seehofer i jego urząd nigdy nie dotrą do większości muzułmanów w Niemczech” – skarży się reporter WDR, Tuncay Özdamar, którego cytuje portal fr.de. Lewicowo-liberalny dziennik zastanawia się, czy skandal z kaszanką jest być może czymś więcej niż tylko pomyłką kateringową. „Wielu muzułmanów zastanawia się, czy Ministerstwo Spraw Wewnętrznych chciało zrobić znak z kaszanki” – czytamy. „Czy było to mniej lub bardziej ukryte przesłanie, zgodnie z mottem: my, nie-muzułmanie, nie pozwalamy sobie decydować, co trafi na talerz? Może to nawet osobiste przesłanie Horsta Seehofera, który wierzy, że islam nie należy do Niemiec?” – komentują dziennikarze fr.de.  Tegoroczna wpadka z wieprzowiną na konferencji islamskiej nie jest pierwszym tego typu wypadkiem w historii tego spotkania. Jak zauważyła Ferda Ataman z portalu „Spiegel Online”, podobna wpadka miała miejsce na inauguracyjnej konferencji islamskiej w 2006 roku.",,
Kanapki i napoje. Świąteczny poczęstunek od papieża,Papież Franciszek poczęstował 300 bezdomnych i uchodźców kanapkami oraz napojami. Podziękował im w ten sposób za pomoc w roznoszeniu wśród wiernych 35 tys. świątecznych broszur.,"Papież wielokrotnie podkreślał, że biedni są w centrum jego zainteresowania. Jego troska nie pozostaje tylko w sferze słów. W 2014 r. kazał m.in. ustawić przy placu św. Piotra łaźnię dla bezdomnych. Na jego polecenie powstała tam również niewielka przychodnia dla nich.   W ub.r. po mszy kanonizacyjnej św. Matki Teresy z Kalkuty w atrium Auli Pawła VI w Watykanie wydano obiad dla 1500 ubogich. Dostali wtedy pizzę przygotowaną przez Vicenza Staiano z Gragnano pod Neapolem.",,
Norwegowie natrafili na białuchę w uprzęży. Mogła być tresowana przez Rosjan,"U wybrzeży Norwegii natrafiono na wielkiego morskiego ssaka – białuchę arktyczną – który miał na sobie specjalną rosyjską uprząż i prawdopodobnie był wytresowany przez rosyjską marynarkę wojenną – informuje na swym portalu BBC, powołując się na norweskich ekspertów.","Biolog morski prof. Audun Rikardsen powiedział, że uprząż miała uchwyt do kamery GoPro i etykietę wskazującą na pochodzenie z Petersburga. Norwescy rybacy zdjęli tę uprząż z białuchy. Kamery nie znaleziono. Rikardsen ujawnił, że rosyjska koleżanka powiedziała mu, że rosyjscy naukowcy nie użyliby takiej uprzęży. Białucha sprawiała wrażenie oswojonej, przyzwyczajonej do kontaktu z człowiekiem. Wielokrotnie zbliżała się do norweskich statków w pobliżu arktycznej wyspy Ingoya, położonej w odległości ok. 415 km od Murmańska, gdzie ma swą bazę rosyjska Flota Północna. Tamte wody są naturalnym środowiskiem białuch. BBC odnotowuje, że rosyjski pułkownik rezerwy Wiktor Baraniec w wypowiedzi dla jednej ze stacji radiowych w Rosji zdecydowanie zaprzeczył, jakoby mogło chodzić o białuchę wykorzystywaną przez Rosjan w celach szpiegowskich. – Naprawdę myślicie, że gdybyśmy wykorzystywali to zwierzę do szpiegowania, przyczepilibyśmy do niego numer telefonu komórkowego z adnotacją „proszę, zadzwońcie na ten numer?” – spytał kpiąco. Dodał zarazem, że Rosjanie dysponują delfinami szkolonymi do zadań bojowych i wcale tego nie ukrywają. Powiedział, że w Sewastopolu na Krymie Rosjanie mają ośrodek, w którym delfiny są szkolone do wykonywania różnych zadań, m.in. do przytwierdzania ładunków wybuchowych do kadłubów obcych statków, a także do zabijania obcych nurków. BBC odnotowuje, że ośrodek szkolenia delfinów na Krymie był pod kontrolą ukraińską, ale po aneksji półwyspu przez Rosję w 2014 r. został przejęty przez rosyjską marynarkę wojenną. Rikardsen podkreślił, że białuchy są całkiem inteligentne i mogą być „tresowane jak psy”.  (fot. YT/Vida Loca)",,
Premier Morawiecki przyjął od harcerzy Betlejemskie Światło Pokoju,"– Chcemy nieść pomoc ludziom i dlatego bardzo dziękuję za to Betlejemskie Światło Pokoju; jest ono nam potrzebne, niech rozświetla życie wszystkich Polaków; niech życie w całej Polsce będzie coraz lepsze – powiedział we wtorek premier Mateusz Morawiecki, odbierając w kancelarii premiera światło od harcerzy.","Betlejemskie Światło Pokoju to symbol zrozumienia i pojednania między narodami. W tym roku przekazaniu światła towarzyszy hasło „Światło, które daje moc”. Harcerze rozwiozą je po raz 29.Premier zwracając się do harcerzy podkreślił, że poprzez pomoc, którą niosą oni ludziom, pokazują jak można zmieniać świat na lepsze.– My też chcemy przede wszystkim nieść pomoc ludziom i dlatego właśnie bardzo, bardzo dziękuję za to Betlejemskie światło pokoju. Jest ono nam potrzebne, niech ono rozświetla życie wszystkich Polaków; niech życie w całej Polsce będzie coraz lepsze – powiedział szef rządu.Premier na prośbę harcerzy podpisał też się na pamiątkowej bombce choinkowej. Symbol zrozumienia i pojednania między narodami Przedstawiciele Związku Harcerstwa Polskiego odebrali światło z rąk skautów słowackich na Krzeptówkach w Zakopanem w niedzielę rano. Stamtąd rozpoczęło swoją wędrówkę po kraju - w tym roku pod hasłem „Światło, które daje moc"", które nawiązuje do słów Jana Pawła II wypowiedzianych na krakowskich Błoniach w 1979 r.Idea przekazywania Betlejemskiego Światła Pokoju sięga 1986 r. Akcji od 1987 r. patronują austriaccy skauci, którzy przewożą do swojego kraju płomień z groty betlejemskiej - miejsca narodzin Chrystusa. W Wiedniu ma miejsce ekumeniczna uroczystość, podczas której płomień jest przekazywany mieszkańcom miasta i przedstawicielom organizacji skautowych z wielu krajów europejskich.",,
"Sasin: możliwe, że będą korekty w składzie rządu po wyborach","Planem od początku było uzyskanie samodzielnej większości i wszystko wskazuje na to, że ten cel został osiągnięty – powiedział wicepremier Jacek Sasin w poniedziałek, komentując cząstkowe wyniki niedzielnych wyborów parlamentarnych.","– Mocno stąpamy po ziemi, był plan od początku, a celem było uzyskanie samodzielnej większości i jest - jak na to wszystko wskazuje, więc cel został osiągnięty – powiedział Sasin.  Wicepremier pytany o to, wśród których ugrupowań PiS będzie poszukiwał w razie konieczności koalicjanta, wyraził nadzieję, że nie będzie takiej konieczności.Pytany o koalicjanta pierwszego wyboru stwierdził, że nie widzi takiego.  Sasin ocenił, że osiągnięcie przez PiS, wraz z ewentualnymi koalicjantami, większości konstytucyjnej jest całkowicie niemożliwe.– Trzy z czterech partii - KO, Lewica i PSL wyraźnie, werbalnie wykluczyły jakiekolwiek koalicje z PiS – przypomniał wicepremier.",,
Fitch potwierdza dotychczasowy rating Polski z perspektywą stabilną,Agencja Fitch utrzymała w piątek rating Polski na poziomie „A–” z perspektywą stabilną. Decyzję uzasadniono mocnymi podstawami gospodarki i dobrą sytuacją fiskalną.,"Agencja Fitch utrzymała w piątek rating Polski na poziomie „A–” z perspektywą stabilną. Decyzję uzasadniono mocnymi podstawami gospodarki i dobrą sytuacją fiskalną.Utrzymanie ratingu odzwierciedla różnorodność gospodarki oraz jej mocne makroekonomiczne fundamenty. Wsparciem dla tych czynników jest rozsądnie prowadzona polityka gospodarcza oraz silny sektor bankowy – napisał Fitch w komentarzu do decyzji.To pierwszy z wiosennej rundy przeglądów, jakiemu poddana została Polska – 12 kwietnia naszej ocenie kredytowej przyjrzy się agencja S&P, a 19 kwietnia Moodys's.Fitch zwrócił uwagę na dobrą sytuację fiskalną budżetu państwa w 2018 r., niższy niż zaplanowano deficyt oraz na wysokie wpływy z podatków, spowodowane – w ocenie Fitcha – relatywnie wysokim wzrostem oraz skutecznymi działaniami w kierunku poprawy ściągalności. „Przedwyborczy pakiet fiskalny” spowoduje pogorszenie sytuacjiFitch ocenia, że „przedwyborczy pakiet fiskalny” spowoduje pogorszenie sytuacji, przedstawione propozycje zawierają szereg transferów socjalnych jak i obniżek podatków osobistych. Rząd zapowiada utrzymanie deficytu na poziomie 1,7 proc. PKB w 2019 r., ale nie przedstawił jeszcze w pełni sposobów na zrównoważenie pociągnięć podatkowych i wydatkowych – podkreślono.Fitch przypomniał, że uwzględnił już w poprzednich prognozach prawdopodobieństwo pojawienia się jakiejś przedwyborczej stymulacji fiskalnej, co spowodowało zwiększenie prognozy deficytu budżetowego na 2019 r. z 2 do 2,2 proc. PKB. Agencja zaznaczyła, że jeżeli pakiet zostanie w pełni wprowadzony, będzie miał silniejsze skutki w 2020 r., i dlatego podniosła prognozę deficytu budżetowego do 2,8 proc. PKB. Wskazała też, że wprowadzony pakiet ograniczył by elastyczność wydatków. Według Fitcha, dodatkowe negatywne czynniki ryzyka stanowić będą podwyżki wynagrodzeń w sektorze publicznym oraz dalsze utrzymanie zamrożenia cen energii elektrycznej.Agencja oczekuje jednak, że rząd będzie w stanie utrzymać się w ramach obowiązującej reguły wydatkowej oraz unijnych kryteriów konwergencji.Fitch oczekuje jednak odwrócenia trendu spadkowego długu publicznego i ocenia, że wzrośnie on w relacji do PKB na koniec 2019 r. o 1 pkt proc. rok do roku, do 49.1 proc., oraz do poziomu 49.6 proc. w 2020 r.Według agencji, w 2018 r. wzrost gospodarczy Polski osiągnął szczyt cyklu na poziomie 5,1 proc., jednak już pod koniec roku tempo wzrostu zaczęło spadać, m.in. ze względu na spowolnienie w strefie euro. Biorąc pod uwagę podtrzymanie wzrostu poprzez pakiet fiskalny, w 2020 r. Fitch prognozuje wzrost w wysokości 3 proc.20 marca Fitch podwyższył prognozy tempa wzrostu PKB Polski na 2019 r. do 4,0 proc. z 3,8 proc. w grudniu, a na 2020 r. do 3,5 proc. z 3,0 proc., w związku z zapowiedzianą stymulacją fiskalną – wynika z raportu agencji.",,
Rzecznik Kremla: Był list Putina do Poroszenki. Ukraina odrzuciła plan i rozpoczęła działania bojowe,"– Prezydent Rosji Władimir Putin  w nocy z czwartku na piątek wysłał list do prezydenta Ukrainy Petra Poroszenki  z planem wycofania ze strefy konfliktu ciężkiej artylerii, ale Ukraina odrzuciła wszystkie propozycje – powiedział  rzecznik Kremla Dmitrij Pieskow.","Kreml i rosyjskie MSZ oskarżają Kijów o eskalowanie konfliktu w Donbasie. W ocenie rosyjskich dyplomatów, ukraińskie władze ponownie chcą uregulować konflikt w zapalnych regionach używając przemocy. Moskwa zarzuciła również Ukrainie złamanie mińskich porozumień i odrzucenie pokojowych rozwiązań, proponowanych przez Władimira Putina. Rosyjskie MSZ przekonuje, że władze w Kijowie wykorzystały okres zawieszenia broni, aby przegrupować wojska, dozbroić żołnierzy i przygotować się do wojny z separatystami. „Absolutna degradacja sytuacji na południowo-wschodniej Ukrainie”Jednocześnie rzecznik Kremla Dmitrij Pieskow ujawnił, że prezydent Rosji podejmował próby negocjacji między zwaśnionymi stronami, ale Ukraina odrzuciła wszystkie propozycje. Według Pisekowa, Władimir Putin w nocy z czwartku na piątek wysłał list do prezydenta Ukrainy Petra Poroszenki. Dokument miał zawierać plan wycofania ze strefy konfliktu ciężkiej artylerii. MSZ Rosji ze swej strony poinformowało, że strona rosyjskazadeklarowała gotowość „wykorzystania swojego wpływu na pospolite ruszenie, by przekonać je do przyjęcia takiego wariantu w duchu dobrej woli, w imię uniknięcia dalszych ofiar wśród ludności cywilnej”. Mianem „pospolitegoruszenia” media w Rosji określają rebeliantów walczących na wschodzie Ukrainy z siłami rządowymi.– Ukraina odrzuciła ten plan, nie wysunęła żadnej propozycji, ale znowu rozpoczęła działania bojowe  – stwierdził kremlowski rzecznik. W opinii Pieskowa, wszyscy doskonale widzą, że w ostatnich godzinach trwa nieprzerwany ostrzał Doniecka i następuje „absolutna degradacja sytuacji na południowo-wschodniej Ukrainie”. Rosyjskie MSZ podało, że stronie ukraińskiej przekazano godzinowy harmonogram wycofania ciężkiej broni. „Odpowiedź na posłanie Władimira Putina do dzisiaj nie nadeszła, a ukraińskie resorty siłowe przekazane im propozycje odrzuciły i wznowiły ostrzał artyleryjski Doniecka” – oświadczyłoZdaniem ministerstwa „oficjalny Kijów, wykorzystawszy niedawne zawieszenie broni do przegrupowania swoich sił, znów próbuje wejść na drogę dalszej eskalacji konfliktu w celu ‘uregulowania’ go metodami wojskowymi”.MSZ Rosji zauważyło, że próby takie w Kijowie podejmowane są na ogół przed przedsięwzięciami Unii Europejskiej i innymi spotkaniami państw zachodnich, na których omawiana jest sytuacja na Ukrainie. „Obecna ofensywa ‘partii wojny’ wyraźnie związana jest z wyznaczonym na 19 stycznia posiedzeniem Rady Unii Europejskiej do spraw zagranicznych” – oznajmiło.",,
"„Wierzę w sowiecki bajzel, ale nie zamach”","– Wierzę w bardzo celowe działanie Rosjan polegające na uprawdopodobnieniu, że do katastrofy może dojść. W taki sowiecki bardak, taki bajzel, że „słuchajcie wylądują to dobrze, nie wylądują też dobrze, niech się dzieje, co się dzieje” – powiedział w TVP Info Jacek Kurski europoseł Solidarnej Polski, dodając, że „prawica musi wygrać wybory, ale oczywiście odwołując się do takiego stylu jaki prezentuje Macierewicz nigdy nie wygra”.",,,
Poseł Kłopotek ponownie w roli złego proroka: To tylko moment i wszystko wybuchnie,"Poseł PSL Eugeniusz Kłopotek ponownie przewiduje, że może dojść do rozruchów w związku z napiętą sytuacją polityczną w Polsce. – Wszędzie buzuje w sprawie obecnego stanu rzeczy. To tylko moment i wszystko wybuchnie – powiedział.","Eugeniusz Kłopotek  był gościem programu „Kawa na ławę”. – Chyba czujecie to, jak jest w terenie. Wszędzie buzuje w sprawie obecnego stanu rzeczy. To tylko moment i wszystko wybuchnie. Jeszcze raz podkreślam – powiedział polityk. – Obawiam się, że jeśli nie nastąpi przyhamowanie, to spór rozstrzygnie się na ulicy, a nie przy urnie. Nie chcę być złym prorokiem, bo już w zeszłym roku przypisywano mi zapowiedź puczu. A to jest tylko moje przeczucie – dodał.   Poprzednim razem przepowiednie Eugeniusza Kłopotka się sprawdziły. 16 grudnia ub.r. w programie „Gość poranka” (TVP Info) powiedział: „pan zobaczy, co będzie. Znowu będzie wielka hucpa, walka, buczenie, krzyczenie i wyzywanie się. Obawiam się, że jeszcze w tej kadencji Sejmu może dojść do rękoczynów”.",,
„Zagadnienia fake newsów mają ścisły związek z polskim bezpieczeństwem”,Zagadnienia fake newsów i dezinformacji mają ścisły związek ze sferą bezpieczeństwa wewnętrznego i stabilności Polski – pisze dla „Rzeczpospolitej” rzecznik ministra koordynatora służb specjalnych Stanisław Żaryn.,"W opinii Żaryna widoczna w ostatnich latach taktyka działań Federacji Rosyjskiej wobec krajów Zachodu pokazuje, że Rosja „stosując agresywne metody propagandowe, stara się wywrzeć wpływ na decyzje polityczne całych narodów”. „Dlatego newralgicznymi stają się wszelkie kampanie mające na celu wypracowanie decyzji o charakterze politycznym. Takimi kampaniami są bez wątpienia tegoroczne kampanie wyborcze w Polsce. W tym okresie należy spodziewać się działań, mających na celu destabilizowanie debaty publicznej w naszym kraju. Z uwagi na rodzące się zagrożenia, kluczowa dla zabezpieczenia Polski staje się świadomość społeczna” – podkreślił. Żaryn stwierdził, że w najbliższych miesiącach należy szczególnie zwracać uwagę na treści zamieszczane w internecie.  „W okresie przedwyborczym znacznie zwiększa się problem fałszywych kont w mediach społecznościowych i stron WWW propagujących nieprawdziwe informacje. To głównie za pomocą stron internetowych i mediów społecznościowych szerzy się dezinformację (tzw. fake news), której celem jest wywołanie u odbiorcy pożądanych reakcji i emocji. Świadomość i umiejętność wyłapywania dezinformacji pozwala neutralizować zagrożenia” – ocenił Żaryn.",,
Wojna o zeznania podatkowe Trumpa. Prawnicy chcą zablokować wniosek,"Prawnicy Donalda Trumpa złożyli w nowojorskim sądzie wniosek o zablokowanie wezwania prokuratora okręgowego, który zażądał wydania zeznań podatkowych prezydenta za ostatnie osiem lat. Publikacji tych dokumentów domagają się politycy Partii Demokratycznej.","Prokurator okręgowy Manhattanu Cyrus Vance Jr wystosował do biura rachunkowego obsługującego firmę Trumpa wezwanie do udostępnienia pod rygorem odpowiedzialności karnej (subpoena) jego zeznań podatkowych zarówno stanowych, jak i federalnych.Adwokat Trumpa Jay Sekulow powiedział agencji Associated Press, że złożony przez jego zespół wniosek zwraca uwagę „na znaczące konstytucyjne aspekty, które są stawką w tej sprawie”. Rzecznik Vance'a odparł, że prokurator okręgowy odpowie na wniosek prawników w sądzie, a firma księgowa Trumpa odmówiła komentarza.Biuro rachunkowe Mazars USA, które prowadzi księgowość firmy Trumpa, zaznaczyło w wydanym w poniedziałek oświadczeniu, że „będzie ściśle przestrzegać obowiązujących procedur prawnych i pieczołowicie dopełni wynikających z nich obowiązków”.Mazars otrzymała kilka miesięcy temu od dwóch komisji Izby Reprezentantów, nadzoru oraz budżetu i podatków, nakaz udostępnienia dokumentacji podatkowej. Trump i jego prawnicy od kilku miesięcy walczą o unieważnienie tego nakazu. Większość w niższej izbie parlamentu ma Partia Demokratyczna.Pod koniec maja sąd okręgowy w Nowym Jorku odrzucił wniosek prezydenta o zablokowanie przekazania dokumentów finansowych jego firmy, głównie bankowych, Kongresowi USA.",,
Departament Stanu USA: Będziemy bronić Ameryki,"„Będziemy bronić Ameryki. Irańskie siły zastępcze w Iraku sądziły, że mogą działać bezkarnie. Wyjaśniliśmy reżimowi irańskiemu, że tak nie jest” – oświadczył na Twitterze Departament Stanu USA, cytując słowa sekretarza stanu.","W sobotę prezydent USA Donald Trump napisał na Twitterze, że „jeśli Iran zaatakuje Amerykanów lub amerykańskie aktywa”, to Stany Zjednoczone nie zawahają się zaatakować 52 namierzone przez siebie irańskie cele. Słowa amerykańskiego przywódcy wzbudziły w USA kontrowersje. Politycy Partii Demokratycznej wskazywali, że takie działania militarne byłyby sprzeczne z prawem międzynarodowym.  W niedzielę podczas wypowiedzi dla telewizji ABC do sprawy odniósł się sekretarz stanu Mike Pompeo. –  Każdy obiekt, który zaatakujemy, będzie celem zgodnym z prawem i będzie wyznaczony na podstawie jednej misji – obrony i zabezpieczenia Ameryki – twierdził.  W poniedziałek kierowany przez niego resort podkreślili poparcie dla Trumpa we wpisach na Twitterze.  „Naród amerykański powinien wiedzieć, że zawsze będziemy go bronić” – zacytował słowa sekretarza Pompeo Departament Stanu Stanów Zjednoczonych. Przywołano też wypowiedź Pompeo, w której padło stwierdzenie, że działania Sulejmaniego świadczyły o tym, iż wciąż stanowił on poważne zagrożenie.",,
Huragan Lorenzo uderzył. Część Irlandii została bez prądu,Huragan Lorenzo dotarł w nocy z czwartku na piątek do brzegów północno-zachodniej Irlandii. Około 7500 domów i budynków użyteczności publicznej zostało odłączonych od prądu – poinformowały media. Huragan pozostawił po sobie zalane ulice i połamane drzewa.,"Irlandzka straż pożarna zmagała się z podtopieniami ulic i posesji w mieście Donegal w północno-zachodniej części kraju. Służby musiały też oczyścić niektóre obszary z piasku i wodorostów, które pozostawiły po po sobie fale morskie wywołane przez huragan. Jak podało BBC, wiele ulic było też zasypanych gruzem.Ostrzeżenia meteorologiczne – związane z silnym wiatrem i oznaczone kolorem pomarańczowym, oraz dotyczące opadów deszczu oznaczone kolorem żółtym – przestały obowiązywać już o godzinie 6:00 czasu lokalnego (o 7:00 naszego czasu). Wiatry osiągające ponad 100km/h zostały zarejestrowane na zachodniej części wyspy – poinformowało BBC.Służby meteorologiczne wydały nowe ostrzeżenia przed porywistym wiatrem dla siedmiu hrabstw – Longford, Westmeath, Galway, Mayo, Roscommon, Kildare i Offaly. Prognozy przewidują wiatry od 50 do 65 km/h, z silniejszymi podmuchami.",,
Wielkanocny rozejm w Donbasie trwał dziesięć minut,"Armia Ukrainy oskarżyła bojowników prorosyjskich w Donbasie o łamanie ustaleń o zawieszeniu broni, które mają obowiązywać w czasie świąt. Rozejm, który miał rozpocząć się 30 marca o północy, separatyści naruszyli po dziesięciu minutach – poinformował sztab w Kijowie.","Według ukraińskiego sztabu, w ciągu ostatniej doby rebelianci ostrzelali pozycje sił rządowych 32 razy. Atakowali je z użyciem uzbrojenia, zakazanego przez mińskie porozumienia w sprawie Donbasu - podkreślono w komunikacie. Jeden ukraiński żołnierz zginął, a trzech zostało rannych.              W czwartek ustalenia o rozejmie w Donbasie poparli przywódcy państw czwórki normandzkiej – Francji, Niemiec, Ukrainy i Rosji. Było to pierwsze oświadczenie w sprawie wstrzymania walk w tym regionie, pod którym podpisał się prezydent Rosji Władimir Putin – zwróciła wówczas uwagę przedstawicielka Kijowa w trójstronnej grupie kontaktowej ds. konfliktu na wschodzie Ukrainy i wiceprzewodniczące ukraińskiego parlamentu, Iryna Heraszczenko.",,
"Wadim Tyszkiewicz obraża wyborców. „Jestem zażenowana, powinien im służyć”","Jestem zażenowana takimi wypowiedziami senatora, który powinien pamiętać, że mandat sprawuje po to, by służyć ludziom. On obraził osiem milionów Polaków – wyborców PiS – którym też ma służyć – powiedziała posłanka PiS Joanna Borowiak. W programie „Twój wybór” w TVP3 Warszawa politycy odnieśli się do słów nowego senatora opozycji Wadima Tyszkiewicza o ludzie, który się „upodlił”.","Były prezydent Nowej Soli – w przeszłości związany z Nowoczesną oraz Platformą Obywatelską – wybrany w niedzielę do Senatu Wadim Tyszkiewicz napisał, że dla wyborców PiS liczy się tylko pełny żłób. „Iluzja trwa. Póki co brzuszki syte, ale niedługo zacznie w nich burczeć. Tylko już wtedy będzie ściana” – napisał.  Parlamentarzysta zapowiada również, że wejdzie na barykady „jeśli demokracja i wolność będą demolowane”. Przyznał, że żałuje, iż głosy oddane na PiS nie są jawne. „Coś Ty narobiła, Polsko? Naród, który 30 lat temu zrzucił kajdany i zburzył Mur Berliński, teraz sam sobie te kajdany nałożył i się upodlił” – czytamy w jego wpisie.„Każdy, kto zagłosował za dyktaturą, przeciw wolności i demokracji, każdy kto świadomie sprzedał się za parę złotych, powinien za jakiś czas spojrzeć w lustro, kiedy kurtyna fałszu opadnie, kiedy Kaczyński pokaże prawdziwe swoje oblicze, które ja znam. Wtedy pozostanie Wam tylko wstyd” – napisał Tyszkiewicz dodając, że w samorządzie zdobył już niemal wszystko, ale czas ten etap zamknąć. „Przyszedł czas walki o Polskę” – stwierdził polityk.",,
„Powrót do brutalnego boksu”. Powietkin sprawdzi mistrza,"To jedno z najbardziej wyczekiwanych starć tego roku. Na Wembley, przy ponad 80 tysiącach widzów, niepokonany Brytyjczyk Anthony Joshua (21-0, 20 KO) skrzyżuje rękawice z Rosjaninem Aleksandrem Powietkinem (34-1, 24 KO). Stawką walki będą cztery pasy mistrzowskie wagi ciężkiej.","Jeszcze dwa kroki i – wiele na to wskazuje – spełnią się marzenia kibiców boksu na całym świecie. Walka Joshuy z Powietkinem, choć przyciąga, choć elektryzuje, ma być bowiem tylko rozgrzewką przed tym, co wydarzy się w 2019 roku. Jeśli wygra Joshua (a pewnie wygra), jeśli na początku grudnia Deontay Wilder okaże się lepszy od Tysona Fury’ego (a raczej się okaże), 13 kwietnia dwaj niepokonani mistrzowie mogą stanąć do walki, w której stawką – po raz pierwszy w historii – będą cztery najważniejsze pasy wagi ciężkiej: IBF, WBO, IBO i WBC.Na razie obaj bawią się jednak w kotka i myszkę. Do pojedynku mogło dojść już teraz, Wilder zaakceptował nawet 15 milionów wynagrodzenia za pojawienie się w ringu, zgodził się też walczyć na Wembley (w „domu” Joshuy), ale że „diabeł tkwi w szczegółach”, temat – przynajmniej na jakiś czas – upadł. Z czyjej winy? Tego do końca nie wiadomo. Nie jest to zresztą zbyt istotne. Może w ogóle nie być, jeśli Brytyjczyk i Amerykanin nie zdadzą ostatnich egzaminów na drodze do „wielkiego starcia”: a – choć to „piątkowi” uczniowie – wcale nie jest powiedziane, że nie powinie im się noga. Aleksandr Powietkin najlepsze lata może mieć już za sobą, ale faktem jest, że w całej karierze przegrał tylko raz: pięć lat temu, jednogłośnie na punkty uległ Władimirowi Kliczce. I choć Rosjanin uważany jest pięściarza „twardego” i świetnie wyszkolonego, ciągnie się za nim przede wszystkim opinia... nieczystego.W 2016 roku, u szczytu kariery, tuż przed potencjalną walką za miliony dolarów (z Wilderem zresztą), w jego organizmie wykryto niedozwoloną substancję. Powietkin bronił się, zapierał, tłumacząc, że owszem, meldonium zażywał, ale gdy tylko środek stał się zakazany, natychmiast przestał. To, co wykryły badania krwi, miało być z kolei efektem „odłożenia się”. Ot, jakieś resztki, które zostały po latach przyjmowania „witaminy na serce”. Po przeprowadzeniu postępowania wyjaśniającego, ostatecznie przychylono się do jego wersji. Nikt nie został pociągnięty do odpowiedzialności.To, być może, uśpiło czujność Rosjanina. Kilka miesięcy później, tuż przed walką z Bermane’em Stiverne’em, wybuchł bowiem kolejny skandal z jego udziałem: Mauricio Sulaiman, prezydent federacji WBC, poinformował, że tym razem we krwi Powietkina wykryto ostarynę – zakazany steryd anaboliczny, wspomagający budowę czystej masy mięśniowej i wspierający regenerację. Dla 37-letniego pięściarza mogła być naturalnym substytutem zażywanego do niedawna meldonium, bo jest trudna do wykrycia, a organizm szybko się jej pozbywa. Jak się jednak okazało: nie aż tak szybko. Mistrzowski pas przestał być więc stawką pojedynku, a wobec takiego obrotu sytuacji, Stiverne postanowił, że w ogóle nie wyjdzie do ringu. Inne plany na wieczór miał Rosjanin. „Na ostatnią chwilę” znaleziono mu alternatywnego rywala, 35-letniego Francuza Johanna Duhaupasa, którego zresztą – przy aplauzie moskiewskiej publiczności – ciężko znokautował.Tym razem o umożeniu nie było mowy. Kara dla Powietkina i tak trwała jednak stosunkowo krótko, bo już pół roku później walczył (i wygrał) w stolicy Rosji z Andrijem Rudenko. Pokonał jeszcze Christiana Hammera, w marcu znokautował Davida Price’a, a teraz zmierzy się z „najgorętszym” pięściarzem wagi ciężkiej. Mogło być gorzej.                                                    Aleksander Powietkin może być najtrudniejszym przeciwnikiem w karierze Brytyjczyka (fot. Getty)  Bilety sprzedały się na pniu, Wembley czeka na swojego bohatera, ale nawet Hearn nie ma wątpliwości, że to tylko początek wielkiego oczekiwania. – To będzie naprawdę dobra walka. Wilder i Fury? Również. Ani jedna, ani druga nie są jednak tą, którą ludzie naprawdę chcą zobaczyć. Świat pragnie starcia Wildera z Joshuą. A ktokolwiek ma wątpliwości, że Brytyjczyk wygra i z Powietkinem, i z Wilderem, jest... idiotą. To nie my unikamy tego pojedynku. To druga strona nie wie, czego naprawdę chcę. Nawet jeśli mają jakieś absurdalne oczekiwania, niech je nam przedstawią. Jesteśmy dorośli, dogadamy się. Tymczasem, jeśli do października nie uda się „dograć” szczegółów, kolejny termin przepadnie. To frustrujące, bo wszyscy powiedzą, że to Anthony się boi. A to nieprawda. Ambitny Rosjanin może czuć się takimi słowami dotknięty. Na zawodowym ringu nie jest przecież byle kim, tymczasem nie dość, że niemal nikt nie wierzy w jego zwycięstwo, to jeszcze wszystkie znaki na niebie i ziemi wskazują na to, że rywal myślami jest już przy kolejnym przeciwniku. Czy to pomoże mu zaskoczyć Joshuę? Eksperci niemal jednogłośnie zgadzają się, że Joshua nie będzie miał problemów z obroną mistrzowskiego pasa. Różnice zdań dotyczą tylko stylu, w jakim tego dokona. Colin Morrison (ekspert ESPN):Poprzednia walka Brytyjczyka, z Josephem Parkerem, była taktycznym popisem. Cały czas trzymał rywala na długość ręki. Tego samego dnia, Powietkin efektownie znokautował Davida Price’a, samemu jednak leżąc wcześniej na deskach. Czy Joshua podejmie więc ryzyko przeciwko mniejszemu, ale mocno bijącemu rywalowi, czy raczej postawi przede wszystkim na bezpieczeństwo w ringu? Sądzę, że popracuje swoim lewym prostym, ale i tak zachowa sporo szacunku do bardzo wytrzymałego, mocnego kondycyjnie rywala. Wygra, ale nie przez nokaut. To będzie jednogłośna decyzja z dużą przewagą punktową. Abraham Gonzalez (ekspert bukmacherski):Powietkin na pewno postawi twarde warunki. Joshua będzie musiał korzystać ze swojego zasięgu, żeby nie pozwalać zbliżać się Rosjaninowi i wykorzystywać ciosów, które przygotował na tę walkę. Czeka nas dwanaście rund. Brytyjczyk wygra, ale dopiero na punkty. Jamel Herring (pięściarz wagi lekkiej):Choć Joshua jest wyraźnym faworytem, nie sądzę, żeby był to dla niego „spacerek”. Stawiam, że wygra, ale nie będę zdziwiony, jeśli dopiero po decyzji sędziów. Stephen „Breadman” Edwards (trener bokerski):To będzie walka na pełnym dystansie. 116:112 dla Joshuy. Rich Marotta (amerykański komentator):Nie widzę powodów, żeby to była wyrównana, emocjonująca walka. Joshua jest młody, czeka go wielka przyszłość, a najlepsze lata wciąż przed nim. Ma wszystko, absolutnie wszystko. Powietkin? Zmęczony, obity, za nim miliony szans na zagrożenie mistrzom, a i tak nigdy tego nie zrobił. Brytyjczyk wygra przez nokaut w czwartej, najdalej piątej rundzie. John „Iceman” Scully (trener bokserski):Powietkin może się okazać najtrudniejszym rywalem w karierze Joshuy. Jest niezwykle wytrzymały, moim zdaniem też trochę niedoceniany. Biorąc jednak pod uwagę, w jakich obaj są momentach kariery, nie widzę opcji, by Brytyjczyk przegrał. To jego czas.Jim Karas (ekspert Vegas):Uważam, że Joshua jest przeceniany, a niewielkie pieniądze, jakie można zarobić na jego wygranej, nie są adekwatne do podejmowanego ryzyka. Jasne: jest większy, silniejszy, szybszy, u szczytu kariery i walczy „u siebie” z 39-letnim pięściarzem, którego jedynym atutem może być doświadczenie. Mając to na uwadze, trzeba jednak pamiętać, że Powietkin to wciąż zawodnik klasy światowej, ze „śmiertelnym” lewym hakiem, którym ostatnio powalił zresztą Price’a. Walka z Price’em pokazała jednak wyraźną zniżkę formy i wytrzymałości Rosjanina, który prawie został znokautowany w trzeciej rundzie. Jeśli Joshua będzie walczył „swoje”, na dystansie, korzystając z lewego prostego i przewagi we wzroście oraz zasięgu, powinien wygrać. Gdy z kolei dojdzie do bijatyki, Powietkin może być niebezpieczny. Sądzę, że znacząco osłabnie w drugiej połowie walki i padnie między 7. a 9. rundą. Walka Anthony Joshua – Aleksandr Powietkin w TVP1 i TVP Sport od około 23:05. Ze studia w Warszawie skomentują ją Piotr Jagiełło i jeden z najlepszych polskich pięściarzy wagi ciężkiej – Izu Ugonoh.",,
Lans opozycji w oparach obciachu [OPINIA],"Przewóz ludzi w bagażniku w Polsce kojarzy się jak najgorzej. W ten sposób Służba Bezpieczeństwa transportowała w trakcie zakończonego mordem porwania błogosławionego ks. Jerzego Popiełuszkę. Później podobne praktyki stosowała młoda polska mafia. Tymczasem to bagażnik okazał się środkiem transportu dla działaczy Obywateli RP, którzy z pomocą posłanki Joanny Schmidt w ten sposób dostali się na teren Sejmu.","Nowoczesna wchodząc do polskiej polityki, obiecywała, że wprowadzi w niej nową jakość – i faktycznie, choć pani Joanny w partii już nie ma, faktycznie obserwujemy sceny dotąd niewidziane. Praktyki z pogranicza bandytyzmu i terroryzmu, przemyt osób, doprowadzenie do zaostrzenia kontroli ze strony sejmowych służb porządkowych i, co też ważne, skłócenie opozycyjnych grup pod Sejmem, to długa, na pewno jeszcze niekompletna lista osiągnięć posłanki Schmidt i jej kolegów z tego tygodnia. Jeśli opozycja liczyła, że zmiany w Sądzie Najwyższym i prace sejmowe nad kolejną poświęconą im ustawą będą iskrą, od której ruszą kolejne znaczące protesty, można mówić o porażce i autokompromitacji. Co więcej, z internetowych dyskusji wynika, że działanie Obywateli RP, którzy wjechali w bagażniku do Sejmu, nie było konsultowane z innymi grupami i uniemożliwiło im wspólnie planowane działania. Lektura wpisów sympatyków protestu wskazuje na mocne zniechęcenie i bardzo silne podziały w tej grupie, w której wzajemne oskarżenia o chęć lansu i wygaszanie entuzjazmu uczestników pojawiają się tym częściej, im mniej jest demonstrantów pod Sejmem czy sądami. Nie ma pospolitego ruszenia; są małe i bardzo agresywne grupki, które swoim zachowaniem odstraszają potencjalnych sojuszników. Jeśli zgodzić się z lansowanym przez media, lecz w jakimś stopniu mającym pokrycie w rzeczywistości poglądem, że kilka lat temu protesty prawicowej opozycji były, mówiąc kolokwialnie, obciachowe, dziś historia powtarza się z innymi bohaterami i jako jeszcze bardziej okrutna farsa. Kolejna posłanka, tym razem pozostająca w Nowoczesnej Kornelia Wróblewska podłącza się pod protest przeciwko represjom, stosowanym przez chiński reżim po to tylko, by porównać do niego działania polskich władz. Towarzyszy jej były komunistyczny aparatczyk Marcin Święcicki, co tylko pogłębia poczucie zażenowania. Czy Wróblewska oczernia polski rząd, czy wybiela chińskich komunistów? A może wydaje jej się, że działania wobec wszystkich grup, na które władze tego państwa patrzą niechętnie, ogranicza się do drobnych niedogodności na miarę tych, które spotykają blokujących Sejm Obywateli RP. Ci bowiem traktowani są bardzo wyrozumiale, nawet wtedy, gdy są już o krok od linczu, jak w przypadku napaści na Kornela Morawieckiego. Marszałek senior, człowiek zasłużony i chodzący w polityce własnymi, nie zawsze zresztą zrozumiałymi drogami (co widać choćby wtedy, gdy zaczyna w publicznych wypowiedziach próbować wpływać na poczynania swojego syna, premiera RP) został otoczony przez nienawidzący go tłum, skandujący „Będziesz siedział!”. Czy wyrok wydać powinien wprawiony w tym sędzia Józef Iwulski? Czy na dźwięk tego hasła ciepło w sercu poczuli tacy bohaterowie dzisiejszej opozycji jak Dariusz Rosati, czy Marcin Święcicki, którzy przecież byli w PZPR również wtedy, gdy ta faktycznie zamykała Morawieckiego - seniora do więzienia? Dodajmy, że niemal w tym samym czasie duża część opozycji w Sejmie głosuje przeciw lub wstrzymuje się od głosu w sprawie uczynienia 2019 roku rokiem Anny Walentynowicz. Sam Józef Iwulski w pierwszej chwili wydawał się dobrym kandydatem na nowego bohatera opozycji. Choć przejął obowiązki również po myśli prezydenta Andrzeja Dudy, od początku deklarował swoją podległość nie jakimś tam ustawom, a prezes Małgorzacie Gersdorf. Gdy jednak wyszło na jaw, że sędzia Iwulski za komuny wcale nie zachował się tak przyzwoicie, jak wmawiali nam specjaliści od (braku) lustracji polskich sędziów, skłamał w oświadczeniu lustracyjnym, a żonę miał w Służbie Bezpieczeństwa, stał się niewygodny nawet dla niektórych publicystów „Gazety Wyborczej”. Kariera nowego pełniącego obowiązki prezesa Sądu Najwyższego okazała się idealną ilustracją wszystkich oskarżeń o powiązanie z komunizmem, wysuwanych wobec wymiaru sprawiedliwości i konkretnie sędziów SN. Stało się inaczej, Gersdorf niespodziewanie skróciła swoją zaplanowaną do 23 lipca nieobecność. Być może wpływ na jej decyzję miała właśnie atmosfera wokół Józefa Iwulskiego, w którego obronie oczywiście stanęła, nazywając prześwietlanie życiorysu osoby, odpowiedzialnej w dużym stopniu za ład prawny w państwie, „bezprecedensową nagonką”. Gaszenie pożaru kolejną gafą jest bardzo w stylu emerytowanej pani prezes, jednak rozkręciła się ona dopiero w piątek. Tego dnia Gersdorf odwiedziła niemieckie Karlsruhe, by na zaproszenie i za pieniądze Federalnego Trybunału RFN wygłosić wykład „Państwo prawa w Polsce - stracone szanse?”. Smutny tytuł, przykry temat, więc i konstatacje ponure. Gersdorf zadeklarowała niemieckim słuchaczom, że będzie pierwszą prezes SN na uchodźstwie. Przy okazji znalazła wiele ciepłych słów dla niemieckiego porządku prawnego, apelując przy tym o dalsze ingerowanie w sprawy polskie przez Unię Europejską. Zadbała więc o znakomite samopoczucie gospodarzy, ci zaś odwzajemnili się tym samym. Szefowa niemieckiego TK ogłosiła, nie wiadomo jakie przypisując sobie kompetencje, że odwołanie Gersdorf było niezgodne z prawem. Wydaje się więc, że trybunał w Karlsruhe postanowił odwołać się do sprawdzonych wielokrotnie wzorców z niemieckiej historii i rozciągnął jurysdykcję na Polskę. Miejmy nadzieję, że kolejnym krokiem nie będzie wysłanie do nas z misją demokratyczną wojska i lotnictwa, ostatecznie 1 września coraz bliżej… Czy jednak wszystkie te dowody wzajemnej przyjaźni Małgorzaty Gersdorf i niemieckich prawników pomogą jej na miejscu, czy wręcz przeciwnie – utrwalą tylko najgorsze elementy wizerunku na temat sędziów i, szerzej, opozycji u zwolenników reformy wymiaru sprawiedliwości? Wygląda na to, że wszyscy, którzy mieli dać antyrządowym nastrojom nowe paliwo, tak naprawdę pomogli PiS, robiąc wszystko, co do tej pory zniechęcało znaczącą część Polaków do opozycji. Inną sprawą jest, na ile Prawo i Sprawiedliwość będzie umiało to wykorzystać. Niektóre sondaże pokazywały ostatnio spadek notowań rządu, zaś ci ze sprzyjających PiS komentatorów, którzy uznali za stosowne się do nich odnieść, przyczynę tego stanu rzeczy widziały na ogół w  polityce zagranicznej i braku wsparcia dla wsi. W tej drugiej sprawie coś wydaje się jednak zmieniać. Premier Morawiecki przedstawił mnóstwo propozycji, które w dużym stopniu odnoszą się do problemów, jakie doprowadziły do mało nagłaśnianego przez media protestu rolników. Jedną z jego przyczyn jest rażąca dysproporcja cen skupu, czyniących produkcję właściwie nieopłacalną a cenami rynkowymi, które przy innym podejściu pośredników mogłyby zadowolić zarówno rolników, jak i konsumentów. W przypadku trwającej latami prawdopodobnej zmowy cenowej i polityki dyktatu wobec producenta jakaś forma państwowego interwencjonizmu wydaje się być uzasadniona. Zbawieniem może być też ułatwienie dystrybucji bezpośredniej i w tym kierunku idą też propozycje rządu. Wieś w ostatnich latach była wyborczym zapleczem PiS, a zarazem miejscem, gdzie wciąż mógł on zdobywać nowe głosy. Jeśli nowe propozycje wejdą w życie i faktycznie ułatwią życie rolników, może być to klucz do wygrania przez PiS w 2019 roku. Czy kluczem do zdobycia wcześniej Warszawy mogą okazać się śmieci? Oczywiście i w stolicy, tak, jak w Gdańsku nie brak ludzi, którzy na Platformę (lub, w przypadku Gdańska, człowieka z Platformy, lecz bez jej poparcia) głosować pójdą nawet zatykając – dosłownie – nosy. W Warszawie wali się jednak właśnie stworzony przez PO system odbioru nieczystości, zaś miasto może wkrótce zobaczyć obrazki znane dotąd raczej z Neapolu. Ostrzega przed tym nawet „Wyborcza”. Czy Rafał Trzaskowski będzie w stanie porzucić intelektualne wspomnienia o sobie i trochę o prof. Geremku, by zająć się czymś tak przyziemnym, jak przepełnione pojemniki na odpady?",,
Adamowicz nagradza sędzię z Gdańska za sprzeciw wobec reformy sądownictwa,"Prezydent Gdańska Paweł Adamowicz wręczył sędzi Dorocie Zabłudowskiej Gdańską Nagrodę Równości za „sprzeciwianie się niekorzystnym dla praworządności zmianom w ustawach o Sądzie Najwyższym, Krajowym Rejestrze Sądowym i sądach powszechnych”. Jak informuje Kacper Płażyński, w sądzie, w którym zasiada nagrodzona sędzia, toczy się sprawa karna przeciwko Adamowiczowi.","Wybrany na kolejną kadencję w ostatnich wyborach samorządowych włodarz Gdańska Paweł Adamowicz był gościem uroczystej gali, podczas której wręczono Gdańskie Nagrody Równości. „To wyjątkowe wyróżnienie, którego ideą jest i będzie uhonorowanie osób w szczególny sposób działających na rzecz praw człowieka i przeciwko wykluczeniom w Gdańsku” – podaje portal Gdańsk.pl.Obecny prezydent miasta wręczył nagrody kilku „działaczom”, wśród których znalazła się sędzia Sądu Rejonowego Gdańsk-Południe Dorota Zabłudowska. Przed tym samym sądem toczy się sprawa karna przeciwko Adamowiczowi – alarmuje Kacper Płażyński, kandydat Zjednoczonej Prawicy na urząd prezydenta Gdańska w minionych wyborach samorządowych.Jak wskazano w uzasadnieniu dla przyznania wyróżnienia sędzi Zabłudowskiej, która jest jednocześnie wiceprezesem gdańskiego oddziału Stowarzyszenia Sędziów Polskich Iustitia, „została wyróżniona za sprzeciwianie się niekorzystnym dla praworządności zmianom w ustawach o Sądzie Najwyższym, Krajowym Rejestrze Sądowym i sądach powszechnych”.„Kapituła Nagrody zwróciła uwagę, że od SN, KRS i sądów powszechnych zależy przestrzeganie praw człowieka i zasad sprawiedliwości. Chodzi o prawo do niezawisłego i niezależnego rozpoznania spraw oraz równość wobec prawa. – Sędzia Dorota Zabłudowska jest merytorycznym głosem i twarzą protestów, narażając interes osobisty i zawodowy – uzasadniła Kapituła Nagrody” – podaje portal.",,
Rok fałszywej Wiosny?,"Słupki sondażowe Wiosny wyglądają dziś jak swój własny cień, gdy porównać je z tymi z pierwszych sondaży, w których notowano partię Roberta Biedronia. Nie tak dawno próbowano stworzyć wrażenie, że znudzeni nieustannym konfliktem wyborcy nie marzą o niczym innym, jak o nowej sile politycznej. Sile, która nie będzie miała nic wspólnego z prawicowym konserwatyzmem, lecz również odrzuci liberalizm łączącej się opozycji. Nie będzie też przy tym, choć trudno właściwie powiedzieć czemu, partią Razem, która łączyła przecież te cechy. I ugrupowanie byłego prezydenta Słupska miało w oczekiwania te trafić, co podkreślały znakomite wyniki rozmaitych badań opinii społecznej i wyborczych preferencji.","W porównaniu dokonanym przez analizującego na Twitterze sondaże Marcina Palade widać, że w przypadku trzech pracowni badawczych wyniki Wiosny z marca są o ponad połowę niższe niż w chwili wejścia partii do polityki, a w jednym tylko badaniu udaje jej się uratować 2/3 pierwotnego poparcia. Nie ma się co oszukiwać, jest to wynik fatalny, który może zrzucić nową siłę w okolice progu wyborczego, a w wyborach parlamentarnych – jeszcze niżej, gdzieś w okolice wspomnianego już Razem.  Czy rzeczywiście jest to zaskakujące? O tym, że sondaże rzeczywistość polityczną w równym stopniu kreują, co opisują, założyć można, że część pierwszych wyników była naciągana. Lecz ta premia dla Biedronia zmobilizowała jego największą konkurencję z Koalicji Obywatelskiej do podwójnego ataku. Ogłoszono więc Wiosnę sprzymierzeńcem PiS, co jest w środowiskach opozycyjnych największą obelgą; zaczęto bezlitośnie punktować wszystkie jej wpadki i problemy, może z wyjątkiem tych dotyczących źródeł finansowania – to zostawiono prawicowym mediom. Równocześnie zaś odebrano tej partii oręż ideologiczny, w niespodziewanej mimo wszystko skali przejmując jej ideowe postulaty i, w mniejszym, lecz zauważalnym stopniu, wprowadzając je w życie tam, gdzie dzisiejsza opozycja ma takie możliwości, poczynając od Warszawy. Zaklęcia o politycznej świeżości pozostają tylko wyborczym oszustwem, nazwiska kandydatów i organizatorów struktur partii znajdziemy w starszych dokumentach Nowoczesnej, Ruchu Palikota/Twojego Ruchu, SLD; dwie z tych partii zaliczył sam lider. Gdy jego współpracownik, prywatnie zaś partner, Krzysztof Śmiszek, mówi o politycznym recyclingu, odpowiada mu Włodzimierz Czarzasty, mający podstawy, by być tu wyjątkowo ciętym. „Krzysiu. Nie atakuj swojego szefa Roberta, W. Nowickiej, P. Piechny i K. Gawkowskiego. Oni też już kandydowali lub byli w kilku partiach. Używanie określenia w stosunku do nich „recykling” jest niegrzeczne . Krzysiu. Popraw się chłopaku!”. Śmiszek wyrasta zresztą na gwiazdę tej kampanii. Przeciwnicy zwracają uwagę na tę nowoczesną i tęczową odmianę nepotyzmu, której zawdzięcza według nich miejsce na liście wyborczej, jednak jeszcze ciekawsze są zapowiedzi, jakie formułuje w jednym z wywiadów. Koło LGBT w sejmie, czyli podniesienie stygmatyzacji na wyższy poziom i rozpatrywanie osób według seksualnej orientacji, tym razem przyjęte samodzielnie i na własne życzenie. Tak, jakby miał być to jedyny definiujący człowieka element jego tożsamości. Jak ma się to do ciągle powtarzanej informacji o domniemanych gejach, obecnych po prawej stronie sceny politycznej, których sam Biedroń chciałby ujawniać? Żeby tylko nie skończyło się na zdobyciu przez nich większości w kole i wejściu tegoż do Zjednoczonej Prawicy; jeśli wierzyć liderowi Wiosny, to przecież całkiem możliwy scenariusz. Zostawmy jednak żarty. „Wprowadzimy takie przepisy, że każdy homofob, który żeruje na najniższych instynktach i zagraża bezpieczeństwu osób LGBT, zostanie ukarany, z więzieniem włącznie. Niezależny sąd i niezależna prokuratura będą mogły wszczynać postępowania karne przeciwko homofobom” – zapowiada lider listy Wiosny na Śląsku, dodając przy tym, że całkowitą równość, a więc małżeństwa i adopcje, widzi w Polsce już za pięć lat. Najwyraźniej, choćby na siłę. Nie sądzę, by pomogło to Wiośnie odrobić straty do koalicji, na pewno pomoże jednak PiS w mobilizacji elektoratu, ważniejszej, niż sondażowe słupki. Pomoże też pewnie Koalicji Europejskiej; odzyska ona tych wyborców, których skusiła świeżość, jak już wiemy, mocno naciągana, odrzuci zaś dalsza licytacja – jak wiadomo, Polacy wcale nie przepadają za zbytnim radykalizmem, o czym zresztą przekonuje się też stopniowo inna koalicja, zmontowana na prawo od PiS. Konfederacja, mimo zebrania szerokiego zestawu rozpoznawalnych w swoich środowiskach liderów i dość silnej reprezentacji w mediach społecznościowych, może mieć problem nawet z przekroczeniem progu wyborczego. Co, zważywszy na potencjał społeczny takiego ugrupowania, jednak zaskakuje i co zauważają już nawet potencjalnie życzliwi mu publicyści w rodzaju Rafała Ziemkiewicza. To jednak zupełnie inny temat. Fanom „Pieśni lodu i ognia” George’a R. R. Martina znane jest zapewne pojęcie „Roku fałszywej wiosny”, jednego z nieopisanych bliżej wydarzeń z historii Westeros, przywoływanego na kartach powieści. Czy w Polsce przechodzimy właśnie przez wydarzenie, które może być nazwane tak samo?",,
Boni: Tusk przegrał razem z opozycją. Siła Kaczyńskiego okazała się większa niż siła Schetyny,"– Tusk razem z opozycją przegrał wybory europejskie – ocenił były eurodeputowany Platformy Obywatelskiej Michał Boni. Jego zdaniem Koalicja Europejska „pomysł na kampanię przejęła od PiS-u”, co się nie sprawdziło. Powód: siła przekonywania „Kaczyńskiego okazała się większa niż siła Schetyny”.","– Przyjęliśmy narzucony nam przez PiS styl prowadzenia kampanii. Jarosław Kaczyński jako główna twarz kampanii i cotygodniowe konwencje programowe Zjednoczonej Prawicy. Po naszej stronie uznaliśmy, że musimy to odwzorować, więc postawiliśmy na konwencje i wystąpienia polityków (nawet nie kandydatów!) – wyjaśnił Michał Boni portalowi gazeta.pl. – Niestety to się nie sprawdziło, bo jeśli chodzi o przekonywanie społeczeństwa, siła Kaczyńskiego okazała się większa niż siła Schetyny. Co więcej, ich konwencje miały dużą moc, a nasze były zwyczajnie słabsze. Marketingowo, organizacyjnie, programowo – ocenił polityk PO, dokonując analizy przyczyn porażki Koalicji Europejskiej w majowych wyborach do PE. Jego zdaniem porażka ta jest również porażką Donalda Tuska, który „przegrał razem z opozycją”. Michał Boni był posłem do Parlamentu Europejskiego w poprzedniej kadencji. W majowych wyborach ubiegał się o reelekcję z okręgu warszawskiego, jednak jej nie uzyskał, mimo że Koalicja Europejska zdobyła w tym okręgu aż trzy mandaty. Jak jego zdaniem wyglądała kampania w stołecznym okręgu?  – Każdy szedł swoją drogą i dochodziło do tak kuriozalnych sytuacji, jak ta w Warszawie, gdzie lider naszej listy (Włodzimierz Cimoszewicz – red.) w kampanii dosłownie nie kiwnął palcem – wskazał Boni; mimo to uważa, że KE „nie była tak szeroka, jak mogła być”, ponieważ „część podmiotów lewicowych startowała osobno, a ruchy obywatelskie praktycznie w ogóle były poza koalicją”.",,
Atak na Kałużę to ruch wyprzedzający Budki? „Żona zatrudniona w Urzędzie Marszałkowskim”,"– Niech posłowie Platformy Obywatelskiej wskażą artykuł Kodeksu karnego, w którym występuje zjawisko nazwane przez nich „korupcją polityczną”. Jeżeli składają fałszywe zawiadomienie do prokuratury, to także jest przestępstwo – tak w rozmowie z portalem tvp.info poseł Prawa i Sprawiedliwości Dominik Tarczyński skomentował doniesienie PO do katowickiej prokuratury. Platforma zarzuciła w nim „korupcję polityczną” wicemarszałkowi woj. śląskiego Wojciechowi Kałuży. Poseł stwierdził, że w tej sytuacji Borys Budka próbuje robić z siebie i ze swojej  małżonki męczenników, przypominając, że żona Budki pracuje w śląskim Urzędzie Marszałkowskim.","Pod koniec listopada Kałuża – wybrany do sejmiku woj. śląskiego z listy Koalicji Obywatelskiej – przystąpił do porozumienia programowego prawicy, umożliwiając tym samym PiS samodzielne rządy w regionie. Sam radny został wicemarszałkiem województwa śląskiego.We wtorek posłowie Platformy Obywatelskiej powiadomili Prokuraturę Okręgową w Katowicach o podejrzeniu popełnienia przestępstwa korupcji politycznej przez Kałużę. Politycy Platformy chcą też, by prokuratura zbadała udział w tej sprawie – jak mówili – „funkcjonariuszy PiS” – przede wszystkim szefa kancelarii premiera Michała Dworczyka, który m.in. uczestniczył w rozmowach z radnym Kałużą, w wyniku których przystąpił on do porozumienia programowego prawicy, choć do sejmiku został wybrany z listy Koalicji Obywatelskiej. Jak podkreśla Dominik Tarczyński, w kodeksie karnym nie występuje takie zjawisko jak „korupcja polityczna”. – Wicemarszałek Kałuża musiałby uzyskać korzyści majątkowe. Jeżeli nie będą w stanie wykazać, że do takiej korupcji, do takiego uzyskania korzyści majątkowej doszło, to w mojej ocenie złamali prawo. Jeśli Borys Budka nie ma na to dowodów, powinien ponieść konsekwencje, bo według mnie tu mamy do czynienia nie tylko ze znieważeniem, ale też z fałszywym zawiadomieniem – powiedział poseł PiS. Tarczyński ocenił, że Borys Budka – jeden z posłów PO składających zawiadomienie – w tej sytuacji „próbuje próbuje zrobić krok wyprzedzający, robić z siebie i ze swojej żony męczenników i używać prokuratury do własnych celów”. Przypomniał, że jego małżonka „jest zatrudniona w Urzędzie Marszałkowskim, jest związana ze środowiskiem politycznym i była wystawiana na listach”.",,
Prezydenci Polski i Izraela wezmą udział w „Marszu Żywych” w obozie Auschwitz,"Prezydenci Polski Andrzej Duda i Izraela Reuven Riwlin wezmą dziś udział w Marszu Żywych, który odbędzie się w byłym niemieckim obozie Auschwitz. Jest on wyrazem pamięci o ofiarach Holokaustu. Odbywa się w miejscu będącym jego symbolem.","Żydzi stanowili największą grupę deportowanych do Auschwitz oraz jego ofiar. Niemcy przywieźli ich ponad 1,1 mln. Zgładzili co najmniej 1 mln, z czego ok. 100 tys. jako więźniów obozu. Nie mniej niż 900 tys. zabili w komorach gazowych tuż po przywiezieniu.Według historyków z Muzeum Auschwitz do początku 1942 r. Niemcy deportowali do obozu wyłącznie Żydów przywożonych w stosunkowo niedużej liczbie razem z innymi więźniami, głównie Polakami, którzy stanowili do połowy 1942 r. większość stanu liczbowego.Polski Żyd Dawid Wongczewski, deportowany 20 czerwca z więzienia w Wiśniczu Nowym, był pierwszą śmiertelną ofiarą Auschwitz. Po ucieczce 6 lipca 1940 r. Polaka Tadeusza Wiejowskiego, Niemcy przeprowadzili karny apel, który trwał 20 godzin. Wongczewski, wcześniej katowany w więzieniu, zmarł w nocy z 6 na 7 lipca.W połowie 1942 r. Żydzi zaczęli przeważać liczbowo w obozie. Stanowili ponad połowę spośród ponad 400 tys. zarejestrowanych więźniów. W większości zginęli w Auschwitz bądź po przewiezieniu do innych obozów.Najliczniejszą grupę Żydów deportowanych do Auschwitz stanowili obywatele Węgier, państwa sojuszniczego Rzeszy. Od maja do lipca 1944 r. do obozu przywieziono ok. 430 tys. osób. Wcześniej rząd węgierski, na czele którego stał Miklosz Kallay, nie akceptował niemieckich żądań zorganizowania deportacji. Dopiero po wkroczeniu 19 marca 1944 r. na Węgry wojsk hitlerowskich, obaleniu Kallaya i przejęciu władzy przez Dome Sztojaya rozpoczęto wywózki. Organizacją transportów kierował oficer SS Adolf Eichmann. W 1960 r. został ujęty przez wywiad izraelski w Argentynie i po procesie stracony dwa lata później w Jerozolimie.Drugą pod względem liczebności była społeczność żydowska z terenów II Rzeczypospolitej. Szacowana jest na ok. 300 tys. osób. „Ostateczne rozwiązane problemu żydowskiego”Historycy z Muzeum Auschwitz podali, że obóz odegrał też rolę „stacji końcowej” dla 73 tys. Żydów z Protektoratu Czech i Moraw oraz Słowacji, 69 tys. z Francji, 60 tys. z Holandii, 55 tys. z Grecji, 25 tys. z Belgii, 23 tys. z Niemiec i Austrii, 10 tys. z Jugosławii, 7,5 tys. z Włoch i 690 z Norwegii. Inicjatorem i zasadniczym organizatorem tej deportacji były władze niemieckie i ich zagraniczne przedstawicielstwa.Zapowiedzi „ostatecznego rozwiązania problemu żydowskiego” widoczne były w Niemczech na wiele lat przed objęciem 30 stycznia 1933 r. przez Adolfa Hitlera urzędu kanclerza Rzeszy.Brytyjski historyk i publicysta Paul Johnson w „Historii Żydów” uznaje, że przełomową datą dla prób realizacji „ostatecznego rozwiązania” był 1 września 1939 r. Tego dnia został napisany na osobistym papierze listowym Hitlera rozkaz nakazujący rozpoczęcie badań naukowych usprawiedliwiających zgładzenie osób umysłowo chorych. Dokument o kryptonimie T-4 nosił cechy charakterystyczne dla całego programu ludobójstwa: przesądzał zaangażowanie SS, stosował eufemizmy, wskazywał na potrzebę zachowywania pozorów.Według Johnsona prawdopodobnie w czerwcu 1941 r. Adolf Hitler wydał rozkaz rozpoczęcia masowej eksterminacji Żydów w obozach. Budowa maszynerii zagłady trwała całe lato i jesień 1941 r.20 stycznia 1942 r. Główny Urząd Bezpieczeństwa Rzeszy (RSHA) zorganizował w willi w Wannsee na przedmieściach Berlina konferencję na temat zagłady Żydów. Jej zadaniem było potwierdzenie „ostatecznego rozwiązania” oraz koordynacja wysiłków do jego osiągnięcia. Od tego momentu wszystko, co wiązało się z realizacją „ostatecznego rozwiązania”, otrzymało absolutny priorytet, nawet przed wysiłkiem wojennym. Koordynatorem akcji został Eichmann.Po tym jak latem 1941 r. zwierzchnik SS Heinrich Himmler wskazał Auschwitz jako miejsce „ostatecznego rozwiązania kwestii żydowskiej”, komendant obozu Rudolf Hoess zadecydował, że stanie się to w oddalonym o 3 km od obozu macierzystego Auschwitz II-Birkenau. Jego budowa rozpoczęła się w październiku 1941 r., a pierwsi więźniowie trafili na początku 1942 r. Masowa zagłada ŻydówOfiary mordowano gazem o nazwie Cyklon B, którego działanie – na rozkaz kierownika obozu Auschwitz I Karla Fritzscha – Niemcy wcześniej sprawdzali na sowieckich jeńcach wojennych.Eichmann podczas pierwszej wizytacji wytypował w rejonie Birkenau niewielki budynek po wysiedlonym Polaku. Zamurowano w nim okna, wzmocniono i uszczelniono drzwi, a w ścianach wykonano specjalne otwory wrzutowe. Na drzwiach wejściowych umieszczono napis: „Do łaźni”. W ten sposób powstała komora gazowa zwana bunkrem 1. Po zamknięciu drzwi przeszkoleni dezynfektorzy SS przez otwory w ścianach wsypywali Cyklon B. Śmierć następowała w kilka minut. Po przewietrzeniu komory zwłoki zakopywano w głębokich dołach.Dokładna data rozpoczęcia w KL Auschwitz masowej zagłady Żydów nie jest znana. Niektóre źródła wskazują, że pojedyncze transporty uśmiercano już jesienią 1941 r. Część badaczy przyjmuje, że masowe mordy rozpoczęły się w pierwszych miesiącach 1942 r. Większość przywiezionych wówczas do Auschwitz Żydów niezwłocznie zgładzono.Latem 1942 r., gdy coraz więcej transportów docierało do Auschwitz, Niemcy uruchomili drugą komorę gazową, zwaną bunkrem numer 2. Można w niej było uśmiercić jednorazowo około 1,2 tys. osób. Zacieranie zbrodni w AuschwitzSzef SS Heinrich Himmler, tuż po rozpoczęciu masowego uśmiercania Żydów, wydał rozkaz, by kobietom obcinać włosy przed śmiercią. Wszystkim wyjmowane miały być także złote zęby oraz zdejmowane obrączki, pierścionki i kolczyki. Trafiało to do firm w Rzeszy. Usuwaniem zwłok, a także obcinaniem włosów, wyjmowaniem zębów i paleniem ciał, zajmowali się więźniowie z tzw. Sonderkommando. Byli to głównie Żydzi, których więziono w podziemiach bloku 11 obozu Auschwitz I, a od połowy 1944 r. w różnych pomieszczeniach krematoriów w Birkenau. Ich liczebność maksymalnie wynosiła ok. 900 osób.Pod koniec lata 1944 r. liczba transportów zaczęła się zmniejszać. Niemcy postanowili zatrzeć ślady zbrodni w Auschwitz. Obozowe gestapo niszczyło dokumentację, m.in. imienne wykazy deportowanych Żydów. Od września 1944 r. likwidowano doły z ludzkimi prochami. Od października do końca roku rozebrano krematorium IV. 2 listopada prawdopodobnie wstrzymano zabijanie gazem cyklonem B w komorach gazowych Birkenau.W listopadzie i grudniu przygotowano do wysadzenia trzy pozostałe krematoria w Birkenau. Zdemontowano w nich urządzenia komór gazowych. Jedynie krematorium V pozostawało gotowe do użycia aż do 26 stycznia 1945 r. Następnego dnia obóz wyzwoliła Armia Czerwona.",,
Liderzy Europy Plus spotkają się 29 maja,W środę odbędzie się spotkanie liderów Europy Plus - poinformował Janusz Palikot. Spotkanie ma być kolejnym krokiem w przygotowaniach do startu wspólnego bloku organizacji centrolewicowych w przyszłorocznych wyborach do PE.,"– 29 maja, czyli za kilka dni, odbędzie się spotkanie w składzie: Kwaśniewski, Siwiec, Kalisz, Palikot i przedstawimy w tym składzie - tzw. filarów Europy Plus – nasze porozumienie, uzgodnienia i punkt widzenia w wielu kwestiach – powiedział Janusz Palikot we wtorek rano w radiu TOK FM.Europa Plus to inicjatywa centrolewicowych polityków, zmierzająca dowspólnego startu w przyszłorocznych wyborach do Parlamentu Europejskiego. Wprzedsięwzięcie zaangażowali się do tej pory m.in. organizacja Marka SiwcaRuch Społeczny Europa Plus, Ruch Palikota oraz stowarzyszenie założone przez Ryszarda Kalisza Dom Wszystkich – Polska. Pod koniec lutego deklarację współtworzenia wspólnej centrolewicowej listy do europarlamentu złożył też Aleksander Kwaśniewski.Palikot tłumaczył, że Europa Plus buduje struktury powiatowe i cały czastrwają prace nad jej programem politycznym. – Minęły zaledwie trzy miesiące od kiedy Kwaśniewski ogłosił, że wraca do polityki, do współtworzenia Europy Plus, i w ciągu tych kilku miesięcy udało się stworzyć naprawdę dużo – zapewnił Palikot.",,
Kości znalezione w nuncjaturze to nie szczątki zaginionych nastolatek,"Szczątki kostne znalezione w podziemiach siedziby nuncjatury apostolskiej w Rzymie nie należą do zaginionych w 1983 roku bez wieści nastolatek Emanueli Orlandi i Mirelli Gregori – wynika z ustaleń włoskiej prokuratury, na wniosek której prowadzono badania.","Włoskie media, powołując się na śledczych, podały w piątek, że kości pochodzą sprzed 1964 roku, gdy Villa Giorgina w Wiecznym Mieście stała się gmachem ambasady Watykanu we Włoszech. Ponadto pierwsze badania DNA wskazują, że są to szczątki mężczyzny. Na kości natrafili 30 października robotnicy w czasie prac remontowych w piwnicy rezydencji. Wtedy natychmiast pojawiła się hipoteza, że mogą to być szczątki Orlandi – córki pracownika Watykanu, która zaginęła w biały dzień w Rzymie w wieku 15 lat w czerwcu 1983 roku, a także drugiej nastolatki, Gregori, która z kolei przepadła w stolicy Włoch kilka tygodni wcześniej. Natychmiast po dokonaniu tego znaleziska włoski wymiar sprawiedliwości we współpracy z Watykanem rozpoczął postępowanie, w ramach którego szczątki poddano badaniom. Jak twierdzą śledczy, wykluczyły one, by były to dwie zaginione nastolatki.",,
W Grecji jest o 26 proc. więcej samobójstw,"Liczba samobójstw w Grecji w 2011 roku wzrosła o 26
proc. w porównaniu z rokiem wcześniejszym; odnotowano 477 takich desperackich
aktów. Wzrost ten przypisuje się powszechnie kryzysowi gospodarczemu – wynika
z wtorkowych danych biura statystycznego Elstat.","W 2011 roku zdecydowaną większość zarejestrowanych samobójców – 82 proc. –stanowili mężczyźni. Wzrost odnotowuje się jednak również wśród kobiet – w2011 roku w wyniku śmierci samobójczej zmarło ich dwa razy więcej niż rokwcześniej.Zjawisko jest najbardziej powszechne w regionie Aten (35 proc.), gdziekoncentruje się prawie jedna trzecia 11-milionowej ludności Grecji. Następnesą Macedonia Środkowa, w północnej części kraju, na którą przypada 11 proc.samobójstw, i Kreta (7,7 proc.), gdzie – jak się podkreśla – kultura machomiesza się z powszechnym posiadaniem broni palnej.Organizacja pozarządowa walcząca z wykluczeniem społecznym Klimaka twierdzi,że dane z 2011 roku stanowią rekord od rozpoczęcia 50 lat temu przez ŚwiatowąOrganizację Zdrowia rejestrowania przypadków samobójstw. Mimo to liczbasamobójstw jest w Grecji znacznie niższa niż np. w krajach północy Europy.Opozycyjna radykalna lewica SYRIZA i wielu obserwatorów przypisuje wzrostgwałtownemu zubożeniu Greków w ciągu czterech lat ostrych oszczędnościnarzuconych krajowi przez wierzycieli z UE i Międzynarodowego FunduszuWalutowego.",,
Pożar magazynu w Moskwie. „Wewnątrz znaleźli 16 ciał”,"17 osób zginęło w sobotę w pożarze, który wybuchł w magazynie na północnym wschodzie Moskwy – podało rosyjskie ministerstwo do spraw sytuacji nadzwyczajnych. 16 ciał znaleziono w spalonym pomieszczeniu. Siedemnasta ofiara zmarła w karetce pogotowia.","– W trakcie gaszenia pożaru ratownicy natrafili na pomieszczenie odcięte przez ogień. Wewnątrz znaleźli 16 ciał – poinformował rzecznik ministerstwa. Trzy osoby zostały hospitalizowane. Według agencji TASS wśród ofiar pożaru najprawdopodobniej są imigranci, którzy pracowali i mieszkali w magazynie. Na razie nie podano jednak tożsamości ofiar. Według portalu lokalnych wiadomości „Moskwa” ofiary zamieszkiwały pomieszczenia nieprzystosowane do tego.",,
Prof. Chazan odwołał się od decyzji o zwolnieniu. „Wyniki kontroli bez znaczenia dla prezydent miasta”,"– Wypowiedzenie umowy o pracę powołuje się na wyniki kontroli przeprowadzonej na zlecenie prezydent Warszawy, tymczasem kontrola ta jeszcze przed jej zakończeniem była podstawą konferencji prasowej, podczas której ogłoszono wypowiedzenie – powiedział pełnomocnik prof. Chazana, mec. Jerzy Kwaśniewski. Zwolniony dyrektor szpitala im. Św. Rodziny domaga się uznania wypowiedzenia z pracy za bezskuteczne.","Prof. Chazan, powołując się na klauzulę sumienia, odmówił wykonania w szpitalu aborcji, choć były do tego wskazania medyczne ze względu na wady płodu. Z raportu urzędu miasta wynika, że działając jako dyrektor szpitala, a nie będąc lekarzem prowadzącym pacjentki, w świetle obowiązujących przepisów nie mógł powołać się na klauzulę sumienia, ponieważ ma ona charakter indywidualny. „Wyniki kontroli nie miały znaczenia dla prezydent miasta”Pozew Chazana wpłynął do Sądu Rejonowego dla m.st. Warszawy. W piątek sprawa ma zostać zarejestrowana i otrzymać sygnaturę.– Kontrola nie była istotną przesłanką wypowiedzenia, jej wyniki nie miały znaczenia dla prezydent miasta, zaś rzeczywistą przesłanką była odmowa wykonania aborcji, czyli światopogląd wyznawany przez prof. Chazana – ocenił mec. Kwaśniewski. „Kara jest niezasłużona”Prof. Chazan otrzymał wypowiedzenie z pracy 21 lipca. – Mój światopogląd, jak widzę, stoi na przeszkodzie w wykonywaniu przeze mnie funkcji dyrektoraszpitala, ale pewnie i szeregu innych zajęć – powiedział wówczas Chazan.Ocenił, że kara, jaka go spotkała, jest niezasłużona, a jej wysokośćnieproporcjonalna. Trwa jeszcze kilka procedur sprawdzających  Własne kontrole w szpitalu Św. Rodziny wszczęły też: NFZ, Rzecznik Praw Pacjenta oraz konsultant krajowy w dziedzinie ginekologii i położnictwa. Postępowanie wyjaśniające prowadzi też na wniosek ministra zdrowia rzecznik odpowiedzialności zawodowej Naczelnej Izby Lekarskiej.   NFZ nałożył na szpital karę w wysokości ok. 70 tys. zł. Postępowanie Rzecznika Praw Pacjenta jeszcze trwa, w ramach tej kontroli sprawdzane jest także, czy dziecko miało po urodzeniu zapewnione niezbędne świadczenia zdrowotne.",,
Skoki w Zakopanem. Kubacki wygrywa kwalifikacje,"Seria trwa dalej. Dawid Kubacki wygrał kwalifikacje do niedzielnego konkursu Pucharu Świata w Zakopanem. Triumfator Turnieju Czterech Skoczni wylądował na 140,5 m i wyraźnie wyprzedził Ryoyu Kobayashiego i Stefana Krafta. Formą błysnął też piąty Kamil Stoch, a w środku stawki uplasował się Piotr Żyła. Miejsce w pięćdziesiątce udało się jeszcze wywalczyć Aleksandrowi Zniszczołowi i Maciejowi Kotowi. W sobotę rywalizacja drużynowa. Transmisja w TVP1, TVP Sport i aplikacji mobilnej. Początek zmagań o godz. 16.15.","W piątkowych kwalifikacjach Polacy jako gospodarze mogli wystawić większą liczbę zawodników, ale jak tłumaczył Adam Małysz, nie miało to sensu. Zdaniem byłego znakomitego skoczka pozostali wyraźnie odstają poziomem od wytypowanej dziewiątki.Jako pierwszy na belce startowej zameldował się debiutant 17-letni Adam Niżnik, który zbiera doświadczenie w zawodach niższej rangi - FIS Cup i Pucharze Kontynentalnym. Na premierowe punkty w Pucharze Świata będzie musiał poczekać. Niżnik wylądował na 117,5 m. Rozczarował też dawno niewidziany w zawodach Pucharu Świata Andrzej Stękała, który w sezonie 2015/6 regularnie startował w rywalizacji o Kryształową Kulę. Późnej na dobre wypadł z kadry. Jego poprzedni start w Pucharze Świata to ubiegłoroczne zmagania w Zakopanem. W konkursie go nie zobaczyliśmy, został zdyskwalifikowany w kwalifikacjach.Teraz także nie znalazło się dla niego miejsce w czołowej 50. Choć Stękała spełnił wszystkie regulaminowe wymogi, to wylądował za blisko, stając się jednym z trzynastu zawodników, którzy nie awansowali do pierwszej serii. Dobrej formy nie widać też u Jakuba Wolnego. W jednym z piątkowym treningów doleciał prawie do 130. metra. W kwalifikacjach było już dużo gorzej. Osiągnął zaledwie 114 metrów i z nosem zwieszonym na kwintę poszedł do szatni. Pomimo słabej postawy w kwalifikacjach, trener Michal Doleżal postanowił powołać go do czteroosobowej kadry na sobotni konkurs drużynowy.Magia Zakopanego nie podziałała też na Stefana Hulę. 34-latek musiał radzić sobie w powietrzu przy mocno wiejącym w plecy wietrze. Odległość jednak nie rzuciła nikogo na kolana. Hula podzielił los Wolnego czy Stękały. – Nie wiem, co powiedzieć. Idę się spakować i wracam do domu – skomentował zrezygnowany Hula. O dużym szczęściu mógł mówić szukający dyspozycji sprzed lat Maciej Kot. Gdyby uzbierał o półtora punktu mniej, niedzielny konkurs oglądałby z trybun. Więcej spodziewaliśmy także po Piotrze Żyle. 127 metrów wprawdzie dało mu awans, ale próżno było szukać wiślanina w czołówce.Najlepsi skakali dużo dalej. Po skoku Philippa Aschenwalda na 139. metr zdecydowano się na zmianę wysokości belki startowej. Z obniżonego rozbiegu dał sobie radę Kamil Stoch, który doleciał do 136. metra, minimalnie przegrywając z Austriakiem.Kapitalną formę potwierdził Dawid Kubacki, jako pierwszy przekroczył odległość 140 metrów i ze znakomitą notą 159,9 pkt wygrał kwalifikacje. 141 metrów, czyli o pół metra dalej od Kubackiego, to odległość Stefana Krafta. Jego próba przypadła jednak na dużo lepsze warunki atmosferyczne i ostatecznie sklasyfikowano go na  trzecim miejscu.",,
„Echa Katynia”. IPN zaprasza na przegląd filmów fabularnych i dokumentów,"Podczas warszawskiego przeglądu, który potrwa do 15 kwietnia, będzie można obejrzeć m.in. film Piotra Szkopiaka „Katyń – ostatni świadek”. To opowieść o ukrywanej przez lata prawdzie, do której stara się dojść brytyjski dziennikarz. Pokazane zostaną także cztery inne obrazy fabularne i dokumenty poświęcone zbrodni katyńskiej i jej konsekwencjom. Egzekucje jeńców przetrzymywanych w Związku Sowieckim rozpoczęły się w pierwszych dniach kwietnia 1940 r.","Brytyjski dziennikarz, bohater fimu Piotra Szkopiaka, tropiąc tajemnicze samobójstwo polskiego żołnierza przebywającego w lokalnym obozie dla uchodźców, dociera do dziennika naocznego świadka mordu, Rosjanina Iwana Kriwoziercowa. Zaplanowano również projekcję  filmu „Ofiara pionków” Asena Władimirowa. Historia Bułgara, dr. Marko Markowa, członka Międzynarodowej Komisji Lekarskiej powołanej przez Niemców po odkryciu zwłok polskich oficerów to zarazem opowieść o długiej i trudnej drodze udowodnienia prawdy o udziale Związku Sowieckiego w tych mało znanych w Bułgarii wydarzeniach. Zobaczyć będzie można również film „Czaszka z Katynia” Anny Elisabeth Jessen. W 1943 r. duński prof. Helge Tramsen przemyca do Kopenhagi czaszkę jednego z polskich oficerów zamordowanych w Katyniu. Zostaje ona odnaleziona w 2005 r. w jednej z szaf Instytutu Medycyny Sądowej w Kopenhadze. Film przedstawia losy lekarzy pracujących na miejscu ekshumacji w 1943 r. i ich trudne przeżycia związane z odkryciem prawdy o Katyniu. Widzowie zobaczą również obraz „Niegdyś moja matka” Sophii Turkiewicz. Autorka australijskiego pochodzenia próbuje poznać powody, jakie sprawiły, że została oddana w dzieciństwie do sierocińca. Odkrywa historię matki urodzonej w przedwojennej Polsce, również osieroconej, pozbawionej własnego domu i zesłanej na Syberię. W programie przeglądu jest też projekcja „Dzieci kwatery Ł” Arkadiusza Gołębiewskiego. To opowieść o tragicznych losach rodzin członków podziemia antykomunistycznego, którzy zostali zamordowani w więzieniu na ul. Rakowieckiej w Warszawie w latach 1948-56. Punktem wyjścia są ekshumacje ofiar terroru komunistycznego prowadzone na Wojskowych Powązkach w kwaterze „Ł”.  „Katyń – ostatni świadek” i „Niegdyś moja matka” wyświetlane będą w języku angielskim z polskimi napisami. 14 kwietnia w Kinie Muranów w języku angielskim zaprezentowany zostanie także film „Czaszka z Katynia”. Po projekcji odbędzie się spotkanie z reżyser filmu Anną Elisabeth Jessen, również w języku angielskim.  W dniach 11, 12 i 15 kwietnia odbędą się także pokazy edukacyjne dla młodzieży szkolnej, połączone z prelekcją dotyczącą zbrodni katyńskiej.   W ostatnim dniu przeglądu zaplanowano uroczystą Galę Finałową w Teatrze Polskim. Prezes IPN dr Jarosław Szarek wręczy podczas niej statuetki filmowcom, którzy swoją twórczością przyczynili się do popularyzacji wiedzy o historii zbrodni katyńskiej. Do zbrodni katyńskiej, w wyniku której zamordowano ok. 22 tys. polskich obywateli, m.in. oficerów Wojska Polskiego, policjantów i osób cywilnych należących do elity II Rzeczypospolitej, doszło wiosną 1940 r. Z polecenia najwyższych władz Związku Sowieckiego, z Józefem Stalinem na czele, masowych zabójstw m.in. w Lesie Katyńskim, w Kalininie (obecnie Twer), Charkowie dokonali funkcjonariusze NKWD.",,
Rakieta Sojuz-FG ze statkiem towarowym wystartowała z Kazachstanu,Rosyjska rakieta nośna Sojuz-FG z mającym dotrzeć na Międzynarodową Stację Kosmiczną (ISS) statkiem towarowym Progress MS-10 wystartowała w piątek z dzierżawionego przez Rosję kosmodromu Bajkonur w Kazachstanie –poinformowała rosyjska kontrola lotu.,"Według niej statek pomyślnie wszedł na orbitę wokółziemską. Z ISS ma się połączyć w niedzielę o godzinie 20.29 czasu polskiego. Był to pierwszy start rakiety Sojuz-FG od 11 października, kiedy to nie zdołała ona wynieść na orbitę statku załogowego Sojuz MS-10. Na wysokości 50 kilometrów nad Ziemią statek ten oddzielił się awaryjnie od rakiety nośnej, po torze balistycznym osiągnął jeszcze pułap 90 kilometrów, a potem pomyślnie wylądował w odległości 400 kilometrów od miejsca startu. Obaj podróżujący na ISS członkowie załogi Sojuza MS-10 – Rosjanin Aleksiej Owczynin i Amerykanin Nick Hague - nie doznali obrażeń. Jak ustalono, przyczyną zejścia rakiety z zaplanowanego kursu była montażowa usterka systemu oddzielania się jej pierwszego członu od członu drugiego. W rezultacie tej usterki jeden z czterech busterów (członów wspomagających) członu pierwszego uderzył w człon drugi, uszkadzając jego zbiornik paliwa, wprawiając całą rakietę w ruch obrotowy i przerywając funkcjonowanie systemu jej stabilizowania.",,
Kierwiński: Wybory do PE pokazały konieczność integracji opozycji,"– Wyniki wyborów do Parlamentu Europejskiego pokazują, że konieczna jest integracja po stronie opozycji, teraz jest czas na kolejny krok, bo projekt Koalicji Europejskiej ma bardzo silne podstawy – ocenił w poniedziałek poseł PO-KO Marcin Kierwiński.","W wyborach do Parlamentu Europejskiego PiS otrzymało 45,56 proc. głosów, Koalicja Europejska – 38,3 proc., Wiosna – 6,04 proc., Konfederacja – 4,55 proc., Kukiz'15 – 3,7 proc., Lewica Razem – 1,24 proc. – wynika z danych PKW przeliczonych z 99,31 proc. obwodowych komisji wyborczych w Polsce.– Tylko trzy komitety uczestniczą w podziale mandatów. To pokazuje, że konieczna jest integracja po stronie opozycyjnej. Teraz czas na kolejny krok. Widać że projekt KE ma bardzo solidne podstawy, to jest prawie 40 proc. głosów. Czas iść dalej, poszerzać tę koalicję – powiedział Kierwiński w Programie 1 Polskiego Radia.Pytany, czy to „poszerzenie” mogłoby objąć Wiosnę Roberta Biedronia, polityk PO-KO stwierdził, że nie chodzi tylko o poszerzenie koalicji o kolejne środowiska polityczne, „choć oczywiście lepiej by było, gdyby wszystkie partie opozycyjne szły w jednym bloku”.",,
"„Polska jest krajem sukcesu, w zależności od punktu odniesienia”","O przyszłości polskiej gospodarki mówił wicepremier Mateusz Morawiecki podczas piątkowej debaty w Akademii Leona Koźmińskiego w Warszawie. Uznał, że Polska jest krajem sukcesu. Jednocześnie przypomniał, że co roku z naszego kraju wypływa blisko 90 mld zł, m.in. z powodu dywidend.","– Jesteśmy w sytuacji takiej, że ponad połowa przemysłu wytwórczego jest w rękach podmiotów zagranicznych – mówił wicepremier. Zaznaczył, że w związku z tym musimy płacić odsetki od kapitału, dywidendy. Dodał, że „blisko 90 mld zł co roku wypływa z Polski”. – To prawie dwukrotność deficytu budżetowego, czyli gigantyczna suma – podkreślił. Wicepremier dodał, że Polska jest krajem sukcesu, w zależności „od punktu odniesienia”. – Ukraina była jeszcze bardziej spenetrowana przez Związek Sowiecki. Tam agentura do dzisiaj ma oczywiście za zadanie nie dopuścić do stabilizacji. My oczywiście do takiego stanu nie doprowadziliśmy naszego kraju – dodał Morawiecki.",,
Prezydent podpisał ustawę o Narodowym Dniu Pamięci Polaków ratujących Żydów,Prezydent Andrzej Duda podpisał ustawę ustanawiającą 24 marca Narodowym Dniem Pamięci Polaków ratujących Żydów pod okupacją niemiecką. Dzień ten będzie miał charakter święta państwowego. Prezydent zainicjował prace nad ustawą.,"„W hołdzie Obywatelom Polskim - bohaterom, którzy w akcie heroicznej odwagi, niebywałego męstwa, współczucia i solidarności międzyludzkiej, wierni najwyższym wartościom etycznym, nakazom chrześcijańskiego miłosierdzia oraz etosowi suwerennej Rzeczypospolitej Polskiej, ratowali swoich żydowskich bliźnich od Zagłady zaplanowanej i realizowanej przez niemieckich okupantów” – głosi preambuła ustawy.Ustawa zakłada, że Narodowy Dzień Pamięci Polaków ratujących Żydów pod okupacją niemiecką obchodzony będzie 24 marca i będzie miał on charakter państwowy. Wybór daty 24 marca wiąże się z tym, że tego dnia w 1944 r. Niemcy zamordowali w Markowej rodzinę Ulmów – Józefa i Wiktorię oraz ich sześcioro dzieci i ukrywających się u tej rodziny Żydów.",,
Order Orła Białego dla marszałka seniora Kornela Morawieckiego,"Prezydent Andrzej Duda nadał Order Orła Białego Kornelowi Morawieckiemu w uznaniu znamienitych zasług na rzecz przemian demokratycznych w Polsce, za wybitne osiągnięcia w działalności publicznej i państwowej – poinformowała w piątek Kancelaria Prezydenta.","„Prezydent Rzeczypospolitej Polskiej Andrzej Duda nadał w uznaniu znamienitych zasług na rzecz przemian demokratycznych w Polsce, za wybitne osiągnięcia w działalności publicznej i państwowej Order Orła Białego Kornelowi Morawieckiemu, działaczowi opozycji demokratycznej w PRL, przywódcy «Solidarności Walczącej»” – głosi komunikat zamieszczony na oficjalnej stronie internetowej prezydenta.  Kornel Morawiecki, poseł i marszałek senior Sejmu VIII kadencji, lider założonej w 2016 roku partii Wolni i Solidarni, już w młodości angażował się w politykę. W czasach PRL był znanym działaczem opozycji antykomunistycznej, założycielem niepodległościowej organizacji Solidarność Walcząca. Jest ojcem premiera Mateusza Morawieckiego.",,
Nie żyje legenda amerykańskiego przemysłu samochodowego,"W Kalifornii zmarł Lee Iacocca, ostatni gigant amerykańskiego przemysłu samochodowego. Miał 94 lata. Znany był zwłaszcza jako współtwórca forda mustanga i minivana chryslera.","Jak podkreślił „New York Times”, zmarły we wtorek syn włoskich imigrantów był jedynym we współczesnych czasach dyrektorem Forda i Chryslera, dwóch z trzech największych amerykańskich producentów samochodów. Iacocca rozpoczął pracę w Ford Motor Company w 1946 r. Stał się kluczową postacią we współtworzeniu forda mustanga. Został mianowany prezesem Forda w 1970 r., ale osiem lat później zwolnił go z tego stanowiska Henry Ford Jr. Według mediów Iacocca zdawał się zapominać, że firmą nie kierował on, ale słynna rodzina. „Zacząłem życie jako syn imigrantów, a pracowałem na stanowisku prezesa Ford Motor Company. (...) Kiedy tam w końcu dotarłem, znalazłem się na szczycie świata. Ale potem los powiedział do mnie: »Zaczekaj. Nie skończyliśmy z tobą. Teraz dowiesz się, jak się można czuć po strąceniu z Mount Everestu«” – pisał biznesmen w 1984 r. w swojej biografii „Where Have All the Leaders Gone”. Z Forda Iacocca przeszedł do Chryslera. W 1979 r. stanął na czele firmy, którą uchronił od bankructwa. Kiedy rozpoczął tam pracę, pobierał pensję w wysokości dolara rocznie. W 1987 r. zarabiał 18 mln dolarów rocznie. Osiągnięcia biznesmena sprawiły, że Demokraci poważnie rozważali jego kandydaturę na prezydenta USA w 1988 r. Stanął na czele komitetu, który odrestaurował Statuę Wolności i Ellis Island. Znalazł się na okładkach m. in. „Time'a” i „Newsweeka”. Jak podkreśla „Forbes”, Iacocca nie potraktował jednak wystarczająco poważnie zalewu japońskich samochodów, zwłaszcza Toyoty i Hondy, które szybko zmieniły definicję jakości samochodów. Tygodnik przyznaje jednocześnie, że nawet dziś jeep produkowany przez następcę Chryslera, fiat chrysler, pozostaje na rynkach całego świata. Zdaniem analityków marka jest warta więcej niż cała firma.  Po opuszczeniu przemysłu samochodowego Iacocca mieszkał w Bel Air na obrzeżach Los Angeles. Zajmował się kilkoma biznesami w tym winiarskim regionie. Organizował także zbiórkę funduszy na badania nad cukrzycą, na którą zmarła jego pierwsza żona.Po śmierci biznesmena obydwie firmy wydały okolicznościowe oświadczenia. „Odegrał historyczną rolę w kierowaniu Chryslerem w trakcie kryzysu i uczynieniu go prawdziwą siłą konkurencyjną. (...) Był jednym z największych przywódców naszej firmy i całego przemysłu motoryzacyjnego. Odegrał także głęboką i niestrudzoną rolę na scenie narodowej jako mąż stanu i filantrop” – stwierdziło kierownictwo Chrysler. Prezes Ford Motor Company Bill Ford ocenił, że Iacocca był „większy od życia i pozostawił niezatarty ślad na jego firmie”. Wskazał też, że „był jedyny w swoim rodzaju i będzie go bardzo brakować”.  Iacocca dorastał w Allentown w Pensylwanii, a zmarł w Bel Air. Pozostawił dwie córki i ośmioro wnucząt.",,
"„Nie chcemy sędziów polityków, chcemy sędziów uczciwych”. Posłowie PiS o skandalu z sędzią od Gawłowskiego","Sędzia, który będzie orzekać w sprawie afery melioracyjnej, gdzie głównym oskarżonym jest Stanisław Gawłowski z Platformy Obywatelskiej, przemawiał w środę w Szczecinie na wiecu protestacyjnym przeciwko nowelizacji ustawy reformującej sądownictwo. TVP3 Szczecin przytacza komentarze polityków. – Nie chcemy sędziów polityków, chcemy sędziów uczciwych, którzy będą podejmować decyzje niezależnie od naszych poglądów politycznych – powiedziała Małgorzata Jacyna-Witt, szefowa klubu radnych PiS w sejmiku województwa zachodniopomorskiego.","„Od jakiegoś czasu obraża mnie także pan prezydent, pan premier i posłowie” – mówił Grzegorz Kasicki podczas manifestacji.  Niewykluczone, że sędziego oburza słowo „kasta” użyte po raz pierwszy w debacie o polskim sądownictwie przez I prezes SN prof. Małgorzatę Gersdorf. Podczas wiecu powiedział również: „Czy my jesteśmy kastą? Jeżeli my byśmy chcieli być kastą, jeżeli my byśmy chcieli mieć przywileje, to byśmy teraz byli z tą władzą, nie przeciwko niej”. TVP3 Szczecin przytacza komentarze polityków. – Pan sędzia powinien się absolutnie wstrzymać przed tego typu wypowiedziami, bo sędzia powinien być bezstronny i apolityczny w swoich wypowiedziach na zewnątrz – powiedziała Małgorzata Jacyna-Witt, szefowa klubu radnych PiS w sejmiku województwa. – Zachowanie sędziego może zaskakiwać, bo według prawa sędziowie nie mogą angażować się w spory polityczne. Nie chcemy sędziów polityków, chcemy sędziów uczciwych, którzy będą podejmować decyzje niezależnie od naszych poglądów politycznych – dodała.",,
Moskwa: Nasi specjaliści są w Wenezueli na podstawie międzyrządowej umowy,Rosyjscy specjaliści przybyli do Wenezueli na podstawie umowy o współpracy wojskowo-technicznej między Moskwą i Caracas zawartej w 2001 r. - oświadczyła rzeczniczka ministerstwa spraw wewnętrznych Rosji Maria Zacharowa. O przylocie około stu rosyjskich żołnierzy do Caracas media poinformowały cztery dni wcześniej.,"Zacharowa podkreśliła, że obecność specjalistów w Wenezueli jest zgodna z konstytucją tego kraju. Zdaniem przywódcy wenezuelskiej opozycji Juana Guaidó, który ogłosił się prezydentem tego kraju, obecność rosyjskich żołnierzy na tym terenie jest niezgodna z konstytucją. Dwa samoloty z Rosji, które według miejscowych mediów miały przywieźć szefa sztabu rosyjskich wojsk lądowych generała Wasilija Tonkoszkurowa i około 100 żołnierzy wylądowały w okolicach Caracas 23 marca. Działania te potępił Departament Stanu USA; określił je jako „lekkomyślną prowokację”. Szef Departamentu Stanu Mike Pompeo w rozmowie telefonicznej z rosyjskim ministrem spraw zagranicznych Siergiejem Ławrowem oświadczył, że Stany Zjednoczone i kraje regionu „nie będą bezczynnie przyglądały się”, jak Rosja potęguje napięcia w Wenezueli.",,
Terroryści przygotowywali atak na Polskę,"– W 2004 roku dwóch terrorystów rozpoczęło przygotowania do zamachów w Polsce. Kiedyś nie mogłem o tym mówić, ale informacje o planach Al-Kaidy potwierdził później w publikowanych przez siebie materiałach Julian Assange – powiedział były szef WSI gen. Marek Dukaczewski w RMF FM.","– Nie mogę mówić, na ile realne było to zagrożenie, bo to informacje ściśle tajne, ale walką z takim zagrożeniem zajmowały się WSI – poinformował gen. Dukaczewski. Podkreślił, że planowanie zamachu, które mogło potrwać  rok lub trzy lata,  rozpoczęto w 2004 r. Jak zaznaczył polski wywiad wiedział o zagrożeniu. Jednak jak daleka była wiedza służb o tych planach, jest mu nieznana, ze względu na to, że odszedł z WSI. Po moim odejściu z WSI nie mam wiedzy, jak daleka była wiedza służb o tych planach.  Wynoszenia baz danych WSI „to absolutnie skandaliczna rzeczDukaczewski potwierdził, że docierały do niego ujawnione dziś przez „Gazetę Wyborczą” informacje o  wynoszeniu baz danych WSI. – Jest to absolutnie skandaliczna rzecz. Ustawa o ochronie informacji niejawnych bardzo precyzyjnie określa, co należy z informacjami robić – podkreślił. Jak powiedział, „dokumenty wynoszone przez PiS z WSI, trafiły do BBN-u” i nie wiadomo, kto miał do nich dostęp. Dukaczewski o więzieniach CIA– O wielu rzeczach nie wiedziałem, w tym o więzieniach CIA  – zapewnił w rozmowie gen. Marek Dukaczewski. – Służby mają rozdzielone kompetencje. Każdy pilnuje swojego – dodał. Podkreślił, że wojskowe służby nie patrzą na ręce cywilnym. – Tak samo jak staraliśmy się uniemożliwiać patrzenie służbom cywilnym na nasze ręce – powiedział. Zaznaczył, że o sprawie mogły wiedzieć służby cywilne.Na pytanie czy Leszek Miller mógł nie wiedzieć o więzieniach CIA, Dukaczewski tłumaczy, że „Leszek Miller wiedział o współpracy z CIA, o więzieniach mógł nie być informowany”. – Wiedział tylko o tym, że jest współpraca realizowana z konkretnymi krajami, bo na to musi być zgoda polityczna – zaznaczył. Według niego wiedza ówczesnego premiera i prezydenta o więzieniach,   to kwestia ich relacji z szefem służb. Na pytanie, czy gdyby wiedział o powstaniu takiego więzienia na terenie Polski, to  poinformowałby o tym premiera, odpowiedział: – Ja nie wiem, czy premiera by to interesowało, bo obowiązuje nas zasada „need to know”, a więc wiedzieć tylko to, co nam jest potrzebne. Akurat premierowi ta informacja nie jest do niczego potrzebna.",,
Wzgórza Golan im. Trumpa? „Chcę wnieść rezolucję”,Premier Izraela Benjamin Netanjahu chce nazwać osiedla izraelskich osadników na Wzgórzach Golan imieniem Donalda Trumpa. Miałoby to być podziękowanie za uznanie przez Waszyngton zwierzchności Izraela nad tym spornym terenem. Amerykańska decyzja stała jednak w sprzeczności z wcześniejszymi deklaracjami społeczności międzynarodowej.,"Wzgórza Golan to sporny teren, do którego pretensje roszczą sobie Izrael, Syria i Liban. Pod koniec marca Donald Trump jednostronnie uznał, że wzgórza są terytorium Izraela. Taką deklarację na świecie odczytano jako gest poparcia dla izraelskiego premiera, który walczył wówczas w zaciętym boju o reelekcję w wyborach.Po wygranych wyborach Netanjahu zapowiedział, że podziękuje Donaldowi Trumpowi. „Po świętach Paschy chcę wnieść rezolucję, dzięki której nasza nowa wspólnota na Wzgórzach Golan zostanie nazwana imieniem prezydenta Donalda Trumpa” – mówił premier w nagraniu umieszczonym na Twitterze.Republikańska administracja Donalda Trumpa uważana jest za najbardziej przyjazną od lat wobec izraelskich, prawicowych władz. Amerykański prezydent przeniósł dwa lata temu ambasadę z Tel Awiwu do Jerozolimy i jednostronnie uznał sporne tereny Jerozolimy za stolicę Izraela. Ostatnie decyzje Trumpa wobec Izraela wielokrotnie potępiały zarówno kraje arabskie, jak i państwa członkowskie Unii Europejskiej.",,
Nie żyje marszałek senior Kornel Morawiecki,"Po długiej chorobie zmarł marszałek senior Kornel Morawiecki, Kawaler Orderu Orła Białego. Miał 78 lat. Smutną wiadomość przekazał dziennikarz „Super Expressu”. Potwierdziła ją w rozmowie z portalem tvp.info osoba z otoczenia syna marszałka, premiera Morawieckiego."," Kornel Morawiecki był przez lata 80. jednym z najbardziej poszukiwanych przez SB działaczem podziemia. Był też działaczem, któremu udało się najdłużej ukrywać – aresztowano go dopiero w listopadzie 1987. Ponieważ w tamtym czasie władze PRL nie chciały mieć więźniów politycznych, podstępem zmuszono Morawieckiego do wyjazdu za granicę. Po kilku miesiącach potajemnie wrócił do kraju.Jako lider SW krytykował rozmowy Okrągłego Stołu, wzywał też do bojkotu kontraktowych wyborów 4 czerwca 1989. Jego ugrupowanie domagało się wtedy całkowicie wolnych wyborów.Po 1990 roku stanął na czele Partii Wolności, krytycznie nastawionej do rzeczywistości III RP, m.in. do braku rozliczeń z komunizmem czy braku lustracji.",,
Wojsko Polskie po raz pierwszy będzie pełniło roczny dyżur bojowy w NATO,Nasze wojsko po raz pierwszy będzie pełniło roczny dyżur bojowy w sojuszu północnoatlantyckim - pisze „Rzeczpospolita”. Dyżur będzie trwał przez cały 2020 r. Żołnierze będą w gotowości 24 godziny na dobę.,"Jednostką ramową, czyli najważniejszą w tym dyżurze bojowym Sił Odpowiedzi NATO będzie 21. Brygada Strzelców Podhalańskich.Gazeta zaznacza, że w przypadku podjęcia decyzji o rozpoczęciu operacji wojskowej lub wysłaniu żołnierzy do likwidacji klęski żywiołowej wydzielone jednostki będą miały od dwóch do pięciu dni na podjęcie działań. Mogą zostać przerzucone do każdego kraju NATO, a nawet kilka tysięcy kilometrów od granic państw wchodzących w skład sojuszu.Według cytowanego przez „Rz” dowódcę 21. Brygady gen. bryg. Dariusza Lewandowskiego to z pewnością największe wyzwanie dla Polski w zakresie budowania międzynarodowej struktury bojowej od wejścia do NATO. Do tej pory mieliśmy do czynienia tylko z grupami bojowymi Unii Europejskiej – zaznaczył generał.",,
