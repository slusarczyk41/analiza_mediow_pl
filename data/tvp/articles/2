"„Nie chcę, żeby on wygrał"". Republikanin Joe Walsh rzuca wyzwanie Trumpowi","Konserwatywny gospodarz programu radiowego i były kongresman ze stanu Illinois Joe Walsh ogłosił w niedzielę, że chce wystartować w prawyborach, by zdobyć nominację Partii Republikańskiej jako jej kandydat w wyborach prezydenckich. Powiadomił o tym w programie telewizji ABC „This Week”.","Walsh był ulubieńcem Tea Party i został wybrany do Izby Reprezentantów Kongresu USA w roku 2010. Służył tam tylko przez jedną kadencję. Był niegdyś żarliwym zwolennikiem Donalda Trumpa, ale później stał się jego zaciekłym krytykiem. Rzucił prezydentowi wyzwanie, wytykając mu niekompetencję. – Zamierzam zrobić wszystko, co w mojej mocy. Nie chcę, żeby on wygrał – podkreślił Walsh w rozmowie z prowadzącym program ABC George'em Stephanopoulosem. Przekonywał, że konserwatyści muszą mieć alternatywę. Zarzucał prezydentowi m.in. niezdolność do sprawowania urzędu, niekompetencję, napady złości.  Jak wynika z sondaży, Trump cieszy się popularnością przeważającej większości republikańskiego elektoratu. Według ankiety Monmouth University z minionego tygodnia popiera go 84 proc. zwolenników tej partii. W badaniu opinii publicznej Fox News na początku tego miesiąca opowiedziało się za nim 88 proc. Identyczne wsparcie zapewnili Trumpowi republikańscy uczestnicy sondażu Gallupa. Walsh przedstawił się jako polityk przyjmujący twardą postawę wobec imigrantów. Wyjaśnił, że rzuci wyzwanie Trumpowi nie jako przedstawiciel centrum, ale prawicy oraz na gruncie moralnym. Stephanopoulos dał wyraz wątpliwościom, czy były kongresman jest najwłaściwszą osobą do wysunięcia tego argumentu, zważywszy na jego kontrowersyjne wypowiedzi, od używania rasistowskich obelg na Twitterze po propagowanie kłamstw wokół aktu urodzenia i religii Baracka Obamy, którego nazywał muzułmaninem, wrogiem i zdrajcą. Walsh tłumaczył, że przeprosił Obamę. Jak oświadczył, pomógł „stworzyć Trumpa” i czuje się za to odpowiedzialny. Dodał, że przyznanie tego nie przychodzi mu łatwo. Powiedział, że zdaje sobie sprawę z niewielkiego prawdopodobieństwa odebrania nominacji republikańskiej Trumpowi. Pragnie jednak zaoferować wyborcom GOP alternatywną wizję partii. Wcześniej w CNN były kongresman przypomniał, że głosował na Trumpa w 2016 r. Tylko dlatego, zaznaczył, że kontrkandydatką Trumpa była Hillary Clinton.",,
CBOS: Frekwencja w wyborach do Sejmu i Senatu wyniosłaby w czerwcu 77 proc.,"Gdyby wybory parlamentarne odbywały się w czerwcu, 44 proc. osób deklarujących udział w nich poparłoby PiS wraz z Solidarną Polską i Porozumieniem, 22 proc. głosowałoby na PO, 7 proc. na Wiosnę; progu wyborczego nie przekroczyłyby m.in. Kukiz'15, PSL i Nowoczesna - wynika z sondażu CBOS.","Według sondażu frekwencja w wyborach do Sejmu i Senatu wyniosłaby 77 proc. - o 2 pkt proc. więcej niż w ubiegłym miesiącu. W kwietniu chęć udziału w wyborach deklarowało  74 proc. uprawnionych. W porównaniu z wynikami z maja, poparcie dla PiS spadło o 2 pkt proc. O 2 pkt proc. więcej ankietowanych niż przed miesiącem zadeklarowało chęć głosowania na PO. Notowania Wiosny poprawiły się o 1 pkt proc. Poza progiem wyborczym znalazłyby się: Kukiz'15 z 4 proc. poparcia (spadek o 2 pkt proc.), PSL - 3 proc. (bez zmian), KORWIN - 3 proc. (wzrost o 1 pkt proc.); SLD - 2 pkt proc. (bez zmian). Po 1 proc. ankietowanych oddałoby swój głos na Nowoczesną, Ruch Narodowy i Partię Zieloni (bez zmian). Tak samo jak w maju 11 proc. osób zapowiadających swój pewny udział w wyborach do Sejmu i Senatu, gdyby odbywały się już teraz, nie wie, na którą partię oddałaby swój głos. CBOS przeprowadził sondaż w dniach 6-13 czerwca 2019 r. na liczącej 1115 osób reprezentatywnej próbie losowej dorosłych.",,
Historia Jana Karskiego na deskach londyńskiego teatru,"W Dniu Pamięci o Ofiarach Holokaustu i w 75. rocznicę wyzwolenia obozu Auschwit londyńską premierę miał monodram o życiu Jana Karskiego, kuriera Polskiego Państwa Podziemnego, który przekazywał aliantom informacje o niemieckich zbrodniach w okupowanej Polsce.","Spektakl „Remember This: The Lesson of Jan Karski” w reżyserii Dereka Goldmana, w którym w rolę Karskiego wcielił się nominowany do Oscara za film „Good Night and Good Luck” David Strathairn, wystawiony został na Uniwersytecie Queen Mary w Londynie.Współorganizatorami przedsięwzięcia były Walsh School of Foreign Service Uniwersytetu Georgetown w Waszyngtonie, gdzie Karski wykładał ponad 40 lat, oraz Human Rights Watch.– Londyn był bardzo ważnym miejscem w misjach Karskiego. Po przedarciu się z okupowanej Polski dotarł tam w grudniu 1942 roku nie tylko jako kurier Polskiego Państwa Podziemnego, ale także jako świadek Zagłady, który widział na własne oczy męczeństwo, głód i degradację polskich Żydów w getcie warszawskim i obozie przejściowym w Izbicy – przypomina Ewa Junczyk-Ziomecka, prezes Fundacji Edukacyjnej Jana Karskiego.– Mówił o tym na licznych spotkaniach w Londynie z dziennikarzami, pisarzami, działaczami społecznymi i politykami. Dwukrotnie spotkał się też z brytyjskim ministrem spraw zagranicznych Anthonym Edenem, a także ze Szmulem Zygelbojmem, przedstawicielem Bundu w polskim rządzie na uchodźstwie, którego rodzina była w tym czasie w warszawskim getcie – dodaje.",,
PO rusza z „konwojem wstydu” PiS. A na stronie konwojwstydu.pl – afery PO,"Na stronie internetowej konwojwstydu.pl opublikowano spis afer, w które zamieszani są ludzie związani z opozycją. Uruchomienie portalu zbiegło się ze startem akcji „konwój wstydu PiS”, która jest kolejnym etapem kampanii PO „PiS wziął miliony”.","Jan Bury, Stanisław Gawłowski i Józef Pinior to niektóre z postaci wymienionych na stronie konwojwstydu.pl.Byłemu posłowi Polskiego Stronnictwa Ludowego, byłemu sekretarzowi stanu w Ministerstwie Skarbu Państwa zarzuca się przyjęcie łapówek wartości ok. 1 mln zł. Poseł Platformy Obywatelskiej, były sekretarz generalny swojej partii również jest oskarżony o korupcję (kwoty rzędu 200 tys. zł). Bezpartyjny senator, kandydujący z PO, jest oskarżony m.in. o oszustwo.Na portalu można znaleźć nie tylko informacje o tych działaczach PO czy PSL, którym postawiono zarzuty (takich znajdziemy w zakładce „Cela+”). Są także informacje o skandalach w samorządach, wysokich nagrodach w jednostkach samorządu terytorialnego czy nierespektowaniu ustawy ograniczającej zarobki lokalnych włodarzy.Portal kilkakrotnie wymienia Hannę Gronkiewicz-Waltz, wspomina Hannę Zdanowską (PO, prezydent Łodzi), Roberta Biedronia i niektórych polityków SLD. Uruchomienie strony konwojwstydu.pl zbiega się ze startem kolejnego etapu kampanii „PiS wziął miliony”, etapu pod tym samym hasłem: „konwój wstydu”.– Rozpoczynamy dzisiaj akcję informacyjną o charakterze ogólnopolskim. Będziemy prezentować na billboardach, tym razem mobilnych, prawdę o PiS, w jakimś sensie program Prawa i Sprawiedliwości – mówił poseł PO Mariusz Witczak na konferencji prasowej zorganizowanej przed siedzibą PiS przy ul. Nowogrodzkiej w Warszawie.",,
"Najnowszy sondaż CBOS: Wysoka przewaga PiS, PO z dużym spadkiem","Gdyby wybory parlamentarne odbyły się na początku czerwca, PiS uzyskałoby 43 proc. głosów osób deklarujących udział w głosowaniu. Na PO zagłosowałoby 17 proc., na Kukiz'15 – 8 proc., a Nowoczesna uzyskałaby 5 proc. – wynika z sondażu CBOS.","Pozostałe ujęte w sondażu partie nie przekroczyłyby progu wyborczego. SLD uzyskałby 4 proc. głosów, PSL również 4 proc., partia Wolność Janusza Korwin-Mikkego – 2 proc., a Partia Razem – 1 proc.Niezdecydowanych było 14 proc. respondentów deklarujących udział w wyborach parlamentarnych.Gdyby wybory odbywały się na początku czerwca, udział w nich wzięłoby 66 proc. ankietowanych, do urn nie poszłoby 18 proc., a niezdecydowanych byłoby 15 proc. Sondaż został przeprowadzony w dniach 7-14 czerwca na liczącej 1029 osób grupie dorosłych mieszkańców Polski.",,
Rząd USA ma wkrótce rozpocząć akcję deportacji nielegalnych imigrantów,W najbliższych dniach rząd Stanów Zjednoczonych rozpocznie ogólnokrajową akcję deportacji nielegalnych imigrantów – informują amerykańskie media.,"Operacja miała zacząć się dwa tygodnie temu, ale została przesunięta przez prezydenta Donalda Trumpa z powodu negocjacji z Demokratami na temat dofinansowania infrastruktury na południowej granicy.  Operacja zatrzymań i deportacji nielegalnych przybyszów ma objąć kilkanaście aglomeracji i potrwać wiele dni. Funkcjonariusze służb imigracyjnych zidentyfikowali co najmniej 2 tysiące obcokrajowców, wobec których sądy wydały ostateczne decyzje o deportacji, ale pozostają w Stanach Zjednoczonych nielegalnie. Mają oni trafić do ośrodków odosobnienia w Pensylwanii i Teksasie.Część aresztowanych może trafić do moteli, gdzie będą czekać na zakończenie procedur formalnych. Rząd USA zapewnia, że rodziny nielegalnych imigrantów nie będą rozdzielane. Jeśli jednak okaże się, że dziecko urodziło się w Stanach Zjednoczonych i jest obywatelem amerykańskim, to funkcjonariusze będą musieli zaczekać na ewentualne odebranie dziecka przez innych członków rodziny przebywających legalnie w Stanach Zjednoczonych. Podobne operacje prowadzone były również za czasów prezydentów George’a Busha i Baracka Obamy. Część Demokratów krytykuje obecny plan deportacji zwracając uwagę na złe warunki w ośrodkach odosobnienia oraz retorykę prezydenta Trumpa.",,
Dzień marszów w Gdańsku. Policjanci obrzuceni kamieniami i petardami,Oddziały prewencji policji kilkakrotnie interweniowały w sobotę Gdańsku m.in. z powodu zajść po marszu narodowców i kibiców piłkarskich. Jak relacjonował reporter TVP Info Bartosz Stracewski zaatakowała grupa kilkudziesięciu osób. W stronę policji padały kamienie i petardy. Zatrzymano pięć osób.,"Na sobotę w mieście przewidziano początkowo kilkanaście manifestacji. Ostatecznie po południu w centrum uformowały się dwa znaczące zgromadzenia. Uczestnicy Marszu Równości zorganizowanego przez stowarzyszenie Tolerado zebrali się na Targu Węglowym, a naprzeciw nich stanęli członkowie antymarszu organizowanego przez środowiska narodowe.  Do starć chuliganów – jak twierdzi policja – z funkcjonariuszami  doszło w okolicy Centrum Nauki i Biznesu Żak (na wysokości dworca Gdańsk Główny); Marsz Równości ruszył zmienioną trasą – donosił portal trójmiasto.pl.",,
„Pozwolę sobie jasno powiedzieć...”. Mosbacher odpowiada niemieckiemu dyplomacie,"„Pozwolę sobie powiedzieć to jasno. Nic i nikt nie może rozbić silnego, zaangażowanego sojuszu Stanów Zjednoczonych i Polski” – w taki sposób ambasador USA w Polsce Georgette Mosbacher odpowiedziała niemieckiemu politykowi, który na Twitterze stwierdził, że obowiązkiem Niemiec „powinno być zmniejszenie zależności Polski od USA”.","Były niemiecki ambasador w USA i Wielkiej Brytanii Wolfgang Ischinger w mediach społecznościowych zadał pytanie: „jeśli Niemcy i Polska są tak blisko i są tak zjednoczone w radzeniu sobie z okropnościami nazistowskich Niemiec, dlaczego Berlin nie może być o wiele bardziej znaczącym sąsiadem / partnerem we współczesnej ochronie środowiska?”. Dodał, że obowiązkiem Niemiec powinno być zmniejszenie zależności Polski od Stanów Zjednoczonych.Na ten wpis zareagowała w piątek ambasador Mosbacher.„Pozwolę sobie powiedzieć to jasno, że nic i nikt, w tym znaczący sąsiad / partner, nie może podzielić silnego i zaangażowanego sojuszu USA i Polski” – napisała na Twitterze.",,
Najnowszy sondaż. PiS miażdży konkurencję w wyborach do PE,"42 proc. badanych, którzy zamierzają wziąć udział w wyborach do Parlamentu Europejskiego, oddałoby głos na kandydatów Prawa i Sprawiedliwości, a 26 proc. na kandydatów Koalicji Europejskiej. Zamiar głosowania deklaruje 58 proc. respondentów – wynika z sondażu CBOS.","W marcu zainteresowanie wyborami do Parlamentu Europejskiego deklaruje 54 proc. badanych, przy czym 24 proc. – zdecydowanie. Odsetek respondentów zainteresowanych wyborami europejskimi wzrósł o 10 pkt proc. w stosunku do lutego.44 proc. ankietowanych nie jest zainteresowanych wyborami do europarlamentu (spadek o 10 pkt proc. od lutego), przy czym 15 proc. zdecydowanie. Tak jak przed miesiącem 2 proc. respondentów wybrało odpowiedź „Trudno powiedzieć”.58 proc. ankietowanych deklaruje, że zamierza wziąć udział w wyborach do Parlamentu Europejskiego, co oznacza wzrost o 6 pkt proc. od lutego. 26 proc. jeszcze nie wiem czy weźmie w nich udział (bez zmian), a 15 proc. deklaruje, że raczej nie weźmie w nim udziału (spadek o 7 pkt proc.).Wśród badanych, którzy zadeklarowali, że zamierzają wziąć udział w wyborach, 42 proc. oddałoby głos na Prawo i Sprawiedliwość; Koalicja Europejska uzyskałaby poparcie 26 proc.5 proc. respondentów byłoby skłonnych zagłosować na kandydatów ruchu Kukiz '15, 4 proc. na Wiosnę, a 3 proc. na Konfederację KORWiN, Liroy, Braun, Narodowcy. 1 proc. respondentów zamierza poprzeć w wyborach do PE kandydatów Lewicy Razem (Partia Razem, Unia Pracy, Ruch Sprawiedliwości Społecznej). 1 proc. badanych zamierza głosować na inna partię niż wymienione w badaniu i tyle samo odmówiło odpowiedzi na pytanie o preferencje wyborcze.Poparcie poniżej 1 proc. zanotowano w przypadku ugrupowań: Polska Fair Play, Ruch Prawdziwa Europa oraz Ruch 11 Listopada.16 proc. jeszcze nie zdecydowało na kogo zamierza głosować.CBOS przeprowadził sondaż w dniach 7-14 marca 2019 r. na liczącej 1046 osób reprezentatywnej próbie losowej dorosłych mieszkańców Polski.",,
"Ziobro: Złe zakusy prawników niemieckich, by dyktować nam, jak mamy interpretować prawo","– Po pierwsze, o ile mi wiadomo, to prezes niemieckiego trybunału konstytucyjnego w Karlsruhe ma kompetencje do tego, żeby orzekać, wypowiadać się, na temat przestrzegania prawa i zrozumienia jego litery w Niemczech. Natomiast widać, że już poczuwa się do tej kompetencji, aby mówić jak to powinno być w Polsce – stwierdził w programie „Minęła dwudziesta” minister sprawiedliwości i prokurator generalny Zbigniew Ziobro, komentując wypowiedź prezes niemieckiego Federalnego Trybunału Sprawiedliwości Bettiny Limperg, po wykładzie byłej I prezes polskiego Sądu Najwyższego Małgorzaty Gersdorf.","– To są złe zakusy, zwłaszcza po stronie prawników niemieckich, by dyktować nam jak my mamy interpretować nasze polskie prawo, jak mamy budować wymiar sprawiedliwości – zaznaczył minister. Według ministra, ta sytuacja zakrawa „na kpinę w tym tego słowa znaczeniu, że w Niemczech Sąd Najwyższy jest wybierany wyłącznie przez polityków”. Jak zaznaczył, „tam sędziowie nie mają nic do powiedzenia”.  Zbigniew Ziobro porównał również sytuację w polskim wymiarze sprawiedliwości po reformie z stanem w Niemczech. – Ta zmiana, którą wprowadziliśmy, daje sędziom dużo więcej do powiedzenia – jeśli chodzi o wybór do Sądu Najwyższego – niż to co dzieje się w Niemczech, gdzie decydują w połowie politycy – ministrowie sprawiedliwości Landów, a w drugiej połowie politycy – przedstawiciele Bundestagu. Tylko oni decydują, kto będzie sędzią Sądu Najwyższego – powiedział.– Do tej pory przed zmianą, w Polsce było tak, że tylko sędziowie Sądu Najwyższego mogli rozstrzygnąć kto będzie ich kolegą a kto nie – przypomniał minister.",,
Sejm upamiętni 65. rocznicę uwięzienia kard. Wyszyńskiego. Posłowie przyjęli uchwałę,"Posłowie jednogłośnie przyjęli uchwałę upamiętniającą 65. rocznicę uwięzienia kard. Stefana Wyszyńskiego w Prudniku-Lesie.  Prymas Tysiąclecia przebywał tam decyzją komunistycznego aparatu bezpieczeństwa w latach 1954-55. Podczas odosobnienia we franciszkańskim klasztorze postanowił odnowić śluby jasnogórskie, oddając Polskę pod opiekę Matki Bożej.","Parlamentarzyści uczcili „Czcigodnego Sługę Bożego KardynałaStefana Wyszyńskiego, Prymasa Tysiąclecia, Męża Stanu, PasterzaKościoła polskiego w trudnych czasach komunizmu, wybitnegokapłana i humanistę, nieugiętego obrońcę polskich interesównarodowych”. W uchwale podkreślono, że kard. Wyszyński był oparciem moralnymdla milionów rodaków w kraju i zagranicą. „Odważnie występowałw obronie polskiej niepodległości i suwerenności, ukazywałwielkie i piękne karty naszych dziejów. Jego słynne słowa »nonpossumus«  (nie ustąpimy) są do dziś drogowskazem w walce o własne przekonania i wartości” – napisano w przyjętym dokumencie. W uchwale przypomniano, że w latach 1954-55 kard. Wyszyński był uwięziony w klasztorze oo. franciszkanów w Prudniku-Lesie,gdzie zrodziła się idea Ślubów Jasnogórskich i zawierzenia Polski opiece Matki Boskiej Częstochowskiej. Kard. Stefan Wyszyński więziony był w Prudniku od 6 października 1954 do 27 października 1955 r. Było to trzecie miejsce jego więzienia. 1 października 1954 do franciszkańskiego klasztoru przybyli funkcjonariusze UB, którzy nakazali zakonnikom w ciągu dwóch godzin opuścić budynek. Zakonnicy ratowali co się dało, pakując wszystko na wozy i przenosząc się do klasztoru w Borkach Wielkich. Prudnicki klasztor przeszedł pod zarząd wojska. Wkrótcepo wyjeździe zakonników podjęto pracę nad zamianą klasztoruw więzienie dla kard. Wyszyńskiego. Zakazano ludności cywilnej zbliżać się do tego miejsca. Wojsko pełniło warty, aby nie dopuścić, by ktokolwiek zbliżył się do klasztoru. Teren ogrodu otoczono parkanami, które pomalowano na zielono. Zabezpieczono go siecią drutów kolczastych. Dookoła zasadzono szpaler świerków. Podczas pobytu kard. Wyszyńskiego w Prudniku zrodziła się ideaodnowienia ślubów jasnogórskich. W nawiązaniu do jubileuszukrólewskich ślubów Jana Kazimierza złożonych Matce Bożejw katedrze lwowskiej w 1655 r. Prymas Tysiąclecia postanowiłodnowić akt oddania Polski Pani Jasnogórskiej, dostosowującprzyrzeczenia do współczesnych czasów.W Prudniku kard. Wyszyński przebywał rok i 22 dni. 28 października 1955 został przewieziony do kolejnego miejscaodosobnienia - Komańczy.",,
Największa zapora w USA grozi zawaleniem. Wielka ewakuacja mieszkańców,"Trwa ewakuacja ponad 180 tys. osób w północnej części stanu Kalifornia z powodu ryzyka zawalenia się najwyższej tamy w USA, niedaleko miasta Oroville. Zaporę osłabiły ulewne deszcze i obfite opady śniegu, które nawiedziły region po latach suszy.","Władze zarządziły natychmiastową ewakuację, ponieważ poziom wody jeziora Oroville przekroczył stany alarmowe i ograniczająca zbiornik zapora może w każdej chwili pęknąć. „To nie są ćwiczenia!” - napisał w mediach społecznościowych szeryf hrabstwa Butte. Ewakuowano mieszkańców wszystkich terenów poniżej tamy i w okolicy rzeki Feather. Mieszka tam w sumie 160 tys. osób.Wszystkiemu winne są wielotygodniowe ulewne deszcze i opady śniegu, które nawiedziły ten rejon po czterech latach katastrofalnej suszy. Pod naporem wody uszkodzony został kanał spustowy, który może runąć. To pierwszy taki przypadek w niemal 50-letniej historii zapory na jeziorze Oroville, gdy dochodzi tam do tak poważnej sytuacji. Tama mierzy aż 230 metrów wysokości.Ewakuowane miasto Oroville liczy 16 tys. mieszkańców i znajduje się 105 km na północ od Sacramento.",,
Rosja: Strajk głodowy w kopalni złota,70 górników uczestniczy w strajku głodowym w kopalni złota w Kraju Zabajkalskim w azjatyckiej części Rosji – podały w środę rosyjskie media. Protestujący żądają wypłaty zaległych pensji. Wszczęto śledztwo w sprawie dotyczącej wykroczeń właściciela kopalni.,"Jak poinformowała w środę prokuratura, łączne zaległości wobec pracowników, którym nie wypłacono pensji za maj i czerwiec, sięgają około 32 mln rubli (ponad 505 tys. USD). Górnicy przerwali pracę we wtorek i część z nich rozpoczęła tego dnia protest głodowy. W środę liczba uczestników głodówki wzrosła do 70. Właściciel kopalni, firma Urjumkan, powołuje się na stawiane przez bank przeszkody w przekazywaniu środków. Według pracowników kopalni powodem działań banku są zobowiązania kredytowe firmy. Kopalnia działająca w miejscowości Wierszyno-Darasunski wcześniej należała do firmy Jużurałzołoto, a w zeszłym roku przejęła ją grupa Urjumkan. Władze tego przedsiębiorstwa prowadziły rozmowy o udzieleniu kredytu bankowego, który pozwoliłby na dalszą działalność kopalni.",,
Impeachment Trumpa. Spory proceduralne w pierwszym dniu procesu,W procesie ws. impeachmentu prezydenta Donalda Trumpa kontrolowany przez Republikanów Senat zablokował we wtorek wieczorem czasu lokalnego wysiłki Demokratów mające na celu przekazanie na potrzeby procesu dokumentów administracji waszyngtońskiej.,"Posiedzenie otworzył przewodniczący obradom procesowym prezes Sądu Najwyższego USA John Roberts. Pierwszy dzień zasadniczego procesu zdominowały spory proceduralne. Zgodnie z partyjnymi wytycznymi, mający większość w Senacie Republikanie odrzucili odrębne wnioski zgłoszone przez lidera Demokratów Chucka Schumera o wezwanie pod rygorem odpowiedzialności karnej (subpoena) do przekazania na potrzeby procesu nagrań i dokumentów z Białego Domu, Departamentu Obrony, Departamentu Stanu oraz Biura Zarządzania i Budżetu, związanych z kontaktami Donalda Trumpa z władzami Ukrainy.  W grudniu 2019 roku kontrolowana przez Demokratów Izba Reprezentantów przegłosowała dwa artykuły impeachmentu Trumpa i tym samym prezydent został postawiony w stan oskarżenia.  Trump jest oskarżony o nadużycie władzy dla osobistych korzyści politycznych oraz o utrudnianie prowadzonego w Kongresie dochodzenia mającego na celu wyjaśnienie tej sprawy. Według Demokratów prezydent miał wstrzymać pomoc wojskową dla Ukrainy, aby wywrzeć nacisk na władze tego kraju i skłonić je, by zbadały działalność na Ukrainie Huntera Bidena, syna Joe Bidena – Demokraty i prawdopodobnego rywala Trumpa w tegorocznych wyborach prezydenckich. Donald Trump odrzuca te oskarżenia. Jego adwokat w procesie ws. impeachmentu Pat Cipollone powiedział w Senacie, że zarzuty przeciwko prezydentowi są bezpodstawne i że Demokraci nie zbliżyli się do spełnienia standardu konstytucji Stanów Zjednoczonych dotyczącego impeachmentu. „Jedynym wnioskiem będzie to, że prezydent nie zrobił absolutnie nic złego” – ocenił Cipollone.  Przedstawiciel Demokratów Adam Schiff, który kierował dochodzeniem Izby Reprezentantów w sprawie impeachmentu, streścił zarzuty przeciwko Trumpowi i powiedział, że prezydent dopuścił się naruszenia konstytucji, co tym samym uzasadnia impeachment. Schiff ocenił, że chociaż dowody przeciwko Trumpowi były „już przytłaczające”, konieczne są dalsze zeznanie świadków, aby pokazać pełny zakres niewłaściwego postępowania prezydenta i otaczających go osób.  Demokraci chcą, by zaznania złożyło wielu obecnych i byłych urzędników administracji Trumpa, w tym były doradca ds. bezpieczeństwa narodowego John Bolton. Lider większości republikańskiej w Senacie Mitch McConnell nie wykluczył takiej możliwości, ale w dalszej części procesu.  Zgodnie z amerykańskim prawem, po przesłaniu artykułów oskarżenia do Senatu izba wyższa działa jako sąd przysięgłych w procesie parlamentarnym prezydenta i decyduje, czy usunąć go z urzędu, czy też uniewinnić.",,
„Orzeczenie Izby Pracy SN nie będzie miało żadnych realnych konsekwencji dla KRS”,Orzeczenie Izby Pracy Sądu Najwyższego nie będzie miało żadnych realnych konsekwencji dla funkcjonowania KRS i Izby Dyscyplinarnej SN – powiedział przewodniczący KRS sędzia Leszek Mazur.,"Izba Pracy Sądu Najwyższego w postanowieniu w pierwszej z trzech spraw, których dotyczyło orzeczenie Trybunału Sprawiedliwości UE z 19 listopada, uchyliła uchwałę Krajowej Rady Sądownictwa w sprawie z odwołania sędziego Naczelnego Sądu Administracyjnego i oddaliła wniosek prezesa Izby Dyscyplinarnej SN o przekazanie sprawy do tej Izby.   Izba Pracy SN uznała przy tym, że KRS nie daje wystarczających gwarancji niezależności od organów władzy ustawodawczej i wykonawczej. Z postanowienia wynika też, że Izba Dyscyplinarna Sądu Najwyższego nie jest sądem w rozumieniu prawa UE i prawa krajowego.  Sędzia Leszek Mazur odnosząc się do tego wyroku powiedział, że „orzeczenie to w ogóle nie powinno zapaść”. Jego zdaniem sprawa, która była przedmiotem wyroku, nie wymagała już rozstrzygnięcia.  Jak wyjaśnił od opinii KRS – która była przedmiotem sprawy rozstrzygniętej przez SN – nie przysługuje odwołanie, a wbrew informacjom medialnym KRS nie decydowała wówczas o dalszym orzekaniu sędziego NSA, a jedynie wydała niewiążącą opinię w tej sprawie.  Jak zaznaczył, sędzia NSA Andrzej Kuba, który złożył to odwołanie od opinii KRS „został przywrócony do orzekania na podstawie ustawy i jego interes został już zaspokojony”.  Według sędziego Mazura orzeczenie SN „nie będzie miało wpływu na funkcjonowanie KRS i Izby Dyscyplinarnej SN”. – To orzeczenie nie będzie miało żadnych realnych konsekwencji. W żaden sposób nie podważa ono statusu sędziów Izby Dyscyplinarnej. Wprowadza tylko do systemu pewną dozę niepewności i jest wątpliwe z uwagi na zasadę nieusuwalności sędziów – zaznaczył.",,
"„Liczymy na to, że uda nam się odbudować i rozwinąć nasze relacje”. Putin wyciąga rękę do Europy?",Rosja gotowa jest przywrócić relacje z Unią Europejską w pełnym zakresie. Taką deklarację wygłosił w sobotę Władimir Putin.,"– Bardzo liczymy na to, że uda nam się nie tylko odbudować nasze relację z Unią Europejską jako całością, Europą Wschodnią i Czechami, ale także je rozwinąć – oznajmił Putin podejmując na Kremlu prezydenta Czech Milosza Zemana, który przybył do Moskwy na uroczystości upamiętniające 70. rocznicę zakończenia II wojny światowej. Putin zaznaczył też, że z powodu wzajemnych sankcji wszyscy ponoszą straty. – Nie ma w tym niczego dobrego – powiedział Putin. Zaznaczył jednak, że choć Rosja gotowa jest na odbudowę relacji z UE, to nie była ona inicjatorem ochłodzenia wzajemnych stosunków. „Niezależna polityka”Prezydent Czech jest jednym z nielicznych przywódców państw, którzy przyjęli zaproszenie prezydenta Rosji na uroczystości. Ze względu na rolę Rosji w konflikcie na Ukrainie większość liderów zachodnich nie zdecydowała się na przyjazd do Moskwy. Prezydent Czech, choć przyjechał, to jednak nie poszedł w sobotę rano na Plac Czerwony, by obserwować defiladę wojskową, uznaną na Zachodzie za demonstrację siły w obliczu wojny na Ukrainie. Prezydent Rosji podziękował Zemanowi za „niezależną politykę”. – Z przyjemnością konstatuję, że w Europie są jeszcze politycy, którzy potrafią przedstawiać swój punkt widzenia, bronić go i prowadzić niezależną politykę – oświadczył Putin, wyrażając nadzieję, że dzięki takim politykom Rosji i UE uda się przywrócić dawne stosunki. Putin podziękował prezydentowi Czech za to, że naród czeski „podziela emocje” Rosjan z powodu święta zwycięstwa. – Na terytorium Czech toczyły się poważne walki. Zginęło tam ponad 50 tys. radzieckich żołnierzy i oficerów. Dziękuję wszystkim, którzy w Czechach opiekują się ich grobami – powiedział Putin.",,
Solidarność podsumowała siedem miesięcy z niedzielami wolnymi od handlu,"– Dzięki ustawie ograniczającej handel w niedzielę Polacy spędzają więcej czasu ze swoimi rodzinami – powiedział w czwartek Przewodniczący Krajowego Sekretariatu Banków, Handlu i Ubezpieczeń NSZZ Solidarność Alfred Bujara. Dodał, że „PKB nie ucierpiało, wręcz wzrosło, a odbiór społeczny jest bardzo dobry”.","W związku z ustawą, która weszła w życie 1 marca br., handel w niedziele jest dozwolony jedynie w pierwszą i ostatnią niedzielę każdego miesiąca. W czwartek członkowie NSZZ Solidarność przedstawili podsumowanie 7 miesięcy funkcjonowania ustawy pod kątem społecznym, gospodarczym, prawnym i psychologicznym.Z raportu przygotowanego na zlecenie Krajowego Sekretariatu Banków, Handlu i Ubezpieczeń NZSS Solidarność wynika, że 90 proc. ankietowanych kobiet oraz 92 proc. ankietowanych mężczyzn pozytywnie oceniło ograniczenie handlu w niedzielę. 53 proc. kobiet stwierdziło, że odczuwane przez nie zmęczenie zmniejszyło się; 36 proc. nie zaobserwowało zmian, natomiast zwiększyło się u 11 proc. pytanych, przy czym wskaźnik odczuwanego zmęczenia najwyższy jest w grupie kobiet zatrudnionych w butikach.Zdaniem 61 proc. kobiet i 64 proc. mężczyzn ograniczenie niedzielnego handlu wpłynęło na poprawę ich samopoczucia. 34 proc. kobiet i 29 proc. mężczyzn nie zauważyło zmian, natomiast samopoczucie pogorszyło się u odpowiednio 5 i 7 proc. pytanych. Jak zauważył Alfred Bujara z „Solidarności”, „ustawa ograniczająca handel jest dobrze przyjęta przez społeczeństwo i pracowników; nasze badania wskazują na duże zadowolenie wśród nich”. –  Teraz Polacy mają czas dla rodziny oraz na odpoczynek. Nie mamy tutaj negatywnych stron, bo obroty sklepów nie spadają, a wręcz wzrastają. PKB nie ucierpiało, nawet przeciwnie – wskazał. Bujara powiedział też, że ustawa funkcjonuje, ale trzeba ją dopracować. Jako dwie najważniejsze zmiany wskazał „uregulowanie kwestii placówek pocztowych, które są placówkami usługowymi i powinno się wyłączyć możliwość handlu lub wprowadzić zapis, że może to być w przeważającej działalności usług pocztowych”, a także rozszerzenie doby pracowniczej niedzielnej od godz. 22 w soboty do poniedziałku do godz. 5. – Chcemy przekonać Ministerstwo Rodziny, Pracy i Polityki Społecznej, aby przychyliło się do postulatu takich zmian; to jest możliwe – wskazał Bujara.W podsumowaniu raportu wskazano, że wprowadzenie ustawy ograniczającej handel w niedziele zmniejszyło zmęczenie odczuwane przez pracowników oraz poprawiło samopoczucie psychiczne i fizyczne. Zdaniem większości ankietowanych, ustawa ta wpłynęła na zwiększenie się kolejek do kas w dni poprzedzające wolne niedziele, ale w zestawieniu ze wskaźnikiem wzrostu sprzedaży detalicznej można uznać, że ilość klientów rozłożyła się proporcjonalnie na inne dni tygodnia.",,
CBA zatrzymało byłego prezesa Lotosu. Paliwowym gigantem zarządzał przez 14 lat,"Funkcjonariusze gdańskiej delegatury Centralnego Biura Antykorupcyjnego zatrzymali cztery osoby w związku ze śledztwem dotyczącym wyrządzenia znacznej szkody majątkowej w paliwowej Grupie Lotos S.A. – ustaliła Panorama TVP2. Zatrzymani to były prezes zarządu i były prokurent w spółce, szefowa Biura Obsługi Korporacyjnej i Administracji oraz przedsiębiorca. Jak nieoficjalnie dowiedział się portal tvp.info, zatrzymany były prezes to Paweł O., który zarządzał gigantem paliwowym przez 14 lat.","Jak podaje CBA, w trakcie prowadzonego postępowania przedstawiciele spółki podpisali fikcyjną umowę na usługi doradcze. „Wszystko wskazuje na to, że umowa faktycznie służyła jedynie wyprowadzeniu pieniędzy ze spółki” – podaje Biuro.Trwają przeszukania w miejscach zamieszkania i prowadzenia działalności gospodarczej zatrzymanych. Po zakończeniu tych czynności zatrzymani zostaną przewiezieni do Prokuratury Regionalnej w Gdańsku, gdzie usłyszą zarzuty.Jak dowiedział się nieoficjalnie portal tvp.info, zatrzymany prezes to Paweł O., który przez 14 lat (od 2002 do 2016 r.) zarządzał spółką. Jak dowiedział się portal tvp.info, wśród zatrzymanych są także Tomasz S., były asystent ministra Sławomira Nowaka (PO), Adam L. były dyrektor ds. Strategii oraz Poszukiwań i Wydobycia Grupy Lotos, a także Marta Z-B. szefowa Biura Obsługi Korporacyjnej i Administracji Lotos.  Według informacji śledczych CBA sprawa jest rozwojowa. Lotos to polska grupa kapitałowa, której działalność ma strategiczne znaczenie dla krajowego i europejskiego bezpieczeństwa w sektorze energii oraz polskiej gospodarki. Lotos wydobywa gaz ziemny i ropę naftową w Polsce, Norwegii oraz na Litwie. To także sieć blisko 500 stacji paliw, zlokalizowanych przy autostradach i drogach ekspresowych, aglomeracjach i wielu miejscowościach na terenie całego kraju. W ostatnich latach spółka notowała stabilne wzrosty. W trzecim kwartale 2018 r., kiedy to ostatni raz poinformowano o wynikach finansowych Lotosu, zanotowano, że skonsolidowane przychody wyniosły ok. 8,3 mld zł, a zysk netto przekroczył ponad 630 mln zł.W 2011 r. ówczesny premier Donald Tusk, wizytując jedną z rafinerii grupy wraz z Pawłem O., wskazywał, że nie wyklucza sprzedaży potentata paliwowego zagranicznym spółkom. – Ze względu na pozycję surowcową Rosji i na nasze częściowe – Bogu dzięki – tylko, ale jednak uzależnienie od strony rosyjskiej, wskazana jest pewna ostrożność i powściągliwość – powiedział Tusk. Zaznaczał, że „na pewno nie będzie jakichś ideologicznych zakazów na robienie wspólnych interesów”. – Nasi sąsiedzi są również od tego, abyśmy robili z nimi wspólne interesy – wskazywał. Kiedy Tusk rozważał sprzedaż Lotosu, przeciwko temu i przeciw prywatyzacji spółki protestowali politycy PiS.",,
Ruch Palikota razem z Socjaldemokracją Polską,Ruch Palikota i Socjaldemokracja Polska najprawdopodobniej razem wystartują w wyborach do Parlamentu Europejskiego – poinformowali liderzy obu partii: Janusz Palikot i Wojciech Filemonowicz. Propozycję tę musi zatwierdzić jeszcze zarząd krajowy SdPl.,"W sobotę i niedzielę w Warszawie odbył się zjazd działaczy RP. Komitet Krajowy i Rada Polityczna Ruchu podjęły m.in. decyzję o współpracy z SdPl – poinformował w niedzielę na konferencji prasowej Janusz Palikot.– Podjęliśmy uchwałę, która oznacza, że środowiska Ruchu Palikota i SdPl nawiążą ze sobą współpracę polityczną i merytoryczną, także w najbliższychwyborach do europarlamentu i wyborach samorządowych – oświadczył lider Ruchu.Na pytanie, czy będzie wspólna lista do PE, szef SdPl Wojciech Filemonowicz odparł: – Tak sądzimy, wszystko na to wskazuje. Ja oczywiście nie chcęwyprzedzać wyłącznie z powodów kurtuazyjnych decyzji moich koleżanek ikolegów z zarządu. Ja będę taką współpracę, taką misję, partnerstwo z RP nanajbliższym posiedzeniu zarządu rekomendował.– Wszyscy sobie zdajemy sprawę, że połączenie wielu różnychśrodowisk (...), jak Racja Polskiej Lewicy, Wolne Konopie i nowych partnerów, jak SdPl i innych, którzy się jeszcze pojawią w najbliższych tygodniach,wspólnie z Europą Plus Marka Siwca i - wierzę - Aleksandra Kwaśniewskiego, darazem szansę, by stworzyć prawdziwą alternatywę dla PO-PiS - oświadczył Palikot.Palikot powiedział, że jeszcze w lutym spotka się z b. prezydentem oraz z Markiem Siwcem. Dopytywany o datę, wyraził nadzieję, że Kwaśniewski poda ją 7lutego, gdy odbędzie się kolejne spotkanie organizowanego przez b. prezydentakonwersatorium „Dialog i przyszłość”.Przewodniczący SdPl poinformował, że zwołał posiedzenie zarządu krajowego SdPL na najbliższy czwartek i zaproponuje na nim m.in. projekt uchwały o nawiązaniu ścisłej współpracy z RP i o perspektywicznym projekcie łączenia środowisk centrowo-lewicowych, a także o zakończeniu dotychczasowejwspółpracy z Platformą Obywatelską. Palikot poinformował ponadto, że Rada Polityczna i Komitet Krajowy RPzatwierdziły plan działań samorządowych Ruchu Palikota. Formacja rusza z kampanią samorządową i akcją „Cztery na cztery”. „Cztery poziomy administracyjne - czyli gmina, powiat, województwo, kraj. Z kolei poseł Michał Kabaciński powiedział, że 23 marca w Warszawie odbędzie się kongres Ruchu Młodych, na którym partia przedstawi program dla młodych ludzi. Palikot o Nowickiej Szef Ruchu Palikota pytany był też, czy dopuszcza możliwość, że Wanda Nowicka – dla której poparcie Ruch wycofał w ub. tygodniu, po przyjęciu przez nią nagrody za 2012 rok – nie zostanie odwołana z funkcji wicemarszałka Sejmu. Ruch w tym tygodniu zapowiedział, że nową kandydatką na to stanowisko będzie Anna Grodzka.Palikot odparł, że jeśli Nowicka nie zostałaby odwołana, „to oczywiście byłby tak naprawdę kolejny przejaw ukrytej i dość cwanej homofobii”. – Nie kryłaby się za tym chęć zatrzymania za wszelką cenę Wandy Nowickiej, (...) a próba uniknięcia odpowiedzialności za głosowanie „tak” lub „nie” w sprawie Anny Grodzkiej – mówił.Lider Ruchu wyraził nadzieję, że Wanda Nowicka nie pozostanie na stanowisku i partie uszanują tradycję rekomendowania przez kluby swych kandydatów. Przypomniał też, że Nowicka powiedziała na prezydium klubu, że – jeśli Sejm jej nie odwoła – sama zrezygnuje.Palikot podkreślił, że dzięki Nowickiej we władzach Ruchu wprowadzono parytet. – To  dzieło, którego sprawczynią jest Wanda Nowicka, jest być może najlepszą rekomendacją, byśmy dalej razem współpracowali ze sobą, a to wymaga odejścia z funkcji wicemarszałkini Sejmu – zaznaczył.",,
Mike Tyson: Powstańcy warszawscy są dla mnie prawdziwymi bohaterami,– Nie wolno nam nigdy zapomnieć o Powstaniu Warszawskim; ci dzielni polscy bohaterowie są dla mnie prawdziwymi mistrzami – powiedział były mistrz świata w boksie w nagraniu z okazji zbliżającej się rocznicy wybuchu powstania w stolicy 1 sierpnia 1944 roku.,"– 74 lata temu, 1 sierpnia 1944 r., w obliczu zła, miał miejsce jeden z najodważniejszych czynów w dziejach ludzkości. Polska armia podziemna, która składała się zarówno z mężczyzn i kobiet, jak również i dzieci, powstała aby walczyć z okupującym Polskę brutalnym reżimem nazistowskich Niemiec – mówił Tyson na nagraniu opublikowanym w serwisie Youtube na profilu polskiej firmy z branży FMCG. Bokser przypomniał, że Niemcy zabili 6 mln mieszkańców Polski – 3 mln polskich Żydów i 3 mln etnicznych Polaków. – Jestem znany na całym świecie, byłem niekwestionowanym mistrzem wagi ciężkiej. Lecz dla mnie prawdziwymi mistrzami są ci dzielni polscy bohaterowie. Walczyli za wolność przeciwko prześladowczym i brutalnym siłom zła. Niestety, po utrzymywaniu się powstania przez niewiarygodne 63 dni, Niemcy nazistowskie zrównały stolicę Polski, Warszawę, z powierzchnią ziemi, zabijając ponad 150 tys. niewinnych osób – powiedział Tyson. Na koniec dodał, że nigdy nie zapomni „tych bohaterów oraz ich poświęcenia dla całego świata”. – Nie wolno nam nigdy zapomnieć – zaapelował bokser.W nagraniu można zobaczyć także zdjęcia przedstawiające powstańców pochodzące z kolekcji Muzeum Powstania Warszawskiego. Ich autorami są Marian Grabski „Wyrwa”, Eugeniusz Lokajski „Brok” oraz Stefan Rassalski „Ster”. Twórcą i sponsorem filmu jest polski biznesmen Wiesław Włodarski.",,
Turcja położy rękę na amerykańskich głowicach? „Mamy kompetencje”,"– W odpowiedzi na groźby sankcji i rezolucję Senatu USA, uznającą za ludobójstwo rzeź Ormian Turcja mogłaby zamknąć bazę lotniczą Incirlik, w której magazynowane są amerykańskie głowice nuklearne, –  powiedział w niedzielę prezydent Turcji Recep Tayyip Erdogan.","– Jeśli konieczne będzie poczynienie takiego kroku, oczywiście mamy kompetencje... Jeśli jest to konieczne, (...) zamkniemy Incirlik – powiedział Erdogan w telewizji Haber. – Turcja może też zamknąć bazę Kurecik, jeśli będzie taka konieczność. Jeśli straszą nas wdrożeniem tych sankcji, oczywiście będziemy brać odwet – dodał. Kilka dni wcześniej minister spraw zagranicznych Turcji Mevlut Cavusoglu również zagroził, że amerykańskie siły zbrojne nie będą mogły korzystać z tych dwóch strategicznie ważnych baz lotniczych na terytorium tureckim, jeśli Waszyngton nałoży sankcje na Ankarę. Komentarze szefa tureckiego MSZ pojawiły się po doniesieniach na temat projektu ustawy o wydatkach obronnych USA, który czeka na uchwalenie w Kongresie i który zawiera wezwanie do objęcia Turcji sankcjami za zakup rosyjskich systemów obrony przeciwlotniczej i przeciwrakietowej S-400. Baza Kurecik we wschodniej Turcji jest kluczową bazą natowską, natomiast baza Incirlik w południowej części kraju jest główną bazą dla amerykańskich operacji na Bliskim Wschodzie, w tym skierowanych przeciwko Państwu Islamskiemu w Syrii i Iraku. Oprócz tego w bazie Incirlik magazynowanych jest 50 amerykańskich bomb jądrowych B-61 objętych natowskim porozumieniem o współdzieleniu taktycznej broni nuklearnej.",,
Prezydent wręczył Medale 100-lecia Odzyskanej Niepodległości,"Ludzie kultury są niezwykle ważną częścią każdego narodu, państwa. Na szczególne uhonorowanie zasługują ci, którzy gloryfikują wzorce patriotyczne – powiedział prezydent Andrzej Duda, wręczając Medale 100-lecia Odzyskanej Niepodległości zasłużonym dla kultury. Znaleźli się wśród nich m.in. piosenkarka Halina Frąckowiak, założyciel Teatru Kamienica Emilian Kamiński i śpiewak operowy Bernard Ładysz.","Medale otrzymali także: kompozytor Jerzy Maksymiuk, historyk sztuki dr Izabella Galicka, twórca Ośrodka Karta Zbigniew Gluza, poeta Przemysław Dakowicz, Maria i Marek Jastrzębscy z wydawnictwa LTW, pisarz Marek Krajewski, dyrygent i kompozytor Jerzy Maksymiuk, wokalistka Krystyna Prońko, reżyser Włodzimierz Staniewski i reżyser, twórca Teatru Nie Teraz Antoni Żak.Jak zaznaczył podczas uroczystości prezydent Andrzej Duda, postanowił uhonorować „postaci, które mają wielkie znaczenie dla dzisiejszego państwa polskiego”. – Tych, którzy włożyli swój wyraźny wkład, pozostawiając niezatarty ślad na dzisiejszej Rzeczpospolitej. Taką, jakiej chcemy, żeby była, coraz piękniej ukształtowaną w sensie kulturowym – powiedział. – Nikomu nie trzeba tłumaczyć, jaką rolę państwowotwórczą odgrywa kultura, praca twórcza. To coś, bez czego prawdopodobnie przez 123 lata zaborów nie przetrwalibyśmy jako naród. Ludzie kultury, twórcy, artyści są niezwykle ważną częścią każdego narodu, państwa, ogrywają w nim ogromną rolę, pokazują różne postawy – powiedział prezydent. W opinii Andrzeja Dudy „na szczególne uhonorowanie ze strony państwa zasługują ci, którzy gloryfikują postawy państwowotwórcze, które mają wymiar patriotyczny, są korzystne z punktu widzenia państwa, które chce się rozwijać”. – Za takie wzorce dziękuję – powiedział prezydent.Jeden z odznaczonych, Zbigniew Gluza, przypomniał, że kierowany przez niego Ośrodek Karta wydał w zeszłym roku „Księgę stulecia niepodległości”. – I próbowaliśmy ożywić debatę związaną z niepodległością Polski i z tym, co Polska z nią zrobiła. Wydaje mi się, że to stulecie jest po prostu najważniejszą rocznicą Polski powojennej. I to, w jaki sposób społeczeństwo, państwo, my wszyscy traktujemy tę rocznicę, to zupełnie zasadnicza kwestia. My musimy rozumieć czym jest Polska i potrafić to także wyrazić – powiedział. ",,
„Tulipan” z portalu randkowego oszukał kobietę „na amerykańskiego lekarza”,"Aż 135 tys. zł straciła 38-latka oszukana przez mężczyznę poznanego na jednym z portali randkowych. Kobieta przelała pieniądze, żeby opłacić wysłaną przez niego rzekomo paczkę. Miał być w niej prezent dla kobiety.","W połowie stycznia 38-latka z Lublina poznała przez internet mężczyznę, który podawał się za amerykańskiego lekarza aktualnie przebywającego na misji humanitarnej w Syrii. Kobieta korespondowała z nim na portalu randkowym po angielsku. Mężczyzna po jakimś czasie zapowiedział, że wyśle kobiecie prezent – paczkę z biżuterią i pieniędzmi.Po kilku dniach z 38-latką skontaktował się mężczyzna podający się za dyplomatę mającego dostarczyć paczkę. Oświadczył, że jest na lotnisku w Turcji i potrzebna jest opłata za przesyłkę. Przez kilka kolejnych dni kobieta za pomocą firmy realizującej przekazy wpłaciła na konta w kilku tureckich bankach łącznie ponad 135 tys. zł.Kiedy zorientowała się, że padła ofiarą oszustwa, zgłosiła sprawę wydziałowi do walki z cyberprzestępczością Komendy Wojewódzkiej Policji w Lublinie. Teraz funkcjonariusze poszukują sprawcy. Za oszustwo grozi mu nawet 8 lat więzienia. „Pamiętajmy, że podczas rozmów przez internet nigdy nie mamy pewności, kto siedzi po drugiej stronie łącza. Czasem wystarczy po prostu zachować trzeźwość umysłu, żeby nie paść ofiarą naciągaczy” – zaapelowała policja w komunikacie.",,
Mężczyzna zginął w pożarze opuszczonego kościoła,"Około 50-letni mężczyzna zginął w pożarze opuszczonego kościoła, który wybuchł w sobotę nad ranem w Łodzi – poinformował rzecznik prasowy komendanta wojewódzkiego PSP w Łodzi st. kpt. Jędrzej Pawlak.","Strażacy zgłoszenie o wybuchu ognia w opuszczonej kaplicy przy ul. Żeromskiego w Łodzi otrzymali przed godz. 6 rano. Na miejscu znaleziono ciało ok. 50-letniego mężczyzny.              – Kolejna odnaleziona osoba została ranna. Akcja gaśnicza nadal trwa, na miejscu pracuje dziewięć zastępów Państwowej Straży Pożarnej – przekazał w sobotę rano rzecznik łódzkich strażaków.              Nie są jeszcze znane przyczyny wybuchu pożaru.",,
"Poparcie dla PO bez zmian, PiS w górę","Gdyby wybory do Sejmu odbyły się w najbliższą niedzielę, najwięcej głosów – 34 proc. – uzyskałaby PO; na drugim miejscu uplasowałoby się PiS z 26-procentowym poparciem – wynika z grudniowego sondażu TNS Polska. Do Sejmu weszłyby też: SLD, PSL i RP.","Sojusz Lewicy Demokratycznej i Polskie Stronnictwo Ludowe otrzymałyby po 7 proc. głosów. Ruch Palikota uzyskałby 6-procentowe poparcie.Poniżej 5-procentowego progu wyborczego znalazłyby się: Solidarna Polska z 2 proc. głosów oraz Nowa Prawica i Polska Jest Najważniejsza z 1-procentowym poparciem.TNS Polska zwraca uwagę, że w porównaniu z poprzednim - listopadowym -badaniem notowania większości partii nie zmieniły się znacząco.Notowania PO pozostały bez zmian; o 3 pkt. proc. wzrosło poparcie dla PiS; o 1 pkt. proc. spadło dla SLD; o 2 pkt. proc. poprawiły się wyniki PSL; RP ma takie same notowania jak w minionym miesiącu.16 proc. osób, które zadeklarowały zamiar udziału w wyborach, nie byłozdecydowanych, na kogo głosować. To o 3 pkt. proc. mniej niż przed miesiącem.Jeżeli uwzględni się tylko ankietowanych, którzy wiedzą, na jaką partię byzagłosowali, PO popierana jest przez 40 proc. z nich, PiS - 30 proc., SLD – 9 proc., PSL - 9 proc., a Ruch Palikota - 7 proc.25 proc. badanych zdecydowanie, a 31 proc. raczej wzięłoby udział wgłosowaniu. 14 proc. respondentów raczej nie poszłoby do urn. 23 proc.zdecydowanie by nie głosowało. Pozostałe 7 proc. respondentów nie wiedziało, jak by się zachowało. W porównaniu z listopadem odsetek osób zdecydowanie chcących uczestniczyć w wyborach spadł o 6 pkt. proc.Sondaż Zespołu Badań Społecznych OBOP w TNS Polska zrealizowano w dniach 6-9 grudnia 2012 r. na reprezentatywnej, losowej 972-osobowej ogólnopolskiej próbie osób od 18. roku życia.",,
"Mateusz Morawiecki wspomina ojca i chłopca, który zginął w stanie wojennym","Dzisiaj przeżywamy Zaduszki; w Kościele to szczególny dzień, podczas którego wspominamy naszych bliskich Zmarłych; dla mnie to dzień szczególny ze względu na odejście mego Taty – napisał premier Mateusz Morawiecki na Facebooku.","„Dzisiaj przeżywamy Commemoratio Omnium Fidelium Defincktorum, czyli jak zazwyczaj mówimy w naszym kraju - Zaduszki. W Kościele to szczególny dzień, podczas którego wspominamy naszych bliskich Zmarłych” – napisał szef rządu. Jak dodał, dla niego to dzień szczególny ze względu na odejście jego ojca, Kornela Morawieckiego. Kornel Morawiecki, działacz opozycji demokratycznej w PRL, przywódca Solidarności Walczącej, marszałek senior Sejmu VIII kadencji, zmarł 30 września. Miał 78 lat. „Dzisiaj kieruję swoje myśli także w stronę zmarłych, których śmierć była wynikiem tragedii albo ludzkiej bezmyślności. Śmierć, która przerwała nagle życie pełne planów, nadziei. Śmierć która pozostawiła pytanie: »dlaczego«? Wspominam w tym szczególnym dniu małego chłopca, Arka Tabakę” – napisał Morawiecki. „1 stycznia 1982 roku rodzice tego dziecka zaprosili do mieszkania patrol złożony z żołnierzy zasadniczej służby, których przywódcy stanu wojennego skierowali na ulice polskich miast w mroźną zimę 1981-1982. Rodzice Arka zaprosili młodych żołnierzy do swojego domu, żeby mogli się ogrzać. Według dostępnych relacji w czasie odkładania broni przez jednego z żołnierzy nastąpił wystrzał, a pocisk ranił dziecko. Pomimo szybkiej pomocy, chłopca nie udało się uratować. To jedna z wielu bezimiennych ofiar okresu stanu wojennego, nie wymieniana w podręcznikach historii. Parę lat temu udało się nam odnaleźć grób tego dziecka. Co roku ja lub moi przyjaciele zapalamy tam znicz” – czytamy we wpisie premiera.",,
Waszczykowski:  dialog z Turcją powinien być intensywniejszy,– Dialog między UE a Turcją powinien być bardziej intensywny – podkreślił szef MSZ Witold Waszczykowski po konsultacjach z szefami MSZ Turcji i Rumunii w Ankarze. Jego zdaniem Turcja pozostaje wiarygodnym członkiem NATO. Zdaniem ministra Waszczykowskiego należy utrzymać drogę Turcji do członkostwa w UE w przyszłości.,"Wśród tematów trójstronnych rozmów szefów dyplomacji znalazły się m.in. kwestie regionalnego bezpieczeństwa, w tym wdrażania ustaleń warszawskiego szczytu NATO.  „Turcje wiarygodnym członkiemNATO”   Podczas wspólnej konferencji ministrów po zakończeniu rozmów Waszczykowski podkreślał, że Turcja pozostaje „wiarygodnym członkiem” Sojuszu Północnoatlantyckiego i „nie ma podstaw do kwestionowania jej polityki”, a także, iż znacząco przyczynia się ona do zbiorowego bezpieczeństwa w NATO.     Szef MSZ Turcji Mevlut Cavusoglu zapewnił z kolei, że Ankara pozostaje „zdeterminowana”, aby wdrażać przyjęte na lipcowym szczycie w Warszawie decyzje, w tym w kwestii zobowiązań wobec sojuszników na wschodniej i południowej flance NATO.  – To jest bardzo ważne dla bezpieczeństwa i ładu w regionie – podkreślił. Ministrowie odnosili się również do stosunków między Turcją a Unią Europejską. Według szefa polskiej dyplomacji powinny one być kontynuowane, a nawet wzmacniane. – Tym bardziej teraz, po tragicznych wypadkach, które miały miejsce w ubiegłym miesiącu. Uważamy, że te relacje powinny być jeszcze bardziej intensywne, dialog powinien być bardziej intensywny, aby utrzymać nasze relacje, drogę Turcji do członkostwa w UE w przyszłości – mówił. Sprawa imigrantów  Również szef rumuńskiej dyplomacji Lazar Comanescu podkreślał, że jego kraj podtrzymuje swoje poparcie dla unijnych aspiracji Ankary, oraz wyraził nadzieję, że rozmowy Ankary z Brukselą na temat akcesji będą kontynuowane. Szef polskiego MSZ opowiedział się ponadto za wypełnieniem umowy, którą m.in. w związku z napływem do Europy uchodźców z Bliskiego Wschodu podpisały Unia Europejska i Turcja. Na mocy porozumienia wszyscy imigranci, którzy nielegalnie przedostają się do Grecji, mają być odsyłani z powrotem do Turcji. W zamian za ich przyjmowanie UE zgodziła się na odmrożenie rozmów akcesyjnych z Turcją, przekazanie 3 mld euro (w pierwszej fazie) na pomoc dla Syryjczyków mieszkających w Turcji, a także zniesienie wiz unijnych dla Turków.  – W Warszawie uważamy, że te porozumienia powinny być wykonane i zrealizowane. Do tego się zobowiązaliśmy i to jest główna recepta, aby powstrzymać falę uchodźców i migrantów do Europy – podkreślił Waszczykowski. Zaznaczył, że Polska jest zaangażowana nie tylko w wykonanie tego porozumienia, ale i programy pomocowe dla uchodźców syryjskich. Jak relacjonował Waszczykowski, przedmiotem rozmów była również nieudana próba wojskowego zamachu stanu, jaka miała miejsce w Turcji 15 lipca. Szef polskiej dyplomacji zapewnił, że „ze zrozumieniem” odebrał informacje strony tureckiej na ten temat, i podkreślił, że dla Polski jest ""oczywiste, że na legalnie wybranych, demokratycznie wybranych władzach tureckich spoczywa obowiązek zapewnienia krajowi ładu i porządku konstytucyjnego"".Z kolei Comanescu przypomniał, że Bukareszt już w lipcu potępił „tragiczne wydarzenie”, jakim była jego zdaniem próba zamachu, i przekazał swoje wsparcie dla rządu tureckiego. Szef dyplomacji polskiej zaznaczył jednocześnie, że sprawy wewnętrzne Turcji nie były głównym tematem rozmów, lecz tylko „uzupełnieniem głównej agendy, która dotyczy problemów międzynarodowych”.  – O tych wszystkich problemach chcieliśmy porozmawiać, sprawdzić, czy mamy dalej wspólne opinie, wspólne oceny i wspólne recepty, jak te problemy rozwiązywać. I na większość, w zasadzie na wszystkie te kwestie, o których rozmawialiśmy, mamy prawie identyczne spojrzenie – powiedział.  Turcja rozczarowana reakcjami „istotnych krajów”  Po konferencji dziennikarze pytali Cavusoglu m.in. o to, czy w kontekście ostatnich wydarzeń nadal aktualne są aspiracje Ankary związane z wejściem do UE. Szef tureckiego MSZ zadeklarował, że eurointegracja pozostaje dla Turcji ważnym celem strategicznym. Zastrzegł zarazem, że postawa i wypowiedzi „wielu istotnych krajów” Unii w związku z lipcowym puczem w Turcji były „bardzo rozczarowujące”.     Wskazał też, że w Europie ma miejsce wzrost tendencji populistycznych, rasistowskich i islamofobicznych.  – Ale takie kraje jak Polska i Rumunia potwierdziły swoją przyjaźń i wsparcie – dodał. Podkreślił też konieczność wspólnego wdrażania całokształtu umowy UE-Turcja na temat uchodźców.    Czwartkowe konsultacje były drugimi w zapoczątkowanym przez szefa polskiego MSZ cyklu trójstronnych spotkań polsko-turecko-rumuńskich. Poprzednie miało miejsce 9 czerwca w Warszawie. Jak zapowiedział na konferencji ministrów Waszczykowski, kolejne ma się odbyć  „w ciągu najbliższych miesięcy” w Bukareszcie.",,
Kandydat Demokratów zebrał na kampanię prezydencką 5 dolarów,Starający się o nominację Partii Demokratycznej w przyszłorocznych wyborach prezydenckich w USA Wayne Messam ma duży problem ze zbieraniem funduszy. Przez ostatni kwartał otrzymał zaledwie 5 dolarów.,"Burmistrz miasta Miramar na Florydzie przedstawił sprawozdanie Federalnej Komisji Wyborczej. Wynika z niego, że w ostatnim kwartale zebrał 5 dolarów, zaś łącznie otrzymał na kampanię od darczyńców 94 tys. dolarów i obecnie dysponuje kwotą 31 tys. 151 dolarów i 44 centy.Sztab Messama twierdzi, że doszło do awarii komputera i nikt nie wie, ile pieniędzy przekazali jego sympatycy. Oficjalnie czarnoskóry polityk w ciągu ostatnich trzech miesięcy nie wydał ani centa na kampanię.Czołowi kandydaci Demokratów Bernie Sanders i Elizabeth Warren zebrali  w ostatnim kwartale odpowiednio 25 mln oraz 24,6 mln dolarów.Messam pozostaje niemal niezauważony przez amerykańskie media. Nie zdołał się zakwalifikować na żadną z debat z udziałem polityków Partii Demokratycznej. Najpewniej nie przekroczy także progu poparcia ani darowizn, żeby załapać się na listopadową debatę.",,
Budka ma plan. „To gwarantuje sukces wyborczy” – zapewnia kandydat na szefa PO,"– Platforma Obywatelska musi wrócić do pracy u podstaw, a to gwarantuje późniejszy sukces wyborczy – przekonuje Borys Budka. Kandydat na przewodniczącego PO podkreśla, że PO musi pozostać silną partią centrową i nie może być mowy o żadnych skrętach w lewo. Zapowiada, że będzie „wzmacniał nogę samorządową”.","– Platforma Obywatelska musi wrócić do pracy u podstaw, a to gwarantuje późniejszy sukces wyborczy. Jestem przekonany, że tym pierwszym sukcesem mogą być wybory prezydenckie, ale jest to możliwe tylko dzięki ciężkiej pracy w każdej gminie, powiecie i regionie – mówił Budka na konferencji prasowej w piątek w Bydgoszczy.  Kandydat podkreślił, że „obiecuje tę ciężką pracę”. Dodał, że w jego ocenie PO potrzebuje nowej energii i odnowy, ale potrzebuje też takiej dobrej idei, jaka legła u podstaw, kiedy 19 lat temu partia była zakładana. – To jest kwestia wzmocnienia nogi samorządowej, to jest kwestia bardzo jasnego opowiedzenia po stronie ludzi ciężko pracujących, przedsiębiorców i ludzi, którzy swoimi podatkami pozwalają na to, by były możliwe programy społeczne – oświadczył, stwierdzając  przy tym, że „PO jest również ugrupowaniem wartości”. Budka ocenił, że PO musi pozostać silną partią centrową i nie może być mowy o żadnych skrętach w lewo. Zaznaczył, że „PO była, jest i będzie racjonalnym centrum”. Zaznaczył też, że sprawy samorządów i infrastruktury zamierza omówić w ramach wewnętrznej kampanii z bydgoskimi działaczami PO. Podobne spotkania ma zaplanowane w sobotę w Łodzi i Częstochowie.",,
Śledztwo wyjaśni finanse kampanii na rzecz brexitu. Ktoś płacił Aaronowi Banksowi?,Brytyjska Komisja Wyborcza (EC) zdecydowała w czwartek o przekazaniu organom ścigania śledztwa w sprawie możliwych przestępstw popełnionych w związku z finansowaniem nieoficjalnej kampanii za wyjściem Wielkiej Brytanii z Unii Europejskiej – Leave.EU.,"Głównym sponsorem Leave.EU był kontrowersyjny miliarder z branży ubezpieczeniowej Aaron Banks. Agitację przed referendum w sprawie brexitu prowadził m.in. ówczesny lider eurosceptycznej Partii Niepodległości Zjednoczonego Królestwa (UKIP), Nigel Farage. W kwietniu 2016 roku – na dwa miesiące przed referendum – Leave.UE przegrało rywalizację o uznanie go przez Electoral Commission (EC) za główny ruch reprezentujący zwolenników brexitu. Mimo to organizacja była aktywna w trakcie przedreferendalnej kampanii, posługując się antyunijnymi komunikatami, dotyczącymi w szczególności europejskiego establishmentu politycznego i kwestii imigracyjnych.  Komisja wszczęła śledztwo przed rokiem Na początku listopada ub.r. EC poinformowała o wszczęciu śledztwa dotyczącego finansowania organizacji „Better for the Country” i prowadzonej przez nią kampanii Leave.EU. podejrzenia komisji wzbudziły sprawozdania finansowe, a także rzeczywiste pochodzenie środków przekazanych przez Banksa na rzecz obu podmiotów. Łącznie w 2015 i 2016 roku na konta Better for the Country i Leave.EU trafiło 8 mln funtów, które oficjalnie zostały przekazane przez podmioty powiązane z Banksem. To największa dotacja na cele polityczne w historii Wielkiej Brytanii. EC miała wątpliwości również co do sposobu przekazania tych środków. Przepisy wyborcze wykluczają datki od osób i firm zarejestrowanych poza granicami kraju. W pierwszej połowie br. „The Guardian” opisał powiązania z Rosją Banksa i innych osób współpracujących z Leave.EU. Dziennik opisał m.in. jego spotkania z ambasadorem Rosji w Wielkiej Brytanii Aleksandrem Jakowienką oraz rozmowy o możliwych inwestycjach w rosyjskie kopalnie złota i diamentów. Biznesmen potwierdził, że doszło do rozmów między stronami, ale stanowczo odrzucił zarzuty, jakoby w jakikolwiek sposób współpracował z rosyjskimi władzami. W maju br. Leave.EU zostało ukarane karą finansową w wysokości 70 tys. funtów za błędy w rozliczeniach finansowych. Postępowanie karne. Banks „zadowolony” W czwartek EC poinformowała też, że po szczegółowej analizie przedstawionych dokumentów postanowiła przekazać akta sprawy do dalszego zbadania Narodowej Agencji ds. Zwalczania Przestępczości (NCA), która wszczęła postępowanie karne w tej sprawie. W oświadczeniu dla mediów zaznaczono, że EC ma „uzasadnione podejrzenia, że Banks nie był w rzeczywistości prawdziwym źródłem” finansowania, a organizacja korzystała ze wsparcia niedozwolonego podmiotu, zarejestrowanego na będącej rajem podatkowym Wyspie Man. Jak dodano, Banks, jego bliska współpracowniczka Elizabeth Bilney oraz inne osoby powiązane z badanymi organizacjami „ukryli prawdziwe szczegóły tych transakcji finansowych” i w efekcie „mogli popełnić szereg przestępstw kryminalnych”. Pełnomocnik prawny EC i dyrektor ds. finansowania działań politycznych Bob Posner powiedział, że „wstępne ustalenia są znaczące, bo co najmniej 2,9 mln funtów przeznaczono na wydatki i darowizny w trakcie regulowanego prawnie okresu referendum w sprawie wyjścia (Wielkiej Brytanii) z UE”. Banks wyraził zadowolenie z tej decyzji oraz powiedział, że „pełne i uczciwe śledztwo zakończy wreszcie te absurdalne oskarżenia” wobec niego samego i jego współpracowników”. – Nie ma żadnego dowodu na jakiekolwiek nieprawidłowości ze strony firm, których jestem właścicielem. Płacę podatki w Wielkiej Brytanii i nigdy nie otrzymałem darowizn z zagranicy – przekonywał. Zapewnił, że nigdy nie otrzymał rosyjskich pieniędzy i ocenił, że decyzja EC zapadła „pod silnymi naciskami politycznymi ze strony przeciwników brexitu”. Podobne w tonie było oświadczenie rzecznika prasowego Leave.EU.  Andy Wigmore powiedział, że rozszerzenie śledztwa było spodziewane, i wyraził nadzieję, że „nareszcie zamknie ono temat szalonych oskarżeń”. – Nie jesteśmy zaniepokojeni – zapewnił.",,
Mateusz Morawiecki Człowiekiem Roku Klubów „Gazety Polskiej”,"–  Jesteśmy w takim momencie, że możemy powiedzieć, że razem budujemy Polskę naszych marzeń, do jakiej tęskniliśmy przez wiele dziesięcioleci – powiedział premier Mateusz Morawiecki.","– Chciałem zadedykować tę nagrodę wszystkim członkom „Solidarności”, Prawa i Sprawiedliwości i całej Zjednoczonej Prawicy –  powiedział Mateusz Morawiecki w swoim wystąpieniu podczas odbioru nagrody Człowieka Roku Klubów „Gazety Polskiej”. Morawiecki dziękował klubom „Gazety Polskiej” i społeczności „Gazety Polskiej” za ich działalność i to, co do tej pory zrobiły dla Polski. – To wasza aktywność, wasz upór, wasza wiara w zmianę Polski doprowadziła do tego stanu, w którym dzisiaj jesteśmy – powiedział szef rządu.Dodał, że bez „uporu” tego środowiska nie bylibyśmy „na pewno w tym miejscu, w jakim jesteśmy”. – To wymagało ogromnej cierpliwości, wiary i właśnie niesamowitego uporu, wbrew wszystkiemu, wbrew działaniom establishmentu, wbrew temu, że właśnie wolne media miały taką trudność w rozwoju – podkreślił Morawiecki. – To właśnie walka o te wolne media też była niezbędnym kamieniem milowym na drodze do rzeczywiście suwerennej Rzeczpospolitej – dodał premier.– Chcę też wyraźnie powiedzieć, że nie byłoby nas tutaj wszystkich, gdyby nie upór całego środowiska Prawa i Sprawiedliwości i szerzej – „Solidarności”, z której wyrastamy. I tę nagrodę, której na pewno nie jestem godny, chciałem przede wszystkim zadedykować właśnie wszystkim członkom „Solidarności” i Prawa i Sprawiedliwości – Zjednoczonej Prawicy – zadeklarował premier. „Dzisiaj najważniejsza jest walka o prawdę”– Przez lata postkomunizmu, przez lata III Rzeczpospolitej w takiej wolnej, ale jakby bezwolnej Rzeczpospolitej, staraliśmy się przechować prawdę o naszej historii, pragnienia wielkiej Polski w przyszłości, wiarę w odbudowę tej wielkiej Polski. Prostowaliśmy kręgosłupy, prostowaliśmy karki i to się udało. Dzisiaj jesteśmy w takim momencie, w którym możemy powiedzieć, że razem budujemy Polskę naszych marzeń, razem budujemy Rzeczpospolitą, do której na pewno tęskniliśmy, ja tęskniłem i wszyscy na tej sali tęskniliśmy przez wiele dziesięcioleci, a niektórzy wielcy uczestnicy naszych czasów, jak pan Andrzej Gwiazda przez 70 lat. Wielkie podziękowania za tę długa drogę dla tych wszystkich naszych wspaniałych ludzi „Solidarności” i wszystkich tych, którzy walczyli w czasach III RP o lepszy kraj – powiedział premier.Jak dodał, dzisiaj „najważniejsza jest walka o prawdę, bo z tej prawdy wynika nie tylko skuteczna obrona przeszłości, historii, tradycji, ale również skuteczna walka o lepszą Polskę w przyszłości”. – Nie da się tych dwóch wymiarów rozdzielić – zaznaczył Morawiecki.– Kiedy dostałem tę zaszczytną propozycję ponad dwa lata temu, żeby wejść do rządu, to wiedziałem, że będzie niełatwo (...), ale nie przypuszczałem, że będziemy musieli zmagać się na tylu frontach. Nie przypuszczałem, że rzeczywiście będziemy się starali zrzucić to jarzmo klientelizmu, korporacjonizmu, które pętało naszą Rzeczpospolitą. Robimy to coraz bardziej skutecznie, robimy z wiarą w lepszą przyszłość, ale też tym skuteczniej będziemy mogli obronić prawdę o przeszłości, tak jak robimy to dzisiaj w kontekście ostatnich wydarzeń. Na pewno tę prawdę będziemy bronić, bo jest rzeczą dla mnie niewyobrażalną, żeby ofiary uważać za sprawców, mieszać katów z ofiarami – podkreślił premier. „Braciom Kaczyńskim zawdzięczamy, że nasza flaga jest coraz bardziej biało–czerwona” Premier Morawiecki ocenił, że przez ostatnie 25–lecie elity w Polsce „cały czas były w dużym stopniu zależne, mentalnie zależne, od doradców, od podpowiedzi z zewnątrz”. „Oddzielone od tradycji, od ugruntowanej wiary, wiary również w przyszłość, wiary w to, że modernizacja może się odbyć tylko w oparciu o zakorzenienie w tradycji i zakorzenienie w prawdzie” – oświadczył szef rządu.– W końcu, w 2015 roku Polacy powiedzieli tym elitom: „stop”, powiedzieli: „dość” – podkreślił premier. Jak wskazał, „to zawdzięczamy Prawu i Sprawiedliwości”, a w szczególności prezesowi partii Jarosławowi Kaczyńskiemu.– Jakbym miał symbolicznie nazwać tę różnicę, scharakteryzować tę walkę o lepszą Polskę, którą panowie Lech i Jarosław Kaczyńscy toczyli, i co im zawdzięczamy, to powiedziałbym: zawdzięczamy im przede wszystkim to, że dzisiaj nasza flaga jest coraz bardziej biało-czerwona, a nie coraz bardziej biała – powiedział szef polskiego rządu.Jego zdaniem braciom Kaczyńskim obóz polityczny zawdzięcza również to, że „jest związany ze sobą przede wszystkim poprzez ideały, poprzez służby Polsce, poprzez dbałość o dobro wspólne, a nie więzami władzy”. – Ci, dla których władza była dobrem samym w sobie, na szczęście nie pełnią już władzy – dodał premier.Morawiecki zaznaczył, że chciałby, aby wszyscy pracowali dla dobra Polski. – Bo Polska jest jedna, Polska jest wielką wartością – podkreślił. – Pamiętajmy, że będziemy tym lepiej mogli przebić się z naszą prawdą o przeszłości, jeżeli Polska w przyszłości będzie silniejsza. Będzie silniejsza militarnie, gospodarczo, technologicznie. Musimy o to przede wszystkim dbać – powiedział premier.",,
SLD chce komisji śledczej do zbadania działalności CBA w czasach Kamińskiego,"Sojusz Lewicy Demokratycznej chce komisji śledczej do zbadania działalności Centralnego Biura Antykorupcyjnego w czasach, kiedy kierował nim Mariusz Kamiński. Szef partii Leszek Miller zapowiedział, że jego partia złoży wniosek o powołanie takiej komisji.","- SLD był jedynym klubem, który nie głosował za powołaniem CBA z czasów PiS-u, gdyż uznał od początku, że była to policja polityczna. Działalność CBA za czasów pana Kamińskiego potwierdziła tę opinię. W związku z tym zasadność wniosku o powołanie specjalnej komisji jest oczywista - mówił Leszek Miller.Lider Sojuszu zarzucił też Platformie Obywatelskiej, że wbrew obietnicom niewiele zrobiła dla „rozliczenia patologii tak zwanej IV RP”.Podczas tej samej konferencji SLD ogłosiło, że posłowie, którzy wstrzymali się od głosowania w sprawie uchylenia immunitetu Mariusza Kamińskiego, zostali ukarani naganą przez prezydium klubu.CZYTAJ TAKŻE: Mariusz Kamiński zachował immunitet. Będzie wniosek PiS o komisję śledczą ws. dochodów Kwaśniewskich",,
„Europa nie może już całkowicie polegać na USA i Wielkiej Brytanii”. Ostre słowa Merkel,"Kanclerz Niemiec Angela Merkel wyraziła swoje obawy w związku z prezydenturą Donalda Trumpa oraz Brexitem. Podczas wiecu wyborczego w Monachium przekonywała, że Europa nie może dłużej „całkowicie polegać” na Stanach Zjednoczonych i Wielkiej Brytanii.","Merkel przekonywała, że liczyła na przyjacielskie relacje z Waszyngtonem i Londynem oraz Rosją, ale – jak zaznaczyła – Europa musi teraz „walczyć o swoje przeznaczenie”. Zaznaczyła, że priorytetem będzie współpraca z nowym prezydentem Francji Emmanuelem Macronem.Nieudany szczytSzefowa niemieckiego rządu wypowiedziała te słowa po szczycie G7 na Sycylii, na którym nie udało się przekonać Trumpa do wcielenia w życie postanowień porozumienia paryskiego, zawierającego zobowiązanie do ograniczenia emisji gazów cieplarnianych.Dyskusja z USA była „bardzo trudna, żeby nie powiedzieć niesatysfakcjonująca” – oświadczyła w sobotę Merkel, cytowana przez agencję dpa.– Nie ma dotychczas żadnych przesłanek pozwalających przypuszczać, że Stany Zjednoczone Ameryki zaakceptują porozumienie lub go nie zaakceptują – wyjaśniła Merkel. – Pokazaliśmy bardzo wyraźnie, że nie zrezygnujemy z naszego stanowiska – podkreśliła.",,
Prezydent Stanów Zjednoczonych uznał zwierzchność Izraela nad Wzgórzami Golan,"Donald Trump uznał zwierzchność Izraela nad Wzgórzami Golan. Dekret w tej sprawie prezydent USA podpisał, rozpoczynając spotkanie z premierem Izraela Beniaminem Netanjahu. Organizacja Narodów Zjednoczonych uważa Wzgórza Golan za terytorium okupowane.","Dekret dopełnia od strony formalnej oświadczenie Trumpa z 21 marca, zgodnie z którym „po 52 latach nadszedł czas, aby Stany Zjednoczone w pełni uznały władzę Izraela nad Wzgórzami Golan”. 24 marca podpisanie takiego dokumentu zapowiedział p.o. szefa izraelskiej dyplomacji Israel Katz. Wzgórza Golan to strategiczna wyżyna, kontrola nad nią umożliwia ostrzeliwanie północnej Galilei bądź części Syrii z Damaszkiem. Izrael zajął ten obszar podczas wojnie sześciodniowej w 1967 r., kiedy to został zaatakowany przez Egipt, Jordanię, Syrię i Irak. W 1981 r. Kneset podjął decyzję o inkorporacji Wzgórz Golan do Izraela. Decyzji tej nie uznała Rada Bezpieczeństwa ONZ. Prawo do tego obszaru rości sobie Syria.",,
"„Chrystus nie opuszcza tych, którzy cierpią”. Sri Lanka, Libia i wschodnia Ukraina w modlitwach papieża","Papież Franciszek w wielkanocnym orędziu w niedzielę apelował o polityczne rozwiązanie konfliktu w Syrii. Modlił się w intencji Bliskiego Wschodu, ludności Jemenu i Libii; prosił też o pocieszenie dla wschodniej Ukrainy. – Pragnę wyrazić mą serdeczną bliskość ze wspólnotą chrześcijańską, zaatakowaną w chwili, gdy była zgromadzona na modlitwie i ze wszystkimi ofiarami tej tak okrutnej przemocy – podkreślił, wznosząc modlitwę za ofiary zamachów na Sri Lance.","Zwracając się w południe do tysięcy wiernych z balkonu Bazyliki św. Piotra w Watykanie, papież powiedział: „Chrystus żyje i trwa z nami. Ukazuje światło swojego oblicza zmartwychwstałego i nie opuszcza tych, którzy przeżywają trudne doświadczenia, cierpienie i żałobę”. – Niech On, żyjący, będzie nadzieją dla umiłowanego narodu syryjskiego, ofiary przeciągającego się konfliktu, grożącego nam, że będziemy coraz bardziej zrezygnowani, a nawet obojętni – mówił Franciszek. Dodał następnie: „Wielkanoc prowadzi nas do skierowania spojrzenia na Bliski Wschód, rozdarty nieustannymi podziałami i napięciami. Niech chrześcijanie w tym regionie nie przestają być z cierpliwą wytrwałością świadkami zmartwychwstałego Pana i zwycięstwa życia nad śmiercią”. – Szczególną myśl – dodał – kieruję do mieszkańców Jemenu, a zwłaszcza do dzieci, wyczerpanych głodem i wojną. – Niech światło wielkanocne oświeci wszystkich rządzących oraz narody Bliskiego Wschodu, począwszy od Izraelczyków i Palestyńczyków, i pobudzi ich do ulżenia wielu cierpieniom oraz dążenia ku przyszłości pokoju i stabilności – apelował papież. Papież wezwał wierzących, żeby w obliczu cierpień na świecie nie byli zimni i obojętni; żeby byli „budowniczymi mostów, a nie murów”.  Apelował do przywódców narodów o pracę na rzecz zakończenia wyścigu zbrojeń i rozprzestrzeniania broni. – Niech Zmartwychwstały, który otworzył na oścież bramy grobu, otwiera nasze serca na potrzeby cierpiących biedę, bezbronnych, ubogich, bezrobotnych, usuniętych na margines, osób pukających do naszych drzwi w poszukiwaniu chleba, schronienia i uznania swej godności – wzywał papież. Po wygłoszeniu orędzia udzielił błogosławieństwa Urbi et Orbi, czyli miastu i światu. Następnie Franciszek mówił o serii niedzielnych zamachów na Sri Lance. – Przyjąłem ze smutkiem wiadomość o ciężkich zamachach, które właśnie dzisiaj, w dniu Wielkanocy, przyniosły żałobę i ból w niektórych kościołach i innych miejscach zgromadzeń na Sri Lance – podkreślił. – Pragnę wyrazić mą serdeczną bliskość ze wspólnotą chrześcijańską, zaatakowaną w chwili, gdy była zgromadzona na modlitwie i ze wszystkimi ofiarami tej tak okrutnej przemocy – mówił papież. – Zawierzam Panu wszystkich, którzy tragicznie zginęli i modlę się za rannych i wszystkich tych, którzy cierpią z powodu tego dramatycznego wydarzenia – oświadczył Franciszek. W Niedzielę Wielkanocną w kilku miastach Sri Lanki doszło do serii eksplozji w kościołach i hotelach, w których – według różnych źródeł – zginęło od ok. 140 do ok. 190 osób.",,
Prezydium europarlamentu bez decyzji w sprawie brexitu,"Konferencja Przewodniczących Parlamentu Europejskiego po około dwugodzinnym spotkaniu nie podjęła decyzji w sprawie ewentualnego głosowania nad umową o brexicie. Szef PE David Sassoli poinformował, że europarlament podejmie decyzję ws. umowy po zatwierdzeniu jej przez Izbę Gmin.","Po poniedziałkowym spotkaniu Sassoli przekazał w oświadczeniu, że w ramach następnego kroku umowę przeanalizuje komisja spraw konstytucyjnych PE. – Spotkamy się ponownie w czwartek, aby omówić postępy w pracach – poinformował. – Parlament Europejski będzie ostatnim podmiotem, który wypowie się na temat umowy o wystąpieniu (Wielkiej Brytanii z Unii Europejskiej – przyp. red.). Nastąpi to po zatwierdzeniu umowy przez parlament brytyjski – zaznaczył. Konferencja Przewodniczących PE składa się z szefa europarlamentu i liderów grup politycznych. Pałeczka po stronie LondynuWcześniej w poniedziałek po spotkaniu grupa sterująca ds. brexitu w PE oceniła, że w sprawie umowy o brexicie ruch należy teraz do brytyjskiego parlamentu. Szef grupy Guy Verhofstadt poinformował, że europarlament powinien poczekać z ratyfikacją porozumienia na Izbę Gmin. Brytyjski parlament nie głosował w poniedziałek w sprawie porozumienia z UE o warunkach brexitu. Spiker Izby Gmin John Bercow nie zgodził się na poddanie rządowego wniosku pod głosowanie, argumentując, że w trakcie jednej sesji parlamentarnej nie można tego zrobić w przypadku projektu już raz odrzuconego przez posłów. Według Bercowa przeprowadzenie ponownego głosowania byłoby „powtarzaniem się i zakłócaniem porządku”.Rzecznik premiera Wielkiej Brytanii Borisa Johnsona oświadczył, że jest on rozczarowany decyzją Bercowa, który „odebrał szansę na spełnienie woli Brytyjczyków”.",,
Chcą ulicy Bohaterów Majdanu w Warszawie. Obok rosyjskiej ambasady,"Bohaterowie Majdanu mogą mieć wkrótce swoją ulicę w Warszawie. Wniosek w tej sprawie do Biura Geodezji i Katastru Urzędu Miasta złożyła grupa mieszkańców. Będący wśród składających dokument wieloletni polityk Janusz Onyszkiewicz ocenia, że zarówno idea, jak i propozycja lokalizacji są naturalne. Obok wskazanego miejsca mieści się rosyjska ambasada.","– Sam Majdan to była rewolucja godnościowa, za wyborem europejskim – mówił Onyszkiewicz. Dodał, że osobom pamiętającym zryw solidarnościowy i to, o co w tym zrywie chodziło, inicjatywa jest szczególnie bliska. – Ci bardzo dzielni ludzie, którzy stanęli na Majdanie i z których wiele straciło życie, warci są upamiętnienia także w Warszawie, może nawet głównie w Warszawie – zaznaczył.Wsparcie warszawiakówJednym z pomysłodawców jest Fundacja Otwarty Dialog. Projekt ma charakter obywatelski. Inicjatywę wsparli warszawiacy, ludzie mediów, posłowie, samorządowcy i pracownicy organizacji pozarządowych. Bartosz Kramek z fundacji Otwarty Dialog wyjaśnia, że ulica Bohaterów Majdanu powstałaby w miejsce początkowego odcinka ul. Spacerowej, w okolicy ul. Klonowej i Skweru Tarasa Szewczenki.– Nie jest to lokalizacja przypadkowa. Po sąsiedzku znajduje się rosyjska ambasada, więc troszeczkę na mapie Warszawy, tak jak na mapie Europy, Rosja graniczyć będzie z Ukrainą – dodał Kramek. Nie ma na tym odcinku budynków mieszkalnych dlatego, jak wyjaśniają pomysłodawcy, zmiana nazwy ulicy nie pociąga za sobą wymiany dokumentów.W lutym mijają dwa lata od krwawej pacyfikacji na Majdanie. Wtedy, w 2014 roku, w stolicy Ukrainy zginęło prawie 100 demonstrujących.",,
"Gdy mowa o klimacie, w grę wchodzi duża kasa. Kulisy i analiza ustaleń szczytu UE","Polska odniosła wielkie zwycięstwo i obroniła się przed poważnym kryzysem gospodarczym. Dlaczego? Do konkluzji szczytu UE wpisany został nie tylko „klimatyczny rabat” i własne tempo „neutralności klimatycznej”, ale również istotne zabezpieczenia na przyszłość. To był jeden z najważniejszych szczytów dla przyszłości naszego kraju i dzięki niemu mamy szanse na skuteczną, a jednocześnie bezpieczną finansowo transformacje energetyczną. Konkluzje ze szczytu są ważne tym bardziej, że pierwotne założenia były bardzo groźne. Co się działo za brukselskimi kulisami i jaki będzie konkretny skutek przyjętych ustaleń dla Polaków, dla polskiej gospodarki?","W czwartek Rada Europejska przyjęła konkluzje o zmianie klimatu, wieloletnich ramach finansowych, konferencji w sprawie przyszłości Europy, stosunkach UE z Afryką, Światowej Organizacji Handlu, Turcji i Albanii. We wnioskach ze szczytu w Brukseli zapisano zgodę państw Unii na neutralność klimatyczną dla naszego kraju, podkreślając, że jeden z krajów członkowskich (Polska) „nie może na tym etapie zadeklarować wdrożenia tego celu”.  Szczyt odbył się pod wyjątkową presją, którą odczuć można było szczególnie w ostatnich miesiącach, a której symbolem została wyniesiona na świeckie ołtarze Greta Thunberg – nastolatka pełniąca w świecie zwalczającym religię nieoficjalną rolę nowego mesjasza. „Green Deal” za drogi dla Polski   Co ciekawe, jeśli chodzi o to, że tak drastyczne obciążenie naszego kraju w tym zbiorowym planie zredukowania emisji dwutlenku węgla byłoby ekonomiczną katastrofą, to w tej sprawie nie ma wątpliwości szefowa niemieckiego rządu (!) i nawet ona (już po szczycie konkluzji RE) to publicznie przyznała. To właśnie kanclerz Angela Merkel na zakończenie brukselskiego szczytu „wyraziła zrozumienie” dla polskiego stanowiska, mówiąc, że w tym obszarze „Polska ma najtrudniejszą sytuację wyjściową”. Porównując sytuację w Polsce do swojego kraju, Merkel przypomniała, że 80 procent energii w Polsce jest produkowane z węgla, w RFN – tylko 35 proc. – Dlatego uważam, że to uczciwe, kiedy Polska mówi, że chce neutralności klimatycznej, ale nie może jej w tej chwili w taki sposób przeprowadzić — oznajmiła kanclerz, zwracając uwagę, że odejście od węgla budzi kontrowersje i jest kosztowne również dla Niemiec, choć jest realizowane w korzystniejszych niż dla polskiej gospodarki warunkach. O tym, jak ciężka dla wszystkich polskich obywateli będzie transformacja energetyczna najlepiej świadczą liczby. Według wyliczeń Komisji Europejskiej Polska będzie musiała w tym celu wydać ponad 4 proc. swojego PKB. Oznacza to ni mniej ni więcej, że każdy, kto w kraju neguje skutek negocjacji polskiej delegacji – otwarcie opowiada się za postawienie naszego budżetu w stanie poważnego zagrożenia. Tym większa powinna być satysfakcja każdego z 38 milionów polskich obywateli, że właśnie taki, a nie inny zapis w konkluzjach szczytu wywalczył premier Mateusz Morawiecki. Nie zapominając oczywiście o roli cichych „graczy” tej brukselskiej rozgrywki, którymi są Paweł Jabłoński (podsekretarz stanu w MSZ odpowiedzialny za kwestie prawa UE) i Konrad Szymański (minister utworzonej miesiąc temu oddzielnej komórki, zajmującej się w kancelarii premiera polityką europejską). „Klimatyczny rabat” dla Polski   Ten chwytliwy zwrot powtarzany w Brukseli, najlepiej pokazuje prawdziwy kontekst przyjętego dokumentu. O co chodzi ws. konkluzji klimatycznych? Chodzi o pieniądze. Zauważa to m.in. „Financial Times”, pisząc, że rząd Prawa i Sprawiedliwości pod kierownictwem Mateusza Morawieckiego nie zgodził się obciążyć Polski ogromnymi kosztami „zanim nie pojawią się konkrety ws. sprawiedliwej transformacji”. I dobrze. Wywalczyliśmy coś, co jeszcze rano wydawało się niemożliwe: prawie cała UE zgodziła się na klimatyczny cel na najbliższe 30 lat, a my zostaliśmy z tego zwolnieni. Dodatkowo polska delegacja wynegocjowała zapis, że wszelka dalsza legislacja na Radzie UE musi być zgodna z dzisiejszymi konkluzjami oraz doprowadziła do wpisania do konkluzji energetyki jądrowej, co również do samego końca wydawało się nierealne.  Nie należy jednak zapominać, że jest to sukces, na który należy „chuchać i dmuchać”, ponieważ to wyłączenie jest tymczasowe. Temat ma powrócić na szczycie szefów państw i rządów UE w czerwcu 2020 r. Na szczęście mamy „w ręku” wspomniany wymóg zgodności przyszłej legislacji z dzisiejszymi postanowieniami, dzięki czemu bez realnych, konkretnych funduszy, które nam to zrekompensują – Polska na nic nie musi się godzić. To również istotne w kontekście pogróżek prezydenta Francji, Emmanuela Macrona, który już nas straszy, że „jeśli Polska nie potwierdzi zobowiązania dla celu neutralności klimatycznej do 2050 roku, to będzie poza europejskim mechanizmem finansowej solidarności”.  Czy w innym układzie sił politycznych w Polsce te zapisy z tegorocznego szczytu, taki wynik cichej, mozolnej brukselskiej gry, w ogóle byłby możliwy? Czy przy ewentualnej zmianie prezydenta w maju, nasza siła negocjacyjna za rok będzie równie silna? To jest już pytanie, na które, myślę, każdy jest w stanie sobie sam bez problemu odpowiedzieć.",,
„Rządzić i olśniewać”: Wystawa polskich klejnotów i dzieł sztuki złotniczej z XVI i XVII wieku,"Na Zamku Królewskim w Warszawie otwarto wystawę „Rządzić i olśniewać. Klejnoty i jubilerstwo w Polsce w XVI i XVII wieku”, prezentującą dzieła sztuki złotniczej, jubilerskiej i rzemiosła artystycznego. – Dzięki wystawie możemy dowiedzieć się, jak wyglądał splendor dawnej władzy królewskiej, jakie skarby zgromadzili Jagiellonowie, jak cenne precjoza, szczerozłote naczynia liturgiczne i zdobiona szlachetnymi kamieniami biżuteria były wytwarzane na terenach Rzeczpospolitej – opisywał dyrektor Zamku prof. Wojciech Fałkowski.","– Prezentujemy 500 zabytkowych obiektów dokumentujących kunszt jubilerów z terenu całej Rzeczpospolitej XVI i XVII wieku – mówił Fałkowski podczas konferencji poprzedzającej wernisaż. Jak jednak zaznaczył, wielkim nieobecnym tej wystawy jest Skarbiec Koronny. – Nie mamy go. Skarb Koronny gromadzony od czasów króla Władysława Łokietka, Jagiellonów po dynastię Wazów nie istnieje, został w czasie rozbiorów rozgrabiony, wywieziony, przywłaszczony – przyznał dyrektor Zamku.Z okazji wernisażu wystawy list napisał premier Mateusz Morawiecki. Zwrócił uwagę, że ekspozycja to znaczące wydarzenie, które ma szansę zapisać się w dziejach muzealnictwa jako pierwsza wystawa poświęcona klejnotom w Polsce w XVI i XVII wieku. List odczytał szef gabinetu politycznego premiera Marek Suski. „Ta wystawa jest inspirującą opowieścią o bogactwie naszej historii i kultury, to prezentowany w miniaturze XVI i XVII wieczny skarbiec naszego narodu i polskiego dziedzictwa” – napisał premier.Wśród zabytkowych obiektów, które można zobaczyć na wystawie, znajdują się m.in. przedmioty kultu religijnego, jak monstrancja o. Augustyna Kordeckiego, dowódcy obrony Jasnej Góry. Monstrancja wytworzona została z 22 funtów złota, 2366 brylantów, 2238 rubinów, 81 szmaragdów, 30 szafirów i 214 pereł. To dzieło warszawskiego złotnika Wacława Grodko.Po raz pierwszy warszawska publiczność zobaczy też z bliska dwie najstarsze sukienki cudownego obrazu Matki Boskiej Częstochowskiej: rubinową i diamentową. Na każdej z nich znajduje się po kilkaset klejnotów, złotych obrączek, pierścionków, naszyjników. – Za klejnotami, które są wkomponowane w sukienki Matki Boskiej, kryją się życzenia, prośby, błagania, podziękowania. Te piękne przedmioty to wota złożone Matce Boskiej; pokazują one głębszy wymiar – duchowe piękno – mówi ojciec Marian Waligóra, przeor klasztoru na Jasnej Górze. Na ekspozycji zobaczyć można też nietypowe precjoza: zdobione kamieniami jubilerskimi i emalią złote amulety, miniaturowe trumienki, portrety trumienne – świadczące o tym, że dawniej zmarłym nie zdejmowano kosztownej biżuterii przed włożeniem ciała do trumny – uchwyt do bukiecika kwiatów, urządzenie do higieny uszu i zębów czy przyrząd do mierzenia diamentów.Wystawie towarzyszy katalog opisujący kosztowności, ich pochodzenie, kontekst historyczny. Obok najważniejszych dzieł o pewnym datowaniu i pochodzeniu, jubilerskich fundacji dworu królewskiego Jagiellonów i Wazów, w katalogu znajdują się opisy kosztowności, które jeszcze niedawno wisiały w kościołach, zdobiąc słynące łaskami obrazy.– Ważną ideą wystawy jest pokazanie, że w Polsce XVI i XVII wieku wytwarzano piękne przedmioty jubilerskie, cenne precjoza, kunsztowną biżuterię. Dotychczas bowiem w europejskiej historii sztuki mówiło się o wyrobach złotniczych z Niemiec Południowych, Czech, Siedmiogrodu, najwyżej z Europy Środkowej. Polska nie jest wymieniana. Mamy nadzieję, że wystawa dokumentująca kunszt jubilerów z terenów całej Rzeczypospolitej to zmieni – tłumaczy Danuta Szewczuk-Prokurat, kuratorka wystawy.",,
Franciszek w więzieniu dla nieletnich: Trzeba szukać dróg przemiany,"Wszyscy, podejmijcie wysiłek szukania i odnajdywania dróg integracji i transformacji – zachęcił papież młodych skazanych, personel i kierownictwo Ośrodka Karnego dla Nieletnich „Las Garzas” w miasteczku Pecora, ok. 50 km od Miasta Panamy. Franciszek przemawiał do nich podczas liturgii pokutnej, w czasie której m.in. wyspowiadał trójkę osadzonych.","W homilii nawiązał do fragmentu Ewangelii św. Łukasza mówiącego o zgorszeniu faryzeuszy i uczonych w Piśmie tym, że Pan Jezus „przyjmuje grzeszników i jada z nimi”.  Podkreślił, że Chrystus nie boi się zbliżać się do ludzi znienawidzonych przez społeczeństwo. Czyni to, ponieważ wie, że „w niebie jest więcej radości z powodu jednego nawróconego grzesznika niż z 99 sprawiedliwych, którzy nie potrzebują nawrócenia”. Zawsze zachęca do poszukiwania perspektywy, która może odnowić życie i historię.  Papież wskazał na dwa przeciwstawne spojrzenia: szemrania i plotki, reprezentowane przez faryzeuszy i uczonych w Piśmie oraz na Jezusowe spojrzenie nawrócenia. Zaznaczył, że postawa szemrania zatruwa wszystko, bo wznosi niewidzialny mur, sugerujący, że przez spychanie na margines, rozdzielanie lub izolowanie magicznie zostaną rozwiązane wszystkie problemy.  – Jakże boli, gdy widzimy społeczeństwo koncentrujące swoje energie bardziej na szemraniu i okazywaniu wzburzenia niż na zmaganiach i walce o stworzenie szans i transformację – stwierdził Franciszek.Podkreślił, że cała Ewangelia przesiąknięta jest spojrzeniem nawrócenia. – Jedząc z celnikami i grzesznikami, Jezus przełamuje logikę, która oddziela, wyklucza, izoluje i fałszywie dzieli między „dobrymi a złymi”  – wskazał papież. Dodał, że Pan Jezus czyni to, stwarzając więzi. Franciszek przeciwstawił się też zdecydowanie tezie, że ten, który urodził się jako „celnik”, musi umrzeć jako „celnik”. Wcześniej przybywającego do zakładu karnego Ojca Świętego powitali owacyjnie zgromadzeni tam więźniowie. Spotkanie rozpoczęło się pieśnią „Modlitwa ubogiego” wykonaną przez chór więźniów założony przez kilkunastu z nich. Potem Franciszka powitał i krótkie świadectwo złożył 21-latek. – W 2015 r. Bóg dotknął mego serca i postanowiłem przyjąć Chrystusa jako swego Pana i Zbawiciela; tego dnia odzyskałem Ojca  – zwierzał się dalej 21-latek.  Po pewnym czasie popełnił jednak przestępstwo, wyrządzając wielką krzywdę komuś najbliższemu i samemu sobie; w kwietniu 2016 r. trafił do więzienia i wydawało się, że wszystko utracił. Ale gdy przeniesiono go do ośrodka „Las Garzas”, pewnej nocy „coś mi powiedziało, że nie wszystko stracone i że Bóg Ojciec był ze mną; a to, że jestem teraz tutaj, rozmawiając z papieżem, jest łaską i miłością Boga, mojego umiłowanego Chrystusa” – dzielił się swymi przemyśleniami młody skazany.  Wyznał, że po wyjściu na wolność chciałby zostać szefem jakiejś instytucji międzynarodowej i „technikiem od specjalistycznego chłodzenia”. Liczy też na to, że da radość swej matce i nawiąże kontakt z rodziną, którą wcześniej utracił. Podziękował Franciszkowi za to, że „jako sługa naszego Pana Jezusa znajduje czas, aby wysłuchać takiego młodego więźnia, jak ja”. – Brak mi słów, aby opisać wolność, którą w tej chwili odczuwam – dodał na zakończenie młody więzień.  Po jego wystąpieniu rozpoczęło się nabożeństwo pokutne, w czasie którego papież wygłosił homilię, po czym zasiadł do konfesjonału i wyspowiadał troje osadzonych, m.in. chłopaka, który w wieku 16 lat został skazany za podwójne zabójstwo. Następnie wszyscy odmówili razem Modlitwę Pańską, po czym Ojciec Święty udzielił zgromadzonym błogosławieństwa. Pożegnała go dyrektor placówki mającej zasięg ogólnokrajowy. Podziękowała za przesłanie miłości, wiary i nadziei dla tych młodych ludzi, „którzy wierzą w Boga Stwórcę nieba i ziemi, który wybacza grzechy i daje nowe możliwości wszystkim, aby zmienili swoje życie, nie wlokąc za sobą przeszłości”. Szefowa placówki wspomniała, jak intensywnie przygotowywali się młodzi skazani do tego spotkania, przede wszystkim pod względem duchowym, korzystając z pomocy duszpasterstwa więziennego i innych podobnych instytucji. Dzięki temu wielu z nich dziś głosi oni Słowo i wiarę, które, „zmieniając ich postępowanie i myślenie, pozwalają im wyjść z siłą duchową ku lepszej przyszłości”.  Poinformowała, że w ośrodku jest obecnie 167 młodych, których zapowiedź tej wizyty napełniła wzruszeniem, marzeniami i nadzieją i którzy „poczuli się pobłogosławieni, dowiedziawszy się, że papież będzie wśród nich”. – Dziękujemy za to, że dzięki temu wiemy, iż wszyscy jesteśmy równi i że aby przemierzać drogę dobra, która jest drogą Jezusa, ty, Ojcze Święty, nam towarzyszysz – powiedziała na koniec  dyrektorka.  Wcześniej w rozmowie z dziennikarzami przyznała ona, że przygotowania te były niełatwe, ponieważ część młodych więźniów to osoby niewierzące i nieochrzczone. Przed opuszczeniem placówki przez papieża nastąpiła wymiana darów. Ojciec Święty otrzymał drewniany pastorał, wykonany przez czworo osadzonych w wieku 17-25 lat, Składa się on z czterech części, każda długości 18 cali. Symbolika rzeźby, umieszczonej w górnej części, nawiązuje do przemiany, jaka dokonuje się w życiu młodych ludzi za sprawą wiary. Przedstawia ona łańcuch, rozerwany przez krzyż, a także logo ŚDM.  Wychodzącego Franciszka bardzo gorąco pożegnali więźniowie, a 30 spośród nich, którzy zbudowali konfesjonały, ustawiło się między ośrodkiem a śmigłowcem papieskim i pozdrowili swego gościa, gdy wsiadał do maszyny. Udał się nią do stolicy, a tam do nuncjatury na krótki odpoczynek i obiad.  Ośrodek Karny dla Nieletnich Las Garzas w Pecorze rozpoczął działalność w 2012 r. jako wzorcowa placówka tego rodzaju nie tylko w Panamie, ale w całym tym regionie i jest obliczony na 192 więźniów. Prowadzona jest tam resocjalizacja na płaszczyźnie wychowawczej, rodzinnej i sanitarnej.  Wszyscy przebywający tam muszą przejść seminarium i formację przygotowujące do zawodu i w zakresie rozwoju ludzkiego. Personel zakładu stanowią odpowiednio przygotowani pracownicy socjalni, psychologowie i nauczyciele różnych przedmiotów. Placówka działa w ramach programu nadzorowanego przez UNICEF (Fundusz NZ na rzecz Dzieci) i Unię Europejską, która wspiera ją finansowo.",,
"„To zadziwiające, że kontrowersje budzi ikona polskiej opozycji antykomunistycznej”","– To zadziwiające, że kontrowersje budzi ktoś, kto jest ikoną polskiej opozycji antykomunistycznej. Natomiast do porządku dziennego przechodzimy nad kandydaturą osoby, która całą swoją karierę zawodową robiła w komunistycznej telewizji – powiedział wicepremier prof. Piotr Gliński, minister kultury i dziedzictwa narodowego. W ten sposób skomentował niektóre reakcje na decyzję prezydenta, który wyznaczył marszałków seniorów.","Prezydent Andrzej Duda wyznaczył na stanowisko marszałka seniora Senatu Barbarę Borys-Damięcką, a na stanowisko marszałka seniora Sejmu – Antoniego Macierewicza. Kandydatura Macierewicza wzbudziła kontrowersje po stronie opozycji.  – To zadziwiające i znak czasów,  że kontrowersje budzi ktoś, kto jest ikoną polskiej opozycji antykomunistycznej. Człowiek o krystalicznym życiorysie, bohater czasów komunistycznych. Natomiast do porządku dziennego przechodzimy nad kandydaturą osoby, która całą swoją karierę zawodową robiła w komunistycznej telewizji – powiedział wicepremier Piotr Gliński, wskazując na senator Borys-Damięcką.  – Takie mamy czasy i takie mamy zamieszanie wartości i ocen – ocenił.",,
Kornel Morawiecki został wyróżniony za odwagę i poświęcenie,Kornel Morawiecki otrzymał w niedzielę Drzwi do Wolności podczas gali finałowej na XI Festiwalu Filmowym „Niepokorni Niezłomni Wyklęci” w Gdyni. Wyróżnienie przyznawane jest za odwagę i poświęcenie dla bohaterów podziemia niepodległościowego i solidarnościowego.,"Drzwi do Wolności to wyróżnienie przyznawane – jak podali twórcy festiwalu – „za odwagę oraz poświęcenie bohaterom wspierającym działaczy i liderów podziemia niepodległościowego oraz solidarnościowego jak również osobom, które w niezłomny sposób propagują ideę wolności”.  Działaczka Solidarności w latach 80., także Solidarności Walczącej, reżyser filmowa Maria Dłużewska podkreślając, że Kornel Morawiecki – ważna postać w historii, gdy Polska była zniewolona przez władze komunistyczne – „nie uchylał drzwi do wolności, lecz je wyważał”.   Solidarność Walcząca, której liderem był Kornel Morawiecki, okazała się jedną z najbardziej radykalnych i najskuteczniej zakonspirowanych organizacji opozycyjnych w latach PRL. Za wyróżnienie dla Kornela Morawieckiego podziękowali także posłanka Małgorzata Zwiercan i dawny działacz opozycji w PRL Andrzej Kołodziej.  Wyróżnieniem Drzwi do Wolności pośmiertnie uhonorowano także m.in. św. Urszulę Ledóchowską (1865-1939) – znaną z poświęcenia dla innych, zwłaszcza dla dzieci, założycielkę Zgromadzenia Sióstr Urszulanek Serca Jezusa Konającego (urszulanek szarych) oraz 89-letni Marian Całko – działacz powojennej konspiracyjnej grupy harcerskiej „Młoda Polska”; od 1950 r. więzień polityczny, m.in. w obozie w Jaworznie – znanym z bardzo trudnych warunków. Drzwi do Wolności otrzymał także ks. Jan Sikorski – kapelan internowanych działaczy Solidarności podczas stanu wojennego; wyróżnienie wręczył mu były minister obrony narodowej Antoni Macierewicz.  Drzwi do Wolności przyznano także twórcom mającego niedawno premierę filmu „Legiony” – odebrali je Maciej Pawlicki, Tomasz Łysiak i Adam Borowski. Wyróżnienie to przyznano również wielu innym osobom, w tym działaczom opozycji przed 1989 r. z krajów Europy Środkowo-Wschodniej.",,
Departament Skarbu USA znosi sankcje wobec trzech firm związanych z rosyjskim oligarchą,"Departament Skarbu USA poinformował w niedzielę, że znosi sankcje wobec trzech rosyjskich firm powiązanych z rosyjskim oligarchą Olegiem Deripaską, w tym m.in. wobec giganta na rynku aluminium - koncernu Rusal i jego filii En+.","Departament Skarbu uzasadnił swoją decyzję tym, że Deripaska zredukował swoje bezpośrednie i pośrednie udziały w tych firmach, które zgodziły się ponadto przyjąć do swoich władz niezależnych przedstawicieli pochodzących z USA i UE. Agencja Associated Press podkreśla, że decyzję podjęto mimo podejmowanych w Kongresie prób jej zablokowania. Kongresmeni z Partii Demokratycznej, a także część Republikanów, uważają bowiem, że administracja prezydenta Trumpa nie jest wystarczająco stanowcza wobec prezydenta Rosji Władimira Putina i jego czołowych sojuszników, do których zalicza się Deripaska.  Wcześniej, w styczniu, Kongres podjął próbę zablokowania zniesienia sankcji wobec firm Deripaski. W Izbie Reprezentantów przeciwko zniesieniu sankcji głosowało razem z Demokratami 136 Republikanów. W Senacie za zablokowaniem głosowało (poza Demokratami) 11 Republikanów, ale wniosek nie uzyskał wymaganej większości 60 głosów.",,
Ukraina: 16 września ratyfikujemy umowę z Unią Europejską,"Ukraina zapowiada, że 16 września Rada Najwyższa (parlament) ratyfikuje umowę stowarzyszeniową z Unią Europejską. Tego dnia głosowanie w sprawie
ratyfikacji odbędzie się także w Parlamencie Europejskim.","– Głosy potrzebne do ratyfikacji (w parlamencie ukraińskim) są. O ile mi wiadomo, 16 września prezydent (Petro Poroszenko) powinien wnieść umowę stowarzyszeniową do ratyfikacji w Radzie Najwyższej, a deputowani niezwłocznie przeprowadzą nad nią głosowanie – powiedział przewodniczący parlamentu Ukrainy Ołeksandr Turczynow w wywiadzie opublikowanym w czwartek w tygodniku „Fokus”.Przewodniczący parlamentu podkreślił, że ustalenia o jednoczesnej ratyfikacjiumowy stowarzyszeniowej przez Radę Najwyższą i europarlament zapadły w wynikukonsultacji przeprowadzonych przez Poroszenkę z władzami PE. – Nie mamy prawadłużej zwlekać z tą sprawą – zaznaczył Turczynow.",,
Wybuch gazu zniszczył blok. Pod gruzami znaleziono zwłoki,Jedna osoba zginęła a sześć zostało rannych w wybuchu gazu we wsi Jakowlewo w Rosji. W czteropiętrowym bloku oderwała się znaczna część ściany.,"Do zdarzenia doszło w nocy z wtorku na środę w obwodzie Biełgorodskim w Centralnym Okręgu Federalnym. Jak informuje Ministerstwo ds. Sytuacji Nadzwyczajnych Rosji, w bloku mieszkały 23 osoby – jedną z nich odnaleziono martwą pod zwałami.W akcji ratunkowo-poszukiwawczej brało udział 206 osób i 66 jednostek sprzętu. Po odnalezieniu ofiary śmiertelnej, ratownicy wstrzymali pracę, by pożegnać ją minutą ciszy.Trwa śledztwo w sprawie katastrofy – informuje Telewizja Biełsat.W noc sylwestrową w Magnitogorsku potężny wybuch gazu zniszczył 10-piętrowy blok. W eksplozji zginęło 39 osób. Wprawdzie do zamachu przyznało się tzw. Państwo Islamskie, ale media zwracają uwagę na rażące zaniedbanie rosyjskich władz.",,
Kraje OPEC boją się słabszego popytu na ropę. Kartel podjął „bezsporną” decyzję,"Ceny ropy naftowej w Stanach Zjednoczonych zwyżkują, po tym jak kraje OPEC uzgodniły przedłużenie o dziewięć miesięcy obniżenia produkcji surowca. Analitycy wskazują, że wśród przyczyn słabnących perspektyw popytu na ropę można wymienić napięcia handlowe i gorsze od oczekiwań dane w światowej gospodarce.","Baryłka ropy West Texas Intermediate w dostawach na sierpień na giełdzie paliw NYMEX w Nowym Jorku jest wyceniana po 59,28 dolarów, po zwyżce ceny o 0,28 proc.Ropa Brent w dostawach na wrzesień na giełdzie paliw ICE Futures Europe w Londynie jest wyceniana po 65,31 dolarów za baryłkę, po wzroście notowań o 0,38 proc.Kraje OPEC doszły do porozumienia ws. cięcia produkcji surowca po 10 godzinach negocjacji podczas poniedziałkowego szczytu OPEC w Wiedniu.Przemawiając na konferencji prasowej po zakończeniu spotkania, minister ropy naftowej Arabii Saudyjskiej Khalid Al-Falih powiedział, że zobowiązanie do przedłużenia o dziewięć miesięcy było „bezsporne”.Porozumienie musi jeszcze być ratyfikowane we wtorek przez sojuszników OPEC, którzy nie należą do organizacji. Analitycy wskazują, że kraje organizacji zdecydowały się na taki ruch ze względu na słabnące perspektywy na popyt na surowiec po serii rozczarowujących danych z przemysłu USA, Chin oraz Europy, a także rosnących napięciach handlowych między USA a resztą świata.– Słabsze globalne wskaźniki gospodarcze wzbudziły obawy o perspektywy dla wzrostu PKB na świecie, co przeważyło za przedłużeniem cięć w produkcji ropy o dziewięć miesięcy – powiedział Kim Kwangrae, analityk w Samsung Futures w Seulu.Tymczasem w kwestii wojny handlowej USA-Chiny prezydent USA Donald Trump poinformował, że rozmowy handlowe „już się zaczęły”.– Na razie odbywają się rozmowy telefoniczne, ale dojdzie także do spotkania urzędników amerykańskich i chińskich – wyjaśnił amerykański prezydent.Zdaniem Trumpa nowa umowa handlowa powinna być bardziej korzystna dla USA niż dla Chin. – Oni od wielu lat mają nad nami dużą przewagę w handlu. Dlatego umowa musi stanowić dla nas korzyść. Nie może być porozumienia na zasadzie 50/50 – dodał amerykański prezydent.",,
„Możliwość adopcji dzieci przez dwóch facetów? Dla mnie to absurdalne”,"W programie Koalicji Obywatelskiej jest bardzo wyraźnie zarysowane: jesteśmy za związkami partnerskimi – powiedział polityk KO Sławomir Potapowicz. Jednocześnie zapewnił, że jego ugrupowanie nie zgłosi projektów ustaw, które zalegalizowałyby małżeństwa homoseksualne i adopcję dzieci przez takie pary. W programie „Twój wybór” w TVP3 Warszawa politycy dyskutowali o kwestiach związanych z LGBT.","Wiceprezydent stolicy Paweł Rabiej w połowie marca w rozmowie z „Dziennikiem Gazetą Prawną” stwierdził: „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją”.O te słowa w TVP3 Warszawa pytany był warszawski radny Nowoczesnej Sławomir Potapowicz. – Będę głosował za związkami partnerskimi, jeśli znajdę się w Sejmie – mówił. Później dodał jednak, że nie ma zamiaru głosować za projektem dotyczącym małżeństw homoseksualnych i adopcji dzieci przez takie pary, „bo takiego projektu KO nie zgłosi”. Poseł PiS Marcin Porzucek nie zagłosowałby za takimi projektami. Jego zdaniem „kwestie związane z LGBT to duże zagrożenie”.– Możliwość adopcji dzieci przez dwóch facetów to dla mnie absurdalne – mówił z kolei Andrzej Kobylarz z Kukiz’15.",,
„Aniołom w Niebie opadły szczęki”. Tysiące osób modliło się w Krakowie,"Kilkanaście tysięcy osób wzięło udział 26 października w Tauron Arenie Kraków w uwielbieniu „Umiłowani”, które poprowadzili dominikanie o. Adam Szustak i o. Tomasz Nowak z zespołem Owca. – Aniołom w Niebie opadły szczęki, jak spojrzeli dziś z góry na Tauron Arenę. Przyszło do nas Królestwo Boże – komentował wydarzenie w mediach społecznościowych jeden z uczestników.","Punktem wyjścia dla rozważań ojców Adama Szustaka OP i Tomasza Nowaka OP był fragment Ewangelii o spotkaniu Jezusa z Zacheuszem w Jerychu.  – Tam musiały być setki ludzi, a Pan Jezus podchodzi do Zacheusza i wypowiada słowo, którego ten człowiek nigdy się nie spodziewał – zwraca się do niego po imieniu – mówił o. Szustak i zauważył, że Zacheusz po hebrajsku znaczy „czysty”, „nieskazitelny”, a to określenie zupełnie nie pasowało do złodzieja, jakim był zwierzchnik celników z Jerycha.  – Ta Ewangelia mówi o tym, że jezusowe spojrzenie, jezusowe poznawanie tego, kim jesteśmy jest zupełnie inne od każdego innego człowieka. Jezus chce nam dzisiaj powiedzieć o tym, kim tak naprawdę jesteśmy. Nie jakimi widzą nas ludzie, jakim widzisz się sam, co mówią o tobie twoje trudności i porażki. Jezus zwróci się do ciebie twoim prawdziwym imieniem, pokaże ci, co jest na dnie twojego serca, a jest tam nieskazitelność. Na tym polega Jego umiłowanie nas – mówił o. Szustak nawiązując to tytułu wielbienia w Krakowie.  – Jak tu jesteśmy, to jest bardzo pięknie. Ale jak będziemy stąd wracać, to tego szczęścia, którego doświadczyliśmy, inni mogą nie uznać. Wtedy pamiętajcie, że za wami stoi Jezus – mówił o. Tomasz Nowak. – Mogą mówić dalej o Zacheuszu, że jest złodziejem, ale za nim stoi Jezus. Mogą mówić o tej grzesznicy, którą przyprowadzili. Może kogoś z was ktoś tu przyprowadził na siłę. Ale Jezus stoi za tobą i mówi: kto jest bez grzechu, niech rzuci kamień. Zawsze możecie na Niego liczyć – dodał dominikanin. W czasie uwielbienia o. Szustak zaprosił na scenę chłopaka, który poprosił wcześniej dominikanina o taką możliwość. Mateusz oświadczył się Gosi, a wszyscy zebrani w Tauron Arenie modlili się o błogosławieństwo dla narzeczonych. „Skoro jesteśmy na spotkaniu »Umiłowani«, to chcieliśmy pokazać także takie dosłowne umiłowanie, międzyludzkie” – komentował o. Szustak. Podczas uwielbienia wolontariusze „Zupy na Plantach” zbierali fundusze na uruchomienie mieszkania treningowego, w którym osobom wychodzącym z kryzysu bezdomności będą pomagać psycholog, pracownik socjalny i rzesza wolontariuszy. – Wrzucając pieniądze do tych puch możecie dać konkretną miłość, możecie podzielić się tym, co tutaj otrzymaliście, podzielić się z tymi, którzy tego potrzebują – mówił Piotr Żyłka. – Modlitwa bez jałmużny nie ma skrzydeł – zachęcał do wsparcia inicjatywy o. Szustak.  W Tauron Arenie Kraków zgromadziło się ponad 16 tysięcy osób. To największe z dotychczasowych spotkań modlitewnych organizowanych przez o. Adama Szustaka. – Kochani, myślę, że następnym razem to już tylko Stadion Narodowy, bo nie mamy już większych hal w Polsce – uśmiechał się dominikanin.  „Umiłowani” to wielbieniowe spotkanie będące częścią trasy, która od kilkunastu miesięcy, w dużych miastach Polski, realizuje pomysł uwielbienia Boga dominikańskim głoszeniem Słowa, muzycznym kunsztem „owcowego” grania i modlitwą tysięcy zgromadzonych osób.",,
88 proc. członków wybieranych przez Sejm. Jak się zmieniało stanowisko PO ws. KRS,"Władza sądownicza w swojej większości musi być wybierana przez samorząd sędziowski, bo na tym polega trójpodział władzy – w ten sposób lider Platformy Obywatelskiej Grzegorz Schetyna komentował propozycje zmian w Krajowej Radzie Sądownictwa. Jednak w 2007 r. to właśnie PO proponowała, by 88 proc. całego składu KRS wybierali posłowie.","25 września prezydent Andrzej Duda przedstawił swoje projekty ustaw o Krajowej Radzie Sądownictwa i o Sądzie Najwyższym; od tego czasu stały się one przedmiotem debaty między nim a partią rządzącą. Prezydent zaproponował m. in. zmiany w wyborze do KRS.Teraz według ustawy zasadniczej 10 spośród wszystkich 25 członków Rady to: Pierwszy Prezes SN, Prezes NSA, minister sprawiedliwości, czterech posłów wybranych przez Sejm, dwóch senatorów wybranych przez Senat i jedna osoba powołana przez Prezydenta Rzeczypospolitej.Propozycja Prawa i Sprawiedliwości, a następnie projekt prezydencki dotyczą wyboru tej większej części KRS, czyli 15 członków tej instytucji. Artykuł 187. Konstytucji RP mówi tylko, że 15 członków KRS wybiera się „spośród sędziów Sądu Najwyższego, sądów powszechnych, sądów administracyjnych i sądów wojskowych”. To właśnie sposób ich wyboru jest od pół roku przedmiotem politycznego sporu. Pomysł zmian zarówno klubu Prawa i Sprawiedliwości, jak i w wersji prezydenckiej od początku był krytykowany przez Platformę Obywatelską i Nowoczesną. Gdy po dwóch miesiącach od zawetowania pierwszej wersji prezydent Duda przedstawił swoje projekty, Schetyna natychmiast je skrytykował.– Nowa propozycja prezydenta Andrzeja Dudy w sprawie wyboru członków KRS sędziów to absurd – stwierdził przewodniczący PO. – Władza sądownicza w swojej większości musi być wybierana przez samorząd sędziowski. To na tym polega trójpodział władzy. (…) Ja nie chcę, żeby politycy, czy z władzy ustawodawczej, czy z parlamentu, czy z rządu, wybierali władzę sędziom – przekonywał.Pomysł PO na KRS: Od kontroli obywatelskiej do władzy dla „samorządu sędziowskiego”Platforma Obywatelska nie zawsze jednak miała tak zachowawcze stanowisko ws. wyboru składu KRS. Gdy w lutym 2007 r. będąc w opozycji, ale tuż przed wyborami, po których liczyła na przejęcie władzy – w przedstawionym projekcie programu PO mówiła o „głębokiej przebudowie państwa”.W dokumencie znalazł się rozdział dotyczący zmian w wymiarze sprawiedliwości. Pod hasłem „Podniesienie jakości sądownictwa” znalazły się zalecenia opisane jako „Niezbędna korekta systemu”. Celem takiej korekty miały być m. in. „większa  przejrzystość działania wymiaru sprawiedliwości” i „zagwarantowanie polepszenia jakości moralnej i profesjonalnej sędziów, co jest warunkiem poprawy społecznego zaufania do wymiaru sprawiedliwości”. Autorzy kilkusetstronicowego projektu programu PO postulowali przekształcenie Krajowej Rady Sądownictwa „z instytucji stojącej na straży niezależności sądów i niezawisłości sędziów” w instytucję „stojącą na straży prawa do sprawiedliwego rozpatrzenia sprawy przez niezawisłych sędziów w niezależnych sądach”. Proponowane zmiany w KRS były stanowcze: „Należy przeprowadzić gruntowną reformę Krajowej Rady Sądownictwa. Powinna przestać być organem korporacji sędziowskiej i stanąć na straży prawa obywatela do uzyskania sprawiedliwości. Członków Krajowej Rady Sądownictwa powinien wybierać Sejm, spośród kandydatów zgłoszonych przez senaty wyższych uczelni akademickich. Powinny to być osoby nieskazitelnego charakteru, mające wyższe wykształcenie i wyróżniające się osiągnięciami zawodowymi. Wprowadzenie do Rady osób z autorytetem moralnym i zawodowym spoza środowiska sędziowskiego jest niezbędne, nie tylko po to, aby Rada stała się reprezentantem interesów obywateli – klientów Sądu, ale także by była efektywną instytucją obywatelskiego wglądu i kontroli nad procesem doboru i nominacji sędziów, sprawujących bardzo istotną część władzy w Państwie. Proces ten nie spełnia obecnie wymogów ładu demokratycznego – dobór sędziów w praktyce odbywa się w zamkniętym dla obywateli kręgu korporacyjnej kooptacji” – argumentowano.                                                teraz odtwarzaneWizja rozwoju Polski Jarosława Kaczyńskiego Jakie dokładnie zmiany proponowała PO?88 proc. członków Krajowej Rady Sądownictwa wybieranych przez polityków„Skoro [KRS] nie będzie po to, by reprezentować sędziów wobec Narodu, ale Naród wobec wymiaru sprawiedliwości – jej skład powinien nosić charakter niekorporacyjny. Sposób doboru składu Rady powinien gwarantować także szerszą niż tylko sędziowską kontrolę nad procedurami doboru i nominacji sędziowskich. Przeciwdziałać tu powinien w szczególności licznym przypadkom nepotyzmu przy doborze sędziów. Jednocześnie jednak Rada nie powinna być konstruowana w politycznym procesie partyjnej rywalizacji, a jej członkowie powinni mieć bardzo duży autorytet zawodowy i moralny. Dlatego proponujemy, aby 22 spośród 25 członków Rady wybierał Sejm na pięcioletnie, indywidualne kadencje” – wskazano w dokumencie.KRS inicjująca strategiczne zmiany w sądownictwie„(Postulowane zmiany – red.) oznaczają zasadniczo nowe ukierunkowanie misji KRS z wyłącznej troski o kondycję korporacji sędziowskiej – na zagwarantowanie obywatelowi – klientowi sądu prawa do sprawiedliwego wyroku, a więc także szybkiego, kompetentnego i dobrze zorganizowanego rozpatrzenia jego sprawy. Tym samym nowa Rada powinna tworzyć programy strategiczne dla wymiaru sprawiedliwości, które zapewniłyby obywatelowi coraz wyższą jakość procesu sądowego” – przekonywała PO.",,
Macierewicz: Przed 10. rocznicą katastrofy smoleńskiej raport z prac podkomisji,"Przed 10. rocznicą katastrofy smoleńskiej opublikowany zostanie raport z prac podkomisji smoleńskiej – powiedział jej szef Antoni Macierewicz. – Myślę, że na początku przyszłego roku – dodał przewodniczący podkomisji.","Antoni Macierewicz w Polskim Radio 24 wykluczył podjęcia się pracy w tworzonym rządzie. Wyjaśnił, że jego najważniejszym zadaniem życiowym jest wyjaśnienie sprawy smoleńskiej. – Dopóki tego nie zrobię, nie jestem gotów na podejmowanie długofalowego zobowiązania administracyjnego, dlatego że to zabiera tak dużo czasu, wymaga tak dużej koncentracji i intensyfikacji wysiłku, że nie mógłbym tych dwóch kwestii łączyć. Raport zostanie w całości udostępniony i wtedy i opinia publiczna i ci wszyscy, którzy tkwią w kłamstwach pana Laska i kolegów będą mogli się z tym zapoznać – powiedział Macierewicz. Podkomisja ds. Ponownego Zbadania Wypadku Lotniczego pod Smoleńskiem została powołana w lutym 2016 r. przez ówczesnego ministra obrony narodowej Antoniego Macierewicza. Polityk PiS jest jej przewodniczącym od stycznia 2018 r.",,
Durczok ponownie bez aresztu. Jednak zapłaci 200 tys. zł,"Podejrzany o oszustwo i sfałszowanie weksla dziennikarz Kamil Durczok będzie odpowiadał z wolnej stopy – zdecydował Sąd Okręgowy w Katowicach. Po zażaleniu prokuratury na wcześniejszą decyzję sądu rejonowego, który nie aresztował podejrzanego, sąd zastosował wolnościowe środki zapobiegawcze.","Dziennikarz został zatrzymany 2 grudnia. Prokurator przedstawił mu zarzuty podrobienia dokumentów umożliwiających uzyskanie kredytu i przedłożenia ich w banku oraz doprowadzenia banku do niekorzystnego rozporządzenia mieniem wielkiej wartości. Po przesłuchaniu prokuratura przesłała do sądu wniosek o aresztowanie podejrzanego. Sąd go nie uwzględnił.  Sąd Rejonowy Katowice-Wschód odmówił aresztowania podejrzanego. Argumentował m.in., że choć powaga czynu zarzucanego dziennikarzowi jest bezdyskusyjna, jednak prokuratura nie wykazała, że podejrzany mógłby utrudniać śledztwo i tylko aresztowanie jest w stanie zabezpieczyć prawidłowy tok postępowania. Cotygodniowe wizyty na komendziePo zażaleniu prokuratury na decyzję sądu rejonowego sąd II instancji także nie zgodził się na aresztowanie Durczoka; zastosował inne, wolnościowe środki zapobiegawcze. Podejrzany ma do 2 stycznia wpłacić 200 tys. zł poręczenia majątkowego; ma też zakaz opuszczania kraju, połączony z zatrzymaniem paszportu.  Równocześnie trafi pod dozór policji – ma się stawiać w katowickiej komendzie raz w tygodniu. Ten środek zapobiegawczy jest połączony z zakazem kontaktowania się ze świadkami i zbliżania się do nich – byłą żoną i osobami związanymi z zawieraniem umowy kredytowej.  Uzasadnienie postanowienia nie było jawne - dziennikarze musieli opuścić salę sądową. Wychodzący z niej po chwili obrońcy Durczoka, Karol Rużyło i Michał Ciupa, wyrazili zadowolenie z decyzji sądu. – Sąd stanął na stanowisku, że zasada minimalizacji środków powinna w tym przypadku mieć miejsce – areszt nie jest konieczny, wystarczające jest zabezpieczenie toku postępowania wolnościowymi środkami – powiedział mec. Ciupa. Jak ocenił, sprawa ma skomplikowany charakter i trzeba przeprowadzić wiele dowodów. Prokuratura obawiała się matactwaProkurator Sebastian Głuch powiedział dziennikarzom, że osobiście może się z decyzją sądu nie zgadzać, ale trzeba ją wykonać i respektować. Pytany, czy w jego opinii istnieje obawa matactwa ze strony podejrzanego, przypomniał, że taką obawę prokuratura wyrażała składając zażalenie, jednak sąd nie podzielił jej stanowiska.  – Sąd wskazuje, że w wielu przypadkach w tego typu sprawach jednak stosowane są wolnościowe środki. (...) W naszej ocenie, wydaje się jednak, że w tego typu sprawie, przy tak poważnych zarzutach, stosowanie środków izolacyjnych jest jak najbardziej zasadne – powiedział prokurator. Durczok, który przed południem stawił się na posiedzeniu sądu wraz ze swoimi obrońcami, na ogłoszeniu postanowienia już się nie pojawił. We wtorek, w przeddzień rozpoznania zażalenia dziennikarz, który dotąd publicznie nie komentował sprawy, zamieścił oświadczenie na Facebooku. Napisał w nim m.in. że sprawa, w której postawiono mu zarzuty, jest znacznie bardziej skomplikowana niż jej medialny przekaz. Zapewnił, że jego linią obrony jest mówienie prawdy. Ocenił, że w tej sprawie zawiódł bank.  Śledztwo w tej sprawie zostało wszczęte w sierpniu tego roku z zawiadomienia poręczyciela, a także banku, który również jest pokrzywdzony. W ostatnich dniach wpłynęła kluczowa w tej sprawie opinia biegłego z zakresu pisma ręcznego.   Jak informowały w sierpniu media, w tym roku bank zwrócił się do byłej żony dziennikarza z wezwaniem do wykupu weksla z powodu nieuiszczenia należności przez kredytobiorcę. Kobieta zaprzeczyła, że złożyła swój na wekslu podpis, kwestionując jego autentyczność. Oświadczyła, że podpis został podrobiony, a jej nie było przy sporządzeniu tego weksla ani nigdy go nie widziała.",,
Obywatele Chin protestowali w Madrycie. Bank zablokował im konta,"Kilkuset obywateli Chin mieszkających w Hiszpanii demonstrowało w piątek w Madrycie przed oddziałem banku BBVA, protestując przeciw zablokowaniu bez uprzedzenia ich kont. BBVA wyjaśnia, że wykonuje zalecenia mające na celu „utrudnienie prania brudnych pieniędzy”. Według Chińskiego Stowarzyszenia w Hiszpanii (ACHE) problem dotyczy 4-5 tys. osób","Protestujący, którzy przynieśli chińskie i hiszpańskie flagi, wznosili okrzyki: „Domagamy się sprawiedliwości!” i „Bank BBVA – rasiści!”. Placówka nie potrafiła podać dziennikarzom agencji AFP liczby klientów, których konta zostały objęte blokadą. Według Chińskiego Stowarzyszenia w Hiszpanii (ACHE) jest to 4-5 tys. osób. Bank wydał komunikat, w którym informuje, że zastosował „obowiązujące przepisy, które mają na celu zapobieganie praniu kapitału”, ale „uczyni wszystko”, aby zredukować do minimum trudności, na jakie narażeni będą klienci. Wielu uczestników protestu twierdziło – jak pisze AFP – że niektóre inne banki, jak np. Bankia i CaixaBank, również blokują konta chińskich klientów, a przy dokonywaniu wypłat wymagają od nich dokumentowania wpływów pieniężnych i dochodów.",,
Nakaz aresztowania dżihadystek z obozów w Syrii,"Hiszpański krajowy sąd karny i administracyjny (Audiencia Nacional) wydał nakaz aresztowania czterech muzułmanek znajdujących się w obozach dla dżihadystów w Syrii. W 2014 r. wyjechały one z Hiszpanii, aby walczyć po stronie tzw. Państwa Islamskiego (IS).","Jak poinformowały w czwartek hiszpańskie media, nakaz aresztowania obejmuje też 17 dzieci i nieletnich znajdujących się pod opieką czterech muzułmanek. Trzy z nich to obywatelki Hiszpanii, czwarta zaś jest Marokanką, wdową po bojowniku IS, który zginął podczas wojny domowej w Syrii.Z ustaleń policji wynika, że przed wyjazdem w 2014 r. do Syrii Marokanka mieszkała w Hiszpanii, gdzie poślubiła pochodzącego z Iranu dżihadystę. Para przyłączyła się do bojówek tzw. Państwa Islamskiego, wyjeżdżając razem z trójką swoich dzieci. Wystawiony na początku września nakaz aresztowania ma związek z radykalną działalnością islamistyczną czterech kobiet. „Zarzuca im się szereg przestępstw związanych z terroryzmem” – ujawniło źródło w hiszpańskiej policji. Grozi im do 40 lat więzienia. Według ustaleń dziennika „El Pais” kobiety, których deportacji domaga się Madryt, przebywają obecnie w dwóch obozach dla dżihadystów i ich rodzin w Syrii. Ośrodki te są kontrolowane przez kurdyjską milicję. Z informacji hiszpańskich służb wynika, że kilkoro z łącznej grupy 17 dzieci znajdujących się pod opieką poszukiwanych kobiet jest potomstwem zmarłych w Syrii dżihadystów z Maroka. Z szacunków Rady Bezpieczeństwa Narodowego (CSN) wynika, że poza granicami Hiszpanii pozostaje obecnie ok. 200 bojowników islamskich mieszkających kiedyś w tym iberyjskim kraju.W czerwcu hiszpański Instytut ds. Bezpieczeństwa i Kultury (ISC) oszacował, że tylko do początku 2018 r. powróciło z Bliskiego Wschodu do Europy ok. 1,5 tys. bojowników wywodzących się z państw UE. Według ekspertów think tanku największe zewnętrzne zagrożenie terrorystyczne dla Hiszpanii płynie obecnie z Maroka, do którego do 2018 r. miało powrócić z Syrii oraz Iraku blisko 1,7 tys. bojowników tzw. Państwa Islamskiego. W 2018 r. na terenie Hiszpanii zatrzymano 29 osób podejrzanych o przynależność lub związki z organizacjami dżihadystycznymi. Większość z nich to Marokańczycy.",,
"Dorian wkrótce dotrze do Florydy. Trump: Może być większy, niż dotychczas notowane","Huragan Dorian, jeden z potężniejszych w historii regionu, pustoszy od niedzieli wyspy Wielkie Abaco i Wielka Bahama. Wkrótce dotrze do Florydy. Władze stanów Georgia i Karolina Płd. zarządziły ewakuację wybrzeży. Rozpocznie się ona w poniedziałek w południe. Prezydent USA Donald Trump zaapelował do Amerykanów o zachowanie szczególnej ostrożności w obliczu „bardzo, bardzo silnego” kataklizmu.","– Wygląda na to, że może być większy niż te notowane dotychczas – powiedział podczas posiedzenia Federalnej Agencji Zarządzania Kryzysowego (Federal Emergency Management Agency; FEMA), która podlega Departamentowi Bezpieczeństwa Krajowego USA i odpowiada za zarządzanie kryzysowe. Prezydent Trump zaznaczył, że służby będą pracowały, by zminimalizować szkody.Ewakuacja strefy przybrzeżnej w obu stanach jest obowiązkowa. Częściową obowiązkową ewakuację zarządzono też na Florydzie.Dorian, który został zakwalifikowany jako huragan kategorii 5 w skali Saffira-Simpsona, będzie szaleć nad Bahamami do poniedziałku wieczór, następnie „niebezpiecznie przesunie się w stronę Florydy” – podało amerykańskie Narodowe Centrum ds. Huraganów (NHC).Meteorologowie ostrzegają, że w tym czasie na wyspy spadną ulewne deszcze, w wybrzeża uderzać będą ogromne fale, które już teraz osiągają wysokość od 5,5 m do 7 m, a silne wiatry mogą skutkować katastrofalnymi zniszczeniami.„Śmiercionośny i monstrualny” Dorian to huragan, który „wystawia nas na próbę, z jaką nie mieliśmy jeszcze nigdy do czynienia” - ocenił w niedzielę szef rządu Bahamów Hubert Minnis w swym wystąpieniu telewizyjnym. – To jeden z najsmutniejszych i najgorszych dni w moim życiu, gdy muszę zwrócić się do społeczeństwa Bahamów w związku z tym huraganem – powiedział Minnis.W poniedziałek odbędzie się przymusowa ewakuacja ośmiu przybrzeżnych hrabstw stanie Karolina Południowa – poinformował gubernator Henry McMaster. Obejmie ona co najmniej 830 tys. osób – twierdzą władze stanowe. Podobną decyzję podjął gubernator stanu Georgia – Brian Kemp. Władze Florydy wydały ostrzeżenie, w który nawołują do zachowania środków ostrożności i zapowiadają możliwość częściowej ewakuacji mieszkańców.Narodowe Centrum ds. Huraganów ocenia, że Dorian może być porównany tylko do huraganu, jaki nawiedził ten region w Święto Pracy w 1935 r. Był on najsilniejszy wśród wszystkich kataklizmów, jakie dotknęły USA od czasu, gdy prowadzone są pomiary.NHC nie ukrywa, że sytuacja jest katastrofalna. – To najbardziej gwałtowny huragan we współczesnej historii na północno-zachodnich Bahamach. To wyjątkowo niebezpieczna sytuacja – powiedział dyrektor NHC Ken Graham.Położona na południowo-wschodnim krańcu USA Floryda co roku znajduje się na pierwszej linii uderzenia huraganów. Półwysep ma charakter nizinny i jego linia brzegowa jest szczególnie zagrożona, płaska jest też wewnętrzna część Florydy. Dlatego głównym zagrożeniem dla jej mieszkańców są powodzie.W niedzielę cztery hrabstwa Florydy ogłosiły ewakuację. Dotyczy to obszarów, na których ludzie mieszkają w domach mobilnych, na łodziach i na terenie przybrzeżnych wysp oraz terenów najbardziej narażonych na zalanie przez wysokie fale. W pozostałych hrabstwach tego stanu ewakuacja jest dobrowolna. Z powodu zbliżającego się huraganu prezydent USA Donald Trump odwołał w ostatniej chwili przyjazd do Polski na uroczystości z okazji 80. rocznicy wybuchu II wojny światowej. Zamiast niego do Warszawy przybył wiceprezydent Mike Pence.",,
"Kaczyński: Zmierzamy ku temu, by zlikwidować imposybilizm polskiego państwa","Ta inwestycja to początek czegoś bardzo ważnego; to, co czynimy jako partia rządząca, zmierza ku temu, by Polska się rozwijała – mówił prezes PiS Jarosław Kaczyński w sobotę, podczas uroczystej inauguracji współpracy z firmą Hyundai Engineering, generalnym wykonawcą projektu Polimery Police.","Na mocy  umowy podpisanej w Policach z firmą Hyundai na rozbudowę Zakładów Chemicznych Police za ponad miliard euro ma powstać kompleks petrochemiczny produkujący polipropylen,  związek chemiczny potrzebny do produkcji części samochodowych czy opakowań.  Obecny na uroczystości prezes PiS przekonywał w przemówieniu, że jest ona początkiem „czegoś bardzo ważnego”. – Poważnej inwestycji (...), która zapewni polskiemu przemysłowi chemicznemu produkty, które są bardzo potrzebne, produkty, które w wielkiej mierze dotąd musiały być sprowadzone z zewnątrz, które umocnią nasze możliwości w sferze tego przemysłu, jednocześnie zmniejszą w ten sposób bardzo w tej chwili źle wyglądający bilans naszego handlu zagranicznego w sferze szeroko rozumianej chemii – mówił prezes PiS.  – To, co czynimy jako partia rządząca, którą kieruję, zmierza ku temu, by Polska się rozwijała, by się szybko rozwijała, by się szybko unowocześniała, ale także do tego, by ten system, który przedtem bardzo wiele przedsięwzięć hamował, który został nazwany swego czasu imposybilizmem polskiego państwa, został zlikwidowany, albo przynajmniej ograniczony. By te wszystkie małe interesy, interesiki nie mogły hamować rozwoju, nie mogły prowadzić do tego, że polski potencjał, polskie możliwości, polskie szanse są niewykorzystywane – zadeklarował prezes PiS. – Wierzę, że to dzisiejsze wydarzenie wpisze się nie tylko w historię polskiej gospodarki, (...) ale także w historię stosunków polsko-koreańskich i historię czegoś, co można określić jako dobra współpraca, dobra, prawdziwie równa (...) –- dodał Jarosław Kaczyński. Podkreślił, że Korea Południowa „odniosła niebywały sukces w ciągu ostatnich już przeszło 60 lat”.  Kaczyński dodał, że Koreańczycy „pokazali, że można osiągnąć sukces”, co było możliwe dzięki „mechanizmom współpracy”.  – Bardzo się cieszę, że mamy tutaj taki pierwszy na tę skalę (...) akt współpracy i wierzę, że ta współpraca się będzie rozwijała i wierzę, że obejmie ona inne dziedziny, także i te, gdzie współpraca już się zaczęła, np. przemysł zbrojeniowy, gdzie są nowe, bardzo istotne plany – podkreślił lider PiS. Docelowo w Polimerach Police ma być zatrudnionych około 350 osób. Kształceniem nowej kadry zajmuje się Zachodniopomorski Uniwersytet Technologiczny na kierunku inżyniera chemiczna i procesowa.",,
Nieoficjalnie: Platforma rezygnuje z Ujazdowskiego,PO i Nowoczesna mają ogłosić zamiar tworzenia „Koalicji Obywatelskiej” we Wrocławiu i wystawienia wspólnego kandydata na prezydenta miasta - dowiedziała się nieoficjalnie PAP od dolnośląskich posłów opozycji. Według tych informacji kandydatem tym nie będzie Kazimierz M. Ujazdowski.,"Jak wynika z informacji PAP, wspólne oświadczenie liderów PO i Nowoczesnej Grzegorza Schetyny i Katarzyny Lubnauer ma dotyczyć tworzenia „Koalicji Obywatelskiej” w wyborach do sejmiku województwa i rady miasta, a także rezygnacji przez PO z kandydatury Ujazdowskiego.Konferencja Schetyny i Lubnauer ma się odbyć w poniedziałek o godz. 9 na wrocławskim placu Solnym.O tym, że to Ujazdowski, w przeszłości m.in. wiceprezes PiS, będzie kandydatem Platformy na prezydenta Wrocławia, Schetyna poinformował w kwietniu. Jego decyzja oznaczała też, że startować nie będzie wskazana wcześniej jako kandydatka posłanka PO i profesor onkologii Alicja Chybicka.Z nieoficjalnych informacji PAP uzyskanych od polityków opozycji na Dolnym Śląsku wynika, że powodem rezygnacji z drugiego już kandydata PO są niekorzystne dla Ujazdowskiego sondaże we Wrocławiu.Wskazują one, że do drugiej tury wyborów mają szanse przejść: kandydatka Zjednoczonej Prawicy Mirosława Stachowiak-Różecka i ubiegający się o urząd prezydenta bliski współpracownik obecnego włodarza Wrocławia Rafała Dutkiewicza - Jacek Sutryk. Ujazdowski w tym sondażu jest trzeci i - jak podkreślają rozmówcy PAP - w takiej sytuacji Schetyna podjął decyzję, by wycofać jego kandydaturę.",,
Chorwacja dołączyła do krajów wycofujących swych żołnierzy z Iraku,"Ministerstwo obrony Chorwacji poinformowało, że z uwagi na napięcie w Iraku wycofano do Kuwejtu 14 chorwackich żołnierzy uczestniczących w misji międzynarodowej. Inne europejskie kraje też podają, że wycofały bądź wycofają swych żołnierzy z Iraku.","W oświadczeniu chorwackiego ministerstwa obrony podano, że dalsze kroki będą także podejmowane w wyniku konsultacji z sojusznikami z NATO.  W poniedziałek Niemcy poinformowały, że 35 niemieckich żołnierzy przebywających w Iraku zostało wycofanych do sąsiedniej Jordanii i Kuwejtu.  Słowacja podała, że wycofała do innego kraju swych siedmiu żołnierzy z misji szkoleniowej NATO w Iraku; dalsze postępowanie ma być konsultowane z sojusznikami. Z kolei Słowenia postanowiła pozostawić swych sześciu wojskowych w Iraku. Stacjonują oni w bazie w Irbilu w północnej części kraju. Ministerstwo obrony Słowenii poinformowało, że stale monitoruje sytuację w regionie, i podejmie dalsze decyzje w zależności od jej rozwoju.  Wycofanie z Iraku części 500-osobowego kontyngentu zapowiedziała też Kanada.",,
"Ukraina wystawiła rachunek Gazpromowi na 3,5 mld dolarów. „Za nadużywanie pozycji monopolisty”","Komitet Antymonopolowy Ukrainy (AMKU) nałożył na Gazprom kary wysokości 85 miliardów hrywien (ok. 3,5 mld USD). Rosyjski koncern gazowy dostanie grzywnę za „nadużywanie pozycji monopolisty na rynku tranzytowym”.","Decyzja ukraińskiego regulatora to najnowszym rozdział w konflikcie gazowym między Ukrainą i Rosją.  „Decyzja została podjęta w związku z nadużywaniem pozycji monopolisty na rynku tranzytowym przez Gazprom. Wysokość grzywny wynosi 85 mld hrywien (ok. 3,5 mld dolarów – red.)” – napisał na Facebooku szef urzędu Jurij Terentiew. AMKU zarzuca Gazpromowi, że w latach 2009-2015 regularnie naruszał warunki kontraktu z ukraińskim Naftohazem i ignorował wszelkie wnioski o dostosowanie wielkości i wartości tranzytu gazu do ekonomicznie uzasadnionych wskaźników. Agencja Interfax-Ukraina przypomina, że 22 kwietnia 2015 r. rząd Ukrainy zwrócił się do AMKU w sprawie naruszania przez Gazprom przepisów o ochronie konkurencji. Wstępne wyniki śledztwa AMKU przedstawił Naftohazowi i Gazpromowi w końcu listopada 2015 r. Naftohaz zgodził się z nimi. Terentiew informował już, iż pismem z 13 stycznia Gazprom powiadomił AMKU, że odrzuca wysunięte przeciw niemu oskarżenia, a 14 stycznia przedstawiciele rosyjskiego koncernu nie stawili się na przesłuchania w tej sprawie – informuje TASS. Rosyjsko-ukraińska wojna gazowa Średnio o ponad 50 proc. wzrosły ukraińskie taryfy za tranzyt rosyjskiego gazu do odbiorców w Europie Zachodniej – zadeklarował we wtorek ukraiński minister energetyki i przemysłu węglowego Wołodymyr Demczyszyn. Wcześniej tego samego dnia Gazprom oświadczył, że domaga się od ukraińskiego Naftohazu 2,6 mld dolarów za nieodebrany gaz. Wyznaczono 10-dniowy termin spłaty. Łącznie energetyczny gigant domaga się od Kijowa już prawie 32 mld dolarów.W listopadzie premier Ukrainy Arsenij Jaceniuk zdecydował o całkowitym wstrzymaniu zakupu błękitnego paliwa od Rosji. Dowodził, że oferty od dostawców z Zachodu są korzystniejsze od rosyjskich.",,
"Teksas: Prokuratura zajmie się sprawą 7-latka, któremu matka chce zmienić płeć","Stany Zjednoczone żyją sprawą 7-letniego Jamesa, któremu matka postanowiła zmienić płeć. Amerykański sąd – wbrew woli ojca – przyznał kobiecie pełne prawo do opieki nad chłopcem. Z decyzją wymiaru sprawiedliwości nie zgadza się m.in. republikański gubernator Teksasu Greg Abbott, który zapowiedział, że sprawą zajmie się prokuratura.","W twitterowym wpisie Abbott poinformował, że – oprócz biura stanowego gubernatora generalnego – kontrowersjom związanym z poniedziałkowym werdyktem sądu przyjrzy się także inny teksański departament rządowy – instytucja odpowiedzialna za opiekę nad rodzinami (Texas Department of Family and Protective Services).",,
"Po co list do Trumpa? Schnepf: To skuteczne, mówią o tym media amerykańskie","– To jest chyba taka niezbyt dobra tradycja, na której też się wychowałem: nie mów nikomu, co się dzieje w domu. Ale pamiętajmy, że konsekwencje są czasami bardzo smutne: bite żony alkoholików, maltretowanie dzieci – powiedział w radiu RMF FM były ambasador Polski w USA Ryszard Schnepf. To komentarz do podpisanego przez niego listu byłych ambasadorów do prezydenta Donalda Trumpa. Napisali oni m. in., że amerykański przywódca „przyjeżdża do kraju, który nie jest praworządny”.","List otwarty Konferencji Ambasadorów RP opublikowano w poniedziałek i – jak wyjaśnił teraz Schnepf – miał on formę oświadczenia. Ta formuła była dyskutowana i nie do końca jednoznaczna – powiedział były ambasador i dodał, że „byli członkowie, którzy się z tym nie zgadzali; była dyskusja”.Byli ambasadorzy napisali w nim m.in., że „rola »konia trojańskiego«, kraju dryfującego na obrzeża wspólnoty wolności i demokracji, dokąd spycha Polskę obecny rząd, jest dla nas i dla naszych sojuszników, w tym także USA, destrukcyjna”. Przypomnijmy – Donald Trump przyleci do Polski w sobotę 31 sierpnia. 1 września, w 80. rocznicę wybuchu II wojny światowej, weźmie udział w państwowych uroczystościach na Placu Piłsudskiego, gdzie wygłosi przemówienie.– Do treści listu nie było zastrzeżeń. (…) Były różne zdania co do formy, większość zadecydowała, wydaje się, że ta forma się sprawdziła – ocenił Ryszard Schnepf. Na pytanie, dlaczego zdecydowano się wysłać list do Donalda Trumpa i jakiej reakcji się spodziewano, były dyplomata odpowiedział, że „okazuje się to dosyć skuteczna metoda”. – Mówią o tym w tej chwili bardzo liczne media amerykańskie i – co jest dla nas najważniejsze – odbywa się szeroka dyskusja tutaj w kraju – dodał.Zaznaczył, że nie ma pewności, czy treść listu dotarła do prezydenta Trumpa. – Szanse są jednak duże, biorąc pod uwagę szerokie omówienie go w mediach amerykańskich – powiedział Schnepf.Jak ocenił, „jeśli (Trump – przyp. red.) powie tylko tyle, że demokracja dla wspólnoty transatlantyckiej jest wciąż ważna, albo jeżeli powie, że spójność NATO (…) jest bardzo ważna” – to on osobiście będzie uważał, że jest to wielki sukces inicjatorów oświadczenia.",,
Rosyjskie systemy rakietowe już w Turcji. Erdogan podał termin pełnego wdrożenia,"Prezydent Recep Tayyip Erdogan zapowiedział , że rosyjski rakietowy system obrony powietrznej S-400, którego pierwsze elementy dotarły już do Turcji, będzie w pełni wdrożony w kwietniu 2020 r. Inwestycja zwiększyła napięcia Ankary z jej sojusznikami z NATO, zwłaszcza ze Stanami Zjednoczonymi, które zagroziły nałożeniem sankcji.","Przemawiając na lotnisku w Stambule, w trzecią rocznicę zamachu stanu w 2016 r., Erdogan poinformował, że już osiem samolotów dostarczyło do Turcji elementy rosyjskiego systemu i zapowiedział kolejne dostawy. – System będzie w pełni wdrożony w kwietniu 2020 r. – zapowiedział.– S-400 to najpotężniejszy system obronny przeciwko tym, którzy chcą zaatakować nasz kraj. Z woli Boga realizujemy naszą wspólną inwestycję z Rosją i nadal będziemy to robić – podkreślił prezydent Turcji. Dzień wcześniej przekonywał, że umowa z Rosją na dostawę systemu S-400 „jest obecnie najważniejszym porozumieniem w historii” kraju.Waszyngton jest zdecydowanie przeciwny kupowaniu rosyjskiej broni przez Turcję, która jest ważnym członkiem NATO. Amerykanie argumentują też, że system S-400 nie jest kompatybilny ze sprzętem wojskowym Sojuszu.Pentagon ostrzegł, że S-400 w Turcji może stanowić zagrożenie dla sił powietrznych NATO operujących w tym regionie. Amerykańscy eksperci uważają, że radary zainstalowane w rosyjskiej broni nauczą się dostrzegać i śledzić myśliwce F-35, przez co ich niewykrywalność stałaby się wątpliwa. USA formalnie rozpoczęły proces wykluczania Turcji z programu F-35.",,
"Aktywista narodowy, Jacek Międlar zatrzymany przez ABW","Funkcjonariusze Agencji Bezpieczeństwa Wewnętrznego zatrzymali Jacka Międlara – poinformował na konferencji prasowej w Sejmie poseł Konfederacji Grzegorz Braun. – Mamy potwierdzone przez jego obrońcę szczegóły tego zatrzymania – dodał. Zatrzymanie byłego księdza potwierdził rzecznik Ministra-Koordynatora Służb Specjalnych, Stanisław Żaryn.","– Funkcjonariusze ABW, długa broń, wyłamana furtka, a więc pokaz siły. W tej sytuacji Konfederacja czuje się zobowiązana do kilku stwierdzeń i zadania kilku pytań – oświadczył. Dopytywał przy tym, „czy mamy do czynienia z zagrożeniami bezpieczeństwa publicznego, które uzasadniają tego typu działania”.Zdaniem Brauna Międlar, były ksiądz, zachęcał do udziału w demonstracji poświęconej rocznicy wprowadzenia stanu wojennego, którą zaplanowano na piątek we Wrocławiu.Wskazał, że za działania służb odpowiada premier Mateusz Morawiecki i nadzorujący służby szef resortu spraw wewnętrznych Mariusz Kamiński. – Niechaj mają świadomość, że od dzisiejszego ranka to oni osobiście ponoszą odpowiedzialność za zdrowie i życie redaktora Jacka Międlara – oświadczył, nawiązując do sprawy Brunona K. Po tych uroczystościach ks. Międlar dostał od przełożonych całkowity zakaz wystąpień publicznych. Pod koniec września 2016 r. wystąpił ze Zgromadzenia Księży Misjonarzy.",,
Szwecja: lider lewicy rezygnuje,Przewodniczący szwedzkiej Partii Robotniczej-Socjaldemokratów Hakan Juholt zrezygnował ze stanowiska po niecałym roku pełnienia tej funkcji. Lewica ma w Szwecji najniższe od lat poparcie i nie jest zagrożeniem dla mniejszościowego rządu centroprawicy.,"– Nie chcę stać na przeszkodzie nowego otwarcia, jakiego potrzebujesocjaldemokracja oraz Szwecja. W związku z tym rezygnuję ze skutkiemnatychmiastowym – ogłosił Juholt w rodzinnym mieście Oskarshamn wpołudniowo-wschodniej Szwecji.Juholt sprawował funkcję szefa socjaldemokratów zaledwie od marca 2011 roku, a jego nominacja od początku budziła kontrowersje. Wybór komentowany był jako „najmniejszy wspólny mianownik”, gdyż bardziej popularni politycy nie chcieli kandydować lub nie mieli poparcia we wszystkich regionach.Jako lider partii Juholt dał się poznać przede wszystkim z częstych zmianzdania w najważniejszych dla ugrupowania kwestiach, czym wprowadzał wkonsternację swoich sojuszników.Ponadto w czasie zaledwie kilku miesięcy od objęcia stanowiska przewodniczącego został bohaterem afery mieszkaniowej, pobierając z parlamentu nieprzysługujący mu ekwiwalent za wynajęcie mieszkania, i zmyślił opowieść o przemycaniu w latach 80. maszyn drukarskich dla Solidarności. W rzeczywistości Juholt jako dziennikarz robił zdjęcia w Gdańsku, a w butach przemycił błonę fotograficzną do Szwecji.Według styczniowego sondażu ośrodka United Minds socjaldemokratów popierazalewie 23,6 proc. wyborców. To dramatycznie mało dla ugrupowania, któretworzyło większość rządów w historii Szwecji i miało notowania sięgającenawet 40-50 proc., a w ostatnich latach ok. 35 proc. Socjaldemokraci od dwóch kadencji są w opozycji. Od 2006 roku Szwecją rządzi centroprawicowa koalicja czterech partii.",,
Szef antyrasistowskiego ośrodka odcinał się od profilu na Fb. Screen pokazuje co innego,"Fundacja Ośrodek Monitorowania Zachowań Rasistowskich i Ksenofobicznych, ustami swojego prezesa Konrada Dulkowskiego, dementowała związki z facebookowym fanpage'em o takiej nazwie, gdzie wielokrotnie publikowano budzące kontrowersje treści. Ujawnione w wyniku usterki portalu informacje zdają się jednak przeczyć narracji Dulkowskiego. Z krążących w internecie screenów wynika, że to również on publikował na profilu. To nie pierwsza sytuacja, w której przedstawiciel OMZRiK może mijać się z prawdą.","Jak podawał w lipcu 2018 r. portal ddb24.pl, Fundacja Ośrodek Monitorowania Zachowań Rasistowskich i Ksenofobicznych oficjalnie dystansuje się od działalności facebookowego profilu o tej nazwie. Prezes fundacji Konrad Dulkowski jednoznacznie zadeklarował wtedy, że nie ma związku z profilem. „Zgodzić należy się, że Ośrodek Monitorowania Zachowań Rasistowskich i Ksenofobicznych to instytucja, która istnieje i aktywnie działa, czemu nie zaprzecza reprezentujący jej zarząd Konrad Dulkowski, natomiast absolutnie nie prowadzi on – w żadnym charakterze: ani jako prezes Fundacji, ani jako osoba prywatna – strony pn. »Fundacja Ośrodek Monitorowania Zachowań Rasistowskich i Ksenofobicznych« również nie ma realnego wpływu na to, co się tam publikuje i w jaki sposób. Żaden z pracowników Fundacji nie administruje przedmiotową stroną. Fundacja nie ma więc legitymacji biernej do występowania w tym procesie” – stwierdzał w piśmie do sądu okręgowego Dulkowski.  „Fundacja nie widzi też nic złego w tym, że na stronie tej ktoś agituje, żeby wpłacać pieniądze na rzecz Ośrodka Monitorowania Zachowań Rasistowskich i Ksenofobicznych na konto Fundacji” – dodawał Dulkowski.  Słowa te zostały przypomniane dziś przez użytkowników portali społecznościowych. Ma to związek z usterką Facebooka, w związku z którą na portalu pojawiły się dziś informacje dotyczące tego, kto może publikować na poszczególnych fanpage'ach. Ze screenu, jaki zamieścił na Twitterze użytkownik o nicku „(L)” jasno wynika, że dotyczące Młodzieży Wszechpolskiej wpisy, publikowane 13 listopada 2017 r. na profilu OMZRiK były autorstwa właśnie Dulkowskiego. To nie pierwsza sytuacja, w której przedstawiciel OMZRiK może mijać się z prawdą. Rafał Gaweł, założyciel ośrodka, został skazany za oszustwa na szkodę banku, przedsiębiorców i fundacji oraz próbę udaremnienia egzekucji wierzytelności. Najpierw sąd wymierzył mu cztery lata więzienia, jednak sąd apelacyjny obniżył karę do dwóch lat.  Mężczyzna nie przyznał się do winy, uważa, że został skazany w „niesprawiedliwym procesie, na podstawie sfabrykowanych dowodów”.  Gaweł, po tym jak został skazany, uciekł do Norwegii, gdzie wystąpił o azyl polityczny. Założyciel OMZR skarżył się m.in. na to, że jest prześladowany przez polskie władze ze względu na swoją orientację seksualną i przynależność do społeczności LGBT+. Co ciekawe, uciekł on do Norwegii wraz z żoną i córką. Działalność samej strony OMZRiK budziła kontrowersje również innej natury. Prowadzące ją osoby promowały tam lewicowe postulaty (takie jak legalizacja aborcji czy poparcie dla małżeństw homoseksualnych), formułując oskarżenia o rasizm czy islamofobię wobec przedstawicieli różnych nurtów prawicy.",,
"Ukraina spłaca dług wobec Gazpromu. Rosjanie dostali 1,65 mld dolarów","Ukraina wypełniła umowę o spłacie długu wobec Gazpromu. Na rachunek rosyjskiego giganta trafiło 1,65 mld dolarów. To druga i ostatnia transza środków, które miała przekazać Ukraina do końca roku.","Według zawartego w październiku w Brukseli porozumienia Kijów do końca 2014 roku miał oddać Gazpromowi 3,1 mld dolarów długu za gaz. W listopadzie Kijów przelał Rosjanom pierwszą transzę w wysokości 1,45 mld dolarów. W zamian Moskwa odkręciła Ukrainie 9 grudnia kurek z gazem, blisko pół roku od jego zakręcenia w związku z ogromnym zadłużeniem, wynoszącym w sumie 5,3 mld dolarów. Teraz na rachunek rosyjskiego giganta trafiło 1,65 mld dolarów. To druga i ostatnia transza środków, które miała przekazać Ukraina do końca roku. Kijów ma jeszcze do spłacenia 2,2 mld dolarów, które będzie musiał oddać w przyszłym roku. Porozumienie oprócz sposobu spłaty długu nałożyły na Kijów także obowiązek przedpłaty za kupowany od Rosji gaz. Wcześniej Ukraina rozliczała się już po pobraniu surowca. W grudniu Gazprom otrzymał od Kijowa 378 mln dolarów za miliard metrów sześciennych błękitnego paliwa.Wojna gazowaHistoria sporów gazowych między Rosją i Ukrainą jest długa. W 2009 roku brak porozumienia w sprawie cen gazu doprowadził do zablokowania transportu gazu przez terytorium Ukrainy, co spowodowało wstrzymanie dostaw rosyjskiego surowca także w Unii Europejskiej. Na początku tego roku w związku ze zmianą władzy w Kijowie Rosja podniosła Ukrainie stawki za gaz oraz zaczęła się domagać zwrotu narastającego długu za zaległe płatności. Ponieważ Ukraińcy nie byli w stanie zapłacić, Gazprom przestał dostarczać im surowiec. Dopiero mediacje Unii Europejskiej pozwoliły osiągnąć tymczasowe porozumienie.",,
"„Unia Europejska potrzebuje Polski, a Polska potrzebuje UE""","Unia Europejska potrzebuje Polski, a Polska potrzebuje UE; postrzegam problem polskiego sądownictwa jako bardzo ważny i zrobię wszystko, żeby znaleźć rozwiązania szczególnie w długiej perspektywie – powiedziała w Warszawie wiceprzewodnicząca Komisji Europejskiej Vera Jourova.","Wiceszefowa KE i komisarz ds. wartości podczas wizyty w Warszawie rozmawiała z marszałek Sejmu Elżbietą Witek, marszałkiem Senatu Tomaszem Grodzkim, Rzecznikiem Praw Obywatelskich Adamem Bodnarem, wiceministrem spraw zagranicznych Pawłem Jabłońskim, ministrem sprawiedliwości Zbigniewem Ziobrą i prezes Trybunału Konstytucyjnego Julią Przyłębską.  – Przyjechałam tutaj z mocnym przesłaniem od (przewodniczącej KE) Ursuli von der Leyen, która chce rozpocząć dialog z polskimi partnerami. To nie były negocjacje, chodziło bardziej o podzielenie się swoimi spojrzeniami, ocenieniem, w którym miejscu jesteśmy i w którym kierunku możemy pójść – powiedziała Jourova na briefingu prasowym po zakończeniu rozmów.  Poinformowała, że spotkała się również z przedstawicielami przedsiębiorców, ponieważ – jak dodała – funkcjonowanie wymiaru sprawiedliwości wpływa na biznes i ważna jest pewność prawa oraz systemu prawnego. – Jesteśmy gotowi do dialogu i nie będziemy próbować ustanawiać kompromisów, jeśli chodzi o podstawowe wartości. Musimy spotkać się w ocenie tego, co jest najważniejszą wartością i zasadą rządów prawa i musimy uzgodnić też, jak sprawić, by polski wymiar sprawiedliwości mógł być godzien zaufania wśród partnerów europejskich – oświadczyła wiceszefowa KE.  Jourova podkreślała, że KE jest gotowa na otwarcie „nowego rozdziału” dialogu z Polską, zastrzegła przy tym, że „czerwoną linią”, której KE nie chce przekroczyć jest polityka wewnętrzna. Zaznaczyła, że KE jest strażnikiem traktatów i w tych kierunkach będą zmierzać rozmowy z przedstawicielami polskiego rządu.  – Prosiłam ministra Ziobrę o stworzenie wspólnej platformy technicznej, na której moglibyśmy dyskutować kolejne kroki, które będziemy podejmować – poinformowała wiceszefowa KE. – Zgodziliśmy się, że nie powinniśmy się nawzajem zaskakiwać, jakie mamy plany na przyszłość – tak, byśmy prowadzili otwarty dialog – dodała.  Jourova powiedziała, że minister sprawiedliwości dał jej głębokie wytłumaczenie tego, jakie są motywy reform polskiego systemu sądownictwa. Rozmowę z Ziobrą oceniła jako bardzo dobrą, przy czym zaznaczyła, że nie oznacza to, iż zgodzili się co do wszystkich kwestii, o których rozmawiali. Wiceszefowa KE zapewniła, że wszystkim rozmówcom powtarzała, iż reforma systemu sądownictwa jest kompetencją władz wewnętrznych. Jak relacjonowała, wskazywała też, w których miejscach KE dostrzega jednak problemy.  Wśród tematów rozmów wymieniła również coroczny raport dotyczący oceny rządów prawa w każdym z państw UE. – Musimy wspólnie pracować nad metodologią takich ocen rocznych. Chcemy, żeby w tej sprawie wypowiedziały się też inne kraje tak, żebyśmy mogli te raporty opublikować na jesieni, ale żeby były to wiarygodne raporty, muszą na temat metodologii (ich sporządzania) wypowiedzieć także kraje członkowskie – powiedziała wiceszefowa KE.  Jourova wśród pozostałych tematów rozmów w Warszawie wymieniała m.in. walkę z korupcją i funkcjonowanie mediów. – Nie przyjechałam tylko po to, żeby rozmawiać o sądownictwie. Chciałam zobaczyć szerszy kontekst. Jestem głęboko przekonana, że UE potrzebuje Polski, a Polska potrzebuje UE – mówiła. Zapewniała również o wsparciu przez UE Polski w „wojnie informacyjnej”. Zapytana o to, czy jej zdaniem prezydent Andrzej Duda powinien podpisać nowelę ustaw sądowych, odpowiedziała, że „prezydent ma prawo podpisać lub zawetować każdą z ustaw”. – Czekamy na jego decyzję, będziemy analizować decyzję prezydenta i ustawy, które wejdą w życie – zapowiedziała.  Pytana z kolei o powiązanie budżetu UE z przestrzeganiem praworządności, odparła, że kształt tego mechanizmu jest w tym momencie negocjowany. – KE jest otwarta na pracę nad konkretnymi zasadami, które określą, jakie sytuacje będą doprowadzały do mrożenia pieniędzy z budżetu UE. Mam nadzieję, że to będzie bardzo poważnie traktowane do końca negocjacji budżetowych i wszystkie kraje europejskie muszą uczestniczyć w tym procesie do końca – dodała Jourova.  W ubiegły piątek KE wyraziła zaniepokojenie ostateczną decyzją Sejmu w sprawie ustaw sądowych i sytuacją w Polsce dotyczącą praworządności. Rzecznik Komisji Christian Wigand oświadczył, że KE „bez wahania podejmie odpowiednie środki w razie potrzeby”. Nie odpowiedział jednak na pytanie, jakie to mogą być środki.  Również w piątek KE złożyła wniosek do Trybunału Sprawiedliwości Unii Europejskiej o zastosowanie środków tymczasowych przeciw Polsce w odniesieniu do systemu odpowiedzialności dyscyplinarnej sędziów. Jeśli TSUE go uzna, Izba Dyscyplinarna SN zostanie zawieszona.  W czwartek Sejm odrzucił uchwałę Senatu w sprawie odrzucenia nowelizacji ustaw sądowych, teraz czeka ona na decyzję prezydenta. Nowela prawa o ustroju sądów i ustawy o SN, a także o sądach administracyjnych, wojskowych i prokuraturze, wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za działalność publiczną niedającą się pogodzić z zasadami niezależności sądów i niezawisłości sędziów.  Nowelizacja wprowadza zmiany w procedurze wyboru I prezesa SN. Kandydata na to stanowisko będzie mógł zgłosić każdy sędzia SN. W razie problemów z wyborem kandydatów ze względu na brak kworum w ostatecznym stopniu planowanej procedury do ważności wyboru będzie wymagana obecność 32 sędziów SN.  Vera Jourova przebywała od poniedziałku w Polsce z dwudniową wizytą. W poniedziałek wiceszefowa KE wzięła udział w uroczystościach 75-lecia wyzwolenia niemieckiego obozu koncentracyjnego i zagłady Auschwitz-Birkenau. We wtorek w Warszawie odbyła natomiast serię spotkań dotyczących reform systemu sądownictwa w Polsce.",,
Społeczna wrażliwość sekretarza SLD: Spróbujcie utrzymać się w Warszawie za 9 tys. zł,"Meble pamiętają późnego Gierka, a łazienki, choć niektóre zostały wyremontowane, w części dysponują starymi wannami – opowiada o życiu w hotelu sejmowym sekretarz generalny SLD Marcin Kulasek. Narzeka też na ubogie wyżywienie, co generuje – zdaniem posła – dodatkowe koszty. – Proponuję spróbować utrzymać się w Warszawie za 6,5 tys. zł na rękę, plus dieta 2,5 tys. zł – dodaje polityk lewicy.","Marcin Kulasek do Sejmu dostał się po raz pierwszy w tegorocznych wyborach parlamentarnych. Zdecydował się na zamieszkanie w Domu Poselskim. Wyraźnie nie jest jednak zadowolony z sejmowego lokum.  – W pokoju mogę zrobić sobie jedynie herbatę, poza tym muszę stołować się na mieście – mówi poseł i dodaje, że to wszystko generuje koszty.   – Gdybym chciał sobie zrobić śniadanie, to mam to utrudnione. Nie mogę sobie ani podgrzać parówki, ani usmażyć jajecznicy, bo nie ma gdzie – ocenia.   Jego zdaniem to duże wydatki dla parlamentarzysty, szczególnie w Warszawie. – Proponuję spróbować utrzymać się w Warszawie za 6,5 tys. zł na rękę, plus dieta 2,5 tys. zł – ocenia. Posłom przysługuje także dieta na wynajęcie własnego lokum w wysokości 2,5 tys. zł. Kulasek przyznaje, że „oczywiście, da radę za to wynająć kawalerkę”, jednak z uwagi na nocne posiedzenia czy liczne prace w komisjach nie jest to optymalne rozwiązanie. Posłowie chcą pracować, nie chcemy być figurantami – zapewnia.",,
Tragiczny wypadek młodego piłkarza,Nie żyje napastnik francuskiej drużyny En Avant Guingamp Nathaël Julan. Zginął w wypadku samochodowym. Miał 23 lata.,"Do wypadku doszło w piątek, gdy piłkarz wracał z treningu. Julan stracił panowanie nad samochodem. Zmarł w wyniku odniesionych obrażeń.„En Avant Guingamp jest w żałobie. Klub był głęboko zasmucony, gdy dowiedział się o śmierci naszego gracza Nathaëla Julana poniesionej w wypadku. W ten tragiczny dzień wszyscy członkowie klubu łączą się ze sobą, aby złożyć kondolencje rodzinie Nathaëla” – napisały władze klubu w mediach społecznościowych.Mierzący 196 cm Nathaël Julan urodził się we Francji, w Montvilliers. Do drużyny z Guingamp trafił w styczniu 2018 roku. We francuskiej ekstraklasie wystapił w dziesięciu spotkaniach.",,
Antysemickie ataki w Niemczech. „Słowo »Żyd« znów używane jako obelga”,"Po ostatnim ataku na rabina w Berlinie tabloid „Bild” domaga się zaostrzenia kar dla sprawców antysemickich przestępstw. Zauważa też, że największy problem stwarzają w tej kwestii muzułmanie mieszkający w Niemczech.","„Berlin, miasto, w którym zaplanowano Holokaust, stał się w ostatnich latach niemiecką stolicą nienawiści do Żydów. Ci, którzy chcą unicestwienia Izraela, maszerują w demonstracji nienawiści »Al Quds«, której jedynym celem jest »zepchnąć Żydów do morza«. Całe dzielnice stały się dla Żydów »no go zones«” – pisze w piątek najpoczytniejszy niemiecki dziennik. „Słowo »Żyd« jest znów używane jako obelga w szkołach. Nawet w epicentrum tolerancji, podczas parady Christopher Street Day, antysemici z (ruchu) BDS maszerują radośnie, nie niepokojeni przez nikogo, razem z tęczową społecznością” – wymienia dalej. Zdaniem komentatora „Bilda” antysemityzm szerzy się i jest coraz bardziej akceptowany, bo wiele jego przejawów w przestrzeni publicznej jest ignorowanych. „»Sueddeutsche Zeitung« drukuje karykaturę, która mogłaby się ukazać w »Stuermerze«. »Frankfurter Allgemeine Sonntagszeitung« gloryfikuje najgorszych antysemitów z ruchu BDS, »Spiegel« rozpowszechnia absurdalne teorie spiskowe o Żydach w RFN, którzy wspólnie z Mosadem infiltrują niemiecką politykę. Co tydzień na lotnisku we Frankfurcie lądują i startują samoloty linii lotniczej Kuwait Airways, która nie chce obsługiwać Żydów. A rząd nie robi z tym absolutnie nic” – oburza się bulwarówka, dodając, że drugim czynnikiem sprzyjającym wzrostowi antysemityzmu jest polityczna poprawność, która uniemożliwia dyskusję o najgroźniejszym rozsadniku tego zjawiska, czyli środowiskach muzułmańskich. „Bild” podkreśla, że Niemcy mają problem z arabsko–muzułmańskim antysemityzmem. Zwraca uwagę, że do RFN przybyła niezliczona liczba osób, które zostały wychowane w przekonaniu, że do ich świętego obowiązku należy zniszczenie państwa Izrael i Żydów. Dziennik podkreśla, że do niedawna nie istniały nawet odpowiednie narzędzia statystyczne, dokumentujące to zjawisko: antysemickie incydenty, w których nie ustalono sprawcy, były przez policję automatycznie klasyfikowane jako motywowane ideologią skrajnie prawicową. „Według statystyki policyjnej prawie 90 proc. antysemickich przestępstw jest popełnianych przez prawicowych ekstremistów. Jeśli jednak zapyta się samych Żydów, kto ich opluwa, wyzywa i atakuje, to odpowiedź jest prawie zawsze ta sama: Arabowie” – konstatuje gazeta. Podkreśla zarazem, że faktem jest również niemiecki antysemityzm, zarówno lewicowy, jak i prawicowy, ale tylko w środowiskach arabskich nienawiść do Żydów to element akceptowanego i wymaganego światopoglądu. „Tylko w arabskich dzielnicach całe pokolenia są wychowywane w nienawiści do Żydów. Kto nie chce nazwać rzeczy po imieniu, ten nie będzie w stanie temu przeciwdziałać. Coś, co zostało pomyślane i wymarzone jako multi–kulti, stało się w wielu miejscach zagrożeniem dla Żydów. Żaden Żyd w jarmułce nie ważyłby się wejść do szisza baru. Nie wyszedłby stamtąd o własnych siłach. Świadomość tej gotowości do stosowania przemocy jest bardzo bolesna” – uważa „Bild”. Rozwiązaniem byłoby – zdaniem gazety – zaostrzenie prawa i kar za antysemickie przestępstwa. Dziennik dziwi się, że w Niemczech negowanie Holokaustu jest karane pięcioma latami więzienia, natomiast ktoś, kto opluje rabina, nie usłyszy prawdopodobnie nawet aktu oskarżenia. „Dlaczego karzemy werbalne negowanie Holokaustu, a czynnego już nie? Właśnie to powinniśmy robić. Należy ciężkimi karami odstraszyć tych wszystkich, którzy stwarzają dla Żydów w Niemczech zagrożenie – niezależnie od tego, czy są obywatelami RFN, czy nie. Tym, którzy nie mają niemieckiego paszportu, za antysemickie przestępstwa powinna grozić deportacja” – postuluje tabloid. „Przesłanie musi brzmieć: Kto nie chce Żydów w Niemczech, tego my nie chcemy w Niemczech. Dotyczy to przestępców, ale też linii lotniczych” – puentuje „Bild”.W ubiegłym tygodniu w Berlinie doszło do kolejnego antysemickiego ataku. Jego ofiarą padł rabin miejscowej gminy żydowskiej Yehuda Teichtal, który – w obecności swojego syna – został zelżony i opluty przez dwóch mężczyzn mówiących po arabsku. Według statystyk prowadzonych przez Punkt Badań i Informacji o Antysemityzmie (RIAS) w Berlinie w 2018 r. doszło do 1083 antysemickich incydentów. To o 14 proc. więcej niż w 2017 r.",,
Rosyjski konsul wydalony z Polski. Kontrwywiad ABW ujawnił „hybrydowych” szpiegów,"W wyniku działań pionu kontrwywiadu Agencji Bezpieczeństwa Wewnętrznego w marcu br. wydalono z Polski wicekonsula Konsulatu Generalnego Federacji Rosyjskiej w Poznaniu. Pod koniec 2017 r. ABW objęła zakazem wjazdu na teren Polski i strefy Schengen  trzech „ekspertów”, którzy kierowali rosyjskimi działaniami hybrydowymi w Europie. Portal tvp.info ujawnia nieznane dotychczas operacje polskiego kontrwywiadu.","ABW w ramach działań neutralizujących zagrożenia obcego wywiadu wykorzystuje m.in. możliwości prawne dotyczące przebywania cudzoziemców na terytorium RP. W wyniku działań ABW w ostatnich latach wydalono z Polski lub odmówiono wjazdu cudzoziemcom, których obecność w Polsce wiązała się z zagrożeniami dla interesów Polski.  Jak dowiedział się portal tvp.info, w marcu 2019 r. w wyniku działań pionu kontrwywiadu ABW wydalono z Polski wicekonsula Konsulatu Generalnego Federacji Rosyjskiej w Poznaniu.   Na podstawie ustaleń agentów mężczyzna został uznany za persona non grata; otrzymał również zakaz wjazdu do Polski i na teren strefy Schengen. Rosjanin prowadził działania niezgodne ze statusem dyplomatycznym, które mogły szkodzić relacjom polsko-rosyjskim.  Kolejnym – nieujawnionym dotychczas – przypadkiem działań kontrwywiadu ABW jest sprawa z końca 2017 r., kiedy to ustalenia Agencji pozwoliły na objęcie zakazem wjazdu do państw strefy Schengen trzech rosyjskich „ekspertów”: Olega B., Dmitrija K. i Aleksieja M. B. to zastępca dyrektora moskiewskiego think tanku i dyrektor Rosyjsko-Ukraińskiego Centrum Informacyjnego, który sam przedstawia się jako międzynarodowy doradca liderki francuskiego Frontu Narodowego Marine Le Pen.   Kolejny „ekspert” – K. – to rosyjski politolog i publicysta związany z agencją informacyjną „Regnum"", stanowiącą przykrycie dla rosyjskich służb specjalnych w aspekcie prowadzenia wojny informacyjnej w Europie Środkowo-Wschodniej.  Z kolei M. to oficer rosyjskiego wywiadu, działający jako ekspert do spraw międzynarodowych. Należał on do głównych zleceniodawców prorosyjskich projektów realizowanych w Polsce przez środowisko jednej z partii politycznych.   ABW ustaliła, że wszyscy trzej mężczyźni pełnili rolę wiodących moderatorów rosyjskich działań hybrydowych w Europie. Na wniosek szefa ABW zostali objęci zakazem wjazdu do Polski i strefy Schengen. Przypadki ujawnione Kolejnym – ujawnionym już wcześniej – przykładem działań tego pionu ABW jest przykład z 2018 r. ze Szwecji, gdzie skazano agenta współpracującego z chińskim wywiadem. Proces, oparty w największym stopniu na materiałach ABW, dotyczył działań szpiegowskich przeciwko diasporze tybetańskiej w Szwecji i poza nią.   Dzięki ustaleniom polskiego kontrwywiadu udało się udokumentować pobyty oskarżonego w Polsce, a także ustalić dane jego oficera prowadzącego. W związku z tym, iż działał on pod przykrywką dyplomatyczną w Polsce, mężczyzna został wydalony i otrzymał zakaz wjazdu do Polski i UE.  W październiku 2017 r. na wniosek szefa ABW wydalono z terytorium RP Dmitryia K., który był przedstawicielem Rosyjskiego Instytutu Studiów Strategicznych w Moskwie (RISS), czyli ośrodka uznawanego za zaplecze analityczne rosyjskiego wywiadu. Dmitryi K. pracujący w Polsce jako naukowiec, tak naprawdę inicjował elementy wojny hybrydowej przeciwko RP, a także utrzymywał kontakty z rosyjskimi służbami specjalnymi. Do jego „naukowych” zadań należało m.in. wyszukiwanie w środowisku naukowym osób o prorosyjskim światopoglądzie, wciąganie ich do współpracy, a także instruowanie w kwestii szerzenia prorosyjskiej propagandy.  W 2018 roku działania ABW pozwoliły na zneutralizowanie aktywności dwóch struktur sieciowych biorących udział w rosyjskiej wojnie hybrydowej i informacyjnej prowadzonej przeciwko RP.",,
Nie będzie dochodzenia ws. billboardów PO dotyczących ojca Tadeusza Rydzyka,"Prokuratura Rejonowa Toruń-Centrum-Zachód odmówiła wszczęcia dochodzenia ws. billboardów prezentowanych przez Platformę Obywatelską, na których znalazł się napis o przyjęciu przez o. Tadeusza Rydzyka 94 mln dotacji państwowych. Śledczy powołali się na brak interesu społecznego.","Zawiadomienie do prokuratury w tej sprawie złożyło ok. 30 tysięcy osób. Uznały one, że billboardy, które prezentowane były w różnych miastach w Polsce przez przedstawicieli PO, głoszące, że „Tadeusz Rydzyk wziął 94 mln zł dotacji” oraz opatrzone słowami byłej premier Beaty Szydło „Te pieniądze się im po prostu należały” – mogły wpłynąć na podważanie zaufania „niezbędnego do wykonywania pracy duszpasterskiej oraz pełnienia funkcji dyrektora Radia Maryja”.Toruńska prokuratura odmówiła wszczęcia dochodzenia, o czym poinformował w środę „Nasz Dziennik”. W numerze gazety z 22 sierpnia znajduje się – poza artykułem w tej sprawie – ogłoszenie zamieszczone przez prokuraturę, w którym wskazano, że odmowa motywowana jest „brakiem interesu społecznego w objęciu czynu ściganiem z urzędu”.Taką decyzję potwierdził zastępca prokuratora rejonowego Toruń-Centrum-Zachód Bartosz Wieczorek. Powtórzył też swoje słowa z artykułu w „Naszym Dzienniku”.",,
"„Blida dopuściła się przestępstwa""","– W moim mniemaniu, gdyby Barbara Blida nie popełniła samobójstwa, to postępowanie karne wykazałoby, że dopuściła się przestępstw korupcyjnych – ocenił w czwartek przed sejmową komisją śledczą badającą śmierć Blidy b. szef ABW Bogdan Święczkowski. Przesłuchanie Święczkowskiego komisja ma kontynuować 11 marca.","W trwającej ponad trzy godziny swobodnej wypowiedzi przed komisja Święczkowski powiedział, że w Polsce, wbrew temu co twierdzą niektórzy politycy, istniała mafia węglowa.Bogdan Święczkowski nadzorował sprawę przeciwko mafii węglowej i referował jej postępy podczas narad u premiera Jarosława Kaczyńskiego.Uzasadniając rangę prowadzonego przez prokuraturę w 2006 roku postępowania przygotowawczego świadek wymienił szereg działań przestępczych, których miała dopuszczać się mafia. Mówił m.in. o przejmowaniu za bezcen majątków przedsiębiorstw górniczych, wyłudzaniu przez spółki pośredniczące znacznych kwot ze sprzedaży węgla, przekupywaniu pracowników spółek węglowych oraz o sponsoringu imprez z udziałem polityków, sędziów i prokuratorów. Mafia miała także wpływać na akty prawne traktujące o obrocie węglem. Święczkowski powiedział, że postępowanie przygotowawcze było poważne, dotyczyło korupcji wysokich, a nawet najwyższych funkcjonariuszy państwa polskiego. W śledztwie pojawiły się wątki sponsorowania kampanii prezydenckiej Aleksandra Kwaśniewskiego, sponsorowanie polityków, nieprawidłowości w prywatyzacji spółek, groźby karalne, przestępstwa korupcyjne, oszustwa.Były szef ABW chciał wykluczenia posłów z komisjiO wykluczenie części posłów komisji śledczej ds. Blidy, w tym jej przewodniczącego Ryszarda Kalisza (Lewica),  oraz członków PO: Marka Wójcika, Tomasza Tomczykiewicza i Danuty Pietraszewskiej, wniósł na początku swego przesłuchania b. szef ABW Bogdan Święczkowski. Komisja nie przyjęła jego wniosków.  Swój wniosek uzasadnił stronniczością wymienionych posłów oraz, w jego ocenie, brakiem wiedzy prawniczej niektórych z nich. Po przegłosowaniu wniosków o wykluczenie posłów z prac komisji, Święczkowski złożył kolejne wnioski o wykluczenie tych samych posłów z czwartkowego posiedzenia. Te wnioski również komisja odrzuciła.Po blisko siedmiu godzinach komisja przerwała przesłuchanie Święczkowskiego, by kontynuować je w marcu, po dostarczeniu posłom stenogramu czwartkowych wypowiedzi świadka.Zdaniem Marka Wójcika (PO), swobodna wypowiedź Święczkowskiego zawiera wiele informacji, a przesunięcie posiedzenia pozwoli członkom komisji lepiej przygotować pytania do świadka. Plan zatrzymania Blidy „medialnym hiciorem”Po tragedii w Siemianowicach Śląskich ówczesny szef służby oddał się do dyspozycji premiera, a następnie został przez niego wysłany na urlop. Decyzja była skutkiem samobójczej śmierci byłej posłanki SLD, która postrzeliła się, gdy funkcjonariusze ABW przeszukiwali jej mieszkanie. Święczkowski zeznał w prokuraturze, że jako były szef ABW czuje się odpowiedzialny za tragedię. W październiku zeszłego roku były zastępca szefa ABW Marek Wachnik zeznał przed komisją, że sprawa tzw. afery węglowej była osobiście nadzorowana przez Święczkowskiego. Dodał, że „jeśli szef Święczkowski uznał, że chce tą sprawą sam kierować, to przejął ją z dobrodziejstwem inwentarza”.W pierwszej połowie lutego łódzka prokuratura prowadząca postępowanie ws. okoliczności śmierci Blidy umorzyła śledztwo w wątku prokuratorów i nacisków na nich ze strony polityków i przełożonych. W tym wątku łódzcy śledczy przesłuchali m.in. uczestników narad u ówczesnego premiera Jarosława Kaczyńskiego. Poza Święczkowskim i byłym premierem w prokuraturze zeznawali m.in. b. szef MSWiA Janusz Kaczmarek, b. komendant główny policji Konrad Kornatowski, b. minister sprawiedliwości Zbigniew Ziobro. Świadków tych przesłuchała już także, bądź zamierza przesłuchać, sejmowa komisja.Kornatowski zeznał przed komisją we wrześniu ub. roku, że Ziobro i Święczkowski przedstawiali premierowi Kaczyńskiemu plan zatrzymania Blidy w związku z tzw. aferą węglową i „mieli przekonanie, że mają »hiciora«, super fajną sprawę, która będzie medialna”. Zeznaniom Kornatowskiego zaprzeczyłŚwięczkowski, który kilka miesięcy temu mówił, że zeznania byływeryfikowane przez łódzkich prokuratorów i nie dopatrzyli się oni żadnych naruszeń.Barbara Blida popełniła samobójstwo w kwietniu 2007 r. podczas próby zatrzymania jej przez funkcjonariuszy ABW, działających na polecenie Prokuratury Okręgowej w Katowicach w związku z podejrzeniami o korupcję w handlu węglem.",,
Satelita Europejskiej Agencji Kosmicznej z polskim oprogramowaniem leci na orbitę,"Polscy inżynierowie zaprojektowali i wykonali oprogramowanie dla satelity Europejskiej Agencji Kosmicznej, który został wyniesiony na orbitę – poinformowała polska firma GMV. To pierwszy tego typu satelita – mobilne laboratorium do testowania na orbicie nowych technologii.","OPS–SAT został wyniesiony na orbitę z Kourou w Gujanie Francuskiej na pokładzie rakiety Sojuz STA/Fregat. Właścicielem misji jest Europejska Agencja Kosmiczna (ESA), a satelita będzie kontrolowany z Europejskiego Centrum Operacji Satelitarnych ESOC. Całkowity koszt misji to ok. 2,5 miliona euro – podano w środowym komunikacie firmy GMV Innovating Solutions. Jak wskazano, w przygotowaniach do misji wzięli udział m.in. polscy inżynierowie z GMV Innovating Solutions, którzy przygotowali i wdrożyli pełne oprogramowanie pokładowe. „Po raz pierwszy zaprojektowany i wykonany w Polsce tzw. flight software dla satelity Europejskiej Agencji Kosmicznej zostanie uruchomiony na orbicie” – czytamy. Do zadań warszawskiej firmy w ramach projektu OPS–SAT należało także zaprojektowanie i wdrożenie szeregu systemów, takich jak ADCS (Attitude Determination and Control System), czyli jednego z najważniejszych elementów oprogramowania każdego satelity, który jest odpowiedzialny za prawidłową komunikację z urządzeniem i kontrolowanie trajektorii jego ruchu po orbicie, a także FDIR (Failure Detection Identification and Recovery), umożliwiający monitorowanie parametrów podsystemów satelity, a w razie wykrycia nieprawidłowości – przestawienie go w bezpieczny tryb. „Każdy satelita kontrolowany jest z Ziemi za pomocą specjalnego oprogramowania i infrastruktury naziemnej. Jednym z kluczowych celów misji jest zademonstrowanie działania MOS w warunkach operacyjnych w trakcie kontrolowania satelity oraz jego ładunku użytecznego” – wyjaśniła. Satelita OPS–SAT jest wyposażony w procesor 10 razy mocniejszy od tych używanych obecnie w statkach kosmicznych ESA oraz w zestaw eksperymentalnych podsystemów. Na orbicie biegunowej o wysokości 515 km będzie działał jak laboratorium do testowania m.in. sposobów kontrolowania satelitów i podsystemów pokładowych. Pozwoli to firmom na sprawdzenie działania nowych technologii na pokładzie małego satelity, zanim zostaną zastosowane w większych i bardziej kosztownych projektach. GMV Innovating Solutions to warszawska firma IT specjalizująca się w sektorze kosmicznym. Dostarcza produkty, usługi i rozwiązania informatyczne w takich obszarach sektora kosmicznego, jak m.in. systemy naprowadzania, nawigacji i sterowania (GNC/AOCS), analiza misji, oprogramowanie pokładowe, systemy przetwarzania danych z satelitów obserwacyjnych czy naziemne stacje kontroli i monitoringu satelitów.",,
Tusk zlecił sondaż „na prywatny użytek”. „To koszt 20-30 tys.”,"Przewodniczący Rady Europejskiej Donald Tusk miał zlecić jednej z polskich firm badawczych przeprowadzenie sondażu, aby sprawdzić, jakie szanse miałby w wyborach prezydenckich w 2020 r. – donosi Wirtualna Polska.","Według portalu badanie miało zostać przeprowadzone po wyborach parlamentarnych. „Sondaż miał pokazać, że dla szefa Rady Europejskiej ogromnym ryzykiem byłoby kandydowanie w elekcji prezydenckiej” – czytamy.  Zdaniem znającego byłego premiera rozmówcy wp.pl, badania prezydenckie pokazują, że były premier ma zbyt duży elektorat negatywny, co ma być jednym z najważniejszych czynników w tych wyborach. – Dlatego Tusk po wyborach mówił, że opozycja musi postawić na kandydata, który ma szanse zebrać elektorat szerszy niż tylko Platformy, a nawet podebrać głosy Andrzejowi Dudzie. Donald wie, że on sam takich szans nie ma – mówi.  Rozmówca wp.pl wyjaśnia ponadto, dlaczego były premier zdecydował się na prywatny sondaż, mimo wielu podobnych, które zamawiają różne media. Jak twierdzi, politycy nie ufają sondażom w mediach, ponieważ „zawsze widzą w tym jakiś spisek”. – Dlatego Tusk wolał zamówić badanie sam i nikogo o jego wynikach publicznie nie informować – dodaje.  Z kolei anonimowy polityk Platformy Obywatelskiej wskazuje: „Tusk wciąż wzbudza złe emocje u wielu, kojarzy się ze starymi czasami. A młodzi nie chcą powrotu do tego, co było”.  Pracownik jednej z największych firm badawczych tłumaczy portalowi, że prezydencki sondaż na prywatny użytek to koszt 20-30 tys. zł. – Tuska stać, by zlecić i zapłacić za takie badanie – zaznacza.",,
Migranci handlują paszportami. Kupują je na Facebooku,"Jak ustalił niemiecki dziennik „Bild”, migranci sprzedają w internecie legalne dowody tożsamości, zezwolenia na pobyt i dokumenty uprawniające do podróży, które dostają w Niemczech. Nad procederem nie ma żadnej kontroli.","„Uchodźcy, którzy utknęli w Turcji czy Grecji, kupują na Facebooku niemieckie dokumenty uprawniające do podróży i zezwolenia na pobyt. Najczęściej od swoich rodaków, którzy już opuścili Niemcy. Gdzie to się dzieje? Na zamkniętych arabskich grupach na Facebooku” – tak „Bild” podsumowuje wyniki swojego śledztwa.Według bulwarówki Urząd ds. Migracji i Uchodźców wie o całym procederze. Nie może jednak zbyt wiele zrobić poza zgłaszaniem znanych przypadków nadużyć na policję. Facebook zasłania się z kolei tym, że może moderować te treści, które zostaną zgłoszone przez użytkowników.„Ten, kto ma go w ręku, jest bezpieczny. Państwowy dokument oznacza ochronę przed prześladowaniem, torturami, samowolą. Jego posiadacz może podróżować bez kontroli prawie do każdego państwa UE” – pisze dziennik. „Dokumenty, które dla wielu oznaczają wolność, są opychane w internecie jak stara kanapa. Bez żadnej kontroli. Dostają je ci, którzy zaoferują dość wysoką sumę – również przestępcy i terroryści. Ludzie, którzy robią coś tak nikczemnego, udowadniają jedno: nigdy nie powinni byli tego dokumentu otrzymać – oburza się dziennik.",,
Kreml aktywnie działa na Bliskim Wschodzie. Ostrzega przed „poważnym zaostrzeniem sytuacji”,"Rosyjska dyplomacja aktywnie uczestniczy w konsultacjach dotyczących sytuacji na Bliskim Wschodzie. Prezydent Putin z prezydentem Francji, a szef rosyjskiej dyplomacji kontaktował się telefonicznie ze swoimi odpowiednikami w Chinach, Turcji i Iranie. Moskwa przekazała narodowi irańskiemu kondolencje w związku ze śmiercią Sulejmaniego a mieszkańcy Moskwy składają kwiaty przed budynkiem ambasady Iranu.","Rosyjskie media przypominają, że w wyniku operacji wojskowej sił Stanów Zjednoczonych został zabity irański generał Kasem Sulejmani. Koordynował on tajne operacje między innymi w Libanie, Iraku i Syrii.  Krótko po ogłoszeniu tej informacji Władimir Putin Rozmawiał z Emmanuelem Macronem. Prezydent Rosji ostrzegł przed możliwością „poważnego zaostrzenia sytuacji na Bliskim Wschodzie”.  Moskwa, która jest partnerem gospodarczym Teheranu oficjalnie przekazała narodowi irańskiemu kondolencje w związku ze śmiercią Sulejmaniego. Uczynił to szef rosyjskiej dyplomacji Siergiej Ławrow w rozmowie telefonicznej z irańskim ministrem spraw zagranicznych Mohammadem Zarifem.",,
„Tusk dostanie dodatek przejściowy”. To prawie półtora miliona,"Donald Tusk więcej zarobi odchodząc z polityki niż jako prezydent Polski – donosi „Fakt”. „Na otarcie łez dostawać będzie dodatek przejściowy – przez dwa lata będzie to 1,4 mln zł” – czytamy.","„Donald Tusk zdecydował: po zakończeniu kadencji szefa Rady Europejskiej nie będzie ubiegał się o stanowisko prezydenta Polski. Zresztą po co? Dzięki odprawie, jaką dostawać będzie z Brukseli jeszcze przez dwa lata, i tak zarobi więcej niż przez pięć lat prezydentury!” – pisze dziennik.Dodaje, że kadencja Tuska w Radzie Europejskiej upływa na początku grudnia. „Na otarcie łez dostawać będzie dodatek przejściowy – przez dwa lata będzie to 1,4 mln zł. To więcej, niż w ciągu pięciu lat zarobiłby jako prezydent Polski” – czytamy.Według dziennika pensja prezydenta zależy od tzw. kwoty bazowej ustalanej w ustawie budżetowej. Teraz wynosi ona 1789,42 zł. „Pensja głowy państwa to 10-krotność kwoty bazowej plus dodatek za wysługę lat (maksymalnie może wynieść 20 proc.). Pensja obecnego prezydenta to 20 137,64 zł. Zakładając, że kwota bazowa nie zmieni się przez pięć lat, prezydentury Tusk zarobiłby 1,2 mln zł” – wskazuje „Fakt”.",,
„Mieli być platformą porozumienia Podziemia. Byli tropieni i zabijani jak zwierzęta”,"– Armia Krajowa została rozwiązana. Żołnierze NSZ właściwie nigdy nie zostali zwolnienie z przysięgi. I za tę przysięgę cierpieli przez okres PRL-u. W latach 40. i 50. byli zabijani, tropieni jak dzikie zwierzęta, a po 56 roku nigdy nie mieli oddechu, ponieważ cały czas byli postrzegani jako ta formacja, która była sercem antykomunistycznym. Ta formacja była podwójnie wyklęta, ponieważ walczyła w równym stopniu z jednym, jak i z drugim okupantem – mówił w programie „Minęła dwudziesta” dr Rafał Sierchuła z Oddziałowego Biura Badań Historycznych IPN w Poznaniu.","Historyk był pytany o to, dlaczego członkowie formacji mieli zostać wymazani albo zapamiętani jako zbrodniarze. – To nie była tylko organizacja wojskowa. Narodowe Siły Zbrojne były również organizacją, która skupiała w swoim gronie ekspertów politycznych i gospodarczych. Ponadto NSZ miało być platformą porozumienia Podziemia narodowego, partii politycznych – odpowiedział dr Sierchuła. – Jak mówił gen. Podhorski, jeden z żołnierzy-kombatantów, który dzisiaj przemawiał, ta formacja była podwójnie wyklęta, ponieważ walczyła w równym stopniu z jednym, jak i z drugim okupantem – dodał. Byli postrzegani jako ta formacja, która była sercem antykomunistycznym  – A z tym okupantem komunistycznym – kontynuował – walczyła po II wojnie światowej aż do wyniszczenia swoich struktur. Armia Krajowa została rozwiązana, żołnierze NSZ właściwie nigdy nie zostali zwolnienie z przysięgi. I za tę przysięgę cierpieli przez okres PRL-u. Cierpieli podwójnie, z jednej strony w latach 40. i 50. byli zabijani, tropieni jak dzikie zwierzęta, a po 56. roku nigdy nie mieli oddechu, ponieważ cały czas byli postrzegani jako ta formacja, która była sercem antykomunistycznym – mówił gość TVP Info. Gość TVP Info potwierdził, że członkowie formacji byli gorzej traktowani niż żołnierze AK. – Dokumenty to potwierdzające odnajdujemy w IPN – z narad funkcjonariuszy UB, którzy hierarchizując zagrożenie, jako nr 1 stawiali Podziemie narodowe, często sugerując, że najlepsza w wypadku akcji przeciwko tym formacjom, jest ich likwidacja bez aresztowań, bez sądu. Mordowano ich często pomawiając o współpracę z Niemcami podczas II wojny światowej – uzupełnił.",,
Wieciech: Pierwsze sygnały z branży paliwowej o problemach z VAT pod koniec 2011 r.,"– Pod koniec 2011 r. otrzymałem z firmy członkowskiej informacje, że coś złego zaczyna się dziać na polskim rynku paliw – zeznał w czwartek przed komisją śledczą ds. VAT szef Polskiej Organizacji Przemysłu i Handlu Naftowego Leszek Wieciech.","Świadek dodał, że sygnały wskazywały na omijanie podatku VAT.– Mniej więcej pod koniec 2011 r. otrzymałem z firmy członkowskiej, konkretnie z BP informacje, że coś złego zaczyna się dziać na polskim rynku paliw, gdyż oni byli udziałowcem w rafinerii w Schwedt (Niemcy – red.) położonej tuż przy granicy z Polską – sprzedawali paliwo również polskim odbiorcom i stwierdzili, że firma, która od nich kupiła paliwo z Niemiec sprowadza to paliwo na rynek po cenie, która ewidentnie wskazuje na omijanie któregoś z elementów, zapewne VAT – powiedział Leszek Wieciech.– Już po kilku tygodniach również takie firmy jak wówczas działający w Polsce Statoil, jak PKN Orlen, czy Grupa Lotos stwierdziły, że rzeczywiście zaczął się problem na rynku paliw – zeznał.– Pierwsze sygnały świadczące o możliwości wystąpienia tego typu problemów (z podatkiem VAT – red.) w Polsce (...) to był koniec 2010 r. i początek 2011 r., kiedy otrzymałem telefon od mojego czeskiego odpowiednika – szefa organizacji zrzeszającej podmioty w branży paliwowej – z pytaniem „czy my również mamy ten problem?”. Nie bardzo rozumiałem, co on mówi. Okazało się, że chodzi o wyłudzenia VAT. +Puściłem+ pytanie do naszych firm członkowskich i dostałem odpowiedź: „Nie u nas ten problem nie występuje” – poinformował Wieciech.– Do drugiej połowy 2011 r. - już nawet wtedy, gdy ministerstwo organizowało projekt +Zatrzymać przemyt+ ponownie skierowałem pytanie do firm członkowskich, czy oprócz dotychczas zdefiniowanych problemów z wyłudzeniami głównie podatku akcyzowego, łamaniem przepisów o Narodowym Celu Wskaźnikowym i łamaniem przepisów o biopaliwach widzą inne problemy. Jeszcze wówczas nie było świadomości istnienia takiego problemu, albo taki problem jeszcze w branży paliwowej nie istniał – dodał. „Początek współpracy branży paliwowej i służb państwa ws. zwalczania wyłudzeń VAT od 2013 r.” – Pierwsze nawiązanie stosownej współpracy między branżą paliwową i służbami państwa nastąpiło w 2013 r. – zeznał przed komisją śledczą Leszek Wieciech.Jak ocenił, pierwsze nawiązanie „stosownej współpracy” między POPiHN a służbami w ministerstwie finansów i pierwszym działaniem, które w dużym stopniu zostało przyjęte na wniosek tej organizacji, czyli wprowadzenie solidarnej odpowiedzialności to ustawa VAT-owska z roku 2013.Mówił, że w styczniu 2013 r. odbyło się spotkanie przedstawicieli zarządu firm członkowskich POPiHN z ministrem w KPRM Janem Krzysztofem Bieleckim, ówczesnym przewodniczącym Rady Gospodarczej przy premierze – red.) i Adamem Jasserem (ówczesnym wiceprzewodniczącym Komitetu Stałego Rady Ministrów – red.) na którym przedstawiliśmy dosyć obszernie sytuację, która wystąpiła na rynku paliw w roku 2012 i poprosiliśmy o podjęcie stosownych działań – poinformował Wieciech.Wieciech zeznał też, że pierwsze pismo alarmujące premiera o wyłudzeniach VAT w branży paliwowej jego organizacja wysłała 3 października 2012 r. – Wcześniejsze wystąpienia były kierowane na poziom niższy (...) dyrektorów departamentów i wiceministrów. W roku 2012 ta „szara strefa” zaczęła rosnąć, w związku z tym zaczął się pojawiać olbrzymi problem dla naszych firm członkowskich, kiedy były wypierane częściowo z rynku. To od razu było widać w wynikach sprzedaży. Zapadła decyzja o skierowaniu wystąpienia do premiera Tuska – dodał. „Po stronie rządowej była ograniczona świadomość problemów branży paliwowej” – Po stronie rządowej była ograniczona świadomość, tego co dzieje się na rynku paliw – ocenił Leszek Wieciech.Świadek powiedział, że kierowana przez jego organizacja wielokrotnie sygnalizowała przedstawicielom rządu problem związany z nielegalnym paliwami, z rozrastającą się szarą strefą. Jak opisywał POPHiN starała się „ukazać grozę sytuacji”, powoływała się na wyliczenia ekspertów, z których wynikało, że np. w ciągu roku straty budżetu państwa z tytułu niezapłaconego podatku VAT od paliw wyniosły 3-4 mld zł, czyli tyle, ile państwo chciało wydać na służbę zdrowia.Zeznał, że w 2012 w jednym z resortów spotkał się z opinią, że „branża nadmiernie pokazuje swoje straty"". Przyznał, że sytuacja zmieniała się w 2013 roku, gdy POPHiN zamówił w firmie doradczej Ernste&Young raport ukazujący skalę wyłudzeń na rynku paliw”. Dodał, że organizacja zdecydowała się na zamówienie raportu, bo urzędnicy wielokrotnie podkreślali, że do podjęcia działań, potrzebują „twardych” danych. 2014 r. POPHiN zamówiła suplement do raportu, który „potwierdzał tezy, ukazywał konieczność podjęcia działań”.– Nasze paliwo wypierane było przez paliwo m.in. z Litwy a potem z Niemiec, podczas gdy nasze koncerny musiały pozbywać się zapasów – mówił świadek. Podkreślił, że odbywało się to ze stratą dla firm i dla budżetu państwa.Pytany o wrażenie, że ktoś przymyka oko na problem, powiedział że „w pewnym momencie mieliśmy wrażenie, że pewne osoby nie zdawały sobie ze skali liczb”. Dodał, że miał też „zastrzeżenia do kompetencji i wyobraźni”.Wskazał również, że pojawiały się opinie, że „szara strefa nie jest taka zła, bo powoduje zmniejszenie cen” i że „trzeba ostrożnie wprowadzać rozwiązania uszczelniające, żeby nie wylać dziecka z kąpielą”.Podkreślił też że dialog z resortem finansów wszedł na inny poziom, gdy do ministerstwa przyjęto na stanowisko wiceministra Agnieszkę Królikowską. – Wtedy np. pojawiły się kontrole cystern, które zahamowały nieco przemyt – powiedział.Przyznał też, że u firm z szarej strefy zaopatrywały się jednostki podległe administracji rządowej. Komisja bada okres od grudnia 2007 r. do listopada 2015 r. Komisja śledcza ds. VAT powołana została na początku lipca 2018 roku. Ma zbadać i ocenić prawidłowość działań rządów PO-PSL związanych z zapewnieniem dochodów z VAT i akcyzy oraz ewentualne zaniedbania w tym zakresie.",,
Premier do odznaczonych policjantów: Budujecie policję w oparciu o nowy etos,"Jestem dumny z tego, że polska policja nabiera nowego kształtu, nowych barw; policjanci i policjantki budują policję w oparciu o nowy etos – mówił premier Mateusz Morawiecki podczas uroczystości wręczenia wyróżnień dla funkcjonariuszek i funkcjonariuszy policji, którzy uratowali zdrowie i życie innych.","– Jestem dumny z tego, że mundur policjanta i polska policja, jeśli mogę tak powiedzieć, nabiera nowego kształtu, nowych barw – mówił szef rządu.Morawiecki dodał, że od kilku lat widać, że policja „zrzuciła z siebie piętno słusznie minionego systemu”. – Budujecie państwo policjanci i policjantki policję w oparciu o nowy etos – powiedział premier.– Cierpliwie służycie polskiemu społeczeństwu, chronicie manifestacje i kontrmanifestacje. Dużo was tam jest, ale dobrze, bo przynajmniej przebiegają one spokojnie i pokojowo. A wiemy, iż nawet na zachód od naszej granicy nie zawsze tak jest. To jest bezpieczeństwo w praktyce – podkreślił. Zaznaczył, iż dzięki policjantom „społeczeństwo czuje się coraz bardziej bezpieczne”. – Cztery lata temu 66 proc. ankietowanych odpowiedziało, iż czuje się bezpiecznie w swojej okolicy. Dzisiaj jest to blisko 90 proc. – zwrócił uwagę.Jak dodał obecnie mamy już „do czynienia z policją w nowym mundurze w znaczeniu symbolicznym i faktycznym”. – To jest wielka zmiana – przekonywał Morawiecki. Obiecał, że rząd będzie „robił wszystko” od strony sprzętu i wsparcia dla policji, żeby „mogła się wzmacniać i była chlubą polskiego państwa”. Wręczający nagrody szef MSWiA Mariusz Kamiński oświadczył, że spotkanie z grupą wybitnych funkcjonariuszy jest dla niego wielkim zaszczytem. - Mamy dzisiaj 142 funkcjonariuszy, którzy dokonali w ostatnim czasie rzeczy niezwykłych - wskazał. - Za waszą ofiarność, za krew, którą przelaliście da obywateli wielkie podziękowania i słowa najwyższego szacunku – powiedział minister.Siła państwa- Funkcjonariusz policji, który przeprowadza interwencję, musi czuć, że za nim stoi siła państwa polskiego, a przestępca, który podnosi rękę na funkcjonariusza, musi wiedzieć, że reakcja państwa polskiego będzie nieuchronna i szybka - zaznaczył.Zapewnił również, że wzmocnienie sytuacji prawnej polskich funkcjonariuszy jest jednym z priorytetów resortu spraw wewnętrznych. - Przygotowujemy nowe rozwiązania - zapowiedział. Przywołał również statystykę, z której wynika, że w ciągu ośmiu miesięcy tego roku doszło do 1 249 czynnych napaści na policjantów. - Czas z tym skończyć - podkreślił. - Nie może być tak, że funkcjonariusz policji, który niesie pomoc obywatelowi, spotyka się z agresją - dodał.Jak zaznaczył, praca policjantów jest oceniana przede wszystkim przez obywateli. - Ta ocena jest niezwykle wysoka - zauważył. - To jest wasz wielki sukces. To jest wielki sukces polskiej policji i jej funkcjonariuszy - przyznał.Szef MSWiA jako rolę rządu wymienił zapewnienia funkcjonariuszom uposażeń adekwatnych do ich pracy i ofiarności. - Czynimy wszelkie starania, aby status materialny polskiego policjanta był jak najlepszy - zapewnił. Wskazał jednocześnie, że od 1 stycznia 2020 roku każdy policjant otrzyma podwyżkę w wysokości 500 zł brutto.- Chcę ponadto powiedzieć, że w resorcie intensywnie pracujemy nad nowym motywacyjnym systemem dla tych funkcjonariuszy, którzy ukończyli 25 lat służby, którzy uzyskali uprawnienia emerytalne, a którzy chcielibyśmy, żeby dalej pozostali w służbie. Chcemy stworzyć taki system, żeby ci najlepsi chcieli dalej służyć w policji - podkreślił Kamiński. Wyraz najwyższego uznania Marszałek Sejmu Elżbieta Witek zaznaczyła, że obecność na czwartkowej uroczystości zarówno marszałka polskiego Sejmu, jak i premiera polskiego rządu - jest „wyrazem najwyższego uznania” dla tego, co robią funkcjonariusze. - Tego, co robicie na co dzień w służbie, ale także (tego), kim się czujecie będąc po służbie - dodała. - Cały czas czujecie, że jesteście powołani do tego, żeby nieść pomoc komuś drugiemu - wskazała.- Te przykłady, które obserwowaliśmy w ciągu ostatnich kilku lat, które były nagłaśniane (...), najlepiej dowodzą, że to nie jest przypadkowy wybór: służba w polskiej policji nie jest dla was przypadkiem, jest misją, której oddajecie się w sposób całkowity, z pełnym zaangażowaniem, odpowiedzialnością - mówiła. - I muszę powiedzieć, że w polskim parlamencie pewnie nie ma nikogo, kto podważałby idee poczucia bezpieczeństwa, jako tą, która jest naszą podstawową ideą, z którą się rodzimy i z którą umieramy - powiedziała.Wskazała też, że w tym roku, w 100-lecie Polskiej Policji Państwowej, miała niejednokrotnie okazje dziękować funkcjonariuszom polskiej policji, za to - jak mówiła – „że bycie policjantem jest dla was dumą”. - Czujecie się dumni, ale my też czujemy wielką dumę z polskich policjantów i policjantek - podkreśliła.- Z wielką dumą i radością jeszcze raz chciałabym dziś, w tym wyjątkowym dniu, bardzo serdecznie wam podziękować za tę waszą ciężką, odpowiedzialną, trudną i w bardzo wielu przypadkach niebezpieczną służbę i powiedzieć, że (...) działacie fantastycznie - powiedziała. - Życzę wam wielu sukcesów, spełnienia zawodowego, jestem przekonana, że wybór munduru polskiego policjanta to jest właśnie misja a nie przypadek - dodała Witek, przypominając, że sama przez pewien czas pełniła funkcję szefa MSWiA.",,
Katastrofa smoleńska – minęły już dwa lata...,"– Strata jest wielka, a więc nie dziwi ogrom bólu, łzy, świeże kwiaty na grobach, zapalone znicze, szeptany różaniec i pytanie: dlaczego – mówił biskup polowy WP Józef Guzdek podczas mszy w Katedrze Polowej WP w intencji ofiar katastrofy smoleńskiej, która otwierała obchody drugiej rocznicy tragedii. O godz. 8.41 – w godzinę katastrofy – na warszawskim Cmentarzu Wojskowym pod pomnikiem ofiar odegrano  melodię „Cisza”. Uroczystości odbyły się też w gmachu Sejmu.","– Choć minęły już dwa lata od tragicznego wydarzenia pod Smoleńskiem, w wielu sercach nadal gości smutek, rozgoryczenie, pretensje do ludzi, a nawet do Boga – powiedział bp Józef Guzek.W mszy w warszawskiej Katedrze Polowej WP uczestniczył prezydent Bronisław Komorowski. Wcześniej złożył on w tym kościele wiązankę kwiatów przed tablicą upamiętniającą ofiary katastrofy. W mszy uczestniczyli także przedstawiciele rządu i parlamentu, najbliżsi ofiar katastrofy oraz liczni mieszkańcy stolicy. Podczas porannych uroczystości, które odbyły się na warszawskich Powązkach obecni byli przedstawiciele władz m.in. premier Donald Tusk oraz prezydent Warszawy Hanna Gronkiewicz-Waltz, a także rodziny ofiar katastrofy, m.in. wdowy po generałach Andrzeju Błasiku i Franciszku Gągorze. Uroczystość rozpoczęła się od odczytania wszystkich nazwisk osób, które zginęły w katastrofie samolotu pod Smoleńskiem. Krótką modlitwę za zmarłych odmówił ordynariusz polowy WP Józef Guzdek. Kwiaty pod tablicami pamięciRano członkowie prezydiów Sejmu i Senatu złożyli kwiaty pod tablicą upamiętniającą posłów i senatorów, którzy zginęliw katastrofie smoleńskiej. Kwiaty zostały też złożone pod tablicą poświęconą marszałkowi Sejmu III kadencji Maciejowi Płażyńskiemu.W uroczystości wzięli udział m.in. marszałek Sejmu Ewa Kopacz,wicemarszałkowie: Jerzy Wenderlich (SLD), Wanda Nowicka (Ruch Palikota), Eugeniusz Grzeszczak (PSL). Senat reprezentował wicemarszałek Izby Stanisław Karczewski (PiS). Obecni byli też: szef klubu PO Rafał Grupiński i wiceszefowa klubu PO Małgorzata Kidawa-Błońska. Wcześniej w kaplicy w Nowym Domu Poselskim odprawiona została msza święta w intencji ofiar z 10 kwietnia 2010 r.  Minister obrony narodowej Tomasz Siemoniak złożył kwiaty pod tablicą smoleńską w siedzibie resortu. Pod specjalną tablicą na budynku ministerstwa złożyli wieńce: minister obrony, jego zastępcy, oraz szef Sztabu Generalnego. Zapalono znicze i odegrano na trąbce melodię „Śpij, kolego”. Msza w kaplicy Pałacu Prezydenckiego W kaplicy Pałacu Prezydenckiego odbyła się msza święta w intencji ofiar katastrofy, w tym Marii i Lecha Kaczyńskich oraz pracowników kancelarii, którzy zginęli przed dwoma laty pod Smoleńskiem. Na mszę św., w której uczestniczył prezydent Bronisław Komorowski z małżonką, zaproszono rodziny ofiar katastrofy związanych z urzędem prezydenckim. Obecni byli bliscy m.in. ostatniego prezydenta RP na uchodźstwie Ryszarda Kaczorowskiego, prezydenckiego kapelana ks. Romana Indrzejczyka, dyrektor Zespołu Protokolarnego Prezydenta - Izabeli Tomaszewskiej, dyrektor Biura Kadr i Odznaczeń – Barbary Mamińskiej, aspiranta w Zespole Obsługi Organizacyjnej Prezydenta – Dariusza Jankowskiego.W mszy uczestniczyli też bliscy byłej szefowej Kancelarii Prezydenta Aleksandra Kwaśniewskiego – Jolanty Szymanek-Deresz oraz obecny minister w Kancelarii Prezydenta i brat podsekretarza stanu w Kancelarii Prezydenta Lecha Wałęsy – Arkadiusza Rybickiego – Sławomir.We wrześniu 2010 roku w kaplicy Pałacu Prezydenckiego odsłonięto tablicę poświęconą Lechowi i Marii Kaczyńskim oraz wszystkim pracownikom prezydenckiej kancelarii, którzy zginęli w katastrofie. Kard. Nycz: „Rany muszą się zabliźnić” – Katastrofa smoleńska to najtragiczniejsze wydarzenie po II wojnie światowej. Zginęło 96 znakomitych Polaków. Wszyscy pogrążyliśmy się wówczas w wielkim smutku. Tamtego dnia, w tamtych tygodniach i miesiącach, rozmyślaliśmy nad śmiercią ludzi ważnych, dla wielu z nas bardzo bliskich – mówił kardynał Kazimierz Nycz podczas mszy św. w intencji ofiar, odprawionej w warszawskim kościele św. Anny, zwracając się do zgromadzonych na nabożeństwie bliskich ofiar. Dodał, że najlepszym sposobem obchodów rocznicy śmierci i pogrzebu przez Kościół, przez chrześcijan jest modlitwa. Podkreślił jednocześnie, że w drugą rocznicę katastrofy smoleńskiej modlimy się nie tylko o zmarłych i ich bliskich, lecz także o to, by czas – ten jedyny lekarz – zaleczył rany. – Ale – tak jak to dobrze wie każdy lekarz – rany, która zabliźniła się, nie wolno rozdrapywać. Ale każdy lekarz wie także, że rana, która do końca nie została oczyszczona, nigdy się nie zabliźni. Stąd też modlimy się także za tych, którzy czasami próbują rozdrapywać zagojone rany. Modlimy się także za tych, którzy są odpowiedzialni za to, by cały kontekst tego wydarzenia sprzed dwóch lat oczyścić, by ta rana mogła się zabliźnić – powiedział metropolita warszawski.Zwracając się do rodzin ofiar, metropolita warszawski powiedział, że „jeśli są jakieś słowa pociechy, to są to słowa przypominające o zmartwychwstaniu Chrystusa”. W mszy uczestniczyli także rektorzy wyższych uczelni warszawskich.                                                    2                                            Kard. Kazimierz Nycz odprawił mszę w warszawskim kościele św. Anny (fot. PAP/Grzegorz Jakubowski)",,
Abp Gądecki: Próba zohydzenia Kościoła ma na celu osłabienie ducha narodu,"Próba zohydzenia chrześcijaństwa i Kościoła, tak nierozerwalnie związanego z Polską i polskością, ma na celu nie tylko osłabienie jego pozycji w społeczeństwie, ale także osłabienie ducha narodu – napisał w oświadczeniu przewodniczący KEP abp Stanisław Gądecki.","Jak informuje prasowe Episkopatu Polski, oświadczenie ma związek z atakami nienawiści wobec katolików w Polsce. Abp Gądecki przypomina w nim m.in. słowa św. Jana Pawła II, który mówił: „Bez Chrystusa nie można zrozumieć dziejów Polski”. „Gdy w lipcu 2016 r. zamordowano w Normandii księdza Jacques'a Hamela podczas sprawowania Mszy św. wydawało się nam, że w Polsce takie rzeczy nie mogą się zdarzyć (...) Niestety, w ostatnich tygodniach, zwłaszcza w trakcie trwania kampanii wyborczej do Parlamentu Europejskiego, miało miejsce wiele zdarzeń podających w wątpliwość moją wcześniejszą konstatację. Myślę po pierwsze o profanacji jasnogórskiego wizerunku Najświętszej Maryi Panny, Królowej Polski. (...) Myślę także o konkretnych aktach fizycznej napaści na kościoły i samych kapłanów. Szczególnie dotknęło to osobę ks. Ireneusza Bakalarczyka” – napisał przewodniczący Konferencji Episkopatu Polski w oświadczeniu. Przewodniczący KEP wspomniał też o profanacjach i aktach bluźnierstwa, do jakich dochodzi podczas tzw. marszów środowisk gejów, lesbijek, biseksualistów i transseksualistów. „Oficjalnie powodem organizacji takich marszów jest troska o większą tolerancję w społeczeństwie, tymczasem stają się one miejscem obscenicznych prezentacji oraz sposobnością do okazywania pogardy wobec chrześcijaństwa, w tym także do parodiowania liturgii eucharystii oraz do nawoływania do nienawiści w stosunku do Kościoła i osób duchownych” – napisał w oświadczeniu abp Gądecki. Arcybiskup dodaje jednocześnie, że dzisiejszy sposób kwestionowania autorytetu Kościoła nie ma charakteru intelektualnego, lecz ideologiczny. „W procesie wytoczonym Kościołowi próbuje się dowieść, że nie ma w nim ludzi prawych, a wiara jest jedynie hipokryzją. Dąży się do zdyskredytowania Boga i obrzydzenia całego Kościoła” – ocenił  abp Gądecki. Przewodniczący episkopatu pyta, „jak w odpowiedzialny sposób relacjonować kwestię nadużyć seksualnych wśród duchownych i w innych grupach społecznych, aby nie kreować fałszywego, jednostronnego wizerunku Kościoła i nie prowokować kolejnych aktów słownej i fizycznej przemocy oraz aktów profanacji”. Zaznaczył jednocześnie, iż „trudno zlekceważyć fakt, że w ostatnim czasie – w kontekście niektórych przekazów medialnych – zwiększyła się agresja wobec księży i wzrosła liczba profanacji”. Abp Gądecki podkreślił, że „lekarstwem na przestępstwa seksualne jest zachowanie VI przykazania Dekalogu”. „Komu zatem jest bliski los ofiar różnych nadużyć seksualnych, powinien – w ramach holistycznego podejścia – zaangażować się w promowanie kultury czystości” – napisał. Przewodniczący Episkopatu Polski zaznaczył jednocześnie: „Grzech i zło są w Kościele, ale jest w nim także niezliczona rzesza świadków wiernych, pokornych, składających codziennie ciche świadectwo swojej miłości do Pana Jezusa. Wystarczy się nieco rozejrzeć, odkładając na bok uprzedzenia”. W wydanym oświadczeniu abp Gądecki poinformował, że biskupi – obecni na 383. zebraniu plenarnym Konferencji Episkopatu Polski – wzywają do publicznego przebłagania Boga za popełnione świętokradztwa. „Prosimy, aby w niedzielę po Uroczystości Najświętszego Ciała i Krwi Chrystusa - 23 czerwca br. we wszystkich kościołach i kaplicach w Polsce, po każdej mszy świętej odśpiewać suplikację »Święty Boże, Święty Mocny... «” – zaznaczył przewodniczący KEP. Na zakończenie oświadczenia abp Gądecki prosi o modlitwę za ojczyznę, Kościół w Polsce i wszystkich Polaków. „Zabiegajmy o to, abyśmy nie dali się podzielić i pamiętajmy, że »walka nie może być silniejsza od solidarności«” – napisał przewodniczący Episkopatu Polski, cytując św. Jana Pawła II.",,
Pawlak krytykuje Kosiniaka-Kamysza. „Ja bym wyszedł z tego pieprzonego spotkania”,"– Ja bym wyszedł z tego pieprzonego spotkania po takim wstępie, jak Jażdżewski zrobił – powiedział podczas sobotniej Rady Naczelnej PSL Waldemar Pawlak. Były prezes skrytykował w ten sposób Władysława Kosiniaka-Kamysza. Obecny prezes ludowców nie zareagował wówczas w żaden sposób na brutalny atak na Kościół, jaki przeprowadził red. Leszek Jażdżewski w przemówieniu będącym wstępem do wykładu Donalda Tuska na Uniwersytecie Warszawskim.   
Pawlak zamieścił w mediach społecznościowych nagranie swojego sobotniego wystąpienia.","– Powinniśmy podziękować Panu Bogu, że był łaskawy, i wyborcom, że głosowali na PSL. Bo ja, żeby była jasność, głosowałem na Kalinowskiego, nie głosowałem na Koalicję Europejską – zadeklarował na wstępie były premier i lider ludowców.  Ja bym wyszedł z tego pieprzonego spotkania  Potem odniósł się do apelu o to, żeby „stanął obok Władysława Kosiniaka-Kamysza”. Pawlak przypomniał głośny wstęp do wykładu szefa Rady Europejskiej na Uniwersytecie Warszawskim. – Siedział między Duszkiem a Jażdżewskim – powiedział o obecnym prezesie PSL-u. – Ja bym wtedy wyszedł. Wyszedłbym z tego pieprzonego spotkania po takim wstępie, jak Jażdżewski zrobił. Nie w każdym towarzystwie można się dobrze czuć i wygrywać – ocenił Pawlak. W rzeczywistości szef ludowców w Auditorium Maximum siedział między Piotrem Zgorzelskim a Leszkiem Jażdżewskim. Pawlak odniósł się do wezwań kierowanych pod jego adresem. Powiedział, że „stawia warunek prezesowi Kosiniakowi”. – Albo robimy PSL Koalicja Polska i mamy siłę, odwagę stanąć na własnych nogach i samodzielnie podjąć tą próbę i iść podmiotowo, albo – jeśli mamy prosić Platformę, żeby oni już nie byli tacy oszuści, żeby nie mówili tych brzydkich rzeczy w czasie kampanii – ja na to się nie piszę, sorry – tłumaczył kolegom.  Albo mamy kręgosłup i jaja, albo się trzęsiemy – Albo mamy kręgosłup i jaja i umiemy robić politykę, z której wynika coś dobrego dla kraju, dla Europy, dla ludzi, albo się trzęsiemy i wysuwamy koncepcję, antykoncepcję, żeby tylko się tam gdzieś załapać na byle co – kontynuował Pawlak. Jak stwierdził PiS miał sytuację komfortową, bo „Koalicja Europejską pod światłym kierownictwem reformatorów i progresywistów z Platformy prowadziła wojnę z Wiosną – kto będzie bardziej progresywny. A PiS rąbał to wszystko aż gwizdało…” – podsumował wynik wyborów do PE.",,
CBA zatrzymało byłego prezesa Sądu Apelacyjnego w Krakowie,"Krzysztof S., były prezes Sądu Apelacyjnego w Krakowie w rękach funkcjonariuszy Centralnego Biura Antykorupcyjnego. Sędziemu mają zostać przedstawione zarzuty w sprawie dotyczącej korupcji w krakowskim sądzie.","– Rzeszowscy agenci CBA zatrzymali w czwartek byłego prezesa Sądu Apelacyjnego w Krakowie w sprawie dotyczącej korupcji w tamtejszym sądzie – powiedział Piotr Kaczorek z Wydziału Komunikacji Społecznej CBA.  Kaczorek podał, że do zatrzymania doszło w Krakowie i sędzia zostanie przewieziony do Prokuratury Krajowej w Warszawie, gdzie zostaną mu postawione zarzuty. Na miejscu po zatrzymaniu trwają jeszcze przeszukania i czynności procesowe –  powiedział  Kaczorek.  Rzeczniczka Prokuratury Krajowej prok. Ewa Bialik podała, że będą z nim przeprowadzone czynności procesowe. Przypomniała, że sprawę prowadzi Wydział Spraw Wewnętrznych Prokuratury Krajowej.  W śledztwie prowadzonym przez CBA pod nadzorem Prokuratury Regionalnej w Rzeszowie podejrzewa się, że Sąd Apelacyjny w Krakowie zawierał z zewnętrznymi firmami liczne umowy o świadczenie fikcyjnych usług. Firmy te zlecały następnie zamówione przez SA usługi pracownikom tego sądu, w tym jego ówczesnemu prezesowi. Uchylenie immunitetu  Z ustaleń śledczych w tej sprawie m.in. z zeznań świadków, wynika, że umowy, opiewające zwykle na 8 tys. zł, miały charakter fikcyjny, a były prezes przyjmował pieniądze, ale nie wykonywał zleceń. Nie informował też Ministerstwa Sprawiedliwości, że podejmuje dodatkowe prace zarobkowe ani nie wykazywał dodatkowych zarobków w oświadczeniach majątkowych.  20 marca Sąd Dyscyplinarny, przy łódzkim sądzie apelacyjnym, badał wniosek Prokuratury Regionalnej w Rzeszowie o uchylenie immunitetu byłemu prezesowi SA w Krakowie, a także o wyrażenie zgody na jego zatrzymanie i ewentualne aresztowanie. Sąd zgodził się wtedy na uchylenie sędziemu immunitetu i postawienie mu zarzutów, ale nie wyraził wtedy zgody na jego zatrzymanie i areszt.  Na tę decyzję – w zakresie braku zgody na zatrzymanie i ewentualny areszt – zażalenie złożyła prokuratura. W czwartek rozpoznał je Sąd Najwyższy – jako sędziowski sąd dyscyplinarny II instancji i zmienił wyrok łódzkiego sądu, wyrażając zgodę także na zatrzymanie i ewentualne aresztowanie sędziego S. „Postąpiłem nieroztropnie”  SN przypomniał w czwartek w uzasadnieniu decyzji, że zgoda oznacza jedynie możliwość wszczęcia procedury aresztowej, zaś o tym, czy areszt ewentualnie będzie zastosowany, zdecyduje w zwykłym trybie sąd powszechny – o ile prokuratura złoży taki wniosek. Sędzia zaznaczył, że czyny, o które jest podejrzewany były prezes zagrożone są karą do 12 lat pozbawienia wolności, zaś biorąc pod uwagę funkcję, jaką pełnił i zaufanie jakim się cieszył, można przypuszczać, że w razie potwierdzenia podejrzeń może mu zostać wymierzona surowa kara. W czwartek w Warszawie Krzysztof S. przyznał, że być może w niektórych kwestiach postąpił „nieroztropnie”, ale – jak zapewnił – nie mataczył w tej sprawie i nie będzie mataczył. – Chciałbym, aby sprawa była wyjaśniona przez sąd, więc nie składałem zażalenia na uchylenie mi immunitetu –  mówił przed SN. Ponieważ nie wpłynęło odwołanie sędziego od tej decyzji, uchylenie immunitetu uprawomocniło się na przełomie kwietnia i maja. Kilkanaście podejrzanych osób  W śledztwie prowadzonym przez rzeszowską prokuraturę regionalną podejrzanych jest już kilkanaście osób, z których większość przebywa w aresztach. Są to m.in.: dyrektor SA w Krakowie Andrzej P., główna księgowa tego sądu Marta K., dyrektor Centrum Zakupów dla Sądownictwa Marcin B. oraz osoby reprezentujące podmioty gospodarcze, które miały wykonywać fikcyjne usługi na rzecz sądu. Według prokuratury, wszyscy wchodzili w skład zorganizowanej grupy przestępczej działającej co najmniej od lipca 2012 r. do listopada 2016 r. w Krakowie i innych miejscowościach, na której czele stał dyrektor SA w Krakowie. W międzyczasie wątek, dotyczący byłego prezesa SA w Krakowie, został wyłączony do odrębnego postępowania i decyzją prokuratora krajowego został przekazany do Wydziału Spraw Wewnętrznych Prokuratury Krajowej. Wydział ten prowadzi bowiem postępowania karne dotyczące prokuratorów i sędziów.",,
"Zalewska uratowała gimnazjalistów, Broniarz rozśpiewał nauczycieli, Rulewski pożegnał się z PO [OPINIA]","Minister Annie Zalewskiej udało się, dzięki wsparciu tysięcy ochotników, przeprowadzić egzaminy gimnazjalne we wszystkich szkołach. Na złość strajkujący rozpoczęli zalewać internet swoją twórczością słowno-muzyczną, a Sławomir Broniarz grozi teraz maturzystom. I to nie jest wcale śmieszne.","Sobota. Kaczyński o rolnictwie, Schetyna jak zwykle W Kadzidle odbyła się konwencja Prawa i Sprawiedliwości poświęcona w całości problemom polskiej wsi. Na kurpiowskiej ziemi prezes PiS Jarosław Kaczyński zaprezentował propozycje rozwoju rolnictwa i zapowiedział walkę o większe środki dla polskich rolników z Unii Europejskiej. – Polskie rolnictwo to ogromny potencjał. Polskie rolnictwo to w szczególności zupełnie wyjątkowy w Europie potencjał odnoszący się do mniejszych i średnich gospodarstw, takich, które mogą produkować zdrową żywność - w sposób naturalny, której dzisiejsza Polska i Europa potrzebuje - mówił Jarosław Kaczyński.  Także w sobotę odbyła się konwencja Koalicji Europejskiej. Grzegorz Schetyna tradycyjnie już straszył wyborców polexitem: „Albo silna, dostatnia, demokratyczna Polska w mocnej Europie, albo to co dziś – państwo partyjne, na drodze do wyjścia z Unii Europejskiej”. A tymczasem Polacy ekscytowali się nie tyle wyimaginowanymi zagrożeniami, co zapowiadanym strajkiem nauczycieli.  Niedziela. Rozmowy ostatniej szansy Wieczorem zaplanowano rozmowy ostatniej szansy z przedstawicielami central związków zawodowych nauczycieli. Na wynik tych rozmów w napięciu oczekiwały dzieci, które zastanawiały się, czy pakować tornistry. I rodzice, którzy myśleli, co zrobią w sytuacji, kiedy szkoły i przedszkola będą zamknięte. Spokojna była tylko „Gazeta Wyborcza”, która drukowała dodatek strajkowy na poniedziałek.  Wicepremier Beata Szydło negocjująca porozumienie ogłosiła późnym wieczorem sukces połowiczny. Porozumienie podpisała nauczycielska „Solidarność”. Dwie pozostałe centrale ogłosiły strajk.  – We wrześniu zaproponowaliśmy przeprowadzenie podwyżki na poziomie ponad 9 proc., co w sumie da w tym okresie, kiedy ten program jest realizowany, w tym roku 15 proc., a licząc od 2017 r. do września, średnio pensja nauczycielska wzrasta o ponad 700 zł – mówiła Beata Szydło.  Poniedziałek. Strajk i związki partnerskie W poniedziałek wiele szkół i przedszkoli zostało zamkniętych. Łamistrajkiem okazała się szkoła prowadzona przez Związek Nauczycielstwa Polskiego. Prezydent Warszawy Rafał Trzaskowski pochwalił się, że zabrał syna do biura. Nie wszyscy tego dnia byli jednak w tak komfortowej sytuacji. Być może dlatego PO postanowiło wspierać relacje z natury rzeczy nie obciążające systemu szkolnictwa. – (…) Jeśli wygramy wybory, to uchwalimy związki partnerskie; klimat społeczny się zmienił, Polska dojrzała do związków partnerskich, społeczeństwo przyzwyczaja się do tego, że to jest coś normalnego – powiedział Grzegorz Schetyna w wywiadzie dla „Newsweeka”. Wtorek. Apel premiera Strajkują nauczyciele i europoseł PO Adam Szejnfeld, który zrezygnował z kandydowania do europarlamentu. Szejnfeldowi zaproponowano 10. miejsce, więc wypisał się z listy Koalicji Europejskiej, podobnie jak wcześniej jego kolega Michał Boni. Do Polski wpadł wiceszef KE Frans Timmermans żeby spotkać się z Robertem Biedroniem i Joanną Scheuring-Wielgus. Podobno zrobili burzę mózgów.  –  Jutro odbędą się egzaminy. Apeluję do nauczycieli, by umożliwili uczniom podejście do egzaminów – mówił premier Mateusz Morawiecki w programie „Gość Wiadomości”. W rozmowie z red. Edytą Lewandowską powiedział również: „A zaraz po świętach chciałbym, żeby nastąpiła w formule okrągłego stołu ogólnonarodowa debata o systemie oświaty”.  Środa. Rozpoczynają się egzaminy gimnazjalne Apel premiera Morawieckiego odniósł skutek – w części szkół nauczyciele przerwali strajk, żeby zorganizować swoim uczniom egzaminy. Wielu nauczycieli nadal jednak strajkowało. Na szczęście minister Anna Zalewska miała przygotowany plan awaryjny: dzięki tysiącom ochotników – emerytowanym nauczycielom, nauczycielom akademickim, osobom pracującym w innych zawodach, ale posiadających uprawnienia pedagogiczne egzaminy odbyły się niemal we wszystkich szkołach (poza trzema placówkami). Do egzaminów stanęło 350 tys. uczniów.  – Te egzaminy, które są prowadzone w szkołach, w niczym nie zaburzają naszej akcji strajkowej – powiedział w trakcie konferencji prasowej Sławomir Broniarz. Szef ZNP nie omieszkał też obrazić ochotników w składzie komisji egzaminacyjnych, stwierdzając, że „uprawnienia pedagogiczne może mieć pedofil”.  Nie wszyscy przyglądali się biernie przeprowadzanym egzaminom. W Gorzowie Wlkp. aktywiści KOD puszczali pod szkołami przez megafon odgłosy trzody chlewnej i krów. Wdzięczni strajkujący nauczyciele wyszli do nich i bili brawo. Tyle razy uczniowie przeszkadzali nauczycielom w prowadzeniu lekcji, wreszcie KOD przeszkodził uczniom.  Gdyby nie strajk, najważniejszym wydarzeniem tego dnia byłaby 9. rocznica tragicznej w skutkach i rozmiarach katastrofy smoleńskiej, podczas której zginął m. in. prezydent Lech Kaczyński. „Dziś jesteśmy jak człowiek, który utracił rękę. Ona nie odrośnie i nic jej nie zastąpi – mówił podczas obchodów prezydent Andrzej Duda. – Jeśli chcemy odzyskać to, co się nam należy, czyli status wielkiego europejskiego narodu, to musimy o prawdę walczyć –  powiedział  prezes Prawa i Sprawiedliwości Jarosław Kaczyński w trakcie uroczystości na Krakowskim Przedmieściu. Czwartek. Festiwal Piosenki Strajkowej Lepiej późno niż wcale. I zawsze lepiej przed wyborami niż po nich. Znany opozycjonista, senator Jan Rulewski wystąpił z klubu PO stwierdzając: „Funkcjonariusze PZPR przemycają do Koalicji Europejskiej wartości, których kiedyś wytrwale bronili. Platforma za daleko się posunęła, wpisując na swoje czołowe listy funkcjonariuszy tamtego państwa”. Odniósł się w ten sposób do wprowadzenia na listy Koalicji Europejskiej m.in. Włodzimierza Cimoszewicza, Leszka Millera i Włodzimierza Czarzastego.  Trwają egzaminy gimnazjalistów i trwa też strajk nauczycieli. Okazało się, że za dni strajku nie ma jak wypłacić pensji… Stąd pomysł, by dorobić na twórczości artystycznej. W sieci pojawiają się nagrania piosenek inspirowanych konwencją PiS w Kadzidle, gdzie prezes Jarosław Kaczyński obiecywał rolnikom wsparcie ze środków UE. Strajkowe hity dosłownie zalały internet i za chwilę szturmem wezmą listy przebojów. Chóry, duety, covery i oryginalne utwory chwytają za serce słuchaczy i mogą w przyszłości otworzyć drzwi do artystycznej kariery dla niejednego strajkującego.   Piątek. Kto obroni maturzystów?  Warszawa pod rządami Rafała Trzaskowskiego, jak już wiemy, jest „dla wszystkich”, czyli akurat nie dla wierzących. Radna Diduszko po nieudanym zamachu na Boże Narodzenie chce odwołać Wielkanoc. Według radnych Koalicji Obywatelskiej (PO i .N), uroczystości, w trakcie których publicznie przemawiają przedstawiciele Kościołów i trwają modlitwy, są sprzeczne z konstytucją. Być może chodzi o to, by jajeczko wielkanocne świętować z muzułmańskim imamem, a Boże Narodzenie obchodzić z Dalaj Lamą. Może być to również przedstawiciel tzw. kościoła latającego potwora spaghetti, który pojawił się już w warszawskim ratuszu. Wygląda na to, że wszystko jedno, kto i co, byle nie był to zwykły katolicki ksiądz.  W Dubrowniku w Chorwacji odbywał się VIII szczyt państw Europy Środkowo-Wschodniej i Chin. Podczas szczytu premier Mateusz Morawiecki spotkał się z premierem Chin Li Keqiangiem. Szefowie rządów rozmawiali o polityce handlowej oraz wielkich inwestycjach w Polsce, takich jak Centralny Port Komunikacyjny.  Szczęśliwie zakończyły się egzaminy gimnazjalne. Sławomir Broniarz zapowiedział kontynuację strajku oraz stwierdził, że przeprowadzenie matur jest zagrożone. Strajkujący nauczyciele bowiem nie przeprowadzą klasyfikacji uczniów do egzaminu dojrzałości. Minister edukacji narodowej Anna Zalewska stwierdziła, że nie wyobraża sobie sytuacji, że matury się nie odbędą. – Myślę, że i związkowcy na ten temat się wypowiadali, mówiąc, że są to granice, których nie wolno przekroczyć – komentowała Anna Zalewska. W pani minister cała nadzieja maturzystów, bo szef ZNP udowodnił już, że jeśli chodzi o uczniów, to nie cofnie się przed niczym.",,
KE doniesie na Polskę do Trybunału Sprawiedliwości? Eksperci oceniają akcję opozycji,Polska przed Trybunał Sprawiedliwości Unii Europejskiej – to najnowsze żądanie partii totalnej opozycji skierowane do Komisji Europejskiej. Nowoczesna i PO musiały się śpieszyć. Z decyzją o donosie na państwo polskie ociągały się przez kilka dni i w ocenie co bardziej krewkich publicystów zdążyły już zyskać miano tchórzy. Czy jednak KE zrealizuje ich żądanie? – To wersja mało prawdopodobna. Ale sam pomysł jest nośny pod względem propagandowym - przyznają eksperci.,"Pomysł nacisku na Komisję Europejską dotyczy ustawy o Sądzie Najwyższym, zgodnie z którą sędziowie przechodziliby w stan spoczynku po 65. roku życia, a nie jak dotychczas po 70. Wiązałoby się to z wymianą sporej części kadr już od 3 lipca. To „nasze”, chyba, że ktoś jest ruski...Aby wyborcy mogli łatwiej przełknąć nawoływanie do pozwu przeciwko państwu polskiemu i odrzucić jakiekolwiek wyrzuty sumienia, propagatorzy donosu podkreślają, że Komisja Europejska jest przecież „nasza”. - Europejski Trybunał Sprawiedliwości – to jest nasz trybunał! - mówiła z kolei w radiu TOK FM Katarzyna Pełczyńska-Nałęcz, dyrektorka Forum Idei Fundacji Batorego, wcześniej m.in. wiceminister spraw zagranicznych w rządzie PO-PSL. Tę narrację szybko podjęli sprzyjający opozycji publicyści. - Jestem przerażony tchórzostwem opozycji. Bo z jednej strony opowiada, jakie tutaj dzieją się straszne rzeczy, a z drugiej boi się użyć narzędzi, jakim są nasze europejskie trybunały, nasze, nie obce – stwierdził na antenie WP w zeszłym tygodniu publicysta Jacek Żakowski. Do polemizującego z nim Pawła Lisickiego („Do Rzeczy”), który stwierdził, że podobne działanie „ociera się o zdradę stanu”, wypalił: - Jaka zdrada stanu, przecież to jest nasze, no chyba, że jest pan ruski... Taki przekaz do końca przekonał polityków Nowoczesnej i Platformy. Zrozumieli już, jak swoje działanie mają wytłumaczyć wyborcom. W tym tygodniu obydwie partie ostatecznie przyłączyły się do się nacisków wobec Komisji Europejskiej, wcześniej popartych m.in. przez Obywateli RP, KOD, Fundację im. Stefana Batorego, Ogólnopolski Strajk Kobiet, a także Lecha Wałęsę. We wtorek Janusz Lewandowski, europoseł PO, zapowiedział, że jego frakcja w europarlamencie również poprze ten apel. Doświadczenie irlandzkie Czy jednak Komisja Europejska ulegnie namowom opozycji? Entuzjaści tego pomysłu przypominają, że Trybunał Sprawiedliwości w Luksemburgu zajmował się już Polską, gdy chodziło o sprawę Puszczy Białowieskiej. Wówczas nakazał polskiemu rządowi wstrzymać wycinkę i rząd podporządkował się tej decyzji. Czy można jednak porównywać obydwie sprawy? - To są dwie różne rzeczy - mówi dr Artur Wróblewski, wykładowca Uczelni Łazarskiego. - Nie można porównywać wycinki puszczy z reorganizacją systemu sądownictwa. W tym drugim przypadku mówimy o prawie Polski do organizacji własnego wymiaru sprawiedliwości, czyli prawa do kształtowania ustroju sądownictwa w Polsce, co gwarantuje konstytucja i to konstytucja pozwala przeprowadzać polskiemu parlamentowi reorganizację w tej dziedzinie - twierdzi politolog. Poglądy Komisji Europejskiej na sprawy praworządności w Polsce bardziej charakteryzuje sprawa, jaką Trybunał Sprawiedliwości UE analizował pod koniec zeszłego tygodnia. Chodzi o pytanie irlandzkiej sędzi Aileen Donnelly, która zwróciła się do TSUE o rozstrzygnięcie, czy Polak Artur C., ścigany na podstawie Europejskiego Nakazu Aresztowania, posądzony o przemyt narkotyków, może podlegać ekstradycji do Polski, skoro rzekomo są u nas naruszane zasady demokracji. Obrońcy oskarżonego przekonywali irlandzki sąd, że uczciwy proces ich klienta w jego kraju jest z tego powodu niemożliwy. Trybunał Sprawiedliwości zajął się tą sprawą w trybie pilnym. Dlaczego? Ponieważ wyrok mógłby wywracać do góry do nogami cały unijny system ścigania, zgodnie z którym żadne państwo UE nie może ot tak podważać wymiaru sprawiedliwości innego państwa. Nic więc dziwnego, że werdyktem w tej sprawie są również zainteresowane inne kraje. Stąd też, oprócz prawników reprezentujących Irlandię i Polskę, obecność na procesie przedstawicieli Holandii, Węgier i Hiszpanii, a także reprezentantki Komisji Europejskiej. - Nie można odmawiać wydania aresztowanego na podstawie abstrakcyjnej analizy praworządności. Sędzia w jednym kraju Unii Europejskiej nie ma możliwości i instrumentów, aby oceniać praworządność w innym kraju Unii, nie zna on prawa materialnego i procesowego w innym systemie prawnym - podkreślał podczas posiedzenia Trybunału Sampol Pucurull, reprezentujący Hiszpanię. W obronie Polski wystąpił również węgierski prawnik. - Skutki dialogu z Polską są już widoczne. Cały czas nie wiadomo, jaki będzie efekt reform sądowych w Polsce, nie można więc rozważać hipotetycznej sytuacji zagrożenia praworządności, które nie nastąpiło - twierdził przedstawiciel Węgier.Podobnego zdania była też reprezentantka Holandii, ale najciekawsza była wypowiedź Karen Banks z Komisji Europejskiej, która wprawdzie zaznaczyła, że w Polsce są jeszcze do wyjaśnienia sprawy związane z reformą sądownictwa, ale „zagrożenie zasad musi być konkretne i istotne”. - Komisja cały czas jest na etapie dialogu z Polską, by sprawę wyjaśnić. Nie możemy więc mówić o takiej sytuacji w tym przypadku. Byłoby tak, gdyby np. minister sprawiedliwości wezwał do prześladowania konkretnego sprawcy lub konkretnych sprawców przestępstw. Tak się nie działo - zaznaczyła.Przedstawicielka Komisji dodała też, że „nie może być tak, że ktoś ucieka do innego kraju i powołuje się na zagrożenie dla praworządności, by uniknąć odpowiedzialności”. Najbardziej gorliwym orędownikiem zbadania praworządności w Polsce przez Trybunał UE był obrońca oskarżonego. Czy zatem Komisja Europejska, która uznaje praworządność polskich sądów w jednej sprawie, jednocześnie zaskarży możliwość reorganizacji wymiaru sprawiedliwości w Polsce, która jest cały czas na etapie negocjacji? Zdaniem dra. Kamila Zajączkowskiego z Centrum Europejskiego Uniwersytetu Warszawskiego to mało prawdopodobne. - Komisja Europejska rzeczywiście ma prawo złożyć skargę do Trybunału sprawiedliwości. Jednak dzisiaj kluczowe są dla niej rozmowy wiceprzewodniczącego KE Fransa Timmermansa z ministrem spraw zagranicznych Jackiem Czaputowiczem. Te rozmowy ciągle trwają. Nie są łatwe, ale od kilku miesięcy widać, że obie strony dążą do kompromisu i porozumienia. Oczywiście widać po drodze elementy gry negocjacyjnej, ale obie strony zdają sobie sprawę, że muszą wyjść z tego impasu z twarzą. Dlatego dzisiaj myślę, że Komisja będzie się skupiała na rozmowach z rządem polskim - mówi dr Zajączkowski. - Nie sądzę, aby Komisja Europejska chciała teraz zaogniać sytuację, a do tego na pewno by doszło, gdyby inspirowana apelami opozycji w Polsce , KE chciała złożyć pozew do Trybunału - dodaje. Jak porównać syrenkę i porscheArtur Wróblewski przekonuje, że zmiany w sądownictwie, w tym w Sądzie Najwyższym, są konieczne. Przyrównuje przy tym sądy polskie orzekające po 1989 r. i sądy starych krajów Unii. - Tam system sądowniczy tworzy się nieprzerwanie od 70 lat. W tym czasie był on wielokrotnie modyfikowany i ulepszany. Natomiast w Polsce po 1989 r. system praktycznie nie przechodził żadnych weryfikacji - zaznacza Wróblewski. #wieszwiecej Polub nas- Jeśli Francja czy Niemcy chcą przykładać te same standardy do naszego systemu sprawiedliwości, co do swojego, muszą najpierw pozwolić na spokojne zmiany w Polsce. W przeciwnym razie będzie to miało taki sens jak stosowanie tych samych kryteriów oceny do syrenki i porsche.  Jego zdaniem cała akcja opozycji jest w dużej mierze obliczona na efekt propagandowy.",,
Rekordowo niskie bezrobocie ograniczyło emigrację Polaków,"Rekordowo niskie bezrobocie w Polsce ograniczyło wyjazdy nowych emigrantów do głównych krajów emigracji z przeszłości, takich jak Wielka Brytania i Niemcy – napisano w opublikowanym w czwartek raporcie Narodowego Banku Polskiego „Polacy pracujący za granicą w 2018 r.”","Raport prezentuje wybrane wyniki najnowszej rundy badań ankietowych emigrantów z Polski w Wielkiej Brytanii, Niemczech, Holandii i Norwegii.„Wyniki badań wskazują, że rekordowo niskie bezrobocie w Polsce ograniczyło wyjazdy nowych emigrantów do głównych krajów emigracji z przeszłości, takich jak Wielka Brytania i Niemcy, choć pojawiły się nowe, niszowe kierunki, takie jak Norwegia. Wciąż najważniejszą motywacją wyjazdów i pozostawania na emigracji są wynagrodzenia netto, których mediany (środkowe wynagrodzenia) za granicą są nominalnie około dwukrotnie wyższe niż w Polsce, a dominanty (najczęstsze wynagrodzenia) są 2,0-3,6 razy wyższe niż w Polsce” – czytamy w publikacji NBP.„Tym niemniej ok. 15 proc. migrantów jest zdecydowana wracać do Polski w przyszłości niezależnie od poziomu wynagrodzeń. Dobra sytuacja gospodarcza w Polsce wpłynęła również na istotne ograniczenie odsetka emigrantów planujących pozostanie na emigracji na stałe na rzecz powrotu do Polski w dalszej przyszłości (za minimum 3 lata)” – napisano.„Wraz z długością przebywania na emigracji zmniejsza się skłonność do przekazywania środków pieniężnych do Polski, choć specyfika ta jest zróżnicowana pomiędzy krajami. Obserwowana ostatnio zwiększona emigracja do Norwegii to głównie osoby w wieku najwyższej aktywności zawodowej, ze średnim wykształceniem, które stosunkowo często przekazują pieniądze do Polski i dość rzadko wykorzystują świadczenia społeczne” – zauważa bank centralny w raporcie.Emigranci z Polski w Wielkiej Brytanii są natomiast przeciętnie najlepiej wykształceni w porównaniu z innymi krajami objętymi ankietą. „Ponadto, jedynie 10 proc. ankietowanych w Wielkiej Brytanii deklarowało skrócenie planowanego pobytu na emigracji z powodu konsekwencji referendum dotyczącego brexitu. Zdecydowana większość emigrantów (85 proc.) spełnia warunki pozostania w Wielkiej Brytanii po brexicie po relatywnie prostej procedurze administracyjnej” – poinformowano. Wyniki ankiet pokazały, że jedna trzecia migrantów przekazuje pieniądze do Polski. Najczęściej robią to osoby związane w dalszym ciągu z Polską relacjami rodzinnymi (posiadające w Polsce nieletnie dzieci i/lub współmałżonka) albo ekonomicznymi (posiadające w Polsce nieruchomość) oraz osoby z krótszym stażem migracyjnym, które nie do końca związały się jeszcze ekonomicznie i rodzinnie z nowym krajem.W porównaniu z wynikami wcześniejszych badań zmienił się model transferowania środków. Obecnie mamy do czynienia z nieco większymi, za to rzadszymi przekazami.„Wysokość pojedynczego transferu do Polski wykazuje duże zróżnicowanie pomiędzy krajami. Po przeliczeniu na PLN jednorazowy przeciętny transfer z Wielkiej Brytanii w 2018 r. wynosił 3 509 PLN i była to najwyższa zanotowana wartość. Średnie transfery z Niemiec i Holandii to odpowiednio 2 894 PLN i 1 735 PLN. Transfery z Niemiec i Holandii trafiają jednak do Polski częściej niż transfery z Wielkiej Brytanii” – zaznaczono.NBP poinformował w raporcie, że ogółem wielkość transferów, które trafiły do Polski w 2018 r. ze wszystkich państw gdzie pracują Polscy, wyniosła 15,5 mld zł, przy czym najwięcej środków napłynęło z Niemiec i Wielkiej Brytanii – odpowiednio 5,6 i 3,1 mld zł. Z kolejnych dwóch badanych państw migranci przysłali łącznie 1,8 mld zł.Jak podał NBP, badanie ankietowe emigrantów z Polski, któremu poświęcono raport, zostało zrealizowane w okresie listopad-grudzień 2018 roku i było kolejnym z serii badań emigrantów przeprowadzanych co 2 lata na zlecenie Departamentu Statystyki NBP. Badanie zostało przeprowadzone w czterech krajach: w Wielkiej Brytanii, w Niemczech, w Holandii oraz po raz pierwszy w Norwegii. Norwegia, która w ostatnich latach dołączyła do listy najbardziej popularnych kierunków wyjazdów zarobkowych, zastąpiła w badaniu Irlandię, której znaczenie w ostatnich latach systematycznie spadało.",,
Gróbarczyk kontra Nitras i Brejza. „Podważają zaufanie do Urzędu Morskiego”,"Szef MGMiŻŚ Marek Gróbarczyk zapowiedział złożenie pozwu przeciwko dwóm posłom PO Krzysztofowi Brejzie i Sławomirowi Nitrasowi. Chodzi o wpisy na Twitterze, które – jego zdaniem – podważają zaufanie do rzetelności działania Urzędu Morskiego w Szczecinie.","O sprawie poinformowało w sobotę biuro prasowe resortu. „Nie ma zgody na rozpowszechnianie kłamstw, które uderzają w administrację morską, dlatego pozwiemy posłów Platformy Obywatelskiej Krzysztofa Brejzę i Sławomira Nitrasa” – powiedział cytowany w komunikacie Ministerstwa Gospodarki Morskiej i Żeglugi Śródlądowej Gróbarczyk. „W odpowiedzi na opublikowane w sobotę w internecie nieprawdziwe i bezpodstawne twierdzenia posłów PO Krzysztofa Brejzy i Sławomira Nitrasa, podważające zaufanie do rzetelności działania Urzędu Morskiego w Szczecinie, informujemy, iż przeciwko wyżej wymienionym posłom zostanie skierowany do sądu pozew o ochronę dobrego imienia Urzędu” – czytamy.  Poseł Krzysztof Brejza opublikował na swoim koncie na Twitterze odpowiedź Urzędu Morskiego w Szczecinie na jego wniosek o udostępnianie informacji publicznej dotyczącej poniesionych przez urząd „kosztów wszelkich reklam, artykułów sponsorowanych oraz innych publikacji wykupionych w mediach wydawanych przez spółkę Forum SA”.",,
Starcia w Hongkongu. USA potępiają przemoc obu stron,"Wysoki rangą przedstawiciel amerykańskiej administracji oświadczył, że USA potępiają „nieuzasadnione użycie śmiercionośnej siły” przez policję podczas ostatnich starć w Hongkongu i wzywają policje oraz cywilów, by „deeskalowali sytuację”.","Agencja przypomina, że hongkońska policja postrzeliła w poniedziałek uczestnika antyrządowej demonstracji ostrą amunicją podczas starć w dzielnicy Sai Wan Ho. 21-letni mężczyzna przeszedł operację. Według źródeł medycznych dziennika „South China Morning Post” postrzelony 21-latek o nazwisku Chow przeszedł operację wątroby i nerki, ale jego stan wciąż jest krytyczny.Napięcia wzrosły w piątek w związku z doniesieniami o śmierci 22-letniego studenta, który – jak wielu przypuszcza – w nocy z 3 na 4 listopada spadł z wysokości w pobliżu miejsca starć z policją, uciekając przed wystrzelonym przez nią gazem łzawiącym. Demonstrantów dodatkowo rozgniewało aresztowanie kilku prodemokratycznych posłów hongkońskiego parlamentu, którym zarzuca się utrudnianie pracy izby w maju.Pod presją trwających od czerwca protestów rząd Hongkongu wycofał kontrowersyjny projekt nowelizacji prawa ekstradycyjnego, ale nie przychylił się do żadnego z pozostałych postulatów zgłaszanych przez demonstrantów. Żądają oni m.in. demokratycznych wyborów władz regionu i niezależnego śledztwa w sprawie działań policji, której zarzucają brutalność i używanie nadmiernej siły.",,
Wielki comeback Millera,"Leszek Miller został wybrany nowym szefem SLD zdobywając 320 głosów, pokonał tym samym europosłankę Joannę Senyszyn. Wcześniej, na konwencji Sojuszu jego dotychczasowy szef Grzegorz Napieralski złożył rezygnację z pełnionej funkcji i podziękował działaczom za blisko cztery lata współpracy.","Miller wygrał „przygniatającą większością głosów” pokonując troje kontrkandydatów: europosłankę Joannę Senyszyn (28 głosów), b. wiceszefa Sojuszu Artura Hebdę (17 głosów) oraz posła Marka Balta (50 głosów). W wyborach uczestniczyło 459 delegatów, z czego głosowało 430. Na start nie zdecydowała się ostatecznie wiceszfowa Katarzyna Piekarska. „Razem będziemy mogli zmienić Polskę i SLD”  – Polska może być lepszym krajem, lepiej rządzonym, lepiej zorganizowanym. Państwo polskie może być bardziej sprawiedliwe dla swoich obywateli – powiedział Miller.  – Jesteśmy ludźmi lewicy, a więc ludźmi społecznego optymizmu. Dlatego wierzymy, że Polska może być lepszym krajem, lepiej rządzonym, lepiej zorganizowanym. Państwo polskie może być bardziej sprawiedliwe dla swoich obywateli. W tym wielkim dziele zamierzamy brać udział i za cztery lata spotkać się ponownie, ale żeby cieszyć się wielkim wyborczym sukcesem – zaznaczył.  Podziękował także tym, którzy na niego głosowali i tym, którzy nie głosowali. – Razem będziemy mogli zmienić Polskę i SLD – podkreślił i dodał, że „każdy, kto źle życzy SLD, powinien wiedzieć, że jego życzenia pozostaną na papierze”. Zapowiedział, że jego partia, „po wielkich przejściach, wielkich zwycięstwach i wielkich porażkach, będzie dalej konsekwentnie służyła ludziom”. Jak zauważył, październikowa kampania wyborcza „nie była radosna”. – Ale mamyponad milion wyborców, ludzi, którzy w nas pokładają nadzieję i dzisiaj musipopłynąć sygnał, że te nadzieje nie zostaną niszczone – dodał.  Współpraca z Palikotem  Nowy szef Sojuszu zapowiedział również, że jego partia nie wyklucza współpracy z wieloma ugrupowaniami, w tym z Ruchem Palikota. –  Wyobrażam sobie współpracę z Ruchem Palikowa, ale na równych, partnerskich zasadach. My nie przyjmiemy żadnego dyktatu i nie przyjmiemy żadnego narzuconego scenariusza. Jesteśmy partia suwerenną organizacyjnie i programowo odrębną – zaznaczył. Zapowiedział, że w najbliższy poniedziałek odbędzie w Sejmie spotkanie zprzedstawicielami różnych organizacji i struktur lewicowych, które chcąwspółpracować z SLD. Ludzie SLD za MilleremNa zwołanym po konwencji posiedzeniu Rada Krajowa SLD wybrała pięciu wiceprzewodniczących partii: europosłów – Joannę Senyszyn i Marka Siwca,szefa wielkopolskich struktur partii Leszka Aleksandrzaka, szefowąmłodzieżówki Sojuszu Paulinę Piechny-Więckiewicz i lidera śląskiego SojuszuZbyszka Zaborowskiego. Wszystkie kandydatury były zaproponowane przez Millera. Na swych stanowiskach pozostajedwójka dotychczasowych wiceszefów: Katarzyna Piekarska i Longin Pastusiak. Uzupełniony został też skład zarządu Sojuszu, m.in. o byłych przewodniczącychpartii Grzegorza Napieralskiego i Wojciecha Olejniczaka oraz szefa strukturna Podkarpaciu Tomasza Kamińskiego. Ponadto Miller zaapelował do „ludzi SLD, którzy w ostatnich latach z różnychpowodów odeszli z niego lub uznali, że zostali wypchnięci”. – Jeżeli niepopełnili żadnych wykroczeń w stosunku do prawa, jeżeli zachowali swojąlewicową wrażliwość i wartości, to apeluję o powrót. Wracajcie koleżanki ikoledzy, bo zawołanie „wszystkie ręce na pokład” jest dzisiaj wyjątkowoważne – podkreślił nowy szef Sojuszu.  Nie chciał jednak powiedzieć, kogo konkretnie ma na myśli. Niebawem partia wybierze znowuMiller ma kierować ugrupowaniem tylko do wiosnyprzyszłego roku, kiedy to odbędą się prawybory szefa Sojuszu i kongres, któryzatwierdzi ich wynik. W tej kwestii zapowiedział wprowadzenie do statutu partii nowych rozwiązań, dziękiktórym „następne wybory (przewodniczącego) mogłyby się odbyć na zasadziewyborów powszechnych”.Napieralski zapewnił natomiast, że jego aktywność w partii nie zmieni się.– Będę pomagał nowemu przewodniczącemu z całych sił, a także zamierzamzwiększyć swoją aktywność w parlamencie – podkreślił na wspólnej z Milleremkonferencji prasowej. Wsparcie zadeklarował też Olejniczak. Jak mówił, znadzieją wita wybór Millera. – Każdy wybór i każdy nowy przewodniczący wiążesię z nadzieją. Po to się tutaj zebraliśmy, żeby wybrać nowegoprzewodniczącego, bo stary się nie sprawdził – zaznaczył. B. szef Sojuszu Józef Oleksy mówił natomiast, że jeśli partia nadalbędzie się wewnętrznie dzielić, to wówczas znajdzie się na „równi pochyłej do upadku”. Z kolei, w ocenie innego b. przewodniczącego partii Krzysztofa Janika, „na dzisiajMiller jest najlepszym wyborem”. Jak powiedział Miller „na pewno da radę wyprowadzić SLD z dołka”. Opinię tę podziela Senyszyn, która powiedziała, że  „lepsza będzie przyszłość Sojuszu zLeszkiem Millerem na czele”. Konwencja Sojuszu wprowadziła także zmianę do statutu, która umożliwiaprzeprowadzenie powszechnego wyboru przewodniczącego SLD przez wszystkichczłonków partii. Decyzje, kiedy odbędzie się wybór ma podjąć Rada Krajowa. Kandydowania w prawyborach nie wyklucza Miller. Być może kandydować będzietakże Katarzyna Piekarska. Część działaczy Sojuszu żałowała, że wiceszefowapartii ostatecznie nie zdecydowała się startować w wyborach na sobotniejkonwencji. Jak oceniali, miała szansę „zawalczyć z Millerem”, a na pewnoodbyłaby się druga tura wyborów na szefa Sojuszu.",,
"Witek: Nigdzie nikt nie napisał, że ustawa o sądach jest sprzeczna z prawem UE","– W polskim parlamencie uchwalamy polskie prawo. (…) warto przestać uważać, że polski parlament jest od tego, żeby słuchać, co mówi Komisja Europejska – mówiła po posiedzeniu Sejmu marszałek Elżbieta Witek. Jak jednocześnie dodawała, „nigdzie nikt nie napisał, że ta ustawa jest sprzeczna z prawem UE”.","– Mogłabym zadać pytanie, czy my jesteśmy kimś gorszym. Proszę zobaczyć, jak wygląda to w innych krajach, chociażby u naszych sąsiadów Czechów. Było to dziś cytowane, warto tego posłuchać, wziąć pod uwagę, przestać uważać, że polski parlament jest od tego, żeby słuchać, co mówi Komisja Europejska. My jesteśmy członkiem UE, przestrzegamy jej prawa, nigdzie nikt nie napisał, że ta ustawa jest sprzeczna z prawem UE – mówiła Witek.  Jak dodała, „przeczytała bardzo uważnie cały wyrok i całe uzasadnienie” i nie widzi tam niczego, co byłoby niezgodne z prawem unijnym.  – Jeśli ktoś mówi o ryzyku albo wątpliwościach, to od tego jest polski Sejm, żeby ocenił, jakie to jest ryzyko. Podlegamy wszystkim procedurom, jak każde inne państwo UE – dodała marszałek Sejmu.",,
Znana jest data pogrzebu sędziego Trybunału Konstytucyjnego,Uroczystość pogrzebowa sędziego Trybunału Konstytucyjnego Grzegorza Jędrejka odbędzie się w czwartek w miejscowości Garbów-Cukrownia – podał na swojej stronie Trybunał Konstytucyjny.,"Pogrzeb odbędzie się o godz. 12 w Parafii Rzymskokatolickiej pod wezwaniem Macierzyństwa Najświętszej Maryi Panny przy ul. Jana Pawła II 6 w miejscowości Garbów-Cukrownia w woj. lubelskim. Ponadto w siedzibie Trybunału Konstytucyjnego we wtorek od godz. 12 zostanie wystawiona księga kondolencyjna ku czci zmarłego. Wpisu do księgi będzie można dokonać do dnia pogrzebu.  „Jesteśmy pogrążeni w smutku. Odszedł wybitny prawnik, wspaniały człowiek, niezłomny sędzia, przyjaciel. Odchodzi kolejny sędzia Trybunału Konstytucyjnego. Proszę wszystkich o czas spokoju i refleksji” – przekazała w związku z jego śmiercią prezes Trybunału Konstytucyjnego Julia Przyłębska.  Grzegorz Jędrejek zmarł w niedzielę rano, miał 46 lat.  W 1997 r. ukończył studnia prawnicze, a w 1998 r. studia historyczne na Katolickim Uniwersytecie Lubelskim. W 2002 r. uzyskał stopień doktora, a w 2011 r. obronił pracę habilitacyjną. Był asystentem i adiunktem na Wydziale Prawa, Prawa Kanonicznego i Administracji Katolickiego Uniwersytetu Lubelskiego. W latach 2003-17 pracował w Biurze Studiów i Analiz Sądu Najwyższego. Od 2005 r. był zatrudniony na Wydziale Prawa i Administracji Uniwersytetu Kardynała Stefana Wyszyńskiego. Od 2012 r. był profesorem nadzwyczajnym UKSW i kierownikiem Katedry Postępowania Cywilnego.  W lutym 2017 r. został wybrany przez Sejm na sędziego TK; ślubowanie złożył 27 lutego 2017 r. W kwietniu 2019 r. został powołany w skład Państwowej Komisji Wyborczej.",,
Ukraińscy eksperci o konflikcie w Donbasie: rozejm z perspektywą „zamrożenia” na lata,– Największe szanse ma scenariusz „zamrożonego” konfliktu – ukraińscy eksperci uważają za mało prawdopodobną eskalację działań militarnych Rosji w Donbasie. Opiniami dzielili się w piątek na konferencji prasowej w agencji Interfax-Ukraina.,"– Musimy być realistami: wyzwolić Donbasu jeśli patrzeć z militarnego punktu widzenia nie możemy, scenariusz odłączenia i legitymizacji DRL/ŁRL (samozwańcze republiki prorosyjskich separatystów – red.) też jest mało prawdopodobny. Sądzę, że największe szanse ma scenariusz „zamrożonego” konfliktu, przy czym w tym konkretnym przypadku uważam to nie za minus, lecz za plus dla Ukrainy – powiedział dyrektor Szkoły Analityki Politycznej w Akademii Mohylańskiej w Kijowie Ołeksij Harań na konferencji prasowej.Prof. Harań wyraził wątpliwość, by Rosja umożliwiła reintegrację okupowanych terenów Donbasu z Ukrainą. Karasiew: obecną sytuację w Donbasie można uważać za rozejm Z kolei dyrektor Instytutu Globalnych Strategii Wadim Karasiew zaznaczył, że obecną sytuację w Donbasie można uważać za rozejm, a ciągiem dalszym może być co prawda eskalacja konfliktu, lecz bardziej prawdopodobne jest jego zamrożenie.Zdaniem ukraińskiego politologa porozumienia z Mińska mogą jedynie zamrozić, a nie rozwiązać konflikt i sytuacja taka może trwać dopóki nie będzie konsensusu w kwestii określenia tego, co się dzieje w Donbasie, tego, co „dla Rosji jest wewnętrznym ukraińskim konfliktem, a dla Ukrainy i Zachodu – wojną między Ukrainą a Rosją”. Porozumienie z Mińska W lutym w stolicy Białorusi pod egidą przywódców Rosji, Ukrainy, Francji i Niemiec zawarto porozumienie zakładające m.in. rozejm między ukraińską armią a prorosyjskimi separatystami. Prezydent Poroszenko powiedział wówczas, że Ukraina zawsze będzie w pełni niepodległym, unitarnym państwem i nie ma ustaleń w sprawie autonomii regionów czy federalizacji kraju. Na pierwszym posiedzeniu komisji konstytucyjnej w Kijowie w poniedziałek Poroszenko nie wykluczył jednak przeprowadzenia referendum ws. struktury państwa. Jednocześnie zaznaczył, że w dalszym ciągu jest przeciwny (popieranemu przez Rosję) pomysłowi federalizacji państwa, lecz opowiada się za decentralizacją władzy na rzecz regionów.",,
"Szpitale, obozy dla uchodźców, protezy. Prawie 3 mld zł pomocy humanitarnej","Blisko 3 mld zł przeznacza polski rząd na pomoc rozwojową i humanitarną w innych krajach – poinformował w środę minister ds. pomocy humanitarnej Michał Woś. Podkreślił, że polityka rządu zakłada pomoc potrzebującym na miejscu – tam, gdzie jest kryzys.","– Łącznie na pomoc rozwojową i pomoc humanitarną polski rząd przeznacza blisko 3 mld zł – 2 mld 880 mln zł. Z tego na samą pomoc humanitarną, bezpośrednio w kryzysach – czyli na budowę szpitali, pomoc medyczną, protezy, na podstawowe zabezpieczenie, na wsparcie dla obozów z uchodźcami – idą setki milionów złotych – powiedział minister w środowej rozmowie na antenie Polskiego Radia Katowice. Jak mówił, środki te trafiają do potrzebujących w różny sposób – albo są kierowane bezpośrednio do państw, albo odbywa się to za pośrednictwem organizacji: zarówno międzynarodowych, jak i tych, które działają na miejscu, współpracując np. z Kościołem i innymi instytucjami. – Dla nas to jest bardzo ważne, bo polityka rządu jest taka, żeby pomagać na miejscu, pomagać możliwie blisko miejsca, w którym jest kryzys – powiedział Woś, oceniając, iż taka polityka jest też formą przeciwdziałania kryzysom migracyjnym, będących problemem dla UE. Minister podkreślił, że Polska jest świadoma swojej odpowiedzialności jako członek społeczności międzynarodowej, stąd kwoty przeznaczane na pomoc rozwojową i humanitarną. – Jest to kwota spora, którą trzeba sensownie wykorzystać, uporządkować przepływy finansowe (...). Chcemy – jako polski rząd – mieć też większy wpływ na to, w którym kierunku i przez jakie organizacje te środki są przeznaczane i jakie projekty są z tego finansowane, bo mamy swoją politykę – uprawiamy politykę rządu polskiego, która powinna działać w interesie rządu polskiego, oczywiście pomagając konkretnym osobom na miejscu – dodał. – Oczywiście najważniejszym, absolutnym priorytetem na pierwszym miejscu zawsze jest człowiek – pomoc potrzebującemu, ludziom dotkniętym (...) konfliktami zbrojnymi. Ale jeżeli możemy, korzystając ze środków publicznych, realizować dodatkowe cele, czyli m.in. budować pozytywny wizerunek Polski na świecie, jeżeli wpisujemy się naszą polityką rządu w przeciwdziałanie kryzysom migracyjnym i humanitarnym – temu wszystkiemu co dzieje się na granicach UE – to powinniśmy też te dodatkowe cele realizować – ocenił minister ds. pomocy humanitarnej. Zastrzegł, że na pierwszym miejscu zawsze musi być człowiek. – W pierwszej kolejności pomoc temu bezbronnemu; tym wszystkim, którzy naprawdę potrzebują podstawowej opieki medycznej, także wsparcia psychologicznego – dodał Woś. –Jesteśmy świadomi naszej zbiorowej odpowiedzialności jako narodu, żeby pomagać najbardziej potrzebującym – i robić to roztropnie, czyli m.in. w interesie Polski jest, żeby pomagać na miejscu, żeby ograniczać kryzysy migracyjne i kryzysy humanitarne, które są problematyczne nie tylko dla Polski, ale całej UE – podsumował. Koordynacja spraw związanych z pomocą rozwojową i humanitarną na szczeblu ministerialnym to – według Wosia – kolejny dowód na odejście od tzw. Polski resortowej, gdzie sprawy związane z pomocą były rozproszone nawet w 5-7 ministerstwach, przez co działania były mniej efektywne. – Głównym zadaniem ministra ds. pomocy humanitarnej jest to, żeby koordynować tę współpracę, koordynować udzielanie pomocy humanitarnej, analizować ten temat i odpowiednio prowadzić politykę państwa i rządu w tym zakresie – powiedział Woś.",,
Berlusconi nie poprosi o ułaskawienie,"Były premier Włoch Silvio Berlusconi, skazany prawomocnie na cztery lata więzienia za oszustwa podatkowe, zaapelował do prezydenta
Giorgio Napolitano, by go ułaskawił bez złożenia przez niego prośby o to.
– Mam swą godność i dlatego o to nie proszę – dodał.","Po raz pierwszy przywódca centroprawicy wypowiedział się tak jasno na tematswego hipotetycznego ułaskawienia. Uczynił to na cztery dni przed decydującym dla jego politycznej kariery głosowaniem w Senacie nad pozbawieniem go mandatu parlamentarzysty. Wykluczenie z parlamentu osoby prawomocnie skazanej przewiduje ustawa, uchwalona za rządów premiera Mario Montiego w zeszłym roku.  W wystąpieniu na forum młodzieżówki swej reaktywowanej niedawno pierwszej partii Forza Italia 77-letni Berlusconi powiedział:   Niech prezydent nie waha się, niech przekreśli hańbę resocjalizacji.   W ten sposób odniósł się do czekających go konsekwencji wydanego w sierpniu wyroku w sprawie oszustw przy zakupie praw do emisji w należącej do niego telewizji Mediaset. Z racji swego wieku były szef rządu nie pójdzie do więzienia, lecz trafi na rok pod opiekę służb socjalnych, które będą czuwać nad jego resocjalizacją, zapewne poprzez pracę społeczną.  –  To, że obywatel, który zawsze postępował z największym szacunkiem wobec każdego, jest powierzany służbom socjalnym, by się zrehabilitował, uważam nie tylko za upokorzenie dla niego, ale także dla kraju. To rzecz śmieszna i nie do przyjęcia  – stwierdził.  Przypominając, że już pojawiły się apele, by w ramach pracy społecznej sprzątał ulice, zapytał swych zwolenników:  Uważacie, że powinienem wystawiać się na takie pośmiewisko?   Były premier nie zwrócił się formalnie do prezydenta z prośbą o ułaskawienie. Po raz pierwszy oświadczył jednoznacznie, że takiej inicjatywy oczekuje ze strony Napolitano.  –  Mam swą godność i dlatego o to nie proszę  –powiedział. W wystąpieniu Berlusconi wyraził też opinię, że 27 listopada, gdy odbędzie się w Senacie głosowanie nad wygaśnięciem jego mandatu, będzie dniem „zamachu stanu”, którego celem – jak dodał – jest jego eliminacja jako lidera centroprawicy. Podkreślił, że takie próby lewica podejmuje od 20 lat.  –  Rzucimy wyzwanie tej lewicy, która nigdy nie wyrzekła się swej historii i ideologii – najbardziej przestępczej i nieludzkiej na świecie  – mówił lider Forza Italia. Podkreślił, że jest całkowicie niewinny i że odpowie na „zamach stanu”, szykowany przeciwko niemu.  –  Wyjdziemy na ulice  – ostrzegł Berlusconi. Zapowiedziano, że demonstracja w jego obronie odbędzie się 27 listopada, w dniu głosowania w Senacie.",,
Donald Tusk w przeddzień Święta Niepodległości zachęca do „pokonania współczesnych bolszewików”,"– Józef Piłsudski, kiedy pokonywał bolszewików, a de facto bronił wspólnoty zachodu przed polityczną barbarią, to miał trudniejszą sytuację niż my dzisiaj. Kiedy Lech Wałęsa pokonywał bolszewików symbolicznie, kiedy wydobywał z nas to, co europejskie, wolnościowe, to miał trudniejszą sytuację. Ale dał radę. Dlaczego wy nie mielibyście pokonać współczesnych bolszewików? – mówił Donald Tusk w czasie Igrzysk Wolności w Łodzi.","– W 1918 roku zdarzył się polityczny cud – po okrutnej wojnie, dramatycznym wysiłku odzyskiwania niepodległości, a przede wszystkim po 123 latach zaborów udało się zszyć, z tych trzech niepasujących do siebie kawałków, jedno polskie państwo – mówił Donald Tusk.Zdaniem szefa Rady Europejskiej to, co wydarzyło się w 1918 roku było właściwie niemożliwe. Jak mówił, „nikt nie mógł wyśnić, że jednocześnie w tym samym czasie upadną trzy zaborcze potęgi”.Dodał, że „nikt nie mógł przypuszczać, że wykrwawiony naród zwycięży i to na polu bitwy w wielkiej konfrontacji, jaką była walka z Rosją bolszewicką, ale także powstania przeciwko Niemcom w obronie i odbudowie naszych granic”. Bo – jak tłumaczył – w czasie I wojny światowej Polska poniosła tragiczne ofiary – „tym tragiczniejsze, że polscy żołnierze walczyli w armiach trzech zaborców, a to prawie pół miliona ofiar”.Jego zdaniem do odzyskania niepodległości niezbędna była wspólnota celów politycznych. Polacy różnili się nie mniej niż dzisiaj, ale w tym krytycznym momencie nie podlegało dyskusji, co jest wspólnotą celów: to była niepodległości i ustanowienie polskiego państwa – mówił Piłsudski i WałęsaNastępnie Donald Tusk, nawiązując do historii Józefa Piłsudskiego i Lecha Wałęsy odniósł się do czasów współczesnych.– Józef Piłsudski, kiedy pokonywał bolszewików, a de facto bronił wspólnoty zachodu przed polityczną barbarią, to miał trudniejszą sytuację niż my dzisiaj. Kiedy Lech Wałęsa pokonywał bolszewików symbolicznie, kiedy wydobywał z nas to, co europejskie, wolnościowe, to miał trudniejszą sytuację. Ale dał radę. Dlaczego wy nie mielibyście pokonać współczesnych bolszewików? - mówił Tusk. Wykład Donalda Tuska „11 Listopada 2018. Polska i Europa. Dwie rocznice, dwie lekcje” rozpoczął w sobotę drugi dzień odbywającej się w Łodzi 5. edycji Igrzysk Wolności - interdyscyplinarnego wydarzenia z udziałem przedstawicieli świata nauki, organizacji pozarządowych, polityków i pisarzy.",,
Ustawa anty-LGBT? Fogiel: To bicie piany i prowokowanie lewicy,"Można domyślać się, że będzie to w większości jakieś ideologiczne bicie piany, nakierowane na to, by sprowokować lewą stronę sceny politycznej – ocenił zapowiedź złożenia projektu ustawy anty-LGBT zastępca rzecznika PiS Radosław Fogiel.","W poniedziałkowej rozmowie z „Rzeczpospolitą” jeden z liderów Konfederacji Janusz Korwin-Mikke powiedział, że jego ugrupowanie chce zgłosić w Sejmie projekt ustawy anty-LGBT. – Zobaczymy, co zrobi PiS. (...) Zakaz LGBTQZ mogą wprowadzić, bo nacisk ich wyborców będzie duży i oczywisty. Będziemy ich bezlitośnie przypierać do muru. Spróbujemy – powiedział.O tę zapowiedź zapytany został w poniedziałek w Polsat News zastępca rzecznika PiS Radosław Fogiel.– Znając osobę i formację, w ramach której zapewne będzie chciał tę ustawę zgłosić, można domyślać się, że będzie to w większości jakieś ideologiczne bicie piany nakierowane na to, żeby z kolei sprowokować lewą stronę sceny politycznej – ocenił. Dodał też, że od strony „czysto technicznej” zastanawia się, jak Konfederacja zamierza zgłosić ten projekt ustawy. – Bo chyba brakuje im posłów – zauważył (pod projektem ustawy podpisy musi złożyć minimum 15 posłów – przyp. red.).Jak mówił zastępca rzecznika PiS, w nadchodzącej kadencji Sejmu możemy mieć do czynienia z „samonapędzającym się mechanizmem”, w ramach którego „z prawej i lewej strony” będą wrzucane tematy, wokół których obie strony będą mogły budować oburzenie swoich elektoratów.W wyborach do Sejmu PiS uzyskał 43,59 proc. i 235 mandatów, Koalicja Obywatelska (PO, Nowoczesna, Inicjatywa Polska, Zieloni) - 27,40 proc. i 134 mandaty, Sojusz Lewicy Demokratycznej (z list którego startowały także Lewica Razem i Wiosna) – 12,56 proc. i 49 mandatów, PSL (który startował razem z Kukiz'15) – 8,55 proc. i 30 mandatów, a Konfederacja – 6,81 proc. i 11 mandatów. 1 mandat przypadł Mniejszości Niemieckiej.",,
Trwa walka o zatrzymanie budowy Nord Stream 2. Francja kontra Niemcy,"Ambasadorzy państw członkowskich zdecydują na spotkaniu w Brukseli o losie przepisów, które mają utrudnić powstanie Nord Stream 2. – Gra toczy się o przyjęcie nowelizacji dyrektywy w jak najpełniejszym kształcie, tak żeby rosyjski gazociąg objęty został unijnym pakietem energetycznym. Sprawi to, że inwestycja ta nie będzie tak rentowna, jak zakładał Gazprom – ocenia w rozmowie z portalem tvp.info ekspert energetyczny Jakub Wiech.","Ambasadorzy rozmawiają  w Brukseli o najnowszej propozycji Rumunii, która sprawuje prezydencję w Radzie UE, znowelizowania unijnej dyrektywy gazowej dotyczącej Nord Stream 2. Według źródeł unijnych nowelizacja ta zakłada, że gazociąg zostanie objęty unijnymi przepisami, co miałoby być korzystne dla przeciwników tego projektu. Inicjatywę tę ma poprzeć Paryż.  – Celem nowelizacji dyrektywy gazowej jest zastosowanie zasad trzeciego pakietu energetycznego do wszystkich rurociągów łączących Europę z krajami trzecimi. Zmieniona dyrektywa miałaby zastosowanie do projektu Nord Stream 2 – powiedziała rzeczniczka francuskiego MSZ Agnes von der Muehll. – Francja zamierza poprzeć przyjęcie takiej dyrektywy. Kontynuujemy współpracę z naszymi partnerami, w szczególności z Niemcami, w sprawie możliwych zmian w tekście – dodała. W rozmowie z portalem tvp.info ekspert energetyczny Jakub Wiech ocenił, że na postawę Paryża wobec Nord Stream 2 wpływ wywrzeć mogli Amerykanie, bo prezydent Donald Trump jest przeciwnikiem Gazociągu Północnego i stara się budować koalicję państw przeciwnych tej inicjatywie. Pompeo spotkał się z Le DrianemJakub Wiech podkreśla, że 6 lutego odbyło się w USA spotkanie sekretarza Mike’a Pompeo z  francuskim ministrem spraw zagranicznych Jeanem-Yvesem Le Drianem, podczas którego „być może padły jakieś ustalenia dotyczące sprzeciwu Francji wobec Nord Stream 2”. Ekspert podejrzewa, że prezydent Emmanuel Macron sprzeciwem wobec Berlina może chcieć wzmocnić swoją pozycję w UE, w szczególności, że jego autorytet i popularność został poważnie naruszony protestem „żółtych kamizelek”. Jakub Wiech powiedział również, że w Nord Stream 2 może zaszkodzić interesom zaangażowanej w niej francuskiej firmie – Engie. Wiech przypomniał, że Emmanuel Macron ma w pierwszej połowie roku odwiedzić Polskę, która jest głównym europejskim sojusznikiem Amerykanów i zapewne będzie podejmował też tematy dotyczące energetyki. – Gra toczy się teraz o dwie rzeczy: o opóźnienie oddania do użytku Nord Streamu 2, a także o obłożenie go regułami prawa europejskiego, zwłaszcza trzeciego pakietu energetycznego. Nowelizacja dyrektywy gazowej, która ma być głosowana na forum Rady UE, nakłada zupełnie nowe obowiązki na Nord Stream 2, które mogłoby znacząco utrudnić Rosjanom realizację interesów politycznych w Europie, a do tego służy im przecież ten gazociąg – wyjaśniał Jakub Wiech. – Dyrektywa gazowa nakładałaby również na Nord Stream 2 konieczność rozdzielenia spółki będącej właścicielem gazociągu od spółki, która dostarczałaby gaz za pośrednictwem tej infrastruktury. To również osłabiłoby rentowność tego połączenia – dodaje.  Gra o dużą stawkę– Stanowisko Francji wciąż jest niepewne – poinformował jednak brukselską korespondentkę Polskiego Radia Beatę Płomecką jeden z unijnych dyplomatów. Wyjaśnił, że Niemcy robią wszystko, by nie dopuścić do przyjęcia znowelizowanej dyrektywy, próbując stworzyć mniejszość blokującą. Berlin otrzymał już poparcie Austrii, Bułgarii, Belgii, Holandii, Węgier i Czech. Tej grupie wystarczy tylko jeden kraj, by zablokować prace nad przepisami.Przeciwników Nord Stream 2, którym zależy na szybkiej nowelizacji dyrektywy, jest więcej – to 13 państw, w tym Polska. Im jednak potrzeba poparcia jeszcze trzech dużych krajów. Wahały się przez długi czas Włochy, Hiszpania i Francja. Rzym i Madryt teraz wydają się być przekonane, bo otrzymały zapewnienie, że unijne zasady nie obejmą gazociągów łączących te państwa z Afryką Północną. Pozostał więc Paryż. Znowelizowane przepisy, by mogły objąć Nord Stream 2, muszą być przyjęte przed ukończeniem budowy drugiej nitki Gazociągu Północnego, co jest planowane na grudzień tego roku. Prace nad zmianami w dyrektywie utrudnia kalendarz wyborczy – w maju odbędą się wybory do Parlamentu Europejskiego. Nowelizacja musi być więc przyjęta najpóźniej na kwietniowej sesji plenarnej, ostatniej przed wyborami. Jeśli tak się nie stanie, to zanim prace w nowym Europarlamencie zostaną wznowione, będzie jesień i już będzie za późno na przyjmowanie przepisów. W czwartek „Sueddeutsche Zeitung” powołując się na źródła w Paryżu poinformował, że decydując się na głosowanie przeciwko rurociągowi Francja liczy się z tym, że może to wywołać spór między nią a Niemcami. Tego samego dnia ten niemiecki dziennik poinformował, że prezydent Macron niespodziewanie odwołał swój udział w Monachijskiej Konferencji Bezpieczeństwa (MSC), która rozpoczyna się 15 lutego. Tym samym w bawarskiej stolicy nie dojdzie do planowanego wcześniej wspólnego wystąpienia Macrona z kanclerz Niemiec Angelą Merkel. Miało ono być jednym z głównych punktów trzydniowej konferencji. Co prawda, niemiecka agencja dpa podała, że decyzja o odwołaniu przyjazdu „nie ma nic wspólnego z obecnym sporem o dyrektywę gazową”, ale zbieżność czasowa jest w tym przypadku wielce zastanawiająca.  Rosja obawia się poprawekEwentualne przyjęcie poprawek do unijnej dyrektywy gazowej dotyczącej gazociągu Nord Stream 2 nie powstrzyma tego projektu, ale może zagrozić jego opłacalności i wpłynąć na przebieg rozmów z Ukrainą o tranzycie gazu po 2020 r. – pisze „Kommiersant”. „W najgorszym przypadku Gazprom zdoła skorzystać tylko z połowy przepustowości gazociągu, co da Ukrainie przewagę w nadchodzących negocjacjach na temat tranzytu rosyjskiego gazu od 2020 r.” – prognozuje dziennik. Jeśli zmiany w dyrektywie zostaną przyjęte w obecnym kształcie, Gazprom nie tylko będzie musiał zrezygnować z funkcji operatora gazociągu i będzie musiał przekazać tę funkcję niezależnej firmie, ale zostanie też zmuszony do zrezygnowania z 50 proc. przepustowości gazociągu. „Nikt inny nie może eksportować z Rosji gazu przez rurociągi i Nord Stream 2 w rezultacie może zostać zapełniony tylko w połowie” – zauważa dziennik. Wówczas – wskazuje – opłacalność projektu znajdzie się pod znakiem zapytania, podobnie jak zwrot 4,5 mld euro, które zainwestują w gazociąg zachodnioeuropejskie koncerny. Niemcy wciąż stoją na stanowisku, że Nord Stream 2 jest jedynie inicjatywą gospodarczą, a nie polityczną. Budowę Gazociągu Północnego broniłana spotkaniu przedstawicieli Grupy Wyszehradzkiej i Niemiec w Bratysławie kanclerz Angela Merkel.– Nie jest żadną tajemnicą, że w tej sprawie są różne poglądy. Tu są dwa pytania, dwa problemy... Czy możemy zapewnić, aby Ukraina była jeszcze krajem tranzytowym? Ma to znaczenie strategiczne, to jest bardzo ważne dla Ukrainy (...), to musimy jej zapewnić – mówiła szefowa niemieckiego rządu.  – Zawsze mówię podczas rozmów z prezydentem Władimirem Putinem, że tym się zajmujemy – dodała. Zapewniła przy tym, że jest zainteresowana dywersyfikacją poprzez korzystanie z terminali gazowych i gazu skroplonego. – Nie chcemy być zależni tylko i wyłącznie od Rosji – zapewniła. Stanowisko Angeli Merkel nie przekonuje ani krajów Europy Środkowo-Wschodniej, ani USA. Ambasadorzy Stanów Zjednoczonych w Niemczech, Danii i UE w artykule na portalu Deutsche Welle ostrzegli, że rosyjski gazociąg znacząco zwiększy zdolności Kremla do wywierania nacisku na UE. „Nie miejmy złudzeń: Nord Stream 2 przyniesie nie tylko więcej rosyjskiego gazu. Rosyjskie naciski oraz wpływy również popłyną Morzem Bałtyckim do Europy, a gazociąg umożliwi Moskwie dalsze podważanie ukraińskiej suwerenności i stabilności” – oceniają amerykańscy ambasadorzy. Wskazują oni też, że w zamian Europa „będzie wysyłać miliardy euro do Moskwy każdego roku i pośrednio finansować rosyjskie wojskowe agresje na Ukrainie i w Syrii”.„Będzie też finansować rosyjskie farmy trolli oraz fabryki dezinformacji wymierzone w demokratyczne instytucje w Europie oraz USA” – dodają. Nie jest za późnoDyplomaci  krytykują również narrację, że jest już za późno, by zatrzymać budowę Nord Stream 2. „To nie jest prawda. Daleko do skończenia gazociągu i późniejszej operacyjności. Europa wciąż ma czas, by uregulować i zatrzymać gazociąg, ale czas się kończy” – wskazują.",,
Zacięta walka podczas indywidualnego konkursu Pucharu Świata,"Kamil Stoch zajął czwarte miejsce w pierwszym w tym sezonie indywidualnym konkursie Pucharu Świata w skokach narciarskich w Wiśle. Wygrał – po raz pierwszy w karierze – Rosjanin Jewgienij Klimow, który prowadził już po pierwszej serii.","Drugi był Niemiec Stephan Leyhe, a trzeci Japończyk Ryoyu Kobayashi.Stoch w pierwszej serii skoczył 126,5 m i zajmował drugą pozycję. W drugiej serii uzyskał 127 m, co ostatecznie dało mu miejsce tuż za podium.W serii finałowej wystąpiło jeszcze czterech Polaków. Piotr Żyła był 6., Dawid Kubacki 8., Jakub Wolny 23., a Maciej Kot 29.W sobotę w zmaganiach drużynowych triumfowali Polacy, przed Niemcami i Austrią.",,
„Strzeżcie w sercu swoim i Kościoła wezwania do miłosierdzia”. Papież wręczył insygnia nowym kardynałom,"– Drogi bracie neokardynale, dzisiaj jesteś proszony, byś strzegł w swym sercu i w sercu Kościoła wezwania do bycia miłosiernym jak Ojciec – z takim wezwaniem do nowych kardynałów zwrócił się Franciszek.","Kolegium kardynalskie powiększyło się dziś o siedemnastu członków. Uroczystość zwana  konsystorzem publicznym, odbyła się w Bazylice Watykańskiej. Każdemu z nowych kardynałów papież nałożył biret i pierścień, po czym wręczył dokument wyznaczający jego kościół tytularny w Rzymie. – Drogi bracie nowy kardynale, droga do nieba zaczyna się na równinie, w powszedniości życia łamanego i dzielonego z innymi, życia oddanego i poświęconego innym. W codziennym i milczącym darze tego, czym jesteśmy. Naszym szczytem jest ta cecha miłości; naszym celem i dążeniem na równinie życia jest staranie się, by wraz z ludem bożym przemienić się w osoby zdolne do przebaczenia i pojednania – z takim wezwaniem do nowych kardynałów zwrócił się Franciszek. 11 państw, 5 kontynentówNowi kardynałowie pochodzą z jedenastu krajów położonych na pięciu kontynentach. Spośród 17 purpuratów, aż 13 z nich to elektorzy w ewentualnym konklawe. Pozostałych czterech to ci, którzy ukończyli 80 lat. Oni otrzymują kardynalski biret symbolicznie. Wśród nich znalazł się ksiądz Ernest Simoni z Albanii, który począwszy od 1963 roku 28 lat spędził w wiezieniu poddawany torturom przez ówczesny albański reżim. – Drogi bracie, dzisiaj jesteś proszony, byś strzegł w twoim sercu i w sercu Kościoła tej zachęty, byś był miłosierny, jak Ojciec – podkreślał Franciszek. To już trzeci konsystorz Papieża z Argentyny. Papież podkreślił, że przy wyborze nowych purpuratów kierował się pragnieniem, aby kolegium kardynalskie było wyrazem powszechności Kościoła. Po południu, nowi purpuraci będą przyjmować wizyty w auli Pawła VI. Odwiedza także papieża Benedykta XVI. W niedzielę natomiast nowi i dotychczasowi kardynałowie koncelebrować będą mszę na zakończenie Jubileuszu Miłosierdzia. Mszę, w uroczystość Chrystusa Króla Wszechświata odprawi Franciszek. Na początku liturgii papież dokona obrzędu zamknięcia Drzwi Świętych w bazylice św. Piotra.",,
Zmarł wieloletni duszpasterz Polonii abp Szczepan Wesoły,"W wieku 91 lat zmarł we wtorek w Rzymie arcybiskup Szczepan Wesoły, były wieloletni duszpasterz Polonii – poinformowała polska parafia w stolicy Włoch. Uroczystości pogrzebowe odbędą się w Katowicach, rodzinnym mieście zmarłego.","Arcybiskup Wesoły urodził się 16 października 1926 roku w Katowicach. Po wybuchu drugiej wojny światowej został jako nastolatek wraz z bratem przymusowo wcielony do armii niemieckiej i wysłany na front zachodni. Następnie zbiegł na stronę aliancką i trafił do polskich jednostek. Brał udział w walkach w Algierii i we Włoszech jako telegrafista w oddziałach łączności.Po wojnie kształcił się na Papieskim Uniwersytecie Gregoriańskim, a w 1956 roku przyjął święcenia kapłańskie. Został duszpasterzem polskich emigrantów we Włoszech.W latach 1962-1965 kierował Sekcją Słowiańską biura prasowego Sekretariatu Soboru Watykańskiego II. W grudniu 1968 roku papież Paweł VI mianował go biskupem pomocniczym gnieźnieńskim z przeznaczeniem do pracy wśród Polonii. 11 grudnia 1968 roku w prywatnej kaplicy prymasa Stefana Wyszyńskiego otrzymał sakrę biskupią.Początkowo jego zadaniem było wspomaganie w pracy biskupa Władysława Rubina, delegata prymasa Polski dla duszpasterstwa emigracyjnego. Biskup Wesoły objął funkcję delegata w 1980 roku. Łącznie odbył kilkaset podróży duszpasterskich i odwiedził katolickie ośrodki polonijne na całym świecie.7 lutego 1994 roku otrzymał tytuł arcybiskupa ad personam. W kwietniu 2003 roku przeszedł na emeryturę i pozostał w Rzymie. Mieszkał przy polskim kościele świętego Stanisława.",,
Prezes PiS do rolników: Idźcie na wybory do izb rolniczych. To bardzo ważne,"Prezes PiS Jarosław Kaczyński zaapelował w sobotę do rolników, by wzięli udział w niedzielnych wyborach do izb rolniczych. Dodał, że demokracja to nie tylko Sejm, sejmik wojewódzki, ale to także samorząd rolniczy.","– Chciałem państwa bardzo serdecznie poprosić, żeby wszyscy, którzy mają takie prawo, jutro poszli do wyborów do izb rolniczych. Są dobrzy kandydaci. Postaraliśmy się o to naprawdę. Co najmniej dwóch w każdej gminie, a w niektórych więcej – apelował Jarosław Kaczyński podczas pikniku rodzinnego w Miedznej Murowanej.  – Warto poprzeć naszych kandydatów, warto umocnić te izby, bo dzięki temu na bardzo wiele praktycznych spraw będzie wpływ. Będą mieli na nie wpływ ci, którzy się rolnictwem naprawdę zajmują i najlepiej na nim znają – wskazywał prezes Prawa i Sprawiedliwości.  Lider partii rządzącej zwrócił uwagę na konieczność utrzymania dialogu i współpracy między władzą a społeczeństwem, ponieważ wówczas „władza może uczynić nieporównanie więcej”. – Dlatego o tę aktywność społeczną tak bardzo prosimy i tak bardzo prosimy o tę rozmowę, żebyśmy wiedzieli co jest najpierw, a co potem, jakie sprawy należy rozwiązywać szybko, a z jakimi można poczekać – mówił Kaczyński. Jarosław Kaczyński zwrócił uwagę, by kwestii wiarygodności nie ograniczać jedynie do „wielkich transferów społecznych, których symbolem jest 500 Plus”.  – To jest także sprawa zaufania, bo przecież cała demokracja traci sens wtedy, kiedy się coś obiecuje, a później tego nie wykonuje się tego, co się obiecało. Wtedy ten akt głosowania jest bez sensu – wyjaśnił lider partii rządzącej. – To jest wtedy oszustwo, a nie demokracja, a my chcemy prawdziwej demokracji – dodał. Prezes Prawa i Sprawiedliwości podziękował wszystkim, którzy angażują się w działalność Kół Gospodyń Wiejskich, Ochotniczej Straży Pożarnej oraz organizacji przykościelnych, co podtrzymuje trwanie życia społecznego i narodowego na polskiej wsi. – Polska tradycja wyrasta ze wsi, różnej wsi: takiej, która jest teraz i tej, której już nie ma. Ale stąd wziął się ten fenomen nazywany polskością, a to jest coś niesłychanie ważnego, niesłychanie cennego – mówił.",,
"„To oni stosowali rozdawnictwo, rozkradając Polskę. My prowadzimy politykę społeczną”","Zmieniliśmy Polskę, zmieniając politykę społeczną i gospodarczą; dzisiejsza Polska jest sprawiedliwsza i efektywniej rządzona – przekonywał w czwartek podczas konwencji regionalnej PiS w Legionowie prezes partii Jarosław Kaczyński.","Kaczyński stwierdził, że do 2015 r. w Polsce istniał postkomunizm, któremu PiS – jak dodał – sprzeciwił się.– Myśmy podjęli się tego i to na różnych płaszczyznach – począwszy od tej duchowej, związanej z naszą wspólnotą narodową, a skończywszy na kwestiach gospodarczych i społecznych i muszę powiedzieć, że naprawdę w niemałej mierze, to się nieczęsto w historii zdarza, żeby w ciągu czterech lat można było tyle zrobić – to nam się udało – zmieniliśmy Polskę, zmieniając politykę gospodarczą, politykę społeczną, umacniając państwo, zatrzymując tę gigantyczną patologię, to gigantyczne – mówiąc prostym językiem – okradanie państwa – mówił prezes PiS. – Środki na politykę społeczną były, tylko że one były często rozdawane. Nam się często zarzuca rozdawnictwo. Byłem dziś w Płocku i tam Wojciech Jasiński, który był prezesem Orlenu, powiedział rzecz bardzo cenną: „To oni stosowali rozdawnictwo, bo to pozwolenie na rozkradanie Polski to było rozdawnictwo”. My prowadziliśmy i prowadzimy politykę społeczną – powiedział. Jak dodał Kaczyński, „dzisiejsza Polska jest sprawiedliwsza, efektywniej rządzona”.",,
Piotr Naimski: Po 2022 r. Polska może stać się hubem gazowym,"– Po 2022 roku Polska, dzięki dywersyfikacji dostaw gazu ziemnego, będzie mogła stać się hubem tego surowca dla krajów regionu – uważa pełnomocnik rządu ds. strategicznej infrastruktury energetycznej wiceminister Piotr Naimski.","We wtorek Naimski uczestniczył w panelu na temat zmian na rynku gazu ziemnego w Europie środkowej i wschodniej podczas XI Forum Europa-Ukraina w Jasionce k. Rzeszowa.Przypomniał, że w Unii Europejskiej, mimo istnienia wielu wspólnych polityk, „za bezpieczeństwo energetyczne krajów członkowskich odpowiadają rządy krajów członkowskich, a nie Komisja Europejska ani żadna instytucja europejska”.Zwrócił też uwagę, że w Europie występuje duże zróżnicowanie, „jeśli chodzi o bezpieczeństwo energetyczne, bezpieczeństwo dostaw surowców energetycznych, także jeśli chodzi o rynki energetyczne”.Uzależnienie Europy Środkowej od Gazpromu – Jeśli rozpatrujemy stopień dywersyfikacji kierunków i źródeł dostaw gazu ziemnego do Europy, to w zasadzie można powiedzieć, że UE powinna być zadowolona. Ma dostawy z szelfu norweskiego, ma dostawy rosyjskie, ma dostawy z północnej Afryki. I jeśli poprzestaniemy na tej konstatacji, to wielu polityków w Berlinie, Paryżu, zachodniej Europie nie dostrzega tego, że w innych konkretnych miejscach w Europie ta sytuacja jest zupełnie inna – podkreślił Naimski.Dodał, że taka sytuacja jest w Europie Środkowej, która jest uzależniona od jednego dostawcy - Gazpromu. Jego zdaniem „dywersyfikacja dostaw do naszego regionu wymaga świadomości, o jakiej ilości tego surowca mówimy”. – Europa kupuje od Gazpromu ok. 180 mld m sześc. gazu rocznie; 30-40 proc. potrzeb UE. Natomiast w sytuacji Polski jest to 10 mld m sześc., co oznacza, że nasza gospodarka jest uzależniona od jednego dostawcy. Taką sytuację mamy na Słowacji, na Węgrzech, innych krajach regionu (...). Jeśli podliczymy, to mówimy o ok. 40 mld m sześc. – wyjaśnił Naimski. Złoża z szelfu norweskiegoPełnomocnik rządu podkreślił, że strategia dywersyfikacji musi zawierać dwa elementy: zróżnicowanie źródeł gazu oraz zróżnicowanie jego dostaw. Najbliższym źródłem gazu dla Polski i Europy Środkowej są złoża z szelfu norweskiego. Przypomniał, że polski system przesyłowy gazu był nastawiony przez lata na przesyłanie gazu ze Wschodu na Zachód. Projekt strategiczny, który ma przełamać dominującą pozycję Gazpromu jako dostawcy do Polski i krajów regionu, polega na połączeniu z szelfu norweskiego do Adriatyku.",,
Cejrowski: Nie chcę mieć wspólnych bohaterów z KOD,"– KOD ma osobnych bohaterów – to środowisko pochowało z honorami sowieckiego generała Jaruzelskiego. Jaruzelski był zdrajcą i zbrodniarzem. Nie chcę mieć wspólnych bohaterów z KOD – stwierdził w trakcie rozmowy z tygodnikiem „Do Rzeczy” Wojciech Cejrowski pisarz, biznesmen mieszkający w Arizonie.","Autor legendarnego programu „WC Kwadrans” ocenił pozytywnie obecnie urzędującego prezydenta. Zdaniem Wojciecha Cejrowskiego Andrzej Duda mówi pięknie, mądrze, zachowuje się kulturalnie w towarzystwie, jak i poza kamerami. – W tym kontekście Duda jest odwrotnością Komorowskiego, który skakał po fotelach i gderał idiotyzmy. Jest też odwrotnością Kwaśniewskiego, który upijał się i bełkotał – oznajmił pisarz. Po czym dodał: – Niestety prezydent Duda nie ma uprawnień do zarządzania państwem, więc korzyść z tego, że jest dobrym prezydentem i porządnym człowiekiem jest ograniczona. (..) Ja zlikwidowałbym urząd premiera i dał prezydentowi uprawnienia do rządzenia za pomocą  dekretów, czyli po amerykańsku. „Opcja zerowa, czyli wszyscy won!”Cejrowski jako remedium na uzdrowienie mediów publicznych zaproponował tzw. „opcje zerową”.  – Najlepsza byłaby opcja zerowa, czyli najpierw wszyscy won, a potem przyjmujemy do pracy nowy personel.Cejrowski przestrzegł Polaków przed imperialnymi zakusami Rosji. – Wolałbym, żeby Rosjanie do nas w ogóle nigdy nie przyjeżdżali. Żadni Rosjanie (…).Z kimś takim lepiej nie robić interesów i mieć żadnych kontaktów, bo ktoś taki jest groźny i zawsze nas ogra lub pokona siłowo. Rosję trzeba trzymaj jak najdalej od Polski – podsumował Cejrowski.",,
Ruszyły ekshumacje ofiar NKWD w Łucku. Ukraina nie poinformowała Polski,"Na Starym Rynku w Łucku (Ukraina) rozpoczęły się prace ekshumacyjne ofiar zbrodni NKWD z 1941 r. Strona polska nie została jednak o nich poinformowana, choć Kijów jest do tego zobowiązany.  W 1994 r. rządy Polski i Ukrainy podpisały umowę o ochronie miejsc pamięci – czytamy na łamach „Gazety Polskiej Codziennie”.","W II RP Łuck był stolicą województwa wołyńskiego. W czasie wojny w tamtejszym więzieniu przebywało prawie 2 tys. mężczyzn, głównie Polaków i Ukraińców. Placówką zarządzało NKWD. 23 czerwca 1941 r. na wieść o zbliżającej się armii niemieckiej funkcjonariusze podjęli decyzję o o wymordowaniu niemal wszystkich więźniów. Spędzono ich na dziedziniec i zabito przy użyciu granatów, broni maszynowej i krótkiej. Ofiary zakopano w leju po bombie. Prace ekshumacyjne rozpoczęły się w Łucku w poniedziałek, ale strona ukraińska nie przesłała Polsce żadnych oficjalnych informacji. Zgodnie z art. 3 umowy z 21 marca 1994 r. między rządem polskim i ukraińskim o ochronie miejsc pamięci i spoczynku ofiar wojny i represji politycznych Polska i Ukraina mają obowiązek wymieniać informacje o położeniu miejsc pamięci i spoczynku, ich liczby i wielkości.",,
Baltic Pipe pozytywnie wpłynie na odbiorców z Europy Środkowo-Wschodniej,"Gazociąg Baltic Pipe będzie miał liczne pozytywne efekty dla odbiorców gazu w Polsce, ale i w Europie Środkowo-Wschodniej – przekonywali przedstawiciele naszego kraju podczas konferencji ws. wkładu Polski, Norwegii i Danii w bezpieczeństwo energetyczne Europy – podał Gaz-System.","W trakcie debaty „Energy security in Europe: How can Norway and Poland contribute?” zorganizowanej w Oslo przez Norweski Instytut Spraw Międzynarodowych (NUPI) przedstawiciele czołowych firm sektora gazowego z Polski, Danii i Norwegii, a także administracji rządowej tych krajów, dyskutowali o roli projektu Baltic Pipe w rozwoju sektora energetycznego w Europie.Jak poinformował Gaz-System, prezes polskiego operatora Tomasz Stępień mówił podczas konferencji, że „w kontekście międzynarodowym strategia rozwoju naszej firmy opiera się na dwóch fundamentach – zapewnieniu bezpieczeństwa dostaw gazu do Polski oraz rozwoju konkurencyjnego rynku gazu w regionie Europy Środkowo-Wschodniej”. Stępień podkreślał, że Baltic Pipe stanowi kluczowy element strategii inwestycyjnej Gaz-Systemu, która zakłada, że projekt ten w połączeniu z realizowanymi przez spółkę interkonektorami łączącymi Polskę, m.in. z Litwą, Ukrainą czy Słowacją – przyczyni się do uniezależnienia regionu Europy Środkowo-Wschodniej od dominującego obecnie kierunku dostaw surowca ze wschodu.Przypomniał także, że w listopadzie 2018 r. Gaz-System oraz Energinet podjęły ostateczne decyzje inwestycyjne dla projektu Batlic Pipe i zaznaczył, że gazociąg jest realizowany zgodnie z przyjętym harmonogramem. Pełnomocnik Rządu do spraw Strategicznej Infrastruktury Energetycznej Piotr Naimski oceniał z kolei, że inwestycja ta przyczyni się do zmiany struktury dostaw gazu do Europy i będzie miała znaczący wpływ na wzrost konkurencyjności europejskiego rynku gazu. – Projekt BalticPipe to „game-changer” dla dostawców i odbiorców gazu w regionie Europy Środkowo-Wschodniej. Realizacja tej inwestycji to również ważny krok w kierunku zacieśnienia współpracy energetycznej i gospodarczej pomiędzy Polską a krajami skandynawskimi. Dostrzegamy duży potencjał w tych relacjach – mówił Naimski.Wiceminister energii Tomasz Dąbrowski zwrócił z kolei uwagę na znaczenie Baltic Pipe dla modernizacji polskiego sektora energii.",,
Przydacz o słowach Schetyny: Wpisują się w scenariusz napisany w Moskwie,"„Grzegorz Schetyna swoimi wypowiedziami wpisuje się w scenariusz napisany w Moskwie. O to w tym chodzi, byśmy się ze sobą poróżnili” – skomentował w radiowej Trójce reakcję lidera PO wiceminister spraw zagranicznych Marcin Przydacz. Niedawno rosyjski prezydent kilkukrotnie oskarżył Polskę o przedwojenną zmowę z faszystowskimi Niemcami i próbował wybielić rolę Armii Czerwonej w związku z jej napaścią na nasz kraj 17 września 1939 roku.","– Jesteśmy przyzwyczajeni ze strona rosyjska działa w sposób cyniczny, mamy pewność ze dyskusja będzie trwała przez kilka miesięcy – mówił wiceminister spraw zagranicznych.  Na wypowiedź prezydenta Rosji Władimira Putina na temat Polski zareagował Mateusz Morawiecki. Premier wydał w tej sprawie specjalne oświadczenie.  Tymczasem lider Platformy Obywatelskiej skrytykował prezydenta Rosji, jednocześnie krytykując prezydenta Polski.  „Słowa Putina wobec Polski są niegodne i fałszywe. Braku reakcji prezydenta nie można zaakceptować. Chaotyczne działania MSZ pokazują słabość polityki zagranicznej tej ekipy” – napisał na Twitterze Schetyna.",,
"Dom, mieszkania, motorówka. Gawłowski oszacował swój majątek","Senator Stanisław Gawłowski oszacował swój majątek na 430 tys. zł w walutach i około 1 mln 710 tys. zł w nieruchomościach. Uposażenia i diety poselskie uzupełniał dochodami z wynajmu mieszkania w Szczecinie, co w tym roku łącznie wzbogaciło go o 135 tys. zł.","Jak wynika z opublikowanego na stronach Senatu oświadczenia majątkowego senatora Gawłowskiego, które jest datowane na 7 listopada 2019 r., miał on wtedy ok. 430 tys. złotych w różnych walutach, w tym ok. 390 tys. w złotówkach; 5 tys. euro (ok. 21 tys. zł) i 5 tys. dolarów (ok. 19 tys. zł).  Polityk posiada kilka nieruchomości: dom o powierzchni 136 m kw. o wartości 600 tys. zł, mieszkanie o pow. 70,6 m kw. i wartości ok. 350 tys. zł oraz mieszkanie 51,6 m kw. warte 600 tys. zł. W oświadczeniu Gawłowski wymienił także cztery inne nieruchomości, w tym działkę wokół domu (wycenioną z wartością domu). Łączna wartość trzech pozostałych działek wynosi jego zdaniem ok. 160 tys. zł. Wszystkie te nieruchomości warte są ok. 1 mln 710 tys. zł.  Inne dochody osiągnięte w ciągu roku do listopada 2019 r. przyniosły Gawłowskiemu łącznie prawie 135 tys. zł. Składają się na nie: uposażenie z Kancelarii Sejmu (94 tys. 948 zł), dieta poselska (25 tys. 970 zł) oraz wpływy z wynajmu mieszkania w Szczecinie (13 tys. 789 zł).  Do majątku o wartości ponad 10 tys. złotych, Gawłowski zaliczył samochód marki Volkswagen Touareg z 2007 r. oraz łódź motorową z 1996 r.",,
Kolejne sieci komórkowe rezygnują z popularnej usługi,"Możliwość wysyłania SMS-ów z darmowych bramek zamyka sieć Orange Polska i prawdopodobnie Plus. Wcześniej bramkę SMS i MMS wyłączył już Play. Nie wiadomo jeszcze, czy podobny ruch wykona T-Mobile. Sieci komórkowe niezliczonymi promocjami dla klientów same przyczyniły się do upadku tej niegdyś popularnej usługi.","Operatorzy tych sieci komórkowych tłumaczą, że często używana kiedyś funkcja straciła na popularności  – podaje onet.pl.  Orange Polska wyłącza usługę SMS/MMS z Internetu już od 1 lutego 2020 r. Użytkownicy za pomocą internetowych bramek już nie będą mogli wysyłać wiadomości tekstowych i zdjęć. Portal podaje, że także wkrótce sieć Plus wyłączy bramki SMS i MMS na stronie. Zaznacza jednak, że decyzja ostateczna jeszcze nie zapadła.  Przedstawiciele firm zaznaczają, że zamknięcie bramki SMS i MMS spowodowane jest decyzjami czysto biznesowymi. Według nich klienci korzystają z nielimitowanych SMS-ów wliczonych w usługi proponowane przez sieci.  Wcześniej bramkę SMS i MMS wyłączył Play. Nie wiadomo, czy na podobny ruch zdecyduje się sieć T-Mobile - zaznacza onet.pl.",,
Duda „nie miał moralnego prawa” – słowa rosyjskich mediów i prof. Grabowskiego,"„Przywódca kraju, który w państwie żydowskim uważany jest nieoficjalnie za wspólnika Holokaustu, nie miał moralnego prawa do obecności na obchodach” – pisze rządowa Rossijskaja Gazieta. Podobnych słów i podobnej argumentacji użył prof. Jan Grabowski, badacz Holokaustu.","„Kiedy polski przywódca Andrzej Duda zrezygnował z udziału w zaplanowanych na 23 stycznia wydarzeniach z okazji 75. rocznicy wyzwolenia przez wojska radzieckie Oświęcimia, wielu w Izraelu zapewne odetchnęło z ulgą” - pisze rosyjski dziennik. Gazeta nie używa właściwego, niemieckiego określenia obozu „Auschwitz”. Zapewnia także, że „w Izraelu nie zapominają o tym, że pewne grupy w Polsce współpracowały z faszystowskimi Niemcami, podczas gdy Armia Czerwona wraz z sojusznikami z koalicji antyhitlerowskiej wyzwoliła Europę od nazizmu”. Rosyjska rządowa gazeta akcentuje, że „przywódca kraju, który w państwie żydowskim uważany jest nieoficjalnie za wspólnika Holokaustu, nie miał moralnego prawa do obecności wśród szefów państw, które wyzwalały więźniów obozu”. W podobnych słowach wypowiada się w tej sprawie prof. Jan Grabowski. „Duda nie ma żadnej moralnej legitymacji do przemawiania w Jad Waszem” – uważa badacz Holokaustu. Swoje przemyślenia na ten temat zawarł w publikacji umieszczonej na stronach „Krytyki politycznej”. Utrzymuje on, że „rządzący Polską nacjonaliści kojarzeni są z haniebną [ustawą o Holokauście]”, jak w świecie określa się nowelizację ustawy o IPN” – pisał m. in. historyk, zatrudniony na uniwersytecie w Ottawie. Opinię prof. Grabowskiego ostro skrytykował prof. Zdzisław Krasnodębski. – To są słowa skandaliczne, poniżej wszelkiego poziomu. Dyskredytujące również prace prof. Grabowskiego, bo ujawniają jego nastawienie polityczne – jeżeli ktoś głosi tezy neostalinowskie, ale też przesiąknięte prawdziwą niechęcią do prezydenta, do Rzeczpospolitej i do obywateli Rzeczpospolitej – powiedział w programie „O co chodzi” europoseł PiS. – Być może profesor pamięta słowa przypisywane Stalinowi, który ponoć miał powiedzieć, że jeżeli obstrukcjoniści staną się nazbyt dokuczliwi, nazwijcie ich faszystami, nazistami i antysemitami. I jeżeli będziecie to powtarzać dostatecznie często, dla opinii publicznej te słowa staną się prawdą – mówił z kolei prof. Tomasz Panfil, historyk z KUL. – Być może profesor Grabowski realizuje te zalecenia – dodał.",,
„Reklama napojów alkoholowych to rodzaj toksycznej ideologii”,"Abstynencja kobiet w ciąży, wychowanie oraz edukacja dzieci i młodzieży w kulturze trzeźwości, a także zakaz reklamy napojów alkoholowych – to główne przesłanie Narodowego Kongresu Trzeźwości.","W czwartek w Warszawie rozpoczęła się część studyjna Narodowego Kongresu Trzeźwości pod hasłem „Ku trzeźwości Narodu. Odpowiedzialność rodziny, Kościoła, państwa i samorządu”. Obrady trwały do soboty.  „Całkowita abstynencja kobiet w ciąży, wychowanie oraz edukacja dzieci i młodzieży w kulturze trzeźwości, a także zakaz reklamy napojów alkoholowych podobny do tego, który od lat obowiązuje w Polsce przypadku wyrobów tytoniowych i cieszy się poparciem społecznym” – to główne punkty przesłania Narodowego Kongresu Trzeźwości” – poinformowało biuro prasowe Konferencji Episkopatu Polski. Głównym organizatorem Kongresu był Zespół Episkopatu Polski ds. Apostolstwa Trzeźwości. Honorowym patronatem wydarzenie objął prezydent Andrzej Duda. Swoje posłanie dla uczestników Kongresu przekazał papież Franciszek. Promocja trzeźwości i abstynencji   Kongres oczekuje także zakazu reklamy napojów alkoholowych, tak jak w przypadku wyrobów tytoniowych. KEP podkreśla, że zakaz ten doprowadził do spadku liczby palaczy w Polsce promocji zdrowego trybu życia. „Reklama napojów alkoholowych, a zwłaszcza ta, która złudnie łączy spożywanie napojów alkoholowych ze zdrowiem, sportem, szczęściem, czy »radosnym byciem razem«, to w rzeczywistości rodzaj toksycznej ideologii, która jest niedopuszczalna i powinna być zakazana, podobnie jak jest zakazana reklama wyrobów tytoniowych – brzmi przesłanie. Uczestniczy Kongresu podkreślili, że trzeźwość jest gwarancją miłości, szczęścia, rozwoju i dobrej przyszłości. Zaznaczyli również, że „od krzewienia trzeźwości zależeć będzie przyszłość Ojczyzny oraz wszystkie ambitne plany społeczno-gospodarcze, ponieważ straty z tytułu nadużywania alkoholu znacznie przewyższają zyski z jego sprzedaży”. Narodowy Kongres Trzeźwości to inicjatywa Episkopatu Polski, której celem jest ograniczenie spożycia alkoholu oraz promocja trzeźwości i abstynencji. Zwieńczeniem kongresu będą msze św. w intencji trzeźwości w kościołach w całej Polsce w niedzielę 24 września.",,
"Suski: Gersdorf jak Jaruzelski, prosi o interwencję w polskie sprawy","– Pani Gersdorf jest sędzią w stanie spoczynku, ale donosicielką w stanie aktywnym – powiedział w programie „Woronicza 17” europoseł PiS Ryszard Czarnecki, komentując wystąpienie Małgorzaty Gersdorf w Karlsruhe.   – Dzisiaj pani Gersdorf, jak Jaruzelski, prosi o interwencję w polskie sprawy – mówił min. Marek Suski, szef gabinetu politycznego premiera.  Natomiast Piotr Ikonowicz (Ruch Sprawiedliwości Społecznej) ocenił, że „zarówno Platforma, jak i PiS niepotrzebnie uczyniły obszar wymiaru sprawiedliwości obszarem walki politycznej”.","Małgorzata Gersdorf, prezes SN w stanie spoczynku, wygłosiła w piątek w niemieckim Karlsruhe wykład, w którym mówiła m.in., że szkody wyrządzone polskiemu wymiarowi sprawiedliwości przez ustawy z ostatnich dwóch i pół roku są „niestety bardzo poważne i nic nie zapowiada ich naprawienia w najbliższej przyszłości”. Przewodnicząca niemieckiego Federalnego Trybunału Bettina Limperg powiedziała natomiast, że Niemcy są „szczególnie odpowiedzialni” za nasz kraj.              Jan Filip Libicki, senator niezrzeszony, przyznał, że „wiele wypowiedzi prezes Gersdorf jest nie do końca szczęśliwych czy fortunnych”. Jednocześnie zastrzegł, że „kadencja prezes Gersdorf trwa do 2020 i w związku z tym jest usuwana ze swojego stanowiska niezgodnie z prawem”. „Donosicielka  w stanie aktywnym”               Równie ostro wypowiadał się Ryszard Czarnecki (PiS). – Pani Gersdorf jest sędzią w stanie spoczynku, ale donosicielką w stanie aktywnym – powiedział.              – Tradycja pielgrzymowania do obcych mocarstw ze skargą na własną ojczyznę w Polsce sięga średniowiecza.  (…) Sytuacja, w której inne kraje, ich przedstawiciele, mówią, że wezmą odpowiedzialność za Polskę; ja to znam. Trzykrotnie w końcówce XVIII wieku Prusy  wzięły odpowiedzialność za Polskę, dokonując rozbiorów – mówił europoseł.              – W tej chwili mamy do czynienia z sytuacją pewnej agresji zewnętrznej na nasz kraj, swoistej wojny hybrydowej, nawet bym powiedział, kiedy to odbiera się Polakom prawo stanowienia ws. wymiaru sprawiedliwości  – dodał.  „Zróbmy prawdziwą reformę”                – Jednak jest przesadą nazywanie Unii Europejskiej, tak jak nazwał to min. Suski, Związkiem Radzieckim, albo porównywanie obecnych Niemiec do Niemiec hitlerowskich, czy mówienie że prowadzona jest wobec nas wojna hybrydowa – zaprotestował Piotr Apel (Kukiz ’15).              Ocenił, że „zamiana jednego przewodniczącego na drugiego przewodniczącego (SN – red.) nie jest warta tego, by walczyć ze wszystkimi dookoła”. – Jeżeli chcemy walczyć, to zróbmy prawdziwą reformę (wymiaru sprawiedliwości – red.),  sprawmy aby obywatele mieli faktyczny wpływ na sędziów – powiedział. „Niemcom nie chodzi o polską demokrację”              Adam Andruszkiewicz (Wolni i Solidarni) podkreślił że „jako Polacy sobie nie życzymy, żeby jakikolwiek naród mówił o tym, że jest odpowiedzialny za nas” oraz że „nie jesteśmy małymi dziećmi, za które ktoś ma brać odpowiedzialność.              Ocenił, że jakiekolwiek ustępstwa w sprawie reformy wymiaru sprawiedliwości w Polsce i tak nic by nie dały, ponieważ „nie chodzi o polską demokrację”. – Niemcom chodzi o to, żeby zablokować pewne inwestycje, jak Centralny Port Komunikacyjny – powiedział.   „Musimy sami tę sprawę załatwić”              –  Zarówno Platforma, jak i PiS niepotrzebnie uczyniły obszar wymiaru sprawiedliwości obszarem walki politycznej – powiedział Piotr Ikonowicz (Ruch Sprawiedliwości Społecznej), wyrażając zaniepokojenie trwającą „zabawą państwem”.               Podkreślił, że „my w Polsce musimy sami tę sprawę załatwić”. – Apeluję do opozycji, żeby nie liczyła na pomoc Unii Europejskiej, bo UE wbrew pozorom nie jest harcerzem od dobrych uczynków, tylko  organizacją głównie gospodarczą. Nawet żebyśmy tu nie wiem jaki Bantustan zrobili, drugą Białoruś, to dopóki oni mają 40 mln konsumentów w Polsce, do których mogą eksportować swoją produkcję, to  nie kiwną palcem i nie pomogą nam. Tylko my możemy poprawić jakość naszej demokracji – powiedział. ",,
Ćwierć miliona podpisów pod kandydaturą prezydenta. Głosy poparcia już w PKW,250 tys. głosów zebrał ubiegający się o reelekcję Bronisław Komorowski. Przedstawiciele sztabu prezydenta złożyli w Państwowej Komisji Wyborczej podpisy poparcia dla kandydata. Wymagana prawem liczba głosów to 100 tysięcy.,"Ponad 200 tysięcy podpisów zebrał Janusz Korwin-Mikke. Kandydat partii KORWiN złożył je w PKW 9 marca.   Państwowa Komisja Wyborcza będzie teraz weryfikować podpisy, po czym kandydat zostanie zarejestrowany.  Robert Tyszkiewicz, szef sztabu Bronisława Komorowskiego, zapowiedział, że zbieranie głosów będzie kontynuowane. Pozostali kandydaci mają na to czas do  26 marca. Wybory prezydenckie odbędą się 10 maja. „Oczekujemy od instytucji oświatowych, że wykażą się wrażliwością i rozsądkiem w trakcie kampanii”Tyszkiewicz był pytany przez dziennikarzy o udział uczniów z Aleksandrowa Kujawskiego w spotkaniu wyborczym z Komorowskim. Dzieci z tamtejszej szkoły  podstawowej miały ze sobą portrety prezydenta i tabliczki z hasłami deklarującymi  poparcie go w wyborach.– Komitet wyborczy i sztab prezydenta nie ma wpływu na to, kto i w jakiej formule przychodzi na spotkania, które mają miejsce na rynkach czy ulicach. Uważamy, że każdy ma prawo wziąć udział, natomiast apelujemy i oczekujemy od instytucji, w tym od instytucji oświatowych, że wykażą się potrzebną wrażliwością i rozsądkiem w trakcie kampanii. Uważamy, że otwarte spotkania powinny zachować spontaniczny charakter. Nikogo specjalnie nie zapraszamy, ale nie mamy możliwości cenzurowania obecności czyjejkolwiek – odpowiedział Tyszkiewicz. Na kolejne pytanie, o to, czy sugeruje, że taki udział uczniów, to była inicjatywa nauczycieli, szef sztabu Komorowskiego odparł: „Niczego nie chcę sugerować, chcę tylko powiedzieć, że podczas otwartych spotkań nie mamy do czynienia z sytuacjami zaaranżowanymi. Po prostu rozdawane są materiały wyborcze i to robią wszyscy kandydaci wszystkich sztabów. Trudno jest limitować i programować”.   Bronisław Komorowski w wtorek odwiedził  Aleksandrów Kujawski. Jednym z punktów wizyty było spotkanie z wyborcami na rynku. Właśnie tam pojawili się uczniowie.",,
Iran ma „twarde dowody” na sterowanie protestami z zagranicy,"Stały przedstawiciel Iranu przy Organizacji Narodów Zjednoczonych powiedział w piątek na spotkaniu Rady Bezpieczeństwa, że jego rząd ma „twarde dowody”, że ostatnie protesty w Iranie były „bardzo wyraźnie sterowane z zagranicy” – podała agencja Reutera.","Gholamali Khoshroo, stały przedstawiciel Iranu przy ONZ powiedział również, że Stany Zjednoczone nadużyły swojej władzy jako stały członek Rady Bezpieczeństwa, wzywając do spotkania w celu omówienia protestów.– Szkoda, że pomimo oporu ze strony niektórych członków, Rada pozwoliła na wykorzystywanie siebie przez obecną administrację USA poprzez zwołanie spotkania w sprawie, która nie wchodzi w zakres jej mandatu – powiedział Khoshroo.Kontrowersyjne posiedzenie RB ONZ w sprawie Iranu rozpoczęło się w piątek.",,
Morawiecki: rosyjscy dostawcy ropy muszą finansowo odpowiedzieć za błędy,"– Jeśli chodzi o dostawy ropy rosyjskiej, to nie możemy dopuścić do tego, by nasze rafinerie, instalacje, wyposażenie ucierpiało na jakości – powiedział Mateusz Morawiecki. Premier ocenił, że rosyjscy dostawcy popełnili bardzo duże błędy biznesowo-operacyjne i muszą za to odpowiedzieć finansowo. Zanieczyszczony chlorkami surowiec trzeba jednak oczyścić. Pojawia się pytanie, czy niemieckie rafinerie wezmą solidarnie udział w oczyszczaniu ropy?","Od 19 kwietnia rurociągiem „Przyjaźń” płynęła z Rosji w kierunku zachodnim zanieczyszczona ropa; w surowcu wykryto przekroczenie norm chlorków organicznych. Tranzyt wstrzymał m.in. polski PERN oraz ukraińska Ukrtransnafta, a 30 kwietnia także białoruski operator. W sumie w rurociągu „Przyjaźń” na terenie Rosji, Białorusi, Polski i Ukrainy zgromadziło się ok. 5 mln ton zanieczyszczonej ropy, z tego ok. 1 mln – na Białorusi.– Wczoraj z panem ministrem (energii Krzysztofem – przyp. red.) Tchórzewskim dyskutowałem na ten temat. I rzeczywiście tutaj dostawcy rosyjscy popełnili bardzo duże błędy biznesowo-operacyjne i oni muszą za to odpowiedzieć. Rosja, rosyjskie firmy muszą za to odpowiedzieć finansowo – powiedział premier na konferencji prasowej. Jak dodał, „tak długo, aż ta sytuacja się nie wyklaruje, mamy rozwiązania rezerwowe, jesteśmy państwem, które zadbało o bezpieczeństwo również dostaw ropy; mamy odpowiednie zabezpieczenia”.Mateusz Morawiecki zaznaczył, że „nie możemy dopuścić do tego, żeby nasze rafinerie, rury, całe instalacje, całe wyposażenie, żeby to wszystko ucierpiało na jakości, jeśli chodzi o dostawy ropy rosyjskiej. (...) Robimy wszystko, żeby wyeliminować taką możliwość w ogóle na przyszłość”.Poinformował, że „odbywają się obecnie bardzo trudne, bardzo twarde negocjacje z Rosją, z firmami rosyjskimi”. – I na pewno nie odstąpimy od naszych warunków, które pan minister Tchórzewski sformułował – zapowiedział Morawiecki.Zanieczyszczony surowiec trzeba oczyścić na miejscuZanieczyszczonej ropy nie da się fizyczne cofnąć do Rosji i trzeba ją przerobić na miejscu, a zająć miały się tym cztery rafinerie: polskie Lotos i Orlen oraz niemieckie zakłady w Leunie i Schwedt. PAP podaje, że na wysłane w tym tygodniu do władz niemieckich rafinerii pytanie, czy wezmą udział w solidarnym i proporcjonalnym oczyszczeniu ropy z rurociągu „Przyjaźń”, dotychczas nie otrzymano odpowiedzi.Jak informuje nieoficjalnie portal rmf24.pl, Niemcy opóźniają proces odblokowania ropociągu, wymyślając coraz to nowe powody, dla których nie chcą tego szybko robić. W tej sprawie mają trwać negocjacje – dodaje portal. Polskie rafinerie pracują bez zakłóceńResort energii poinformował z kolei w komunikacie, że minister Tchórzewski wystąpił do ministra energetyki Rosji Aleksandra Novaka o pilne działania ws. jak najszybszego przywrócenia drożności systemu i dostaw czystej ropy rurociągiem „Przyjaźń”.Podkreślono, że Ministerstwo Energii kontynuuje monitorowanie sytuacji w zakresie dostaw do polskich rafinerii i zapotrzebowania rynku na paliwa. „Zgodnie z informacjami z sektora naftowego przerób w polskich rafineriach odbywa się w sposób niezakłócony, w oparciu o dostawy realizowane przez Naftoport oraz uwolnione zapasy obowiązkowe” – napisano.Kiedy m.in. Polska, Niemcy oraz Ukraina wstrzymały odbiór ropy, rosyjskie władze wstrzymały również jej przesyłanie.",,
Piechociński na Kongresie Morskim w Szczecinie: terminal LNG będzie gotowy jesienią,"– Jesienią pierwsze statki ze skroplonym gazem wpłyną do Świnoujścia – zapowiedział podczas III Międzynarodowego Kongresu Morskiego w Szczecinie wicepremier Janusz Piechociński.
Ponad tysiąc przedstawicieli świata biznesu, polityki i nauki z kraju i dyskutowało w Szczecinie o sytuacji gospodarki morskiej i jej przyszłości.","Janusz Piechociński zapewnił, że w najbliższym czasie uda się zamknąć prace wykonawcze terminalu LNG.  – Cieszę się, że w trybie pilnym prezes Gaz-Systemu Jan Chadam kończy rozmowy z włoskim wykonawcą terminalu. Jeśli nie wydarzy się nic dramatycznego, na pewno w tym roku, być może w okolicach rozpoczęcia roku akademickiego odprawimy pierwszy gazowiec – powiedział. Pierwotnie terminal miał zostać otwarty w czerwcu 2014 roku. Fala bankructw polskich firm budowlanych w 2012 roku oraz spór z włoskim wykonawcą spółką Saipem to główne przyczyny opóźnienia inwestycji.  Świnoujski terminal LNG będzie jedną z największych instalacji tego typu w Europie.  Ekologia, przemysł i edukacja Trzydniowe, zakończone w piątek spotkanie poświęcone w Szczecinie było szeroko rozumianej gospodarce morskiej. Uczestniczyły w nim firmy i instytucje z Europy, a także Stanów Zjednoczonych i Chin. Zakres tematów był bardzo szeroki – od ochrony środowiska i rybołówstwa, po innowacyjny przemysł i edukację.  – Kongres to ciało doradcze – mówił o znaczeniu spotkania Paweł Szynkaruk, dyrektor naczelny Polskiej Żeglugi Morskiej i współorganizator imprezy.  Wnioski zostaną przedstawione w Sejmie Jak podkreślił Dariusz Więcaszek, prezes Północnej Izby Gospodarczej i jeden z inicjatorów wydarzenia, podstawowym zadaniem Kongresu jest budowanie lobby związanego z różnymi gałęziami gospodarki – od przetwórstwa żywności pochodzenia morskiego, po infrastrukturę portów i samej żeglugi.  Wnioski i postulaty wypracowane przez uczestników III Międzynarodowego Kongresu Morskiego zostaną przedstawione 21 lipca w Sali Kolumnowej Sejmu.                                                teraz odtwarzaneŁososie w solance z odwiertów geotermalnych",,
Cena ropy w górę. Przyczyną napięta sytuacja polityczna na Bliskim Wschodzie,"Ropa naftowa w USA szybko odzyskała siły, bo na Bliskim Wschodzie – bogatym w złoża ropy regionie – robi się niebezpiecznie – podają maklerzy.","Baryłka ropy West Texas Intermediate w dostawach na czerwiec na giełdzie paliw NYMEX w Nowym Jorku jest wyceniana po 62,42 USD, po wzroście ceny o 0,24 proc. Ropa Brent w dostawach na czerwiec na giełdzie paliw ICE Futures Europe w Londynie jest wyceniana po 71,28 USD za baryłkę, po zwyżce notowań o 0,07 proc. USA skierowały grupę uderzeniową okrętów wojennych na Bliski Wschód, ponieważ zaistniało „wiarygodne zagrożenie ze strony sił irańskiego reżimu” dla sił zbrojnych lub interesów USA – poinformował w poniedziałek pełniący obowiązki szefa Pentagonu Patrick Shanahan. W niedzielę doradca prezydenta Donalda Trumpa ds. bezpieczeństwa narodowego John Bolton podał, że na Bliski Wschód skierowano grupę uderzeniową okrętów wojennych z lotniskowcem „Abraham Lincoln” i eskadrę bombowców jako ostrzeżenie dla Iranu. Sekretarz stanu USA Mike Pompeo z kolei poinformował, że USA zaobserwowały pewne działania Iranu, które mogą wskazywać „na możliwą eskalację”. W poniedziałek irańska agencja państwowa Irib podała, że Teheran wznowi część prac nad swoim programem atomowym, który został wstrzymany w 2015 roku w ramach umowy nuklearnej podpisanej z sześcioma mocarstwami. Geopolityka a cena ropyTe wszystkie informacje wpływają na wzrost notowań ropy naftowej, która w poniedziałek podczas handlu traciła nawet ponad 3 proc., po tym gdy prezydent USA Donald Trump zagroził podwyższeniem ceł na chińskie towary. Od piątku cła na wybrane towary importowane z Chin do Stanów Zjednoczonych wzrosną z 10 do 25 procent, a dodatkowe taryfy zostaną nałożone na więcej chińskich produktów – ogłosił Trump w niedzielę na Twitterze.  „Ropa drożeje w reakcji na to, jak o kolejny stopień wzrosło ryzyko geopolityczne na Bliskim Wschodzie” – wyjaśnia Stephen Innes, szef handlu w SPI Asset Management. „Ceny ropy szybko odżyły po wczorajszej wrzawie na giełdach paliw” – dodaje. Ropa w USA zdrożała podczas poprzedniej sesji o 0,5 proc. 23 kwietnia surowiec osiągnął najwyższe notowania od niemal pół roku, ale od tego czasu już staniał o 6 proc.",,
„Rzeczpospolita”: MON i Pentagon dogadały się w sprawie Fort Trump,"MON i Pentagon zamknęły rozmowy o deklaracji w sprawie obecności wojsk USA w Polsce – dowiaduje się „Rzeczpospolita”. Dziennik w poniedziałkowym wydaniu informuje, że umowę podpiszą w środę w Białym Domu prezydenci Andrzej Duda i Donald Trump.","„Umowę podpiszą w środę w Białym Domu Andrzej Duda i Donald Trump. Przewiduje wzajemnie korzystne rozliczenia finansowe. Polska jednorazowo przekaże niespełna 2 mld dolarów na modernizację infrastruktury wojskowej. Potem będzie pokrywać tylko koszty mediów. Mowa o kilkudziesięciu milionach złotych rocznie” – informuje „Rzeczpospolita”.Według „Rzeczpospolitej” „to finał kampanii dyplomatycznej, którą po zajęciu przez Rosjan Krymu rozpoczął szef MON Tomasz Siemoniak”.„Uzyskał zgodę na symboliczną obecność Amerykanów w Polsce. To było włożenie nogi w drzwi. Za ciosem poszli jego następcy  Antoni Macierewicz i Mariusz Błaszczak, doprowadzając do skokowego wzrostu obecności wojsk USA. Rokowania prowadzili zastępca szefa Pentagonu John Rood i jego odpowiednik w MON Tomasz Szatkowski” – czytamy.Dziennik podkreśla, że sukces nie byłby możliwy bez zaangażowania prezydentów obu krajów i zmiany strategii USA wobec Polski.",,
Rzucam wyzwanie systemowi,"W każdym pokoleniu jest młodzież, której nie podoba się to co jest. I to jest najbardziej twórczy zaczyn społeczny. Chcemy zwracać się do tej młodzieży, która pokazuje zdroworozsądkowy gniew wobec wciskaniu się państwa w nasze życie, politycznej poprawności i dyktatowi dużych zgnuśniałych partii - mówi Paweł Kowal, szef PJN w rozmowie z tvp.info. - Słabość ideowa PO, szczególnie po jej skręcie na lewo i niezdolność PiS do reprezentacji klasycznie prawicowych poglądów szybciej niż niektórzy sądzą wyjdą na jaw, a wtedy my powinniśmy być gotowi - deklaruje.",      ,,
Niemieccy politycy ostrzegają: prześladowanie chrześcijan rośnie,Po zamachach terrorystycznych na Sri Lance niemieccy politycy różnych opcji ostrzegali przed coraz częstszym prześladowaniem chrześcijan na świecie. Domagają się też na łamach mediów lepszej ochrony kościołów.,"– Terror na Sri Lance wpisuje się w serię zamachów przeciwko chrześcijanom na całym świecie – zwrócił uwagę w rozmowie z dziennikiem „Die Welt” pełnomocnik niemieckiego rządu ds. wolności religijnej Markus Gruebel (CDU). – Wyznawcy chrześcijaństwa na całym świecie stanowią cel dla radykalnych muzułmanów – dodał, wyrażając zadowolenie, że w Niemczech nie ma teraz takiego zagrożenia. Zastrzegł jednak, że nad Renem należy wychowywać ludzi w duchu tolerancji religijnej.Były szef frakcji chadeków w Bundestagu Volker Kauder (CDU) oświadczył w wywiadzie dla tabloidu „Bild”, że w Azji nacjonalistyczne ruchy hinduistów, buddystów i muzułmanów coraz częściej sięgają po przemoc. „Z niepokojem obserwuję rosnące prześladowanie chrześcijan w tej części świata. Musimy dobitnie domagać się od rządu Sri Lanki, ale nie tylko tam, zapewnienia lepszej ochrony kościołom” – zaapelował.",,
Gliński: Mamy szansę wygrać wybory do Parlamentu Europejskiego,"– Mamy szansę wygrać wybory do Parlamentu Europejskiego, bo Polacy są rozsądni i widzą, że opozycja głównie gra na emocjach, straszy polexitem. Ale Polska jest w Europie od tysiąca lat i nie ma mowy, aby ją opuszczała – stwierdził wicepremier i minister kultury prof. Piotr Gliński, komentując w „Gościu Wiadomości” wybory do europarlamentu, które odbędą się w maju. – Europa jest opanowana przez dość radykalną opcję ideologiczną. Stąd wiele naszych problemów, bo ten dialog jest trudny. Przecież ewidentnie mamy do czynienia z łamaniem traktatu, jeśli chodzi np. o kwestie wewnętrzne krajów członkowskich – dodał wicepremier.",,,
Chrześcijańska świątynia powstanie nad Zatoką Perską,"Pierwszy kościół maronicki nad Zatoką Perską powstanie już w przyszłym roku. Świątynia, pod którą kamień węgielny poświęcił maronicki patriarcha Antiochii, ks. Kard. Bechara Butros Raï,  zostanie zbudowana na przedmieściach stolicy Kataru, Dohy. Grunt pod budowę podarował emir Kataru.","– To pierwszy kościół maronicki nad Zatoką Perską – mówi Radiu Watykańskiemu o. Szarbel Mhanna, który zajmuje się budową świątyni . –  Teren pod jego budowę ofiarował emir naszemu patriarsze, a poprzez niego wszystkim Libańczykom, maronitom, ale także innym wyznaniom wschodnim, których członkowie uczęszczają na maronickie nabożeństwa. Ofiarowany teren to 10 tys. metrów kwadratowych, a kościół będzie pod wezwaniem św. Szarbela, świętego powszechnie dziś znanego. Kościół i oratorium zostaną wybudowane w najbliższych 18 miesiącach. Natomiast później zostaną dobudowane kaplica, biura, salki katechetyczne i rezydencja dla księży – opowiada o. Mhanna.Kościół maronicki to jeden z katolickich kościołów sui iuris (rządzących się własnym prawem). Są to wspólnoty uznające zwierzchnictwo papieża i katolickie wyznanie wiary. W Katarze, który jest krajem muzułmańskim, gdzie nawracanie muzułmanów na chrześcijaństwo jest zakazane, od 10 lat funkcjonuje już świątynia rzymskokatolicka, kościół Matki Bożej Różańcowej.",,
Burza wokół ambasadora RP w Berlinie. Był zarejestrowany jako TW „Wolfgang”,"Portale piszą o współpracy z SB  prof. Andrzeja  Przyłębskiego, polskiego ambasadora w Niemczech. Opozycja żąda wyjaśnień. Tymczasem o teczce TW „Wolfgang” prawie rok temu pisał już Cezary Gmyz.","Prawie 1,7 miliona razy skorzystano już z nowego inwentarza archiwalnego IPN, który udostępniono w poniedziałek. Pozwala każdemu sprawdzić, kto pracował w SB, kto był tajnym współpracownikiem, a kto był osobą pokrzywdzoną. W sieci zawrzało. Na kilku portalach pojawiła się informacja, że ambasador RP w Berlinie prof. Andrzej Przyłębski był zarejestrowany jako TW „Wolfgang”. Sprawa opisana już rok temuW inwentarzu archiwalnym rzeczywiście istnieje wpis dotyczący Przyłębskiego, prywatnie męża prezes TK Julii Przyłębskiej.  Z opisu wynika, że dotyczy okresu 1979-1980 i zawiera 40 stron. Tymczasem o teczce „Wolfganga” w maju ubiegłego roku pisał Cezary Gmyz w „Do Rzeczy”, kiedy kandydatura prof. Przyłębskiego pojawiła się w kontekście fotela ambasadora RP w Berlinie. Poinformował wówczas, że z zapisów w bazie Archiwum Cyfrowego IPN wynika, że SB interesowała się Przyłębskim od 1975 r. Jednak z inwentarza IPN wynika, że teczka TW „Wolfgang” zawiera dokumenty obejmujące lata 1979-1980. To zdaniem Gmyza okres, w którym SB uznawała goza tajnego współpracownika. Teczka nie była wówczas dostępna w IPN, bo wypożyczyła ją Agencja Bezpieczeństwa Wewnętrznego sprawdzając przeszłość ówczesnego kandydata na ambasadora. Ambasador zaprzeczaZ tego co ustalił Gmyz wynika, że  ambasadorowi wydano certyfikat dostępu do informacji niejawnych. – W praktyce oznacza to, że uznano, iż profesor napisał prawdę w ankiecie bezpieczeństwa. W ankiecie tej zaprzeczył współpracy z komunistycznymi służbami – mówi dziennikarz TVP. Z informacji, do jakich dotarł Gmyz wynika, że Przyłębski jako młody człowiek jadąc do rodziny w Wielkiej Brytanii miał zdać relację z tego wyjazdu. Jego spotkanie z funkcjonariuszami odbyło się w ówczesnym wydziale paszportowym. Jak ustalił Cezary Gmyz, IPN do tej pory nie wdrożył procedury sprawdzającej inny dokument, jakim jest oświadczenie lustracyjne składane przez każdego dyplomatę. Przyłębski dementował    Już rok temu profesor Przyłębski zaprzeczał, że współpracował ze Służbą Bezpieczeństwa. – Kandydując na ambasadora, przeszedłem całą procedurę.Wypełniłem specjalną ankietę, w której byłorównież pytanie o związki z komunistycznymisłużbami specjalnymi – mówił wówczas w „Do Rzeczy”. „Przechodził kilkakrotnie standardową procedurę sprawdzającą”MSZ poinformowało, że nie posiada informacji, aby IPN podważył prawdziwość oświadczenia ambasadora Polski w Niemczech Andrzeja Przyłębskiego, w którym ten zaprzeczył współpracy z SB. „Dyplomata kilkakrotnie przechodził procedurę sprawdzającą – informuje resort. Sprawa sygnatury w IPN „jest znana"" MSZ. MSZ w oświadczeniu podkreśla, że „sprawa sygnatury w IPN jest znana” resortowi. „Jednocześnie informujemy, że ambasador Andrzej Przyłębski przechodził kilkakrotnie standardową procedurę sprawdzającą, dokonaną przez właściwe w tej kwestii służby. Chcielibyśmy podkreślić, że za procedurę nie odpowiada Ministerstwo Spraw Zagranicznych. Nie zajmuje się ono również kwestiami lustracyjnymi"" – zaznaczyło ministerstwo.„Według naszej wiedzy ambasador złożył oświadczenie, w którym zaprzeczył, iż miałby współpracować ze Służbą Bezpieczeństwa PRL. MSZ nie posiada informacji, aby IPN podważył prawdziwość oświadczenia ambasadora i skierował sprawę do Sądu Lustracyjnego"" – podkreśla MSZ. „Dodatkowo uprzejmie informujemy, że prof. Andrzej Przyłębski od czerwca 2016 roku dysponuje wysokim dopuszczeniem do tajemnicy państwowej. Przypominamy także, że był już wcześniej zatrudniony w Ambasadzie RP w Kolonii (a następnie w Berlinie)"" – dodaje resort.",,
"Patryk Jaki powiedział, co myśli o Paradzie Równości. „Warszawa to miasto otwarte”","Patryk Jaki, kandydat Zjednoczonej Prawicy na prezydenta Warszawy  oświadczył w sobotę, że ze względu na prywatne poglądy nigdy nie weźmie udziału w Paradzie Równości i nigdy nie udzieli jej patronatu. Zaznaczył jednak, że stolica powinna być miastem otwartym i każdy może w niej manifestować.","O stosunek do Parady Równości, którą w sobotnie popołudnie zorganizowały w Warszawie środowiska LGBT, Patryk Jaki był pytany podczas konferencji prasowej na Pradze-Północ. – Nigdy nie wezmę udziału w Paradzie Równości, to jest mój prywatny pogląd, i nigdy nie udzielę jej patronatu – oświadczył. Zaznaczył jednocześnie, że „Warszawa powinna być miastem otwartym dla wszystkich i każdy powinien mieć prawo manifestować, co będzie chciał”.Patryk Jaki zapewnił, że jeżeli zostanie prezydentem stolicy, to nie będzie zakazywał manifestowania przeciwko niemu czy przeciwko Zjednoczonej Prawicy. – Mają prawo ludzie manifestować, i z prawicy, i z lewicy, i takie, i inne poglądy. Warszawa musi być nowoczesnym miastem, otwartym, ale moje prywatne poglądy są takie, że nie będę wspierał tego typu przedsięwzięć (Parady Równości – PAP) jako osoba prywatna – powiedział. Na uwagę dziennikarzy, że kilka lat temu nie godził się na to, aby „robić z Warszawy Sodomę i Gomorę” odpowiedział: „Dalej uważam, że Warszawa nie powinna być miejscem sporów ideologicznych”. Dodał, że w jego ocenie prezydent Warszawy musi być osobą, która „pragmatycznie będzie rozwiązywała problemy mieszkańców”. Zauważył, że „drogi, boiska, czy sport nie mają żadnych barw politycznych”. Odnosząc się do kontrkandydata z „Koalicji Obywatelskiej” PO i Nowoczesnej Rafała Trzaskowskiego, Patryk Jaki ocenił, że chce on „Warszawy ideologicznej”. – Mówi (Trzaskowski – PAP) o inwestowaniu pieniędzy publicznych w kwestie ideologiczne, a ja mówię, że w kwestie ideologiczne nigdy nie będę inwestował ani swojego czasu, ani pieniędzy publicznych – powiedział kandydat Zjednoczonej Prawicy. Polityk podkreślił, że Warszawa „musi być miastem pragmatycznym, które będzie się koncentrowało na rozwiązywaniu takich „problemów fundamentalnych miasta”, takich jak „korki, edukacja, żłobki, przedszkola i sport”. Pierwsza tura wyborów samorządowych może się odbyć w jedną z trzech niedziel: 21 października, 28 października lub 4 listopada br.",,
Napisy na polskim konsulacie we Lwowie. „Kolejna prowokacja”,"„Nasza ziemia” – taką treść w języku ukraińskim napisali sprayem nieznani sprawcy na parkanie polskiego konsulatu we Lwowie. Ściany budynku ochlapano zaś czerwoną farbą. Ambasador RP na Ukrainie Jan Piekło uważa, że incydent „ wpisuje się w szereg ostatnich prowokacji”.","Do zdarzenia doszło w nocy z wtorku na środę. Konsulat znajduje się przy ulicy Iwana Franki 108 we Lwowie. Tamtejsi śledczy badają sprawę wandalizmu. Jak informują miejscowe media, przy czynnościach obecny był również szef lwowskiej policji. Ambasador Piekło oświadczył, że incydent zarejestrowały kamery monitoringu. Zapewnił również o szybkiej reakcji strony ukraińskiej i deklaracji współpracy ze stroną polską oraz informowaniu o wynikach śledztwa. Telefon od gubernatora– Gubernator obwodu lwowskiego Ołeh Syniutka zadzwonił do konsula Wiesława Mazura, przekazał wyrazy ubolewania, zadeklarował chęć współpracy i pomoc w usunięciu tych napisów, tych szkód. To się wpisuje w ostatni szereg prowokacji, które miały miejsce – mówię o Hucie Pieniackiej i Bykowni. Tylko, że skala tego jest bardziej chuligańska i to nie jest ten sam kaliber – ocenił dyplomata.",,
Schetyna poprze Kwiatkowskiego na senatora. Sugeruje wycofanie obecnego kandydata,"– Nie będę walczył z Kwiatkowskim; za dobrze go znam – oświadczył lider Platformy Obywatelskiej Grzegorz Schetyna. To komentarz do zapowiedzi startu w wyborach do Senatu Krzysztofa Kwiatkowskiego, który zrezygnował z funkcji prezesa Najwyższej Izby Kontroli. Kwiatkowski zadeklarował, że o mandat będzie ubiegał się jako kandydat niezależny. Jego poparcie zasugerował lider PO i dodał, że w takiej sytuacji można „przesunąć” obecnego kandydata opozycji na listy do Sejmu.","Start Kwiatkowskiego to „sprawdzian przytomności partii opozycyjnych” – powiedział Schetyna na antenie TOK FM. Lider PO ocenił Kwiatkowskiego jako „faworyta” w starcie do Senatu. – Wiem, że rozmowy trwają w tej sprawie. Musi być tylko potwierdzenie, że rzeczywiście potwierdza wolę kandydowania. Uważam że w takiej sytuacji to jest bardzo ważne, taki sprawdzian rzetelności i przytomności partii opozycyjnych. Wtedy trzeba wycofać własnego kandydata, przenieść go na listę poselską i dać możliwość obecności Kwiatkowskiemu w Senacie – powiedział Grzegorz Schetyna. Podkreślił, że doświadczenie Kwiatkowskiego „jest niezbędne i na pewno opozycji pomoże”, a także, że nie zamierza „walczyć” z byłym szefem NIK.Krzysztof Kwiatkowski musi do najbliższego poniedziałku zebrać tysiąc podpisów, by zarejestrować swój komitet jako kandydata niezależnego.",,
Kto z prezydentem na beatyfikację?,"Bronisław Komorowski zamierza zaprosić do polskiej delegacji na uroczystości beatyfikacyjne Jana Pawła II byłych prezydentów – m.in. Lecha Wałęsę i Aleksandra Kwaśniewskiego – oraz premierów. Jak zapewnia prezydencki minister Sławomir Nowak, również prezes PiS Jarosław Kaczyński, jako były szef rządu, będzie mile widzianym uczestnikiem delegacji.","Beatyfikacja Jana Pawła II odbędzie się 1 maja na Placu świętego Piotra w Rzymie, jednak oficjalna delegacja Komorowskiego rozpocznie się dzień wcześniej. 2 marca prezydent Polski spotka się z prezydentem Włoch Giorgio Neapolitano. Zarówno Lech Wałęsa, jak i Aleksander Kwaśniewski zapewnili, że jeśli otrzymają zaproszenia od Komorowskiego, wezmą udział w prezydenckiej delegacji. – Przyjmuję każde zaproszenie od prezydenta Komorowskiego – powiedział legendarny przywódca Solidarności.1 maja w prezydenckim samolocie zabraknie jednak miejsca dla byłego prezydenta, gen. Wojciecha Jaruzelskiego. Jak tłumaczy Nowak, zaproszenie zostanie skierowane do polityków wybranych w wyborach powszechnych.– Przyjmujemy formułę, która była praktykowana przy różnych uroczystościach państwowych, że uczestniczą w nich byli prezydenci wybrani w wyborach powszechnych. Myślę, że jest to najbardziej czytelny klucz – przekonuje Nowak.Minister dodaje, że prezydent Komorowski chce w ten sposób ułatwić podróż byłym prezydentom i premierom do Watykanu.– Bronisław Komorowski chce by ten szczególny dzień dla Polaków mógł być uczczony poza bieżącym sporem politycznym – deklaruje Nowak. Małe szanse są na to, aby do wspólnej delegacji prezydenckiej dołączył Jarosław Kaczyński. Wiadomo, że zarówno prezes, jaki parlamentarzyści Prawa i Sprawiedliwości wybierają się do Watykanu, jednak – jak zapowiedziano we wtorek – wybierają się tam pociągiem.Nowak zadeklarował, że Kaczyński na pokładzie prezydenckiego samolotu będzie mile widziany. – Prezydent chce stosować czytelne reguły gry w życiu publicznym, w związku z tym kieruje się pewnymi kluczami, które również są jasne dla opinii publicznej – przekonywał.– To jest pytanie do pana prezesa Jarosława Kaczyńskiego, czy w gronie byłych premierów będzie się chciał widzieć w Watykanie. Jeśli będzie chciał się widzieć (...), to oczywiście będzie mile widziany na pokładzie samolotu prezydenckiego – mówił minister. Miller: formuła zaproszeń jest dziwnaW uroczystościach beatyfikacyjnych raczej nie będzie uczestniczył Leszek Miller. – 1 maja to jest również kolejna rocznica wejścia Polski do UE, więc mam już zaplanowane kilka wydarzeń z tym związanych, w których obiecałem wziąć udział – powiedział Miller, który jako „dziwną formułę” określił fakt, że „gości zaprasza się za pomocą mediów”.B. premier Włodzimierz Cimoszewicz zapowiedział, że zastanowi się nad prezydencką propozycją. – W tym czasie miałem planowany dosyć istotny wyjazd zagraniczny na imprezę poświęconą Janowi Karskiemu w Stanach Zjednoczonych, więc będę musiał zastanowić się, czy to jest do pogodzenia, czy nie – mówił. Nie wiadomo, jak na zaproszenie zareagował Kazimierz Marcinkiewicz. Inni byli premierzy – Tadeusz Mazowiecki i Jan Krzysztof Bielecki – są obecnie współpracownikami prezydenta i premiera. Z kolei b. premier Hanna Suchocka jest obecnie polskim ambasadorem przy Stolicy Apostolskiej. Inny były premier Jerzy Buzek, obecnie przewodniczący Parlamentu Europejskiego, już  zapowiedział, że będzie 1 maja w Watykanie na uroczystościach beatyfikacyjnych.",,
Doskonale przygotowana i brawurowo przeprowadzona. 76. rocznica akcji pod Arsenałem,"Mija 76 lat od akcji pod Arsenałem. Było to jedno z najważniejszych działań zbrojnych zorganizowanych przez Grupy Szturmowe Szarych Szeregów. 26 marca 1943 r. uwolniono harcmistrza Jana Bytnara „Rudego” i 20 innych więźniów politycznych, przewożonych z siedziby Gestapo przy Alei Szucha na Pawiak.","Operacja była doskonale przygotowana i brawurowo przeprowadzona – w biały dzień, na skrzyżowaniu ulic Bielańskiej i Długiej. Brało w niej udział 28 harcerzy a całością dowodził Stanisław Broniewski „Orsza”. Kilka dni wcześniej Niemcy aresztowali dowódcę praskich oddziałów Szary Szeregów Henryka Ostrowskiego „Heńka”. Podczas rewizji zauważyli u niego notes, w którym widniał adres Niepodległości 159. Tam właśnie mieszkał Jan Bytnar „Rudy”. Natychmiast został zatrzymany wraz z ojcem Stanisławem. Niemcy od razu wiedzieli, że „Rudy” jest ważną postacią Polskiego Państwa Podziemnego, dlatego poddali go brutalnym torturom. Już w drugim dniu przesłuchań harcmistrz miał objawy odbicia nerek. W takim stanie uwolnili go przyjaciele z Szarych. Harcerze przenieśli „Rudego” do czekającego w pobliżu samochodu. Z powodu obrażeń odniesionych w akcji, krótko potem zmarli Aleksy Dawidowski „Alek” i Tadeusz Krzyżewicz „Buzdygan”. Po czterech dniach zmarł również Jan Bytnar „Rudy”, śmiertelnie wyczerpany przesłuchaniami na gestapo. W odwecie za akcję pod Arsenałem, następnego dnia - 27 marca 1943 r. - Niemcy rozstrzelali na dziedzińcu Pawiaka 140 więźniów. Aresztowany wraz z Janem Bytnarem jego ojciec zginął w styczniu 1945 r. podczas ewakuacji obozu koncentracyjnego Auschwitz-Birkenau. W akcji pod Arsenałem, która otrzymała kryptonim „Meksyk II”, uwolniono 20 więźniów, wśród nich obok „Rudego” także Henryka Ostrowskiego „Heńka”. W raporcie sporządzonym bezpośrednio po akcji Stanisław Broniewski „Orsza” podał, że w jej wyniku uwolniono 25 więźniów. Po wojnie w swoim opracowaniu „Akcja pod Arsenałem” liczbę tę zmniejszył do 20. Wzięło w niej udział 28 członków Szarych Szeregów. Po stronie polskiej w czasie akcji straty były następujące: jedna osoba aresztowana – Hubert Lenk „Hubert” (zakatowany następnie przez Gestapo) oraz dwie ciężko ranne: „Alek” i „Buzdygan”. „Alek” i „Rudy” zmarli tego samego dnia – 30 marca 1943 r. 2 kwietnia w szpitalu zmarł również „Buzdygan”. Po stronie niemieckiej było czterech zabitych i dziewięciu rannych. Następnego dnia po akcji, 27 marca, w odwecie Niemcy rozstrzelali na dziedzińcu więziennym Pawiaka 140 Polaków i Żydów.",,
"Jak co dzień szli do pracy, wtedy padły strzały. Od Grudnia ’70 minęło blisko pół wieku","Przed 49 laty w okolicy przystanku SKM Gdynia-Stocznia ok. godz. 6.00 rano ze strony wojska i milicji padły pierwsze strzały do robotników udających się do pracy. Blisko pół wieku od tamtych tragicznych wydarzeń i komunistycznej zbrodni, w Gdyni od rana odbywają się uroczystości upamiętniające 49. rocznicę Grudnia '70. „Martyrologia tamtych wydarzeń nie była daremna, z niej bowiem wyrósł polski sierpień 1980 roku, a potem wolna Polska” – napisał prezydent Andrzej Duda w liście do uczestników wtorkowych obchodów.","W grudniu 1970 r., w proteście przeciw podwyżkom cen wprowadzonym przez władze PRL, przez Wybrzeże przetoczyła się fala strajków i demonstracji. W Gdańsku i Szczecinie protestujący podpalili gmachy komitetów wojewódzkich PZPR.   Aby stłumić protesty, władze zezwoliły milicji i wojsku na użycie broni. Według oficjalnych danych, w grudniu 1970 r. na ulicach Gdańska, Gdyni, Szczecina i Elbląga od kul milicji i wojska zginęły 44 osoby (w tym 18 w Gdyni), a ponad 1160 zostało rannych.  Podczas porannej uroczystości przed pomnikiem Ofiar Grudnia'70, niedaleko stacji Szybkiej Kolei Miejskiej Gdynia-Stocznia, okolicznościowy list prezydenta Dudy przeczytał jego rzecznik prasowy, sekretarz stanu w Kancelarii Prezydenta Błażej Spychalski. „Z Grudnia '70 wyrósł sierpień 1980 roku” „Masakra popełniona w Gdyni 17 grudnia 1970 r. na robotnikach idących wczesnym rankiem do pracy, jak również krwawa rozprawa z protestującymi na gdańskich ulicach stanowiły apogeum tragicznych wydarzeń na Wybrzeżu. Minęło już niemal pół wieku, ale Gdynia, Wybrzeże i cała Polska zawsze będą pamiętać z tą samą żarliwą siłą” – podkreślił Duda.  Zaznaczył, że „niestety, po raz kolejny potwierdziła się gorzka prawda polskiej historii, że »wolność krzyżami się mierzy«”.  „Składamy hołd ofiarom Grudnia 1970 roku i potępiamy ich zabójców, sprawców grudniowej zbrodni” – napisał prezydent. „Wiele przemawia za tym, że rozbudzenie wtedy słusznego, ludzkiego gniewu, śmiercionośne strzały i rozlew krwi mogły być cyniczną prowokacją, służącą przetasowaniom na szczytach komunistycznej władzy. Na pewno zaś tragedia grudnia 1970 roku była wynikiem arogancji rządzących, ich intelektualnej i moralnej małości oraz pogardy dla społeczeństwa” – ocenił Duda.  Przypomniał, że krwawe pacyfikacje na Wybrzeżu pociągnęły za sobą śmierć 45 osób, ponad 1100 osób zostało rannych, a ok. 3 tysiące ludzi brutalnie pobito i aresztowano. „Władza nazywająca się ludową pokazała robotnikom, że nie powinni mieć jakichkolwiek złudzeń co do jej fałszu i zbrodniczej natury” – stwierdził.  Podkreślił, że „martyrologia Grudnia'70 nie była daremna”. „Z niej bowiem wyrósł polski sierpień 1980 roku, a potem wolna Polska. Idea solidarności, zespolonej robotniczej siły i społecznej samoorganizacji miała swoje korzenie podczas grudniowych wydarzeń. Bo to przecież wtedy właśnie powstał w Gdyni pierwszy międzyzakładowy komitet strajkowy” – dodał prezydent. Próba zduszenia impulsu wolności List od premiera Mateusza Morawieckiego odczytał sekretarz stanu w ministerstwie infrastruktury Marcin Horała. Tej samej treści list szef rządu skierował również do uczestników wieczornych poniedziałkowych uroczystości z okazji 49. rocznicy Grudnia'70 pod Pomnikiem Poległych Stoczniowców w Gdańsku.  Jak podkreślił premier, „naszym obowiązkiem jest pamiętać również o winie i odpowiedzialności tych, którzy na wolnościowy zryw Polaków odpowiedzieli wysyłając na ulice Wybrzeża tysiące żołnierze, setki czołgów i transporterów opancerzonych”.  „Jednak historia naszej ojczyzny uczy nas, że istnieje armia wystarczająca silna, aby przeciwstawić się mocy wiecznie żywego w polskich sercach pragnienia wolności. W grudniu 1970 r. to pragnienie eksplodowało po raz kolejny. Tym razem na ulicach Wybrzeża i innych polskich miast. I po raz kolejny władza ludowa ten impuls wolności postanowiła brutalnie zgasić” – napisał Morawiecki. Uroczystości upamiętniające rocznicę Grudnia'70. pod pomnikiem Ofiar Grudnia 1970 w Gdyni rozpoczęły się o godz. 6. To właśnie w okolicy przystanku SKM Gdynia-Stocznia o tej porze, przed 49 laty, ze strony wojska i milicji padły pierwsze strzały do robotników udających się do pracy.  W trakcie uroczystości odmówiono modlitwę pod przewodnictwem metropolity gdańskiego abp. Sławoja Leszka Głódzia. Odczytano apel poległych, złożono kwiaty pod monumentem, a kompania Marynarki Wojennej oddała trzy salwy honorowe.  Drugą, popołudniową część gdyńskich obchodów rocznicy tragicznych wydarzeń w grudniu 1970 r. rozpocznie msza w kościele Najświętszego Serca Pana Jezusa. Po nabożeństwie jego uczestnicy przejdą ulicami śródmieścia pod drugi Pomnik Ofiar Grudnia'70 przed Urzędem Miasta, gdzie m.in. złożone zostaną kwiaty i odczytany będzie apel poległych.  W grudniu 1970 r., w proteście przeciw podwyżkom cen wprowadzonym przez władze PRL, przez Wybrzeże przetoczyła się fala strajków i demonstracji. W Gdańsku i Szczecinie protestujący podpalili gmachy komitetów wojewódzkich PZPR. Aby stłumić protesty, władze zezwoliły milicji i wojsku na użycie broni. Według oficjalnych danych, w grudniu 1970 r. na ulicach Gdańska, Gdyni, Szczecina i Elbląga od kul milicji i wojska zginęły 44 osoby (w tym 18 w Gdyni), a ponad 1160 zostało rannych.",,
"Nie będzie drugiej tury w Warszawie. Rafał Trzaskowski z poparciem 54,1 proc.","Rafał Trzaskowski zastąpi w fotelu prezydenta Warszawy Hannę Gronkiewicz-Waltz. Kandydat Koalicji Obywatelskiej w pierwszej turze wyborów zdobył 54,1 proc. poparcia. Do drugiej tury wyborów nie wszedł jego główny kontrkandydat Patryk Jaki, który uzyskał 30,9 proc. poparcia.","Jedno głosowanie wystarczyło do wyłonienia nowego prezydenta Warszawy. Patryk Jaki nie powalczy o stołeczny magistrat 4 listopada, w drugiej turze wyborów samorządowych.Warszawą od 12 lat rządziła prezydent Hanna Gronkiewicz-Waltz, która w tych wyborach nie ubiegała się o kolejną, czwartą kadencję. W wyborach prezydenckich w stolicy startowało aż 14 kandydatów: Rafał Trzaskowski – 54,1 proc. poparcia (KKW Platforma.Nowoczesna Koalicja Obywatelska), Patryk Jaki – 30,9 proc. poparcia (KW Prawo i Sprawiedliwość), Jan Śpiewak – 3,0 proc. poparcia (KWW Jana Śpiewaka – Wygra Warszawa), Marek Jakubiak – 2,6 proc. poparcia (KWW Kukiz'15), Justyna Glusman – 2,6 proc. poparcia (KWW Miasto Jest Nasze – Ruchy Miejskie), Andrzej Rozenek – 1,5 proc. poparcia (KWW SLD Lewica Razem), Janusz Korwin-Mikke – 1 proc. poparcia ( KWW Wolność w Samorządzie), Jacek Wojciechowicz – 1.0 proc. poparcia (KWW Jacka Wojciechowicza Akcja Warszawa), Piotr Ikonowicz – 0,8 proc. poparcia (KWW Sprawiedliwości Społecznej Piotra Ikonowicza), Jakub Stefaniak – 0.8 proc. poparcia (KW Polskie Stronnictwo Ludowe), Paweł Tanajno – 0,6 proc. poparcia (KWW Odkorkujemy Warszawę, RIGCz, Tanajno, Hawajska+), Sławomir Antonik – 0.4 proc. poparcia (KWW Bezpartyjni Samorządowcy), Jan Potocki – 0,4 proc. poparcia (KW II Rzeczpospolita Polska), Krystyna Krzekotowska – 0,3 proc. poparcia (KW Światowego Kongresu Polaków).",,
Doroczne Nagrody Ministra Kultury. Wśród nagrodzonych Ernest Bryll,"Jan Pietrzak, Ernest Bryll i Małgorzata Walewska znaleźli się wśród laureatów Dorocznych Nagród Ministra Kultury. „Dzielicie się z nami magią swej sztuki, stawiacie mosty łączące pokolenia” – powiedział minister kultury, prof. Piotr Gliński podczas gali w Teatrze Stanisławowskim.",,,
Kaczyński: Opozycja te ostatnie miesiące przegrała,"– Każda opozycja może być groźna, rywalizacja polityczna w demokracji jest czymś normalnym. Niestety nasz przeciwnik to nie jest normalna opozycja, łamie wszelkie reguły i ma potworne poczucie bezkarności – powiedział prezes PiS Jarosław Kaczyński w wywiadzie dla najnowszego wydania tygodnika „Sieci"".","– Każda opozycja może być groźna, rywalizacja polityczna w demokracji jest czymś normalnym. Niestety nasz przeciwnik to nie jest normalna opozycja, łamie wszelkie reguły i ma potworne poczucie bezkarności. Rzucili przeciwko nam wszelkie możliwe zasoby, podeptali wszystkie zasady życia parlamentarnego, politycznego. Proszę zwrócić uwagę: w Hiszpanii ludzie, którzy wzywali do buntu przeciw demokratycznemu rządowi, siedzą w więzieniach z perspektywą kilkunastoletnich wyroków. A jak nazwać to, co robi Schetyna, jeśli nie wzywaniem do buntu, łamania prawa? – pytał Jarosław Kaczyński w rozmowie z tygodnikiem „Sieci”. – Ktoś zaraz powie, że chce pan wsadzić Schetynę do więzienia – powiedział dziennikarz rozmawiający z prezesem PiS. Jarosław Kaczyński zapewnił, że to w Polsce nie wchodzi w grę. – Pan Schetyna jest bezpieczny. Mówię tylko, jak to dziś w Polsce wygląda i jak takie działania są traktowane w Europie. W Polsce jest inaczej, sądy uniewinniają masowo tych, którzy w sposób oczywisty łamali prawo, np. rzucali się na drogę, blokowali legalne demonstracje. Widziałem te zachowania z bliska – powiedział. Kaczyński pytany o sondaże, które od dłuższego czasu są bardzo korzystne dla partii rządzącej, przyznał, że opozycja te ostatnie miesiące przegrała. – Ale jeśli liczą, że to nas uśpi, mylą się. Ogromna zasługa w tych dobrych notowaniach premiera Morawieckiego, który dał sobie z tymi wszystkimi wyzwaniami radę. Jest ogromnie pracowity, ma nieprawdopodobną odporność fizyczną, co w polityce nie jest bez znaczenia – ocenił prezes PiS.",,
"Szef MSZ Iranu: To nie przypadek, że terroryści uderzyli, gdy zaczyna się „warszawski cyrk”","„To nie jest zbieg okoliczności, że Iran został dotknięty aktem terroryzmu tego samego dnia, kiedy rozpoczyna się warszawski cyrk” – napisał na Twitterze szef dyplomacji tego kraju, Mohammad Dżawad Zarif. Kilka godzin wcześniej na południu Iranu doszło do zamachu, w którym zginęło 27 żołnierzy Gwardii Rewolucyjnej. Dowódca tej elitarnej jednostki zapowiedział odwet.","Zarif dodał, że „tacy sami terroryści oklaskują (sprawców zamachu) z warszawskich ulic i wspierają ich twitterowymi botami”. „Wydaje się, że Stany Zjednoczone zawsze dokonują tych samych złych wyborów, spodziewając się różnych wyników” – stwierdził dyplomata. Do tragicznego zamachu doszło na drodze łączącej miasta Zahedan i Chasz w prowincji Sistan-Beludżystan, gdzie od dawna działają zarówno gangi przemytników narkotyków, jak i separatystycznych bojowników sunnickich.  Zamachowiec samobójca podjechał samochodem wypełnionym materiałami wybuchowymi do autobusu przewożącego żołnierzy elitarnej formacji, Korpusu Strażników Rewolucji Islamskiej.",,
"Mike Pence mówił o niszczeniu polskiej kultury. „Pamiętamy o bohaterach nieżydowskiego pochodzenia, ratujących tysiące osób”","– Planując zniszczenie kultury polskiej naziści dawali polskim miastom niemieckie nazwy. Miasto Oświęcim nazwali Auschwitz. (…) Pamiętamy też o bohaterach nieżydowskiego pochodzenia, którzy uratowali tysiące osób i tak jak oni wtedy, tak i my dziś musimy być gotowi, by skonfrontować się z antysemityzmem – powiedział wiceprezydent USA Mike Pence podczas wystąpienia na Światowym Forum Holokaustu w Jerozolimie.","– Jak możemy zaświadczyć wraz z moją żoną, nikt nie może iść po ziemi Auschwitz nie będąc opanowanym przez emocje – powiedział Pence, nawiązując do swojej wizyty w niemieckim nazistowskim obozie Auschwitz-Birkenau. Jak stwierdził Pence, „naziści planując zniszczenie kultury polskiej, dawali polskim miastom niemieckie nazwy. Miasto Oświęcim nazwali Auschwitz. Kiedy w styczniu 1945 roku żołnierze otworzyli bramy obozu, znaleźli 7 tysięcy nagich, zagłodzonych więźniów i setki skrzyń dokumentów, które opisywały największą zbrodnię w historii ludzkości”.  – Dziś oddajemy hołd wszystkim, którzy zginęli, i wszystkim, którzy ocaleli. Pamiętamy też o bohaterach nieżydowskiego pochodzenia, którzy uratowali tysiące osób i tak jak oni wtedy, tak i my dziś musimy być gotowi, by skonfrontować się z antysemityzmem – powiedział.  – Musimy zdecydowanie przeciwstawić się jedynemu rządowi na świecie, który zaprzecza, że Holokaust się wydarzył, i uczynił z tego swoją politykę państwową, a także grozi, że usunie Izrael z mapy świata – powiedział Pence.  Jego zdaniem, „świat musi zdecydowanie przeciwstawić się Islamskiej Republice Iranu"".",,
"„Nie ma dowodu, że Hitler wiedział o Holokauście”. Korwin-Mikke komentuje wynik Konfederacji","– To ludzi szokuje, jak mógł nie wiedzieć, ale nie ma nawet cienia przesłanki, że (Hitler) wiedział (o Holokauście – oświadczył Janusz Korwin-Mikke. Lider Konfederacji przyznał, że głosząc takie szokujące poglądy chce przyciągnąć do ruchu „ludzi młodych, którzy mają świeży umysł i których ciekawią tego typu informacje”.","– Jeżeli ktoś powie, że nie ma dowodu, że Hitler wiedział o Holokauście, to ludzi trochę szokuje, bo to się wydaje nieprawdopodobne: jak to jest możliwe, że mógł nie wiedzieć. Ale nie ma nie tylko dowodu: nie ma cienia przesłanki, że wiedział. Nie ma nawet informacji tego rodzaju, że frau Schmidt słyszała, że frau Müller słyszała, że Hitler coś tam powiedział – wywodził Janusz Korwin-Mikke w rozmowie z telewizją Wrealu24. Polityk powołał się na książkę gen. Andersa (prawdopodobnie chodzi o „Klęskę Hitlera w Rosji 1941–1945” – red.), z której, jak mówił, wynikało, że przywódca III Rzeszy dopiero w 1944 r. miałby dowiedzieć się o formacjach takich jak RONA czy SS Galizien.  – Czyli będąc naczelnym dowódcą, Hitler nie wiedział, że ma takie wojska. Ponieważ nie był ministrem spraw wewnętrznych, mógł równie dobrze nie wiedzieć, że takie obozy istnieją. Przecież o tym w prasie nie pisano. To była ścisła tajemnica. Skąd miał się dowiedzieć? – tłumaczył. Prowadzący rozmowę dziennikarz wskazał, że „przyciągnęliście kilkaset tysięcy i to niestety nie starczy na dobry wynik, nie sprawdza się ta taktyka”. – Zostali najwyraźniej w domach, to jest szokujące – odpowiedział Janusz Korwin-Mikke dodając, że „istnieje jeszcze coś takiego jak prawda”, ale „w demokracji prawda przestaje istnieć”.  Historycy przyznają, że nie zachował się żaden pisemny rozkaz Adolfa Hitlera nakazujący wymordowanie ludności żydowskiej. Wskazują jednak, że Hitler mógł komunikować takie życzenia ustnie, a nawet w ogóle nie musiał ich przekazywać, ponieważ podwładni znali życzenia swojego Führera i starali się je wypełnić.  Ponadto zachowały się świadectwa, z których wynika, że Hitler decydował o polityce wobec Żydów. To on decydował, kiedy wprowadzono obowiązek noszenia opasek z gwiazdą Dawida, to on podjął decyzję o rozpoczęciu wywożenia Żydów z Rzeszy i Protektoratu Czech i Moraw, to z nim we wrześniu 1939 r. Himmler omawiał rozwiązanie „problemu żydowskiego w Polsce”, bo to właśnie Hitler był jedyną osobą, która mogła podejmować decyzje w tej sprawie. W styczniu 1939 r. nazistowski przywódca głosił, że „jeśli międzynarodowym żydowskim finansistom uda się jeszcze raz pogrążyć narody w wojnie światowej, to skutkiem będzie unicestwienie rasy żydowskiej w Europie”. Już podczas holokaustu, gdy Żydzi byli masowo mordowani, niejednokrotnie twierdził, że spełnia się jego „proroctwo”.",,
"Sąd Najwyższy uznał, że Johnson wprowadził w błąd królową","Brytyjski Sąd Najwyższy orzekł, że rozstrzygnięcie tego, czy zawieszenie przez premiera Borisa Johnsona parlamentu na pięć tygodni było zgodne prawem, jest w kompetencjach sądu oraz że tak długie zawieszenie nie miało uzasadnienia.","Sędziowie uznali decyzję za niebyłą, co oznacza, że sesja parlamentu wciąż trwa. orzekli również, że Johnson wprowadził w błąd królową. Decyzja została podjęta przez wszystkich 11 sędziów jednomyślnie.Pod koniec sierpnia królowa Elżbieta II na wniosek Johnsona zgodziła się na zawieszenie parlamentu. Weszło ono w życie 10 września i miało potrwać do otwarcia nowej sesji Izby Gmin 14 października.Jakkolwiek samo zawieszenie parlamentu (prorogacja) jest normalną procedurą, wątpliwości budzi wyjątkowo długi okres jej trwania. Skarżący tę decyzję i krytycy rządu argumentowali, że Johnson zrobił to, aby uniemożliwić parlamentowi przeszkodzenie mu w doprowadzeniu do brexitu 31 października. Na dodatek zarzucali premierowi, że wprowadził w błąd Elżbietę II, której zgoda jest formalnie potrzebna do zawieszenia parlamentu.Premier przekonywał, że to właśnie ostatnia sesja parlamentu była wyjątkowo długa, a zawieszenie ma umożliwić rządowi przeformułowanie planów legislacyjnych. Mówił też, az że nie chce, by parlament wracał do pracy w trakcie dorocznych konferencji programowych głównych partii politycznych.",,
"Duda: Mam nadzieję, że nikt więcej nie będzie próbował fałszować historii","– II wojna światowa rozpoczęła się od hitlerowsko-sowieckiej napaści na Polskę we wrześniu 1939 r. na podstawie ustaleń paktu Ribbentrop-Mołotow. (...) Mam nadzieję, że nikt więcej nie będzie próbował fałszować historii – powiedział prezydent Andrzej Duda, który w piątek zwiedził wystawę Instytutu Pamięci Narodowej na pl. Piłsudskiego w Warszawie.","Prezydent obejrzał wystawę plenerową „Ściany Totalitaryzmów. Polska 1939–1945” w towarzystwie prezesa IPN Jarosława Szarka, wiceprezesa IPN Mateusza Szpytmy oraz sekretarza stanu Wojciecha Kolarskiego. – 23 sierpnia 1939 r. został zawarty słynny pakt Ribbentrop-Mołotow wraz z jego tajnymi klauzulami i załącznikami, z których jeden – jak wiemy doskonale – przewidywał, jak niektórzy to nazywają wprost, czwarty rozbiór Polski, czyli zajęcie ziem II RP przez hitlerowskie Niemcy i stalinowską, sowiecką Rosję – powiedział Andrzej Duda. – I tak się stało. Niemcy, jak wiemy, rozpoczęli swoją operację przeciwko Polsce 1 września, a 17 września zgodnie z wcześniejszymi m.in. ustaleniami dołączyli do tego Sowieci, wbijając naszym żołnierzom i naszej ojczyźnie nóż w plecy i ostatecznie doprowadzając do przegranej armii RP we wrześniu 1939 r. i do kolejnego zniknięcia Polski z mapy – przypomniał prezydent. Dodał, że „dziś, niestety, jest wielu takich, którzy próbują fałszować historię”. – Jakieś sugestie zgłaszają, że II wojna światowa tak naprawdę rozpoczęła się w 1941 r. Nie, ona się rozpoczęła od hitlerowsko-sowieckiej napaści na Polskę we wrześniu 1939 r. na podstawie ustaleń paktu Ribbentrop-Mołotow – podkreślił Andrzej Duda. – Mam nadzieję, że zawsze ta właśnie prawda historyczna będzie wszędzie pamiętana. Żyją jeszcze dzisiaj świadkowie, którzy pamiętają doskonale tamte wydarzenia, są dokumenty i mam nadzieję, że nikt więcej nie będzie próbował fałszować historii – podsumował. Wystawa porusza tematykę historii dwóch totalitaryzmów – III Rzeszy i Rosji Sowieckiej. Osią narracji jest wybuch II wojny światowej, jego tragiczne konsekwencje i walka Polaków o wolność z dwoma okupantami. W realia wojny wprowadzają teksty kuratorskie i fotografie umieszczone na ścianach instalacji. W części poświęconej okupacji niemieckiej przedstawiono m.in. terror wobec ludności cywilnej, Polskie Państwo Podziemne, w tym ruch oporu w obozach koncentracyjnych i raport Pileckiego oraz los Żydów – organizację Żegota, misję Jana Karskiego i powstanie w getcie warszawskim. Przybliżono tu także historię Powstania Warszawskiego oraz Polskich Sił Zbrojnych na Zachodzie i bitwy o Monte Cassino, bitwy o Anglię, 1. Dywizji Pancernej gen. Maczka, Cichociemnych. W dziale dotyczącym okupacji sowieckiej przedstawiono: wywózki, Katyń, łagry i epopeję Armii Andersa, jak również ustalenia jałtańskie, które usankcjonowały instalowanie reżimu komunistycznego w Polsce. Na wystawie umieszczono też cytaty ze wspomnień z czasów wojny i fotografie odwołujące się do trudnego życia codziennego podczas okupacji. Teksty zostały przygotowane w językach – polskim, angielskim, rosyjskim i niemieckim. Wystawa będzie dostępna do 30 września.",,
Węgrzy oskarżają Niemców o kryzys migracyjny. „Zapraszają uchodźców do bogato zastawionych stołów”,"– Napływ imigrantów do Europy cały czas rośnie i nie widać jego końca – powiedział premier Węgier Viktor Orban. Zaapelował, by Unia Europejska zadbała o ochronę swoich granic zewnętrznych. Oskarżył też Niemcy o prowokowanie imigracyjnego kryzysu.","Podkreślił, że chaos na dworcu Keleti w Budapeszcie jest konsekwencją niemieckiego zaproszenia syryjskich uchodźców do „bogato zastawionych stołów”. Dodał, że w ostatnich dniach niemiecki rząd popełnił liczne błędy informacyjne. Spowodowały one rosnącą agresję imigrantów i wystawiły na próbę ich cierpliwość. Zauważył, że samo umieszczanie na stronie internetowej ambasady informacji skierowanych do imigrantów nie wystarczy.  – Jeśli dyplomaci nie mogą zjawić się na stacji, aby poinformować wszystkim imigrantów, to oni powinni udać się do ambasady i ubiegać się o wizę - dodał.  Janos Lazar zapowiedział, że w pociągach jadących w kierunku węgierskiej zachodniej granicy policja będzie dokonywała wszelkich kontroli obowiązujących w strefie Schengen. Wyjaśnił ponadto, że działania policjantów nie są skierowane na stosowanie przemocy tylko na ochronę kraju. Węgry ostrzegają przed „niekończącym się” napływem imigrantów  Premier Węgier Viktor Orban powiedział w piątek w radiu publicznym, że napływ imigrantów do Europy cały czas rośnie i nie widać jego końca; zaapelował też, by Unia Europejska chroniła swoje granice zewnętrzne. – Rzeczywistość jest taka, że Unii grozi masowy napływ ludzi, do Europy mogą przybyć miliony – powiedział Orban. – Teraz mówimy o setkach tysięcy, ale w przyszłym roku będziemy mówić o milionach, i to się nie skończy – dodał.– Nagle zobaczymy, że na naszym własnym kontynencie jesteśmy mniejszością – oświadczył, apelując do Europy, by „pokazała siłę, chroniąc nasze granice”.  Orban o rozmowach w Brukseli Szef węgierskiego rządu mówił w radiu o swych czwartkowych rozmowach w Brukseli. Wskazał, że oceny UE i władz Węgier różnią się; według niego większość liderów unijnych uznaje, iż do UE należy wpuścić wszystkich. – Ale jeśli wpuścimy wszystkich, to będzie oznaczać koniec Europy – oznajmił Orban.  Wypowiedział się również na temat wydarzeń na budapeszteńskim dworcu kolejowym Keleti, gdzie imigranci czekali przez dwa dni na możliwość odjazdu do Europy Zachodniej. Według premiera Węgier odpowiedzialność za chaos ponosi strona niemiecka, ponieważ – jak oznajmił – skierowała ona zaproszenie, które okazało się „fałszywą obietnicą”.                                                    (fot. PAP/EPA/ZOLTAN BALOGH)",,
Minister obrony narodowej polecił zmiany w instrukcji HEAD,Minister obrony narodowej Mariusz Błaszczak polecił zmianę instrukcji HEAD przy lotach najważniejszych osób w państwie – poinformował o tym we wpisie na Twitterze.,"„Poleciłem przygotowanie zmian w instrukcji HEAD, które uregulują ewentualne podróże rodzin osób transportowanych wojskowymi statkami powietrznymi” – napisał minister obrony narodowej.„Nowe przepisy zostaną przyjęte niezwłocznie” – zapewnił.Prezes PiS Jarosław Kaczyński poinformował we wtorek, że podjął działania w sprawie uregulowania przepisów dotyczących lotów służbowych. Kwestia lotów Marka Kuchcińskiego była krytykowana przez polityków PO, którzy chcą, by marszałek Sejmu przedstawił szczegóły lotów rządowym samolotem, kiedy na pokładzie byli jego bliscy. Zdaniem posłów PO decyzja o wpłaceniu 15 tys. zł na cele charytatywne jest niewystarczająca.W związku z doniesieniami o lotach marszałka Sejmu i jego rodziny, klub parlamentarny PO-KO złożył wniosek o odwołanie Marka Kuchcińskiego z funkcji.",,
Lewica bardziej totalna od KO? „To będzie walka o przywództwo na opozycji”,"Politycy Prawa i Sprawiedliwości są przekonani, że nowa kadencja Sejmu nie będzie spokojniejsza od poprzedniej. – Na pewno to będzie bardzo ciekawy i trudny parlament, ponieważ mamy zupełnie nowe ugrupowania. One będą miały swoje ambicje – powiedział portalowi tvp.info poseł PiS Bartosz Kownacki. – Mamy też ugrupowania, które przegrały te wybory, takie jak Koalicja Obywatelska, która ma dużo mniej parlamentarzystów niż wcześniej. To spowoduje, że w najbliższych miesiącach dojdzie do walki o przywództwo na opozycji – uważa Kownacki.","Czy opozycja powinna być „totalna”, jak mówił dotychczas Grzegorz Schetyna, czy merytoryczna? – Uważam, że opozycja powinna być jak najbardziej merytoryczna, natomiast jeżeli chodzi o wartości demokracji czy trójpodziału władzy, tutaj nie ma kompromisów i na pewno tego kompromisu nie będzie z naszej strony, dlatego przyszłam z tym szalikiem – stwierdziła Anita Sowińska. Posłanka Lewicy wystąpiła z szalikiem z napisem „konstytucja” podczas ślubowania poselskiego.  – Wybory pokazały, że bycie totalną opozycją się nie opłaca, ale patrząc na lewą stronę polskiego Sejmu i Senatu niestety myślę, że będzie jeszcze gorzej. Jedynym pomysłem lewicowych ugrupowań na zaistnienie będzie wszczynanie wojen ideologicznych – mówił nam poseł PiS Jan Kanthak. Jak parlamentarzysta komentuje sposób, w jaki ślubowanie złożyła nowa posłanka Lewicy? – To tylko pokazuje, jakie ma podejście do powagi Sejmu. Tego rodzaju zachowania będą nagminne – przewidywał poseł Kanthak. Czy to oznacza, że nie będzie kolejnych prób blokowania mównicy, jak to miało miejsce w Sejmie w grudniu 2016 roku? Nie będzie prób zablokowania posłów wychodzących z Sejmu czy też ataków na polityków, jak te na Kornela Morawieckiego? „Będziesz siedział” – słyszał od zwolenników opozycji nieżyjący już ojciec premiera.– Za Sejm nie odpowiadam – stwierdził senator Zdrojewski. Poseł PO Dariusz Joński uzależnia to od zachowania najważniejszych polityków w państwie. – Nie wiem jaka będzie do końca ta kadencja, bo nie wiem jakie będą emocje na sali. Nie wiem czy pani marszałek będzie potrafiła prowadzić obrady w sposób koncyliacyjny, aby pogodzić wszystkie strony na tej sali – mówił Joński. Poseł Mirosław Suchoń z Nowoczesnej nie przypomina sobie, żeby jego partia była opozycją totalną. Przypomnieliśmy mu jednak blokowanie mównicy, nazywane puczem. – Te wszystkie wydarzenia miały miejsce, kiedy PiS próbowało kneblować dziennikarzom usta; opozycja broniła miejsca dziennikarzy w Sejmie, aby mogli relacjonować obrady parlamentu – stwierdził Suchoń. – Jeżeli Prawo i Sprawiedliwość jest dojrzałą partią, do tych złych pomysłów nie wróci. W związku z tym nie trzeba będzie używać środków niestandardowych – dodał. Politycy Zjednoczonej Prawicy nie obawiają się kolejnych kontrowersyjnych zachowań opozycji.  – To będzie barwna kadencja Sejmu. Myślę, że będzie wiele „kolorowych” inicjatyw. Na tym tle Prawo i Sprawiedliwość będzie prezentowało się jako przewidywalna formacja, dla której dobro naszego kraju i Polski jest najważniejsze – mówił poseł PiS Arkadiusz Mularczyk. Czy nowy Sejm może być bardziej merytoryczny? – Chciałbym, żeby był bardziej merytoryczny, ale intuicja polityczna podpowiada mi, że obecność pani Klaudii Jachiry i innych ludzi, którzy stawiają przede wszystkim na światopogląd jako priorytet, doprowadzi do konfliktu – powiedział nam poseł PiS Jacek Ozdoba.",,
Trump zszokowany skalą zniszczeń po przejściu huraganu Michael,"Prezydent USA Donald Trump odwiedził południowo-wschodnie wybrzeże USA, które w ubiegłym tygodniu spustoszył huragan Michael. Był zszokowany rozmiarem zniszczeń. – Trudno uwierzyć w to, co zobaczyłem – powiedział na Florydzie.","W niewielkiej miejscowości Lynn Haven na Florydzie Trump i jego żona Melania rozmawiali z ofiarami huraganu i pomagali w rozdziale wody pitnej. Później para prezydencka poleciała do stanu Georgia, także dotkniętego przez żywioł.Trump podziękował wszystkim służbom za sprawne działania, w tym szybką pomoc ofiarom huraganu. – Wielu ludzi straciło swoje domy. Najważniejsze, że są teraz bezpieczni i mają zapewnioną wystarczającą ilość jedzenia i wody – przyznał.W ubiegłym tygodniu huragan Michael, któremu towarzyszyły obfite opady deszczu, wyrządził ogromne szkody na Florydzie, w Georgii, obu Karolinach oraz Wirginii. Straty szacuje się na miliardy dolarów. Według amerykańskich mediów żywioł spowodował śmierć co najmniej 18 osób.",,
Solorz zerwał umowę z Huaweiem,"Chińska firma od czerwca 2016 r. prowadząca w Polkomtelu gigantyczny projekt IT, którego budżet i harmonogram coraz bardziej się rozrastały, dostała wypowiedzenie. Zygmunt Solorz zamierza wystąpić z roszczeniami – podaje „Puls Biznesu”.","Gazeta pisze, że jeśli rozstanie Polkomtela z Huaweiem nie zakończy się ugodą, strony mogą ugrzęznąć na lata w sporze sądowym. – Ucierpią też podwykonawcy – czytamy.   Według nieoficjalnych informacji gazety we wtorek, a następnie w środę miało się odbyć spotkanie Zygmunta Solorza z menedżerem Huaweia.  – Miliarder nie pojawił się, za to do Huaweia w tym czasie zostało dostarczone odstąpienie od gigantycznej umowy – podano.  W oświadczeniu Huaweia przekazanym dziennikowi firma potwierdziła, że otrzymała od Polkomtela oświadczenie o odstąpieniu od umowy.  „Spółka Huawei jest zaskoczona taką decyzją partnera, zważywszy na bardzo zaawansowane stadium projektu informatycznego, którego dotyczy umowa, oraz na długoterminową i wieloobszarową współpracę Huawei z podmiotami z Grupy Polsat” – głosi cytowane w „Pulsie Biznesu” oświadczenie Huawei.",,
Oto przyszłość piłki nożnej. Polacy rozpoczynają MŚ do lat 20,"Kolumbia, Tahiti, Senegal – to pierwsi rywale Polaków na mistrzostwach świata do lat 20. Oby nie ostatni. Kadra Biało-Czerwonych nie rzuca na kolana, ale selekcjoner Jacek Magiera zapewnia, że forma i nastawienie piłkarzy są dobre. Czy to wystarczy, by podbić świat?","Reprezentacja Polski nie grała na młodzieżowym mundialu od 2007 roku. To nie przypadek: brakuje u nas boisk, wykwalifikowanych trenerów i szkółek z prawdziwego zdarzenia. Gdyby nie fakt, że jesteśmy gospodarzem, pewnie i tym razem poczynania najlepszych oglądalibyśmy tylko w telewizji. Na całe szczęście: nie musimy. Wielka piłka w Polsce to nie codzienność. Widoki na Ligę Mistrzów okrywa gęsta mgła. Wysoko rozstawiona reprezentacja rzadko (i całe szczęście!) trafia w losowaniach na delicje, a Ekstraklasa zadowala tylko najmniej wybrednych. Mistrzostwa Europy, organizowane wspólnie z Ukrainą, były aż siedem lat temu… Mistrzostwa świata do lat 20 nie są może imprezą, która pojawia się na pierwszych stronach gazet, ale nie są też złem koniecznym. To ważny turniej, drugi najbardziej istotny w kalendarzu FIFA (po „dorosłym” mundialu, rzecz jasna), prestiżowy, z bogatą przeszłością i długą listą gwiazd, które – nawet jeśli nie lśnią jeszcze pełnym blaskiem – za kilka lat najpewniej będą. Ktokolwiek zjawi się w Lublinie, Bydgoszczy, Bielsku-Białej, Tychach, Gdyni czy Łodzi, być może zobaczy w akcji „nowego Messiego”. Jest na to spora szansa. Dwadzieścia cztery zespoły, sześć grup. Do 1/8 finału awansują po dwie najlepsze i cztery z trzecich miejsc. Teoretycznie wystarczy więc wygrana z Tahiti i remis z Senegalem lub Kolumbią, by być niemal pewnym gry w kolejnej fazie. W praktyce… Kubeł zimnej wody: Polacy nie są faworytami. Ściany pewnie pomogą, ale – trzeba to napisać uczciwie – sporym sukcesem będzie już wyjście z grupy. Choć Tahiti to rywal w naszym zasięgu, Kolumbijczycy i Senegalczycy wydają się za mocni. Tym bardziej, że wielkich postaci, które w pojedynkę mogłyby rozstrzygać losy kolejnych spotkań, w naszej kadrze brakuje…                                                    Sebastian Walukiewicz (L) to jedno z największych odkryć tego sezonu Ekstraklasy (fot. PAP) „Wielka” – dosłownie i w przenośni – jest głównie defensywa. Sebastian Walukiewicz, choć skończył niedawno 19 lat, to chłop na schwał: wysoki, silny, z powodzeniem rywalizujący z seniorami. Kilka ostatnich sezonów spędził w Pogoni Szczecin, od jesieni będzie natomiast występował we włoskim Cagliari. Niewykluczone, że lada moment stanie się jednym z filarów dorosłej reprezentacji… Nieco mniej oczywista jest przyszłość jego kompana na środku obrony: Jana Sobocińskiego. Ten świetnie radził sobie na zapleczu Ekstraklasy, wydatnie przyczyniając się do awansu ŁKS Łódź, ale doświadczenie na najwyższym poziomie wciąż ma niewielkie. Parol na 20-latka zagięły już największe polskie kluby, ale wszystko wskazuje na to, że ich na niego… nie stać. Ewentualny udany występ na mundialu na pewno znacznie przyspieszy sportowy awans – najpewniej od razu na Zachód. Może, jak Walukiewicz, również Włochy?                                                    Pomimo młodego wieku, Radosław Majecki jest podstawowym bramkarzem Legii (fot. PAP) W bramce ubezpieczał ich będzie Radosław Majecki. Młody zawodnik Legii dużą część sezonu spędził na ławce rezerwowych, ale to on, nie Radosław Cierzniak, bronił w decydujących o losach mistrzostwa meczach. U Jacka Magiery konkurencji nie ma: to zdecydowany numer jeden i – prawdopodobnie – największa gwiazda kadry. Jeśli złapie odpowiedni rytm, może uratować Polaków przed stratą wielu goli.Świetny sezon w Zagłębiu Lubin ma za sobą Bartosz Slisz, sporo grał też jego kompan w środku pomocy – Tomasz Makowski (Lechia Gdańsk). Reszta takiego optymizmu nie budzi: mamy kilku piłkarzy występujących na co dzień w niemieckich klubach, ale są to zwykle gracze rezerw lub kadr młodzieżowych. David Kopacz (VfB Stuttgart), Marcel Zylla (Bayern Monachium), Adrian Stanilewicz (Bayer Leverkusen) czy Dominik Steczyk (FC Nuernberg) prawdopodobnie mają przed sobą świetlaną przyszłość, ale nie ma pewności co do tego, ile dadzą teraz, już, dziś… Z myślą o przyszłości Magiera powołał też 17-letniego Mateusza Bogusza z Leeds i jego rówieśnika, Nicolę Zalewskiego z Romy. Zdecydowanie najmłodsi w kadrze, mają też – zdaniem wielu – największy potencjał. Nie wiadomo, czy będą mieli okazję zaprezentować go w większym wymiarze na nadchodzącym turnieju… W 2007 roku też nikt na nas nie stawiał. Zespół Michała Globisza trafił do bardzo trudnej grupy, z Brazylią, USA i Koreą Południową. Wszyscy wydawali się poza zasięgiem Polaków, ale już pierwszy mecz pokazał, że w sporcie „niemożliwe” nie istnieje. Starcie z Canarinhos, wielkimi faworytami turnieju. Na trybunach setki skautów i dziesiątki tysięcy kibiców. W 23. minucie do piłki ustawionej przed polem karnym podszedł 17-letni wówczas Grzegorz Krychowiak, znacznie młodszy od większości kolegów. Piłkarz Girondis Bordeaux uderzył mocno, precyzyjnie, nie dając żadnych szans bramkarzowi…",,
Prawybory prezydenckie opozycji? „Tusk z zawodnikami wagi piórkowej konkurować nie będzie”,"PSL forsuje pomysł przeprowadzenia przez formacje opozycyjne prawyborów przed I turą wyborów prezydenckich. Poseł PO Michał Szczerba dopuszcza taki wariant pod jednym warunkiem. Jeśli Donald Tusk nie wystartuje w wyborach prezydenckich. – Nie ma możliwości, żeby odbyły się prawybory z udziałem Donalda Tuska. Jest on zawodnikiem wagi ciężkiej i z zawodnikami wagi lekkiej czy piórkowej konkurować nie będzie – powiedział portalowi tvp.info poseł PO.","Politycy PO mówią, że prawybory prezydenckie przed I turą wyborów prezydenckich mogą być ryzykownym pomysłem. Ich zdaniem do prawdziwych wyborów pozostało zbyt mało czasu. Poza tym tego rodzaju plebiscyt byłby ciężki technicznie do przeprowadzenia. Nie wiadomo, czy mieliby wziąć w nim udział członkowie poszczególnych partii, czy także ich sympatycy.  Przeciwnego zdania są ludowcy. –  W takich prawyborach można będzie wyłonić najlepszego kandydata. Kandydata, który zbierze poparcie różnych środowisk i będzie te środowiska reprezentował – stwierdził rzecznik PSL Jakub Stefaniak. – Władysław Kosiniak-Kamysz to kandydat, który ma największe szanse wygrać z obecnie urzędującym prezydentem Andrzejem Dudą. Może ogarnąć cały elektorat opozycyjny i jako jedyny kandydat na opozycji może wziąć sporo głosów Andrzeja Dudy sprzed pięciu lat – mówił nam poseł PSL Paweł Bejda. Zdaniem parlamentarzysty to całkiem realne, ponieważ Kosiniak-Kamysz jest konserwatystą. Pytanie, czy konsekwentnym. W maju oklaskiwał antyklerykalne wystąpienie Leszka Jażdżewskiego na Uniwersytecie Warszawskim. – Myślę, że przemyślał sprawę tego słynnego występu na Uniwersytecie Warszawskim i w tej chwili wolałby o tym zapomnieć. Wyraźnie odcina się od tego wydarzenia, zdając sobie sprawę z konsekwencji tego, co się wówczas zdarzyło. Bezprecedensowego ataku na zbudowaną na fundamencie chrześcijaństwa tradycję kultury polskiej – powiedział nam senator PiS Jan Maria Jackowski. Kurs zmienia także potencjalny rywal Kosiniaka-Kamysza w prezydenckim wyścigu. Jako premier Donald Tusk mówił, że jego rząd nie będzie klękał przed księdzem. Tymczasem 5 października został przyjęty na audiencji przez papieża Franciszka.  – Każdy z nas, niezależnie od tego, czy jest byłym premierem, czy jest posłem, czy zajmuje się innymi rzeczami zawodowo, bardzo chciałby spotkać się z panem... przepraszam papieżem Franciszkiem, bo to osoba wyjątkowa – mówił nam poseł PO Marcin Kierwiński.",,
"Birma zwolniła tysiące więźniów, w tym dziennikarzy Agencji Reutera","Biuro prasowe prezydenta Birmy poinformowało o wypuszczeniu na wolność 6520 osób z więzień w całym kraju. Zostały one zwolnione z odbywania kary w ramach dwóch amnestii ogłoszonych przed miesiącem w związku z Nowym Rokiem obchodzonym tam 17 kwietnia. Agencja Reutera informuje, że wśród zwolnionych są też dwaj pracownicy tej agencji: 33-letni Wa Lone i 29-letni Kyaw Soe Oo, którzy zostali skazani na 7 lat więzienia i spędzili już w nim ponad 16 miesięcy.","Wa Lone i Kyaw Soe Oo zostali zatrzymani w grudniu 2017 roku, gdy badali sprawę masakry 10 członków muzułmańskiej grupy etnicznej Rohingja w stanie Arakan (Rakhine) na zachodzie Birmy. Za ujawnienie tej masakry zostali uhonorowani Nagrodą Pulitzera – jednym z najważniejszych wyróżnień dziennikarskich na świecie.Jednocześnie, niezależnie od międzynarodowego uznania, reporterzy ci zostali skazani przez sąd w Rangunie na siedem lat więzienia za posiadanie utajnionych dokumentów związanych z operacjami sił zbrojnych Birmy w czasie brutalnej kampanii przeciwko Rohingjom, która zmusiła ok. 740 tys. członków tej mniejszości do ucieczki przez granicę do Bangladeszu. 23 kwietnia Sąd Najwyższy Birmy odrzucił ich apelację.Skazani dziennikarze nigdy nie przyznawali się do winy i twierdzili, że ich sprawa została ukartowana przez birmańskie władze. W czasie procesu jeden z policjantów wezwany w charakterze świadka przyznał, że jego przełożony nakazał mu, aby podrzucił reporterom tajne dokumenty.Organizacje ds. praw człowieka wzywały faktyczną przywódczynię Birmy, Aung San Suu Kyi, aby użyła swoich wpływów i ułaskawiła dziennikarzy. Suu Kyi odmówiła jednak interwencji w ich sprawie.Aresztowanie i skazanie dziennikarzy dokumentujących masakrę członków mniejszości etnicznej podsyciło międzynarodową krytykę wobec Suu Kyi. Z postacią wieloletniej opozycjonistki, prześladowanej przez wojskowe władze, i laureatki Pokojowej Nagrody Nobla wiązano wielkie nadzieje na demokratyzację i liberalizację Birmy.",,
"Szef parlamentu Węgier: Europa jest Europą, bo opiera się na chrześcijańskich podstawach","Europa jest Europą, bo opiera się na chrześcijańskich podstawach – powiedział w niedzielę szef węgierskiego parlamentu Laszlo Koever, podkreślając, że trzeba obronić Węgry przed próbami podporządkowania ich innym wartościom.","Koever oznajmił, że Europa jest Europą, bo opiera się na chrześcijańskich podstawach, a Węgry są państwem narodowym, bo ich kultura narodowa opiera się na chrześcijańskich wartościach. Jak ocenił, w szerszym sensie ochrona węgierskiej kultury narodowej jest ochroną cywilizacji całego kontynentu europejskiego. „Można z pewną przesadą powiedzieć”, że „Węgry są bezpieczeństwem i przyszłością Europy” - dodał w wywiadzie dla radia Karc FM z okazji przypadającego w poniedziałek święta państwowego, Dnia św. Stefana, pierwszego króla Węgier.Jak zaznaczył Koever w wywiadzie dla Echo TV, św. Stefan nie tylko był założycielem chrześcijańskiego państwa węgierskiego, ale też doprowadził do tego, że Węgry nie musiały się podporządkowywać innym potęgom europejskim. Zaznaczył w tym kontekście, że dziś trzeba obronić niezależność kraju przed próbami podporządkowania go innym wartościom.Według niego nie o to chodzi, czy ktoś chodzi do kościoła, tylko o to, że „wszystko, co dotąd było dla nas naturalne(...), wiąże się z naszymi chrześcijańskimi korzeniami kulturowymi, z naszym systemem norm opartym na 10 przykazaniach”.Kulturowe samostanowienie polega według Koevera na tym, że społeczność sama określa, jakiego porządku wartości powinny według niej przestrzegać przyszłe pokolenia.",,
Straż Graniczna zatrzymała nielegalnych imigrantów. Pomagali im Polacy,"Strażnicy Graniczni zatrzymali w rejonie Świecka (Lubuskie) dziewięciu obywateli Wietnamu, którzy nielegalnie przebywali w Polsce i usiłowali przekroczyć granicę z Niemcami. Pomagało im trzech Polaków – poinformował rzecznik Nadodrzańskiego Oddziału SG Rafał Potocki.","Nielegalnych imigrantów zatrzymali w zeszłym tygodniu funkcjonariusze polsko-niemieckiej placówki SG w Świecku. Jechali trzema autami kierowanymi przez mieszkańców woj. lubelskiego. – Z naszych ustaleń wynika, że polscy kierowcy mieli dowieźć Wietnamczyków do Berlina. Dwóch z nich przyznało się do winy i dobrowolnie poddało się karze trzech miesięcy pozbawienia wolności w zawieszeniu na rok oraz karom grzywny – powiedział Potocki. Dodał, że w samochodach Polacy przewozili sześciu mężczyzn i trzy kobiety w wieku od 15 do 60 lat, którzy nie mieli przy sobie żadnych dokumentów. Obywatele Wietnamu przyznali, że przebywają w naszym kraju nielegalnie i zamierzali wyjechać do stolicy Niemiec. – Podobnie jak pomagający im kierowcy, złożyli wnioski o poddanie się uzgodnionej karze pozbawienia wolności w zawieszeniu i grzywnom. Zostaną także zobowiązani do opuszczenia naszego kraju – zapowiedział Potocki. Do czasu rozpatrzenia sprawy przez sąd, obcokrajowcy będą przebywali w Strzeżonych Ośrodkach dla Cudzoziemców. Funkcjonariusze ustalają też, w jaki sposób obywatele Wietnamu wjechali do Polski oraz czy nie korzystali z usług grupy przestępczej.",,
10 listopada odbędzie się ósmy Białostocki Marsz Niepodległości,"W sobotę, 10 listopada, w przeddzień setnej rocznicy odzyskania niepodległości przez Polskę, ulicami Białegostoku przejdzie organizowany po raz ósmy przez środowiska narodowo-patriotyczne Białostocki Marsz Niepodległości – poinformowali organizatorzy na konferencji prasowej.","Tegoroczny marsz będzie przebiegał pod hasłem „Niepodległa od pokoleń” – poinformował Przemysław Klimek, prezes Fundacji Podlaski Instytut Rzeczpospolitej Suwerennej, która jest jednym z organizatorów marszu.Uczestnicy marszu przejdą przed południem spod kościoła Św. Rocha ulicami Lipową i Władysława Liniarskiego pod pomnik marszałka Józefa Piłsudskiego, mijając po drodze m.in. pomnik Bohaterów Ziemi Białostockiej.Marcin Kulesza z Młodzieży Wszechpolskiej mówił, że organizatorzy zapraszają na marsz „wszystkie osoby, rodziny, młodych ludzi, młodych patriotów”.„Chcemy tym bardziej podkreślić, że niepodległość ukształtowała się między innymi dzięki wytrwałości Polaków, którzy zachowali swoją tożsamość narodową, dzięki której później również starali się o utrzymanie się tej niepodległości po odzyskaniu jej” – powiedział o celach marszu Klimek. „Wychodzimy też z założenia, że to jest pewien pomost pomiędzy przeszłością, a przyszłością, żeby również utrwalić, upamiętnić cześć po osobach, które oddały najwyższy dar, jakim jest życie za dobro ojczyzny” – dodał Klimek.",,
Przedłużono śledztwo ws. działań agenta Tomka,"Do 26 września przedłużono śledztwo, w którym badane są m.in. domniemane nieprawidłowości w działaniach Centralnego Biura Antykorupcyjnego wobec Jolanty i Aleksandra Kwaśniewskich, Weroniki Marczuk oraz Beaty Sawickiej.","W poniedziałek rzeczniczka Prokuratury Okręgowej Warszawa-Praga Renata Mazur powiedziała, że w zakreślonym do 26 czerwca poprzednim terminie śledztwa nie udało się przeprowadzić zaplanowanych czynności procesowych. – Teraz będą one kontynuowane – dodała prokurator, nie ujawniając żadnych szczegółów.Pierwotnie śledztwo to wszczęto w sprawie domniemanego ujawnienia tajemnicy państwowej i służbowej, jej bezprawnego wykorzystania oraz rozpowszechniania wiadomości ze śledztw w książce wywiadzie z b. agentem CBA Tomaszem Kaczmarkiem (dziś posłem PiS). Do tego śledztwa stopniowo włączane były inne wątki działań CBA. Chodzi o możliwe przekroczenie uprawnień przez funkcjonariuszy CBA podczas prowadzenia sprawy Marczuk, Sawickiej i operacji w tzw. sprawie willi Kwaśniewskich.Pod koniec 2010 r. ukazała się książka – wywiad z „agentem Tomkiem”, który rozpracowywał m.in. Marczuk i Sawicką podejrzewane przez CBA o korupcję. O możliwości ujawnienia w książce tajemnicy państwowej i rozpowszechniania bez zgody wiadomości ze śledztwa zawiadomił wtedy adwokat obu kobiet. Śledztwo wszczęto w styczniu 2011 r. Sam Kaczmarek zapewniał, że nie ujawnił żadnych tajemnic. Mówił, że bronił się przed pomówieniami obu kobiet, czego nie mógł robić jako funkcjonariusz.CBA podejrzewało Marczuk o powoływanie się na wpływy oraz żądanie i wzięcie łapówki za pośredniczenie w prywatyzacji Wydawnictw Naukowo-Technicznych. Śledztwo wobec niej warszawska prokuratura umorzyła w 2011 r., gdyż nie stwierdziła przestępstwa. Marczuk nie powoływała się bowiem na wpływy, a pobrane przez nią pieniądze były należną jej prowizją. Prokuratura miała wtedy „istotne wątpliwości” co do legalności działań CBA wobec Marczuk. B. szef CBA Mariusz Kamiński uznał umorzenie za wyraz złej woli prokuratury.W 2010 r. szef CBA Paweł Wojtunik złożył doniesienie o podejrzeniu nadużycia władzy i nielegalności działań operacyjnych CBA w związku z zakupem willi w Kazimierzu w 2009 r. Jak pisała w 2009 r. „Gazeta Wyborcza”, CBA – chcąc udowodnić, że małżeństwo Jolanty i Aleksandra Kwaśniewskich miało nielegalne dochody – kupiło dom w Kazimierzu nad Wisłą. Celem CBA było udowodnienie, że Kwaśniewscy kupili dom na podstawioną osobę.Według gazety, akcję prowadził agent Tomek, który za nieruchomość wartą 1,6 mln zł miał oferować dwa razy więcej, licząc, że pieniądze trafią do Kwaśniewskich. Ale w lipcu 2009 r., w kulminacyjnym momencie, akcja została przerwana, bo pośredniczący w transakcji Jan J. wyjął część należności (1,5 mln zł) z torby, w której był nadajnik mający namierzyć, gdzie pieniądze zostaną zawiezione – pisała „Gazeta Wyborcza”. Po publikacji Kamiński mówił, że część tych informacji jest „absolutnie nieprawdziwa”.W 2010 r. katowicka prokuratura apelacyjna umorzyła prowadzone od 2007 r. postępowanie w sprawie legalności majątku Kwaśniewskich. Prokuratura przyjrzała się domom w Kazimierzu i Wilanowie oraz działce na północy Polski. Jak ustalili prokuratorzy, dom w Wilanowie i działka zostały kupione legalnie i były wykazywane w oświadczeniach majątkowych. Dom w Kazimierzu nigdy nie był własnością byłego prezydenta i jego małżonki.W kwietniu Sąd Apelacyjny w Warszawie prawomocnie uniewinnił Sawicką z zarzutu korupcji, bo uznał, że działania CBA w sprawie były nielegalne. Sąd podkreślił, że państwo prawa wyklucza testowanie uczciwości obywateli, co jest cechą państwa totalitarnego. SA uwzględnił apelację obrony od wyroku Sądu Okręgowego w Warszawie, który w maju 2012 r. skazał b. posłankę PO na trzy lata więzienia. Prokuratura analizuje, czy składać kasację.",,
Papież apeluje o świat bez broni nuklearnej,"O działania pełne determinacji na rzecz budowy świata bez broni nuklearnej, a także o podjęcie skutecznych decyzji w walce ze zmianami klimatycznymi, zaapelował w niedzielę papież Franciszek podczas spotkania z wiernymi.","Zwracając się do tysięcy wiernych przybyłych na plac św. Piotra na południową modlitwę Anioł Pański, papież powiedział: – Dzisiaj zostanie wręczona Pokojowa Nagroda Nobla Międzynarodowej Kampanii na rzecz Zniesienia Broni Nuklearnej (ICAN). Uznanie to zbiega się w czasie ze Światowym Dniem Praw Człowieka, ogłoszonym przez ONZ, co podkreśla silny związek między prawami człowieka i rozbrojeniem nuklearnym.   – Zaangażowanie na rzecz obrony godności wszystkich osób, szczególnie najsłabszych i najbardziej poszkodowanych, oznacza także działanie z determinacją, by zbudować świat bez broni nuklearnej – dodał papież. Papież zwrócił uwagę, że „Bóg daje nam zdolność do współpracy, by zbudować nasz wspólny dom”. – Mamy wolność, inteligencję i umiejętność kierowania technologią, ograniczenia naszej władzy w służbie pokojowi i prawdziwemu postępowi – wskazał.",,
„Spotykamy się na biurku”. Wpadka za wpadką na konferencji KO. TVN24 przerwało transmisję,"Brak znajomości prezentowanej listy kandydatów, pomyłki i ogólny bałagan – tak wyglądała prezentacja listy kandydatów Koalicji Obywatelskiej do Sejmu w okręgu łódzkim. TVN przerwało transmisję z konferencji.","– Dwójką na liście jest Iwona Śledzińska-Katarasińska. Osoba, która jest z wielkim doświadczeniem parlamentarnym, z pełnym duchem… –  mówił działacz łódzki PO prezentujący tamtejszych kandydatów. Przerwał, bo kilka osób zwróciło mu uwagę, że drugie miejsce na liście zajmuje wiceprezydent miasta, Krzysztof Piątkowski.  – Ja znam lepiej tę listę niż ty – ocenił Piątkowski, zwracając się do swojego współpracownika, zaś Sledzińska-Katarasińska oświadczyła, że „zamarła”. Jednak gdy wiceprezydent miasta rozpoczął przemowę, poszło mu nie lepiej. Kiedy powiedział, że „spotkaliśmy się na biurku”, realizator TVN24 przerwał transmisję.",,
Pracownicy sezonowi poszukiwani w Niemczech. Brak rąk do zbierania szparagów,"W Niemczech brakuje pracowników sezonowych zatrudnianych co roku w rolnictwie. Teraz trwa sezon zbioru szparagów. Producenci alarmują, że z powodu braku chętnych do pracy duża część warzyw może pozostać w ziemi.","Producenci szparagów ostrzegają, że w tym roku prawdopodobnie na rynek trafi mniej niż rok temu tego „królewskiego warzywa” – jak Niemcy nazywają szparagi. Powodem są niskie temperatury w ostatnich tygodniach oraz brak rąk do pracy. Rolnicy twierdzą, że brakuje im między innymi polskich pracowników sezonowych. „Coraz mniej osób z Europy Wschodniej przyjeżdża do pracy sezonowej w Niemczech, znajdują bowiem lepszą pracę u siebie w kraju” – powiedział agencji DPA szef spółdzielni produkującej warzywa i owoce w Badenii Hans Lehar. Podobnego zdania jest Miriam Adel ze związku producentów szparagów we Frankonii. Jeszcze dziesięć lat temu zatrudniałem wyłącznie Polaków, dzisiaj nie ma żadnego – dodała. Niemcy są liderami w produkcji oraz spożyciu szparagów. Ich uprawa zajmuje 24 tysięcy hektarów, z których pozyskuje się ponad 127 tysięcy ton warzyw. Oznacza to, że przeciętnie każdy obywatel zjada rocznie ponad półtora kilograma szparagów.",,
„W wierze świętej katolickiej rzymskiej” – rocznica powołania Legionu Mickiewicza,"29 marca 1848 roku w Rzymie z inicjatywy Adama Mickiewicza podpisano akt zawiązania Legionu Polskiego. Wśród sygnatariuszy oprócz wieszcza byli: dawny oficer napoleoński ppłk Siodołkowicz, towiańczyk Geitz (Gierycz) i jego kuzyn Niesiołowski oraz dziesięciu studiujących w Rzymie młodych artystów polskich. Legion miał pomóc Włochom w walce o wyzwolenie ich kraju, ale istotny był opracowany dla formacji Skład zasad.","Skład zasad był programem emigracji skupionej wokół Mickiewicza. Jednoznacznie odwoływał się do wiary katolickiej i Kościoła, głosząc przy tym postulaty demokratyczne. Podkreślano w nim rolę współpracy narodów słowiańskich. 1. Duch chrześcijański, w wierze świętej katolickiej rzymskiej, jawiony czynami wolnymi.2. Słowo Boże, w Ewangelii zwiastowane, prawem narodów, ojczystym i społecznym. 3. Kościół stróż Słowa. 4. Ojczyzna pole życia Słowu Bożemu na ziemi. 5. Duch polski Ewangelii sługa, ziemia polska ze swym społeczeństwem ciało. Polska zmartwychwstaje w ciele, w którym cierpiała i złożona została w grobie przed laty stu. Polska w osobie wolnej i niepodległej staje i Sławiańszczyźnie dłoń podaje. 6. W Polszcze wolność wszelkiemu wyznawaniu Boga, wszelkiemu obrzędowi i zborowi. 7. Słowo wolne, wolnie objawiane, z owoców przez prawo sądzone. 8. Wszelki z narodu jest obywatelem, wszelki obywatel równy w prawie i przed urzędami. 9. Wszelki urząd obieralny, wolnie dawany, wolnie brany. 10. Izrealowi, bratu starszemu, uszanowanie, braterstwo pomoc na drodze ku jego dobru wiecznemu i doczesnemu. Równe we wszystkim prawo. 11. Towarzyszce żywota, niewieście, braterstwo i obywatelstwo, równe we wszystkim prawo. 12. Każdemu Sławianinowi, zamieszkałemu w Polszcze, braterstwo, obywatelstwo, równe we wszystkim prawo. 13. Każdej rodzinie rola domowa pod opieką gminy. Każdej gminie rola gromadna pod opieką narodu. 14. Wszelka własność szanowana i nietykalnie pod straż urzędowi narodowemu oddana. 15. Pomoc polityczna, rodzinna, należna od Polski bratu Czechowi i ludom pobratymczym czeskim, bratu Rusowi i ludom ruskim. Pomoc chrześcijańska wszelkiemu narodowi jako bliźniemu.",,
Korwin-Mikke i Zandberg gośćmi porannej publicystyki w TVP,"W „Gościu Poranka” w TVP Info o godz. 7.45 Adrian Klarenbach porozmawia z liderem Partii Razem Adrianem Zandbergiem. Z kolei gościem „Polityki przy kawie” o godz. 8.15 będzie Janusz Korwin-Mikke, europoseł i szef partii KORWiN. Rozmowę poprowadzi Krzysztof Grzybowski.",,,
Kontrowersyjne wyroki i ludzkie dramaty.  Rusza program „Kasta”,O godz. 21.30 premiera nowego programu w TVP Info pt. „Kasta”. W każdym odcinku reporterzy przedstawią historie ludzi pokrzywdzonych przez wymiar sprawiedliwości i kontrowersyjne wyroki sądów. Program będzie emitowany od poniedziałku do czwartku o godz. 21.30 oraz w piątki o godz. 21. W celu  kontaktu z widzami i pokrzywdzonymi przez wymiar sprawiedliwości został uruchomiony adres mailowy: kasta@tvp.pl.,,,
Alec Baldwin przyznał się do pobicia Polaka i usłyszał wyrok,Alec Baldwin przyznał się do napaści na 49-letniego Polaka na Manhattanie. 60-letni aktor pobił się z mężczyzną polskiego pochodzenia o miejsce parkingowe. Sąd skazał aktora na terapię radzenia sobie z gniewem.,"Alec Baldwin stanął przed sądem na Manhattanie, gdzie przyznał się do winy. Sąd wysłał 60-latka na kurs z kontrolowania gniewu i kazał mu zapłacić 120 dol. grzywny. Sprawa została odroczona do 27 marca.  Do incydentu doszło 2 listopada 2018 r. w dzielnicy Greenwich Village, niedaleko domu Baldwina. Próbujący zaparkować aktor zaatakował mężczyznę, który chwilę przed nim zajął wolne miejsce. Mężczyzna został odwieziony do szpitala, a Baldwina aresztowała policja. Aktorowi zostały postawione zarzuty niepokojenia oraz agresywnego ataku na innego człowieka. Po ich wysłuchaniu odzyskał wolność. 60-letni aktor, znany z parodiowania amerykańskiego prezydenta USA Donalda Trumpa, w programie rozrywkowym „Saturday Night Live”, za co w 2017 roku otrzymał nagrodę Emmy.",,
"Krym bez prądu przez dwie godziny, bo „przekroczono limity dostaw energii”","Władze Ukrainy na dwie godziny odłączyły  dostawy prądu na okupowany przez Rosję Krym, tłumacząc to przekraczaniem limitów dostaw energii elektrycznej, które obowiązują wszystkich ukraińskich odbiorców.","– Mamy nadzieję, że krymscy konsumenci prądu będą przestrzegali ograniczeń,które zostały uzgodnione wcześniej w ustaleniach między Ukrinterenerho(ukraiński eksporter energii elektrycznej) a Krymenerho (dostawca prądu naKrymie) – oświadczył ukraiński minister ds. energetyki Wołodymyr Demczyszyn. Ukraina i Rosja podpisały w poniedziałek umowę o przesyłaniu na Krym rosyjskiej energii elektrycznej przez ukraińskie linie, jednak dotychczas nie zaczęła ona obowiązywać. Również w środę premier Ukrainy Arsenij Jaceniuk ostrzegł, że w razie zmianypogody mieszkańcy jego kraju mogą się liczyć z częstszymi przerwami wdostawach prądu, co spowodowane jest deficytem węgla. – Sytuacja jest bardzotrudna i jeśli temperatura spadnie, będzie to oznaczało zwiększeniezapotrzebowania na węgiel i przerwy w dostawach będą masowe – uprzedził.  Ministerstwo energetyki w Kijowie poinformowało przed kilkoma dniami, że w związku z brakiem węgla na Ukrainie przerwało pracę aż 18 bloków energetycznych. Sytuację pogorszyła niedawna awaria jednego z bloków energetycznych elektrowni atomowej w Zaporożu, gdzie doszło do zwarcia w systemie wydawania prądu.  Problem z węglem  Ukraina zaczęła odczuwać brak surowca w wyniku konfliktu z prorosyjskimiseparatystami w zagłębiu  Donbas, gdzie wydobywany jest węgielwysokoenergetyczny. Na składach w opanowanym przez buntowników regionieznajduje się 2 mln ton takiego węgla. W związku z brakami Ukraina zaczęła kupować węgiel w Rosji i w Republice Południowej Afryki. Państwowa firma Centrenerho, jeden z największych na Ukrainie producentów energii elektrycznej, zaplanowała, że do końca roku kupi 250 tys. ton z RPA w cenie 86 dolarów za tonę. Ukraińcy zawarli także kontrakty na dostawy węgla z Rosji w cenie 80 dolarów za tonę.",,
Ardanowski o odstrzale sanitarnym dzików. „Zaproponowałem specustawę”,"– Zaproponowałem specustawę dotyczącą odstrzału sanitarnego dzików, która m.in. zakłada przymuszanie myśliwych do odstrzału, a także daje nowe uprawnienia wojsku i policji – poinformował szef MRiRW Jan Krzysztof Ardanowski. Jak zapowiedział, projekt trafi na jedno z najbliższych posiedzeń Sejmu.","Minister Ardanowski podkreślił w radiowej Jedynce, że w Polsce jest problem z afrykańskim pomorem świń (ASF). W jego przekonaniu konieczny jest teraz odstrzał sanitarny dzików i zmniejszenie populacji. – Bez odstrzału dzików nie da rady – ocenił. Jak zaznaczył szef resortu rolnictwa, nie ma przepisów, które uprawniałyby wysłanie w tym celu wojska; odstrzał dzików nie jest też wśród zadań policji. – Myśliwi mówią: „A my w ustawie nie mamy odstrzału sanitarnego, więc my nic nie musimy. Jesteśmy oprócz tego stowarzyszeniem społecznym” i pokazują gest Kozakiewicza na zalecenia rządu – dodał. Dopytywany, czy nie można zmusić do tego myśliwych, Ardanowski odparł: – Do tej pory nie było można, dlatego zaproponowałem specustawę – ustawę specjalną, która zmieni kilka innych ustaw, dając uprawnienia wojsku, policji, przymuszając myśliwych do odstrzału. Wojewoda będzie o tym decydował. Wprowadzone zostaną także kary za przeszkadzanie w takich polowaniach. – To trafi na jedno z najbliższych posiedzeń Sejmu – zapowiedział. Ardanowski przekonywał, że nie może dłużej czekać. – Jak się pojawia (ASF) w nowym miejscu, w zagrożeniu głównych centrów hodowli świń w Polsce (...), to nie można dalej nic nie robić – dodał. Zapewnił przy tym, że nikt nie mówi o wybiciu wszystkich dzików w Polsce. – To jest idiotyzm powtarzany, kiedy minister środowiska wiele miesięcy temu chciał zwiększyć polowania. Wtedy hejt się rozlał. Ekolodzy oszaleli – dodał. Zdaniem Ardanowskiego udawało się trzymać ASF pod kontrolą na wschodzie Polski, gdzie spadła liczba ognisk w gospodarstwach i choroba zaczęła wygasać. Przyznał przy tym, że w lasach jest dużo zdechłych dzików, jednak wszystko było „trzymane w ryzach”. – Nagle się okazuje, że 330 km dalej, pod niemiecką granicą, nowe ognisko zdychających dzików. One są tam na stosunkowo niedużym terenie, chociaż niestety ten teren się powiększa – powiedział minister. Według Ardanowskiego w tej sytuacji musiał zadziałać człowiek. – Albo przez głupotę, albo też nie można wykluczyć celowych działań lub – co jest najbardziej prawdopodobne, bo w Czechach to potwierdzono – (przyniesiono chorobę) z resztkami jedzenia przywożonego ze wschodniej granicy – powiedział minister. O wykryciu pierwszego przypadku dzika padłego z powodu afrykańskiego pomoru świń w Wielkopolsce w czwartek poinformował Wielkopolski Urząd Wojewódzki. Wirus ASF wykryto u zwierzęcia znalezionego w okolicach miejscowości Kębłowo w pow. wolsztyńskim. We wtorek, w związku z zagrożeniem rozprzestrzenienia wirusa ASF, przed siedzibą Polskiego Związku Łowieckiego w Warszawie protestowali rolnicy z ruchu AGROunia. Zaapelowali  do PZŁ m.in. o wzięcie odpowiedzialności za pomór świń w gospodarstwach i podjęcie realnych kroków w zwalczaniu zarazy. PZŁ, odnosząc się do tych postulatów, napisał, że pretensje rolników są bezzasadne. – Od początku sezonu łowieckiego, tj. od 1 kwietnia do 31 października 2019r. (dane za listopad są analizowane) myśliwi pozyskali 172 121 sztuk dzików (łącznie z upadkami naturalnymi i odstrzałem sanitarnym) – wskazali. Według PZŁ minimalny plan pozyskania dzików między 1 kwietnia 2019 – 31 marca 2020 wynosi 66 tys. osobników. – Zatem już w październiku został wykonany w ponad 200 procentach – oświadczyli myśliwi. Jednocześnie zastrzegli, że plan odstrzału dzików na rok 2020/21 opracowany zostanie do 20 marca 2020 roku, więc nie można jeszcze podać konkretnych liczb.",,
Kolejne koszty w związku ze „Strefą Relaksu” na pl. Bankowym? Ratusz zapowiada działania,Kolejne działania w sprawie „Strefy Relaksu” na pl. Bankowym zapowiada warszawski ratusz. Władze stolicy chcą zlecić przeprowadzenie konsultacji społecznych i ankiety zadowolenia mieszkańców. Odpierają krytykę pomysłu.,O nowych planach warszawskiego magistratu wobec kontrowersyjnej „Strefy Relaksu” poinformował dziennikarz Radia Zet Mariusz Gierszewski.,,
„Rosjanie się nie poddają”. Moskwa „bardzo stanowczo” odpowie na sankcje,"„Sami wybudujemy Mistrale”, a jak trzeba, to zamkniemy rosyjskie niebo – ostrzegał jeszcze przed wprowadzeniem nowych sankcji UE premier Rosji Dmitrij Miedwiediew. Zapowiedział, że na kolejne sankcje odpowiedź będzie „bardzo stanowcza”. – Nasze sankcje będą dotkliwe i asymetryczne – grozi Miedwiediew.","Unia Europejska zdecydowała się na zaostrzenie sankcji i wejdą one w życie, lub nie, w zależności od przebiegu wydarzeń na Ukrainie. Restrykcje dotkną trzech największych firm naftowych, które będą miały ograniczony dostęp do rynków kapitałowych. Wprowadzony ma być zakaz świadczenia usług przez unijne firmy przy wydobyciu ropy ze złóż arktycznych. Sankcje przewidują też wstrzymanie eksportu produktów i technologii cywilnego oraz wojskowego zastosowania. Natomiast czarna lista z zakazem wjazdu do Unii i zablokowanymi aktywami finansowymi ma być rozszerzona o 24 osoby.Do tej pory odnosiło się wrażenie, że w „wojnie na sankcje” to Kreml przejmował wciąż inicjatywę i cały czas był kilka kroków przed UE. Społeczeństwo znosi to z milczącym zrozumieniem. W opinii znaczniej części Rosjan, to Moskwa broni się przed „bezczelnym amerykańskim imperializmem”. A jak głosi stare powiedzenie: Rosjanie się nie poddają. „Objazdem” do Azji?  – Nowe rosyjskie sankcje będą dotkliwe i asymetryczne – taką zapowiedź przekazał dziennikarzom „Wiedomosti” szef rosyjskiego rządu, zanim jeszcze UE podjęła decyzje o nowych sankcjach. Dmitrij Miedwiediew ostrzegł przed eskalacją napięć politycznych w Europie i wyraził nadzieję, że wśród unijnych polityków „nie ma wariatów”. Wg zapowiedzi Moskwy najprawdopodobniej w pierwszej kolejności zostaną ograniczone przeloty zachodnich linii lotniczych nad rosyjskim terytorium. To może zaboleć. Trasa przez Syberią to najkrótsza, a w wielu przypadkach jedyna do przyjęcia możliwość przelotu z Europy do Azji. Z drugiej strony Rosjanie pobierają opłaty za korzystanie przez linie lotnicze z tej części przestrzeni powietrznej, więc dla nich również oznaczałoby to straty finansowe. Jak Zachód – Kremlowi. Tak Kreml – Rosjanom Już 7 sierpnia Rosja w odpowiedzi na sankcje UE wprowadziła na okres roku zakaz importu wybranych grup towarów z krajów Zachodu. Nie wszystko było dobrze przemyślane. Francuskie sery od teraz będą dojrzewały na Białorusi, a szynkę parmeńską zastąpią zaś produkty rodzimej produkcji. Wiele Rosjan zamieściło w internecie ostatnie, pamiątkowe zdjęcia swoich ulubionych przysmaków. Nowe sankcje czekają na podpis? Kreml pomysłów, jak uprzykrzyć życie Zachodowi, ma o wiele więcej. Odpowiednie wnioski są już podobno na biurku Władimira Putina i czekają tylko na podpis. Według przecieków możliwy jest nie tylko zakaz tranzytu przez Rosję dla europejskich i amerykańskich linii lotniczych.  Władze mogą podjąć np. „specjalne środki ochronne” w przemyśle lotniczym, stoczniowym i motoryzacyjnym. Jedna z możliwych kar to całkowity lub niemal całkowity zakaz importu samochodów z krajów wrogich wobec Rosji. Wybiórcze sankcje UE wobec Rosji  Przed poniedziałkowymi restrykcjami, pierwsze dotkliwe ekonomiczne sankcje UE zaczęły obowiązywać od początku sierpnia br. Wprowadzono je w odpowiedzi na działania Rosji na Ukrainie. Bezpośrednim impulsem stało się zestrzelenie malezyjskiego samolotu przypisywane prorosyjskim separatystom. Sankcje ograniczyły pięciu największym rosyjskim bankom państwowym (Sbierbank, Rossielchozbank, WTB, Gazprombank i WEB) dostęp do europejskiego rynku kapitałowego. Restrykcje nie pozbawiły jednak rosyjskich banków możliwości zaciągania kredytów. Nie objęły one także firm-córek rosyjskich banków zarejestrowanych na terytorium UE. Sankcjami objęto wówczas także wybrane sektory rosyjskiej gospodarki, ale mają one dość ograniczony zakres. Zakazy dotyczą dostaw maszyn i urządzeń oraz wybranych technologii dla sektora naftowego, dostaw broni i sprzętu wojskowego. UE dopuszcza też możliwość kontynuowania współpracy w przypadku umów i porozumień podpisanych do 1 sierpnia.  Konfrontacji ciąg dalszy? Konfrontacyjnej postawie Kremla wobec Zachodu towarzyszy agresywny przekaz medialny. Prasa bagatelizuje wpływ sankcji i podkreśla hardość rosyjskiego ducha. Sytuacja jest zła, ale stabilna i raczej szybko się nie poprawi. Obecnie w społeczeństwie rosyjskim utrzymuje się też tzw. efekt oblężonej twierdzy. Prezydent Putin poprzez aneksję Krymu rozbudził rosyjskie, imperialne sny. A te, po latach upokorzeń, warte są każdych poświęceń.                                                    Sankcje unii uderzyły w pięć rosyjskich banków (fot. PAP/EPA/BORIS ROESSLER)",,
"„Czy wystarczająco poznaliśmy tych, którzy złożyli ofiarę pod Smoleńskiem?”","Premier Beata Szydło, prezes Jarosław Kaczyński, marszałek Senatu, ministrowie oraz parlamentarzyści PiS wzięli udział w specjalnej mszy św.  na Wawelu z okazji 7. rocznicy pogrzebu Lecha i Marii Kaczyńskich.","18 kwietnia 2010 roku para prezydencka, która zginęła w katastrofie samolotu pod Smoleńskiem, została pochowana w wawelskich kryptach. W rocznice ich pogrzebu zwolennicy i politycy PiS od kilku lat spotykają się na Wawelu. Uroczystości rozpoczęły się złożeniem wieńca przez prezesa PiS Jarosława Kaczyńskiego w towarzystwie premier Beaty Szydło, ministrów i parlamentarzystów pod pomnikiem św. Jana Pawła II na Wawelu. Wieniec od prezydenta Andrzeja Dudy złożyła szefowa prezydenckiej kancelarii Małgorzata Sadurska. „To wiara nas tutaj sprowadza”Główny punkt uroczystości rocznicowych to msza św. w katedrze na Wawelu. Proboszcz świątyni ks. prałat Zdzisław Sochacki przypomniał we wprowadzeniu, że jej uczestnicy zgromadzili się w rocznicę pogrzebu Lecha i Marii Kaczyńskich w sanktuarium narodowym, przy Ołtarzu Ojczyzny i relikwiach św. Stanisława. – To wiara nas tutaj sprowadza, chęć modlitwy, chęć przedstawienia Bogu Miłosiernemu tych, którzy złożyli ofiarę dla nas, dla naszej ojczyzny, podejmując trud uczczenia rocznicy zbrodni katyńskiej – mówił.  Siedem lat od katastrofy i pogrzebu 10 kwietnia 2010 roku w katastrofie samolotu Tu-154M pod Smoleńskiem zginęło 96 osób, w tym prezydent Lech Kaczyński i jego małżonka Maria. Delegacja udawała się do Katynia na uroczystości związane z obchodami 70. rocznicy zbrodni w lesie katyńskim.  Pogrzeb pary prezydenckiej odbył się w Krakowie 18 kwietnia. Po mszy św. odprawionej w bazylice Mariackiej kondukt żałobny przeszedł na Wawel. Złożenie trumien do sarkofagu odbyło się tylko w obecności najbliższej rodziny i przyjaciół. Temu ostatniemu momentowi uroczystości pogrzebowych towarzyszył salut narodowy – 21 salw artyleryjskich.   W pogrzebie uczestniczyły wówczas delegacje kilkunastu państw, w tym m.in. prezydent Rosji Dmitrij Miedwiediew, prezydent Niemiec Horst Koehler, prezydent Litwy Dalia Grybauskaite, prezydent Czech Vaclav Klaus, prezydent Ukrainy Wiktor Janukowycz. Na krakowskim Rynku, okolicznych ulicach i na Błoniach zgromadziło się podczas pogrzebu pary prezydenckiej ok. 150 tys. osób. „Sensem każdego spotkania jest, by poznać i zapamiętać”W homilii ks. prałat Zdzisław Sochacki zaznaczył, że uczestnicy rocznicowej mszy biorą udział w „spotkaniu, w którym jest miejsce na modlitwę, na pamięć i na miłość, która doprowadza człowieka do pełni jego człowieczeństwa”. Pytał, czy „wystarczająco poznaliśmy tych, którzy złożyli ofiarę pod Smoleńskiem, żeby mówić, żeby dawać świadectwo, żeby się modlić”. – Sens każdego spotkania w tym miejscu, miejscu pochówku jest taki, by poznać i zapamiętać. Mieć tę pamięć historyczną, która pozwala nam mówić dobrze, przywoływać historie życia ludzi, którzy swoje życie złożyli w ofierze – zaznaczył proboszcz parafii wawelskiej.   Po mszy Jarosław Kaczyński i Beata Szydło złożyli kwiaty na sarkofagu pary prezydenckiej w krypcie Katedry Wawelskiej. Potem uczestnicy uroczystości przeszli przed Krzyż Katyński u stóp Wawelu, gdzie także złożono wieniec. W rocznicowych uroczystościach brali także udział ministrowie, parlamentarzyści i politycy PiS oraz wierni. Manifestanci oddzieleni barierkamiW krypcie katedry na Wawelu, w której znajduje się sarkofag Marii i Lecha Kaczyńskich, jest też tablica ku czci ofiar katastrofy pod Smoleńskiem z łacińską sentencją „Corpora dormiunt, vigilant animae"" (Ciała śpią, dusze czuwają) wraz z napisem: „Pamięci ofiar katastrofy w Smoleńsku 10 kwietnia 2010 r."" i nazwiskami wszystkich, którzy  w katastrofie zginęli.    We wtorek wjazdowi Jarosława Kaczyńskiego na wzgórze wawelskie towarzyszyła demonstracja z udziałem kilkudziesięciu osób pod hasłem „Stop upartyjnianiu Wawelu”. Manifestujących od drogi na Wawel oddzielały barierki. W ubiegłym tygodniu krakowska prokuratura zmieniła swoją wcześniejszą decyzję o odmowie wszczęcia śledztwa i postanowiła zbadać, czy Jarosław Kaczyński podczas wjazdu na Wawel na grób brata i bratowej 18 marca został pomówiony.  Wcześniej prokuratura informowała, że według jej oceny 18 marca na Wawelu nie doszło do znieważenia Jarosława Kaczyńskiego i odmówiła wszczęcia śledztwa w tej sprawie. Jak uznała, okrzyki wznoszone wtedy w stronę Jarosława Kaczyńskiego można ocenić co najwyżej jako wyraz dezaprobaty i negatywnej oceny jego osoby lub lekceważenie, ale nie jako znieważenie w rozumieniu prawa karnego.",,
Donald Tusk na Twitterze ostro atakuje Polskę. „Strategia PiS czy plan Kremla?”,"„Alarm! Ostry spór z Ukrainą, izolacja w Unii Europejskiej, odejście od rządów prawa i niezawiłości sądów, atak na sektor pozarządowy i wolne media – strategia PiS czy plan Kremla? Zbyt podobne, by spać spokojnie” – napisał w niedzielę na Twitterze szef Rady Europejskiej Donald Tusk.","Według szefa MSZ Witolda Waszczykowskiego były premier Donald Tusk nie może zaistnieć aktywnie w polityce europejskiej, więc próbuje ingerować w polską politykę wewnętrzną. – Ten wpis jest rozpaczliwym krzykiem frustracji – powiedział Waszczykowski odnosząc się do wpisu szefa Rady Europejskiej.W sobotę ambasador Polski w Kijowie Jan Piekło został wezwany do MSZ Ukrainy w trybie pilnym w związku z niewpuszczeniem do Polski sekretarza Międzyresortowej Komisji Ukrainy ds. Upamiętnień Swiatosława Szeremety.Z kolei w środę PE przyjął rezolucję wzywającą polski rząd do przestrzegania postanowień dotyczących praworządności i praw podstawowych, zapisanych w traktatach. Europosłowie zainicjowali też własną procedurę zmierzającą do uruchomienia art. 7 Traktatu o UE wobec Polski. Przeciwko rezolucji głosowali europosłowie PiS, SLD wstrzymało się od głosu, eurodeputowani PSL nie wzięli udziału w głosowaniu. Większość PO wstrzymała się od głosu, ale sześciu europosłów poparło ten dokument.",,
Prezydent podpisał ustawę o Narodowej Strategii Onkologicznej,– To był najwyższy czas żebyśmy przygotowali taki dokument stanowiący ramę do stworzenia strategii walki z nowotworami – powiedział prezydent Andrzej Duda po podpisaniu ustawy o Narodowej Strategii Onkologicznej.,"Uroczystość odbyła się w warszawskim Centrum Onkologii - Instytucie imienia Marii Skłodowskiej-Curie. – Bardzo się cieszę, że mogłem podpisać tę ustawę. (...) To był najwyższy czas na to, abyśmy taki dokument, który stanowi ramę dla Narodowej Strategii Onkologicznej przygotowali, po to by w sposób kompleksowy rozwiązać problem walki z nowotworami w naszym kraju - powiedział prezydent.Podkreślił, że statystyki jasno wskazują, iż zachorowalność na nowotwory wzrasta. – Co roku w Polsce jest to około 160 tys. zachorowań, z których zgonem pacjenta kończy się około 100 tys. Jeżeli to przeliczyć, to wykrywa się dziennie około 300 nowotworów u pacjentów w Polsce, z czego 220 osób umiera – podał. Wskazał też, że przewiduje się, iż zachorowalność w przyszłości będzie rosła m.in. w związku z wydłużeniem życia. „Potrzebujemy strategii kompleksowej”– Potrzebujemy strategii kompleksowej, czyli takiej, która obejmuje nie tylko leczenie i działania o charakterze medycznym; potrzebujemy także profilaktyki, w tym edukacji; potrzebujemy działań o charakterze badawczym, działań naukowych; potrzebujemy wreszcie strategii psychologicznej, tego jak postępować z pacjentem, u którego wykryto chorobę – mówił Andrzej Duda.– Potrzebujemy całej strategii, która będzie prowadziła pacjenta poprzez działania edukacyjne, diagnostykę, leczenie, rehabilitację, rekonwalescencję, aż do opieki paliatywnej i psychologicznej. To właśnie w ramach, które zostały zarysowane w ustawie, to wszystko zostanie umieszczone i przybierze postać Narodowej Strategii Onkologicznej - dodał. Szumowski: Narodowa Strategia Onkologiczna pokaże szeroką skalę działań, jakie mamy wykonać– Bardzo dziękuję za podpisanie tej ustawy. To jest bardzo dobry dzień dla polskich pacjentów, dla wszystkich onkologów i nas wszystkich, bo wreszcie będziemy mieli nasz polski „cancer plan” – powiedział minister zdrowia podczas uroczystości w Pałacu Prezydenckim.Jak dodał, Narodowa Strategia Onkologiczna „wpisuje się i spaja” wszystkie działania podejmowane dotychczas przez resort zdrowia. Ma także – jak zaznaczył – pokazać, „co mamy robić za rok, za pięć, za 10 lat”.– Narodowa Strategia Onkologiczna to pierwszy dokument rangi rządowej, który pokaże szeroką skalę działań, jakie mamy wykonać. (...) Jednocześnie wpisuje się w te działania, które już podejmujemy. W Narodową Sieć Onkologiczną, która już za chwilę będzie rozszerzona na kolejne dwa województwa – powiedział.– To kolejne działania, które mają doprowadzić do tego, że niezależnie, gdzie pacjent mieszka, gdzie jest jego – medialnie mówiąc – kod pocztowy, dostanie taką samą jakość opieki, taką samą jakość diagnostyki i terapii – podkreślił szef MZ.Jak dodał, strategia onkologiczna to także współpraca badawcza oraz działania profilaktyczne. Założenia ustawyUstawa tworzy ramy prawne dla utworzenia i realizacji Narodowej Strategii Onkologicznej, czyli wieloletniego programu (na lata 2020-2030) obejmującego działania z zakresu profilaktyki, wczesnego wykrywania, diagnostyki i leczenia chorób nowotworowych, w tym kontroli po leczeniu onkologicznym, rehabilitacji, opieki psychologicznej i opieki paliatywnej. Strategię ma opracować zespół działający przy ministrze zdrowia. W jego skład wejdą m.in. przedstawiciele ministra zdrowia, prezydenta, Narodowego Funduszu Zdrowia, Konferencji Rektorów Akademickich Uczelni Medycznych, towarzystw onkologicznych i organizacji zrzeszających pacjentów onkologicznych. Sejm uchwalił ustawę na 80. posiedzeniu 26 kwietnia 2019 r., Senat – 9 maja br.",,
Zwolennicy aborcji próbowali podpalić katedrę. Powstrzymali ich wierni i policja,Uczestnicy proaborcyjnej manifestacji w mieście Meksyk próbowali podpalić katedrę. Nie udało się im to dzięki mobilizacji wiernych oraz reakcji służb.,"Do sytuacji doszło podczas demonstracji ruchów proaborcyjnych. Uczestnicy demonstracji domagali się pełnej legalizacji aborcji, która jest zakazana w większości stanów Meksyku. W trakcie manifestacji próbowali podpalić budynek meksykańskiej Izby Handlowej i zabytkową katedrę. Zamiary pokrzyżowali im wierni, którzy wcześniej mobilizowali się przez media społecznościowe, by bronić świątyni. Zgromadzili się oni przed drzwiami do katedry. Jak powiedział Mauricio Alfonso Guitar z meksykańskiej Gwardii Narodowej, dzięki informacjom o mobilizacji katolików rząd zdecydował się wysłać na miejsce policję, by osłaniała budynek. Interweniowała również straż pożarna. Na Twitterze głos zabrał w tej sprawie metropolita Meksyku abp Carlos Aguiar Retes. Duchowny podziękował broniącym świątyni, wyrażając sprzeciw wobec stosowania przemocy w konfrontacji pomiędzy różnymi światopoglądami. Katedra Metropolitalna w stolicy Meksyku jest największą i najstarszą katedrą w Ameryce oraz siedzibą arcybiskupa archidiecezji meksykańskiej. To nie pierwsza taka sytuacja w kraju Ameryki Łacińskiej. W 2013 r. zwolennicy aborcji zdemolowali katedrę w stolicy Chile – Santiago, do której wtargnęli w trakcie mszy. W tym samym roku proaborcyjni manifestanci zaatakowali katedrę w Buenos Aires w Argentynie. ",,
"„Klimat partyjniactwa ponad wspólne dobro, jakim są święta”","Goście programu „Salon dziennikarski” komentowali przedłużający się protest w Sejmie. – Klimat partyjniactwa stawiamy ponad wspólne dobro jakim są święta. Świętują wszyscy –  wierzący i niewierzący, prawica i lewica, a nagle ktoś te święta, czyli dobro wspólne po prostu rozbija – mówił Grzegorz Górny, publicysta tygodnika „wSieci”.","Protest opozycji w Sejmie kontynuowany jest także w czasie świąt Bożego Narodzenia.– To wszystko jest dla mnie jakieś irracjonalne, te zarzuty o brak demokracji. Skoro oni tam są i mogą demonstrować, to znaczy, że ta demokracja jak najbardziej istnieje  – powiedziała Katarzyna Łaniewska, aktorka.",,
Prokuratura wnioskuje o 25 lat więzienia dla założycieli Amber Gold,"Prokuratura domaga się dla założycieli Amber Gold kar 25 lat pozbawienia wolności. Domaga się też wysokich grzywien, obowiązku naprawienia szkody i 15-letniego zakazu prowadzenia działalności gospodarczej związanej z finansami.","Według prokuratury, Marcin P. i jego żona Katarzyna P. oszukali w latach 2009-12 w ramach tzw. piramidy finansowej niemal 19 tys. klientów spółki, doprowadzając ich do niekorzystnego rozporządzenia mieniem w wysokości prawie 851 mln zł. Prokuratura ustaliła, że spółka Amber Gold była tzw. piramidą finansową, a oskarżeni bez zezwolenia prowadzili działalność polegającą na gromadzeniu pieniędzy klientów parabanku.Śledczy uznali, że Katarzyna i Marcin P. działali w celu osiągnięcia korzyści majątkowej i uczynili sobie z tej działalności stałe źródło dochodu. W sumie Marcin P. został oskarżony o cztery przestępstwa, a Katarzyna P. o 10.",,
Nadia Sawczenko rozpoczęła całkowitą głodówkę,"Skazana przez rosyjski sąd na 22 lata więzienia ukraińska lotniczka Nadia Sawczenko rozpoczęła w środę tzw. suchą głodówkę – poinformował w sieciach społecznościowych jej adwokat Mark Fejgin. Oznacza to, że Ukrainka nie przyjmuje ani jedzenia, ani napojów.","„Nadia Sawczenko rozpoczęła suchą głodówkę – napisał Fejgin na swoim koncie na Twitterze.   Ukrainka już wcześniej prowadziła tzw. suchą głodówkę, lecz przerwała ją 10 marca. Głodówka mocno odbiła się na jej stanie zdrowia. Tymczasem ukraiński resort dyplomacji domaga się dopuszczenia do Sawczenko ukraińskich lekarzy. Sama pilotka nie chce opieki rosyjskich medyków. Ukraina i kraje Zachodu apelują do władz Rosji o uwolnienie kobiety. Bez apelacji   Wyrok na Sawczenko uprawomocnił się 5 kwietnia. Oficer oświadczyła, że nie będzie się od niego odwoływała.  Fejgin informował wtedy, że zdaniem lotniczki nie ma co liczyć na sprawiedliwość w rosyjskich sądach, a więc nie ma sensu składać apelacji.   We wtorek MSZ Ukrainy oceniło, że wyrok na Sawczenko i przetrzymywanie jej w rosyjskim więzieniu jest „przykładem bezprecedensowego łamania przez Moskwę” zasadniczych norm prawa międzynarodowego w dziedzinie obrony praw i swobód człowieka. 22 lata więzienia Wyrok 22 lat więzienia Sawczenko usłyszała 22 marca. Sąd w Doniecku w obwodzie rostowskim na południu Rosji uznał ją za współwinną śmierci dwóch rosyjskich dziennikarzy. Sawczenko nie przyznała się do winy i twierdzi, że została uprowadzona przez separatystów prorosyjskich z Donbasu na wschodzie Ukrainy do Rosji zanim dziennikarze zostali zabici.",,
Watykan: emerytowany arcybiskup Waszyngtonu wydalony ze stanu duchownego,"Kongregacja Nauki Wiary orzekła karę wydalenia ze stanu duchownego 88- letniego abp Theodore'a Edgara McCarricka, emerytowanego arcybiskupa Waszyngtonu.","Jak podaje komunikat tej dykasterii 11 stycznia Kongres Kongregacji Nauki Wiary, po zakończeniu procesu karnego, wydał dekret stwierdzający, że Theodore Edgar McCarrick, emerytowany arcybiskup Waszyngtonu, będąc duchownym jest winnym następujących przestępstw: solicytacji w sakramencie spowiedzi oraz grzechów przeciwko szóstemu przykazaniu z małoletnimi i dorosłymi,z czynnikiem obciążającym wykorzystywania władzy. Kongres nałożył na niego karę wydalenia ze stanu duchownego. W dniu 13 lutego 2019 r. Sesja Zwyczajna (Feria IV) Kongregacji Nauki Wiary rozważyła odwołanie od tej decyzji. Po przeanalizowaniu argumentów Sesja zwyczajna potwierdziła dekret Kongresu. Decyzja ta została doręczona Theodore'owi McCarrickowi w dniu 15 lutego 2019 r. Ojciec Święty uznał definitywny charakter tej decyzji podjętej zgodnie z prawem, czyniąc ją res iudicata (tj. nie przyznając prawa do dalszego odwołania). 28 lipca ub.r. Ojciec Święty przyjął rezygnację 87-leniego wówczas abp. Theodore'a McCarricka z członkostwa w Kolegium Kardynalskim. Jednocześnie nałożył na niego suspensę ad divinis i nakazał mu prowadzenie życia modlitwy i pokuty w odosobnieniu aż do zakończenia procesu kanonicznego. Wcześniej papież polecił byłemu kardynałowi, by nie wykonywał publicznie posługi kapłańskiej.",,
Milenialsi chcą się odłączyć od cyfrowego świata. Mają z tym kłopoty,"Brytyjscy naukowcy twierdzą, że wielu młodych ludzi desperacko chce odłączyć się od elektronicznych gadżetów i sieci. Na przeszkodzie do tego celu stoi m.in. irracjonalny strach przed przegapieniem ważnych spraw.","Milenialsi to pokolenie ludzi urodzonych w latach 80. i 90. XX wieku. Nazywane jest również „pokoleniem Milenium”, „następną generacją”, a także „pokoleniem cyfrowym”.Zespół University of Greenwich i dwóch innych brytyjskich uniwersytetów na łamach magazynu „Journal of Sustainable Tourism” donosi o związanych z technologią kłopotach młodego pokolenia.Ankiety przeprowadzone wśród osób w wieku od 21 do 35 lat pokazały zmęczenie ciągłym kontaktem z elektronicznymi gadżetami i mediami. Uczestnicy badania zdawali sobie sprawę np., że nadużywają smartfonów oraz cenili sobie wolne od cyfrowego świata podróże mogące stanowić formę „elektronicznego detoksu”.Jednak mimo „desperackiej” potrzeby odłączenia, przeszkadza im nomofobia (ang. no mobile phone phobia – fobia związana z brakiem telefonu komórkowego). Objawia się ona m.in. strachem przed przeoczeniem ważnych spraw w życiu osobistym i zawodowym – FoMo (and. fear of missing out – strach przed przeoczeniem).Inną przeszkodą jest rosnąca cyfryzacja usług turystycznych. Cyfrowy detoks – Odłączenie od cyfrowych urządzeń i utrzymanie mentalnego dystansu w czasie wakacji jest równie ważne jak dystans fizyczny. Milenialsi coraz bardziej pragną cyfrowego odłączenia i postrzegają cyfrowy detoks, jako sposób na osiągnięcie trwałego dobrego samopoczucia – psychologicznej równowagi – podkreśla dr Wenjie Cai z University of Greenwich Business School.– Niezależnie od rosnącego zapotrzebowania na wakacje z cyfrowym detoksem, organizacje zajmujące się turystyką nadal skupiają się na cyfryzacji swoich usług. To utrudnia milenialsom odłączenie. Także społeczne oczekiwania, według których przez cały czas należy mieć łączność z cyfrową przestrzenią, muszą ulec zmianie. Dla zmaksymalizowania korzyści czerpanych z wolnych od elektroniki wakacji potrzebne jest także wsparcie ze strony różnych sektorów”– dodaje dr Cai.Lęki, depresja, obniżenie samoocenyBadacze zwracają jednocześnie uwagę, że ciągły kontakt z technologią może mieć znaczący, negatywny wpływ na życie milenialsów i tak, np. zbyt silne przywiązanie do smartfonów może prowadzić do różnych problemów psychicznych, w tym zaburzeń lękowych, depresji i obniżonej samooceny.– Nasze badania wskazują, że cyfrowe odłączenie w czasie wakacji to klucz do poprawy cyfrowego zdrowia w tej grupie demograficznej, ale do jego osiągnięcia potrzebne jest odpowiednie wsparcie – mówi Dimah Ajeeb z University of Westminster.",,
Weksle Kamila Durczoka. Nowe informacje w sprawie śledztwa,"Śledztwo ws. oszustwa i sfałszowania weksla, w którym podejrzany jest znany dziennikarz telewizyjny Kamil Durczok, zostało przedłużone do końca lutego – poinformowała prok. Katarzyna Żołna z Prokuratury Regionalnej w Katowicach.","Znany dziennikarz został zatrzymany 2 grudnia. Prokurator przedstawił mu zarzuty podrobienia dokumentów umożliwiających uzyskanie kredytu i przedłożenia ich w banku oraz doprowadzenia banku do niekorzystnego rozporządzenia mieniem wielkiej wartości. Prokuratura wnioskowała w tej sprawie o areszt, sąd nie uwzględnił tego wniosku.  Zarzuty wobec Durczoka dotyczą podrobienia weksla i dokumentów towarzyszących zabezpieczeniu kredytu hipotecznego na blisko 3 mln zł z sierpnia 2008 r. Prokuratura zarzuca Durczokowi oszustwo oraz przestępstwo dotyczące m.in. podrobienia papieru wartościowego, jakim jest weksel. Może za to grozić kara pozbawienia wolności na czas nie krótszy od lat 5 albo kara 25 lat.  W ostatnich dniach Kamil Durczok ujawnił na Twitterze, że zmaga się z chorobą alkoholową. „Choroba alkoholowa to potwór. Atakuje, kiedy uważamy się za wszechsilnych. I pokazuje, że nie ma mocnych. Jestem alkoholikiem. Nie piję 4 miesiąc” – napisał 12 stycznia.  Dziennikarz jest też podejrzany w innej sprawie o sprowadzenia bezpośredniego niebezpieczeństwa katastrofy w ruchu lądowym, prowadzonej przez Prokuraturę Okręgową w Piotrkowie Trybunalskim. Pod koniec lipca na drodze krajowej nr 1 pod Piotrkowem Trybunalskim Durczok uczestniczył w kolizji na remontowanym odcinku trasy. Jak się okazało, dziennikarz miał 2,6 promila alkoholu w wydychanym powietrzu. Trafił do policyjnej izby zatrzymań.",,
Reparacje wojenne dla Grecji? Raport Bundestagu podważa stanowisko Merkel,Ekspertyza Bundestagu kwestionuje stanowisko rządu kanclerz Angeli Merkel w sprawie reparacji dla Grecji za zniszczenia spowodowane przez Niemcy podczas drugiej wojny światowej. RFN uważa sprawę za zamkniętą.,"„Stanowisko niemieckiego rządu jest uzasadnione z punktu widzenia prawa międzynarodowego, ale w żadnym razie nie obligatoryjne” – piszą prawnicy Bundestagu w ekspertyzie, o której sporządzenie zwrócili się posłowie partii Lewica i do której dotarła agencja dpa. W kwietniu grecki parlament zobowiązał swój rząd do podjęcia działań dyplomatycznych i prawnych zmierzających do uzyskania od RFN reparacji za zniszczenia i zbrodnie wojenne z okresu II wojny światowej. Według komisji ekspertów, w grę wchodzi co najmniej 290 mld euro. Również Polska uważa, że należą jej się reparacje od RFN. Według przewodniczącego parlamentarnego zespołu ds. reparacji Arkadiusza Mularczyka (PiS), odszkodowanie od Niemiec dla Polski za drugą wojnę światową mogłoby wynieść ok. 850 mld USD. Dla Niemiec sprawa reparacji wojennych jest zamknięta. Na mocy porozumienia z 1960 roku władze ówczesnej RFN wypłaciły Grecji tytułem zadośćuczynienia 115 mln marek zachodnioniemieckich. Porozumienie zawiera klauzulę, że wszystkie roszczenia odszkodowawcze uznaje się za zaspokojone. Zdaniem Berlina wszystkie roszczenia reparacyjne zostały ostatecznie zamknięte traktatem 2+4 z 1990 roku, zawartym między RFN i NRD a mocarstwami okupacyjnymi. Traktat ten otworzył drogę do zjednoczenia Niemiec.",,
"Miller: Nord Stream dla Polski to polityka, dla Europy – biznes","– Dla Polski budowa Nord Stream 2 ma silny kontekst polityczny, dla Europy Zachodniej przede wszystkim kontekst biznesowy – w taki sposób były premier Leszek Miller skomentował w programie „Kwadrans polityczny” głosowanie w Komisji Europejskiej w sprawie gazociągu.","Komisja Europejska dostała zielone światło na negocjowanie z Rosją warunków budowy gazociągu. Stosunkiem głosów dwadzieścia siedem do jednego kraje Unii udzieliły takiego mandatu. Przeciwna była tylko polska komisarz Elżbieta Bieńkowska. – Dla Polski budowa Nord Stream 2 ma bardzo silny kontekst polityczny, dla Europy Zachodniej ma przede wszystkim kontekst biznesowy i handlowy – ocenił Leszek Miller.  „Przywódcy europejscy nie widzą tego w ten sposób”Kilka dni temu w tej sprawie do szefa Komisji, Jeana-Claude’a Junckera, pisał Donald Tusk. W ujawnionym przez „Financial Times” liście wskazał:  „Budowa Nord Stream 2 pozwoli Rosjanom na zamknięcie szlaku tranzytowego przez Ukrainę, a agresja na ten kraj się nie skończyła. (...) Uzależni nas bardziej od rosyjskich dostaw i skupi tranzyt gazu wzdłuż istniejącej trasy. Ponadto umocni pozycję Gazpromu jako dominującego dostawcy gazu do UE”.– Przywódcy europejscy nie widzą tego w ten sposób – podkreślił na antenie TVP1 Leszek Miller. – W takich sprawach będzie zawsze przeważał aspekt biznesowy, handlowy i zdanie przewodniczącego Rady Europejskiej będzie wysłuchiwane, ale nie będzie powodowało żadnych realnych skutków – dodał.                                                teraz odtwarzaneMiller: w tej chwili możemy mówić o 4,5 tys., a nie 160 tysiącach 4,5 tysiąca ze 160 tysięcyLeszek Miller odniósł się także do kryzysu uchodźczego i ewentualnych kar, jakie na Polskę chce nałożyć Komisja Europejska. – Na miejscu władz polskich podniósłbym problem legalności działań pani Angeli Merkel, dlatego że to właśnie kanclerz Niemiec, działając bez żadnego upoważnienia, swego czasu otworzyła wschodnie granice Unii Europejskiej. Powiedziała, że trzeba przyjmować uchodźców bez zbędnych, biurokratycznych procedur, co oznaczało obejście mechanizmów azylowych – stwierdził Leszek Miller.",,
ABW zatrzymała mężczyznę podejrzanego o udział w zorganizowanej grupie przestępczej,"Funkcjonariusze ABW zatrzymali mężczyznę podejrzanego o udział w zorganizowanej grupie przestępczej zajmującej się praniem brudnych pieniędzy. Straty, jakie miał ponieść skarb państwa w wyniku działania tej grupy, to co najmniej 100 mln zł.","Jak poinformował w poniedziałek Stanisław Żaryn, rzecznik ministra koordynatora służb specjalnych, podejrzany to prezes zarządu firmy, który w przestępczym procederze pełnił rolę tzw. słupa. Według ABW mężczyzna działał w zorganizowanej grupie przestępczej, która zajmowała się praniem brudnych pieniędzy.W wyniku działalności tej grupy skarb państwa poniósł straty w wysokości nie mniejszej niż 100 mln zł. Przez konta bankowe, zarządzane przez członków grupy, przepłynęło nie mniej niż 165 mln zł – podał Żaryn.Śledztwo w sprawie tej grupy prowadzi Wydział Zamiejscowy we Wrocławiu Delegatury ABW w Poznaniu, a nadzoruje je Prokuratura Regionalna we Wrocławiu. Tu też zatrzymany usłyszał zarzuty udziału w zorganizowanej grupie przestępczej, prania brudnych pieniędzy oraz przestępstw finansowo-skarbowych. Wobec podejrzanego zastosowano dozór policyjny i zakaz opuszczania kraju. To kolejna osoba zatrzymana w tym śledztwie.",,
Bułgaria: będzie referendum ws. atomu,„Czy aprobujesz rozwój energetyki jądrowej w Bułgarii poprzez budowę nowej elektrowni atomowej?” Na takie pytanie odpowiedzą Bułgarzy w referendum 27 stycznia przyszłego roku - ogłosił w środę prezydent Rosen Plewnelijew. Będzie to pierwsze ogólnokrajowe referendum po zmianach politycznych z 1989 roku.,"Referendum zainicjowała opozycyjna Bułgarska Partia Socjalistyczna, która wkwietniu tego roku rozpoczęła zbiórkę podpisów na rzecz jego zorganizowania.Zebrano 770 tys. podpisów, w tym ponad 550 tys. ważnych.Inicjatywa zbierania podpisów była reakcją na decyzję centroprawicowego rząduBojko Borysowa w marcu o rezygnacji z budowy  nowej elektrowni jądrowej wBelene nad Dunajem z powodu zbyt wysokich kosztów. Jednocześnie rząd podjąłdecyzję o rozbudowie istniejącej elektrowni w Kozłoduju.Pytanie, na którym mają odpowiedzieć Bułgarzy, brzmi: „Czy aprobujesz rozwójenergetyki jądrowej w Bułgarii poprzez budowę nowej elektrowni atomowej?”.Sprawą interpretacji jest, czy ewentualna pozytywna odpowiedź będzie dotyczyćtylko siłowni w Belene czy też także powstania nowego reaktora w Kozłoduju.Referendum będzie ważne, a jego wyniki wiążące, jeżeli weźmie w nim udział conajmniej taka sama liczba osób, jak w ostatnich wyborach parlamentarnych wlipcu 2009 r., czyli 4,35 mln. By wygrać referendum, lewica musi zgromadzić co najmniej połowę głosów plus jeden. Według ostatnich sondaży około 55 proc. Bułgarów aprobuje rozwój energetyki atomowej. Przed awarią w Fukushimie w Japonii w 2011 roku poparcie dla atomu wynosiło około 70 proc. Analitycy w Sofii uważają, że jest mało prawdopodobne, by do urn w styczniuposzło aż 4,35 mln osób. Głosowanie jest postrzegane jako generalna próba siłprzed wyborami parlamentarnymi, które mają odbyć się w połowie przyszłegoroku. Opozycyjna lewica pokazała swoją siłę podczas zbiórki podpisów, lecz nawetprzy maksymalnej mobilizacji nie zdobędzie raczej 2,175 mln głosów, byrozstrzygnąć referendum na swoją korzyść.",,
"Franciszek pozdrowił młodzież, która spotka się na Polach Lednickich","Pod hasłem „Wiesz, że Cię kocham” młodzi z całej Polski i spoza kraju zgromadzą się w sobotę 1 czerwca na Polach Lednickich na 23. Spotkaniu Młodych Lednica 2000. Hasło tegorocznego spotkania jest nawiązaniem do słów Jana Pawła II: „Człowiek jest mocny wtedy, kiedy wie, że jest kochany"".","To właśnie kazanie papieża Polaka wygłoszone w Krakowie w 1987 r. będzie inspiracją do rozważań nad wartością spowiedzi i Eucharystii. Oficjalna część spotkania rozpocznie się o godz.  17.00. W programie przewidziana jest tradycyjnie msza święta oraz przejście przez Bramę III Tysiąclecia. – Szczególne pozdrowienie kieruję dzisiaj do młodzieży, która w sobotę przybędzie do Lednicy na Spotkanie Młodych – powiedział papież Franciszek podczas środowej audiencji na placu Św. Piotra w Watykanie. – Przed Wniebowstąpieniem Pan Jezus zapytał Szymona Piotra: „Czy kochasz mnie?”. Żałując zaparcia się Syna Bożego, wyznał: „Ty wiesz, że cię kocham”. Te słowa, będące hasłem waszego spotkania, Bóg powtarza nieustannie do każdego w sakramencie Pokuty i Pojednania, a zwłaszcza w Eucharystii – podkreślił. Radził też, aby uważnie słuchać głosu Boga. – Niech chwile przeżywane w „polskiej Panamie”, jak nazywacie w tych dniach Lednicę, przenika entuzjazm waszej wiary, modlitwy, radości i wspólnego świętowania – życzył młodym Polakom. Prosił, aby zabrali w drogę to, co otrzymają: pieczęć, symbol więzi z Duchem Świętym oraz specjalny rachunek sumienia oparty na treści obrazu Caravaggia „Powołanie świętego Mateusza”. – Pamiętajcie, że przeobrażenie się grzesznika w świętego, jak w życiu celnika z Kafarnaum jest możliwe! Niech was prowadzi entuzjazm nawróconego serca, a Bóg niech wam błogosławi – powiedział Franciszek. Zapewnił też o swojej modlitwie. Spotkania na Polach Lednickich zainicjował w 1997 r. dominikanin o. Jan Góra. Dzieło to kontynuuje o. Wojciech Prus OP. Inne spotkania z tego cyklu przygotowywane przy klasztorze dominikanów w Poznaniu to Lednica Seniora, Lednica Dziecka i Lednica Motocyklisty.",,
"Przewodniczący komisji ds. VAT chce Trybunału Stanu dla Tuska, Kopacz, Rostowskiego i Szczurka","Szef komisji śledczej ds. VAT Marcin Horała w swoim projekcie raportu z prac komisji zaproponował postawienie przed Trybunałem Stanu b. premierów Donalda Tuska i Ewy Kopacz, oraz b. ministrów finansów – Jacka Rostowskiego i Mateusza Szczurka.","Jak napisał w uzasadnieniu Horała, „Donald Tusk z całą pewnością powinien posiadać na temat nieszczelności systemu podatkowego oraz pogłębiającej się z roku na rok luki podatkowej”. „Wskazywały na to zarówno oficjalne dokumenty sporządzane przez urzędników Ministerstwa Finansów, raporty przygotowywane przez Komisję Europejską jak i apele pochodzące z branż szczególnie narażonych na negatywne skutki nadużyć"" – napisał.„Donald Tusk jako szef rządu kierował do Sejmu projekty nowelizacji ustawy o VAT, które pod pozorem znoszenia zbędnych barier administracyjnych rozszczelniały system podatkowy, a następnie nie inicjował prac legislacyjnych nad środkami prawnymi, które w innych państwach Unii Europejskiej prowadziły do zahamowania przestępczości podatkowej” – dodał.Według Horały podobne zarzuty sformułować można także w odniesieniu do postępowania premier Ewy Kopacz. „Reformy proponowane przez rząd Ewy Kopacz miały charakter jedynie fragmentaryczny, a nie systemowy i były wprowadzane w życie ze znacznym opóźnieniem” – napisał Horała.Jego zdaniem obydwoje z byłych premierów zaniedbali również wskazania zwalczania zorganizowanej przestępczości podatkowej jako priorytetu działania CBA.",,
Rośnie popularność browarów rzemieślniczych,"W Polsce rośnie popularność browarów rzemieślniczych, mimo to ich udział w rynku wynosi jedynie ok. 1 proc. Eksperci podkreślają jednak, że browar rzemieślniczy może konkurować z koncernami, m.in. proponując konsumentom niecodzienne style piwne.","W Polsce funkcjonuje ok. 200 browarów, łącznie z największymi piwnymi koncernami. Z tej liczby ok. 120 stanowią właśnie browary rzemieślnicze. – Jest to jednak niewielka liczba, w porównaniu np. z Czechami czy Niemcami browarów w Polsce jest dwukrotnie mniej – tłumaczył sędzia piwny oraz organizator i inicjator Poznańskich Targów Piwnych Grzegorz Stachurski. – Mimo że liczba browarów w Polsce jest mniejsza niż w krajach ościennych, jakość piwa rzemieślniczego jest u nas bardzo wysoka. Jest też porównywalna z takimi potęgami, jak Wielka Brytania, Belgia czy Stany Zjednoczone, w których piwna rewolucja rozpoczęła się już w latach 70. poprzedniego wieku. Dogoniliśmy USAPolska z kolei, w ciągu ostatnich 5–6 lat nadrobiła to, co w browarnictwie Stany Zjednoczone wypracowały przez lat 50 – mówił Stachurski.Jak dodał, udział browarów rzemieślniczych w rynku wynosi tylko ok. 1 proc., a małe browary nie są w stanie konkurować z koncernami m.in. pod względem ceny piwa. – Polska w tych trendach piwowarskich nie odstaje też od trendów światowych; mamy bardzo bliski kontakt z tym co się dzieje na świecie, obserwujemy to, a wszystkie ciekawostki i nowości, które się pojawiają są natychmiast podchwytywane przez naszych browarników. My mamy też pewną taką nutkę do eksperymentowania i czasami też pewne rzeczy pojawiają się u nas częściej niż w innych rejonach świata – mówił Kamiński.Jak dodał, wyobraźnia polskich piwowarów potrafi też czasem zaskakiwać i na rynku pojawiają się coraz częściej piwa o niebanalnych smakach.Piwowarstwo to pasja– Piwa możemy ważyć tak naprawdę ze wszystkimi dodatkami, jakie uznamy, że odpowiadają naszemu wyobrażeniu, efektowi smakowemu. Wśród dodatków pojawiają się i owoce, i zioła, i nawet warzywa, jak choćby w przypadku piwa dyniowego. Są także piwa kwaśne, szczepione celowo dzikimi drożdżami, czy leżakowane w beczkach po mocnych trunkach, jak bourbon, whisky, rum, czy wino – podkreślił Kamiński.Jego zdaniem jednak, „piwowarstwo rzemieślnicze nie uda się, jeśli będzie tylko i wyłącznie pomysłem na biznes”.– To jest przede wszystkim pasja i na tej pasji powinno się to wszystko opierać. Biznes jest tu na drugim miejscu. Osoby zajmujące się browarnictwem rzemieślniczym kierują się przede wszystkim smakiem i jakością piwa - nie kosztami jego wytworzenia – powiedział.16 listopada w stolicy Wielkopolski rozpocznie się kolejna edycja Poznańskich Targów Piwnych – największego tego typu wydarzenia w kraju, poświęconego przede wszystkim browarom rzemieślniczym. Swoje produkty zaprezentuje ok. 70 browarów, które przedstawią ponad tysiąc różnego rodzaju piw. Swoje stoiska będą mieli także producenci cydru i miodów pitnych.W ramach wydarzenia zaplanowano także różnego rodzaju prelekcje, warsztaty i spotkania, a także m.in. galę finałową X Konkursu Piw Rzemieślniczych, oraz IX Poznański Konkurs Piw Domowych.",,
Andrzej Duda pogratulował Wołodymyrowi Zełenskiemu i zaprosił go do Polski,„Polska jest gotowa do dalszej wszechstronnej pomocy Ukrainie w sferze bezpieczeństwa i – reform państwowych; może Pan liczyć na moje osobiste zaangażowanie w tej sprawie” – napisał prezydent Andrzej Duda w depeszy gratulacyjnego do prezydenta-elekta Ukrainy Wołodymyra Zełenskiego. Zaprosił go też do złożenia wizyty w Polsce.,"Wołodymyr Zełenski zwyciężył w II turze wyborów prezydenckich na Ukrainie, zdobywając 73,2 procent głosów – poinformowała w niedzielę fundacja Demokratyczni Inicjatywy, która przeprowadzała sondaż przed lokalami wyborczymi, tzw. exit poll. Jego przeciwnik, urzędujący prezydent Petro Poroszenko otrzymał 25,3 procent poparcia. Prezydent Duda w depeszy skierowanej w niedzielę do Zełenskiego pogratulował mu powierzenia przez naród ukraiński stanowiska Prezydenta Ukrainy. „Wybór ten jest wyrazem oczekiwania społeczeństwa ukraińskiego na znaczne przyspieszenie działań władz państwowych w reformowaniu sfery politycznej i gospodarczej kraju oraz na zapewnienie bezpieczeństwa i stabilizacji na Ukrainie” – napisał prezydent. Wyraził przekonanie, że wybór Zełenskiego potwierdzi zakotwiczenie Ukrainy na szlaku ku wspólnocie euroatlantyckiej. „Pragnę zapewnić Pana, że Polska jest gotowa do dalszej wszechstronnej pomocy Ukrainie w sferze bezpieczeństwa i reform państwowych. Może Pan liczyć na moje osobiste zaangażowanie w tej sprawie. Nasze państwa, zważając na łączące je relacje, powinny być przykładem partnerstwa w regionie, umacniania przyjaznych stosunków i kształtowania wzajemnej zgodności” – oświadczył prezydent. „Wierzę głęboko, że Pana kadencja przyniesie pozytywny przełom” „Nasze państwa, zważając na łączące je relacje, powinny być przykładem partnerstwa w regionie, umacniania przyjaznych stosunków i kształtowania wzajemnej zgodności” – podkreślił Andrzej Duda. Wyraził przekonanie, że „budowaniu takich relacji służyć będzie także nowe spojrzenie na sposoby, w jakich w ciągu ostatnich kilku lat traktowana była wspólna, niedawna historia naszych narodów”. „Wierzę głęboko, że Pana kadencja przyniesie pozytywny przełom w tej sprawie” –  czytamy w depeszy prezydenta. „Życząc Panu sukcesów w służbie narodowi ukraińskiemu i pomyślności osobistej, wyrażam nadzieję, że Pana Prezydentura przyczyni się do umocnienia znaczenia Ukrainy w regionie oraz do wprowadzenia relacji polsko-ukraińskich na nowy pomyślny etap” – zaznaczył Andrzej Duda. Poza oficjalną depeszą gratulacyjna prezydent Duda w niedzielę przed godz. 21 rozmawiał też telefonicznie z Wołodymyrem Zełenskim – poinformował szef gabinetu prezydenta RP Krzysztof Szczerski. – Prezydent Duda pogratulował prezydentowi elektowi zwycięstwa w niedzielnych wyborach, które uznał po prostu za zwycięstwo demokracji, bo wybór ten jest decyzją samych Ukraińców i to jest ważne dla jakości demokracji ukraińskiej – powiedział Szczerski. Andrzej Duda zaprosił też prezydenta-elekta do złożenia wizyty w Polsce w najbliższym czasie. – Prezydent potwierdził, że Polska będzie konsekwentnie wspierała Ukrainę na drodze skierowanej ku Europie i wspólnocie euroatlantyckiej; zapewnił, że prezydent-elekt może liczyć na pomoc Polski w tym zakresie – powiedział minister.",,
Sąd: haracz i groźby to element biznesowych negocjacji,"Biznesmen przekazuje prokuraturze dowody, że jeden z bohaterów afery podkarpackiej groził mu i wymuszał na nim haracze. Prokuratura sprawę umarza. Dalej idzie jednak warszawski sąd, który stwierdza, że haracze, groźby i powoływanie się na wpływy to element negocjacji biznesowych.","Historia dzieje się w szczycie afery podkarpackiej.  Jest 2007 rok. Wybory wygrywa PO, która razem z ludowcami tworzy nowy rząd. Jan B., osławiony baron PSL z Podkarpacia, zostaje sekretarzem stanu w Ministerstwie Skarbu. Od 2001 roku zasiada też w Krajowej Radzie Sądownictwa, organie doradczym, który ma realny wpływ na karierę sędziów w Polsce. KRS przedstawia prezydentowi wnioski o powołanie sędziów w Sądzie Najwyższym, Naczelnym Sądzie Administracyjnym, sądach powszechnych, wojewódzkich sądach administracyjnych i sądach wojskowych. Sąd: haracze są okW 2013 roku Jarosław złożył doniesienie na policjantów i prokuratorów, którym przekazał materiały na temat działań Andrzeja, a którzy nie podjęli w tej sprawie śledztwa. Ale i tym razem śledczy nie zajęli się wyjaśnieniem sprawy. Prokuratura Rejonowa Warszawa—Mokotów odmówiła wszczęcia postępowania wobec swoich kolegów i policjantów. — Jarosław nie traktował swoich zeznań jako zawiadomienia — napisała prokuratura w decyzji o odmowie wszczęcia śledztwa.   Adwokat Jakub Orłowski uważa, że organy ścigania nie mogą pozostawać bierne co do jakichkolwiek informacji dotyczących popełnienia przestępstwa. — Bez względu na to, czy informacje o tym dany organ powziął w trakcie przesłuchania, czy też w innych okolicznościach — uważa Orłowski. Jego zdaniem, prokuratura po przesłuchaniu Jarosława powinna wszcząć postępowanie przygotowawcze.Biznesmen na postanowienie prokuratury złożył zażalenie do Sądu Rejonowego Warszawa—Wola. Ale i tym razem nic nie wskórał. „Zażalenie pokrzywdzonego nie jest zasadne i nie zasługuje na uwzględnienie” — napisał we wrześniu 2013 roku sąd. „Informacje o propozycji >>haraczu<< pojawiają się w treści zeznań skarżącego w zestawieniu z informacją o współpracy określonych osób ze służbami, czynienia telefonów, czy też gróźb i przedstawiane są raczej jako element biznesowych negocjacji, a nie negocjacje wyczerpujące znamiona czynu zabronionego.” Umorzenie za łapówkiDalej jest jeszcze ciekawiej. Prokuratura i sąd, które nie zajęły się dowodami na temat działalności Andrzeja, zajęły się Jarosławem. W 2013 roku Prokuratura Rejonowa Warszawa—Wola, ta sama, w której biznesmen mówił o haraczach i groźbach, postawiła Jarosławowi zarzuty działania na szkodę firmy Andrzeja. Jakim cudem? Śledczy uznali, że fikcyjna umowa, która według Jarosława była haraczem, obowiązywała, i biznesmen powinien zapłacić kwoty, które z niej wynikały. Później nadzór nad śledztwem wzięła Prokuratura Okręgowa i zarzuty wobec warszawskiego biznesmena umorzono. W 2014 roku Prokuratura Okręgowa w Warszawie wszczęła dwa odrębne śledztwa, które dotyczyły nieprawidłowości w Elektrowni Kozienice.  W pierwszym zajęto się haraczami i powoływaniem się przez Andrzeja na wpływy u Jana B. Wtedy do akcji wkroczył Zbigniew N., prokurator w stanie spoczynku, znajomy barona PSL i Andrzeja.  W 2016 roku były prokurator został zatrzymany przez CBA pod zarzutem przyjęcia 48674,96 tys. zł łapówek.  W śledztwie prowadzonym przez Śląski Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej w Katowicach ustalono, że Zbigniew N. za część tej kwoty załatwiał umorzenie dwóch śledztw w Prokuraturze Okręgowej w Warszawie, które dotyczyły wymuszania haraczy i powoływania się przez Andrzeja na wpływy u Jana B. Z materiałów zgromadzonych przez katowicką prokuraturę wynika, że załatwił to u przełożonych śledczych z ul. Chocimskiej w Prokuraturze Apelacyjnej.",,
Przedłużono śledztwo ws. więzień CIA,"Śledztwo w sprawie domniemanych więzień CIA w Polsce
potrwa do 11 lutego 2013 r. – zdecydował prokurator generalny Andrzej Seremet.","Szef Prokuratury Generalnej uwzględnił wniosek krakowskiej prokuratury okolejne przedłużenie tego tajnego śledztwa, trwającego od sierpnia 2008 r.Maciej Kujawski z biura prasowego PG powiedział w piątek, że uzasadnieniedecyzji jest niejawne. Dodał, że generalnie chodziło o „zakres czynności dowykonania w śledztwie”.Prokuratura bada, czy była zgoda polskich władz na stworzenie w Polscetajnych więzień CIA w latach 2002-2003 i czy ktoś z polskich władz nieprzekroczył uprawnień, godząc się na tortury, jakim w punkcie zatrzymań CIA wPolsce mieli być poddawani podejrzewani o terroryzm. W lutym br. śledztwo,prowadzone początkowo w Warszawie, przekazano Prokuraturze Apelacyjnej wKrakowie. Według „Gazety Wyborczej” warszawska prokuratura jeszcze w styczniu br.postawiła b. szefowi Agencji Wywiadu Zbigniewowi Siemiątkowskiemu zarzutyprzekroczenia uprawnień oraz naruszenia prawa międzynarodowego. Wedługdziennika było to możliwe dzięki temu, że prokuratura otrzymała od AW pełnądokumentację współpracy z CIA w pierwszym okresie wojny z terroryzmem. Do krakowskiej prokuratury nie wpłynęły na razie żadne wnioski dotyczącezapytania Europejskiego Trybunału Praw Człowieka w Strasburgu skierowanego dorządu RP. Został on zobowiązany przez ETPCz do udzielenia do 5 wrześniaodpowiedzi na pytanie, czy Saudyjczyk al-Nashiri był przetrzymywany w tajnymwięzieniu CIA na terenie Polski. Inne pytanie dotyczy tego, czy istniejeprzygotowany przez polską stronę dokument regulujący powstanie lubprowadzenie tajnego więzienia. W czerwcu polskie media informowały oprojekcie porozumienia z USA, jaki ma się znajdować w materiałachprzekazanych polskiej prokuraturze przez Agencję Wywiadu. Strona polskazostała też poproszona o przekazanie materiałów, na podstawie których zapadładecyzja o przyznaniu al-Nashiriemu statusu pokrzywdzonego w polskimśledztwie. W 2011 r. adwokaci al-Nashiriego – osadzonego w bazie Guantanamo,twierdzącego, że był więziony także w Polsce – zaskarżyli do Strasburga„przewlekłość i nieefektywność polskiego śledztwa”. Amerykanie uznająal-Nashiriego za sprawcę ataku terrorystycznego na okręt amerykańskiejmarynarki wojennej USS Cole w 2000 r. w Jemenie. Zapowiedziano, żeprokuratorzy będą się domagali dla niego kary śmierci. Al-Nashiri zostałschwytany w Dubaju dwa lata po zamachu, przewieziony do aresztu wAfganistanie i w Tajlandii. Według doniesień AP w grudniu 2002 r. al-Nashiri był w tajnym więzieniu wPolsce – zaledwie kilka dni po jego otwarciu. Al-Nashiri miał byćprzetrzymywany na terenie Polski od 5 grudnia 2002 r. do 6 czerwca 2003 r. Wtrakcie przesłuchań prowadzonych w tym okresie dochodzić miało do sytuacjinaruszających prawa mężczyzny. Oprócz Saudyjczyka Abd al-Rahima al-Nashiriegodrugim pokrzywdzonym w śledztwie jest inny domniemany więzień CIA z PolskiPalestyńczyk Abu Zubaida.Domniemanie, że w Polsce – i kilku innych krajach europejskich – mogą byćtajne więzienia CIA, wysunęła w 2005 r. organizacja Human Rights Watch.Według niej takie więzienie w Polsce miało się znajdować na terenie szkoływywiadu w Kiejkutach lub w pobliżu wojskowego lotniska w Szymanach naMazurach. Polscy politycy, m.in. ówczesny prezydent Aleksander Kwaśniewskioraz premierzy, wielokrotnie zaprzeczali, by takie więzienia w Polsceistniały. Z informacji Straży Granicznej wynika, że od grudnia 2002 dowrześnia 2003 r. siedmioma samolotami gulfstream (używanymi m.in. przez CIA)przywieziono do Szyman 20 osób z Afganistanu, Dubaju i Maroka.",,
Przyszłość leży w rękach młodych i przedsiębiorców. „Ekonomia Franciszka”,"Przyszłość środowiska i klimatu zależy zarówno od ekonomistów i przedsiębiorców, jak i od młodzieży. A mówiła o tym włoska siostra zakonna i profesor ekonomii politycznej Alessandra Smerilli podczas konferencji „Ekonomia Franciszka: odpowiedź na kryzys ekologiczny?” w Szkole Głównej Handlowej w Warszawie.","Siostra Alessandra Smerilli jest pierwszą kobietą powołaną do Papieskiej Komisji Państwa Watykańskiego, pełniącej w imieniu papieża władzę ustawodawczą. W zeszłym roku s. Smerilli uczestniczyła w Synodzie Biskupów „Młodzi ludzie, wiara i rozeznanie powołania”. W rozmowie z portalem tvp.info mówiła m.in. o roli młodzieży i przedsiębiorstw w kontekście kryzysu ekologicznego.       Kryzys gospodarczy i ekologiczny dotyka cały świat. Papież̇ Franciszek wzywa więc młodych ekonomistów i przedsiębiorców do budowania nowej ekonomii. Co dokładnie oznacza „Ekonomia Franciszka”? s. Alessandra Smerilli: Papież Franciszek zaprasza młodych, ekonomistów i przedsiębiorców, „change makers” (red. – twórców zmian), osoby chcące zmieniać świat ekonomii – zaczynając od siebie – na wydarzenie „Ekonomia Franciszka”, które odbędzie się w dniach 26-28 marca 2020 w Asyżu, w mieście św. Franciszka. Młodzi ludzie zawrą z papieżem układ mający na celu zmianę ich stylu życia oraz ich sposobu prowadzenia gospodarki. Mierzymy się z wieloma problemami. To m.in.: kryzys ekologiczny, nierówności. A cała seria różnych spraw dała nam do myślenia, że stosowane do dzisiaj metody rozwoju gospodarki nie są najlepsze.         O jakich sprawach będą dyskutować młodzi ludzie podczas tego wydarzenia? S. Smerilli: Asyż zostanie podzielony na 13 wiosek tematycznych. W jednej będą poruszane takie kwestie, jak: rolnictwo i sprawiedliwość, w innej – praca i leczenie. A cały program przygotowujemy na podstawie pytań, które młodzi już do nas przysyłają.        Jaka jest rola przedsiębiorców w kwestii ekonomii oraz ekologii? S. Smerilli: Przedsiębiorstwo ma wielką rolę w kwestii zmiany gospodarki oraz poszanowania środowiska, począwszy od sposobów produkcji czy wykorzystania źródeł. Dotyczy to także procesu, w ramach którego przedsiębiorstwo używa lub ponownie wykorzystuje odpadki z produkcji. We Włoszech mamy taką firmę, która produkuje soki pomarańczowe, a następnie ze skórki pomarańczy produkuje kosmetyki do skóry. Oznacza to, że podczas procesu nic się nie marnuje i wszystko jest ponownie wykorzystane. Ważne jest też to, w jaki sposób przedsiębiorstwo traktuje pracowników – czy otrzymują godne wynagrodzenie. Jeśli nie ma zbyt dużych różnic między najniższą, a najwyższą pensją, oznacza to, że pracodawca podejmuje działanie, aby likwidować nierówności społeczne.       Czy również zarobek może mieć wpływ na zmianę klimatyczną bądź na kryzys ekologiczny? S. Smerilli: Tak, ponieważ według encykliki Franciszka „Laudato Si’” wszystko jest ze sobą połączone. Kiedy mówimy o środowisku, nie możemy pominąć wołania ubogich. Jeśli robimy coś przeciwko środowisku, wykorzystujemy wtedy najuboższych. Na przykład nielegalne kopalnie złota w Peru w części amazońskiej nie są kontrolowane oraz wywołują ryzyko zachorowania. Stężenie rtęci w krwi tych pracowników jest znacznie wyższe niż zazwyczaj. A wokół tych kopalni organizowana jest też prostytucja. Widzimy, więc, że problemy środowiska, społeczeństwa i ubóstwa przenikają się wzajemnie. Jeśli przedsiębiorstwo chce być produktywne, to musi brać pod uwagę wszystkie aspekty, ponieważ są one ze sobą połączone.       Jak możemy zmienić tę sytuację? S. Smerilli: Nie można dokonywać wielkich zmian bez ponoszenia za to kosztów. Jeśli przedsiębiorstwa chcą dobrze traktować pracowników, to muszą w nich inwestować i obniżyć zarobki akcjonariuszy. Jeśli akcjonariusze zrozumieli, że środowisko oraz tematy społeczne są ważne, nie jest dla nich problemem, aby zarabiać mniej, bo wiedzą, że w taki sposób przyczyniają się do czegoś dobrego.        A co każdy z nas może zrobić? Musimy zmienić naszą mentalność. Dzisiaj jednym ze znaków nadziei jest to, że konsumenci nabywają produkty z większą świadomością o ważności ich zakupów. Często nazywamy to  „głosowaniem portfelem”. Musimy być bardziej świadomi, że gdy kupujemy rzeczy danej firmy, to „oddajemy głos” na tę firmę. Jeśli chcę coś zmienić, mogę zmienić moje zachowania konsumenckie.",,
Przedstawiciel władz Katalonii: Nie będziemy wykonywać poleceń Madrytu,"Przedstawiciel władz Katalonii do spraw zagranicznych oświadczył, że instytucje regionu nie będą wykonywać poleceń Madrytu, ale zarządzenia własnych, demokratycznie wybranych władz. Wicepremier Hiszpanii powiedziała tymczasem, że rząd od soboty nie ma żadnego kontaktu z rządem Katalonii.","Kataloński polityk Raul Romeva podkreślił, że tylko Katalończycy mogą zmieniać zasady działania regionalnych instytucji. Dodał, że Unia Europejska straci demokratyczną wiarygodność, jeśli pozwoli Hiszpanii na wprowadzenie bezpośrednich rządów w Katalonii. Raul Romeva dodał, że mieszkańcy i instytucje regionu na to nie pozwolą.Hiszpańska wicepremier Soraya Saenz de Santamaria powiedziała tymczasem, że rząd może wybrać specjalnego przedstawiciela, który będzie tymczasowo kierował Katalonią.",,
Miller u Lisa: złą kartę można odwrócić dobrą kampanią,"– Elektorat pana Pawła Kukiza to elektorat nerwów, a nie programów, to są ludzie podirytowani, ludzie zdenerwowani. I słusznie, choć te nerwy wynikają z różnych powodów – powiedział w programie „Tomasz Lis na żywo” w TVP2 szef Sojuszu Lewicy Demokratycznej Leszek Miller. Według byłego premiera „jego wyobraźnia polityczna jest na tyle szeroka”, że po jesiennych wyborach parlamentarnych dopuszcza najróżniejsze rozwiązania.","Gość Tomasza Lisa bagatelizował słabe sondażowe wyniki SLD, który obecnie może liczyć na poparcie 3-4 proc. wyborców. – To jest efekt kampanii wyborczej na urząd prezydenta. Proszę zwrócić uwagę, że te partie, których kandydaci na prezydenta poszybowali w górę, teraz otrzymują premię w sondażach, a te partie, których kandydaci nie popisali się, nie otrzymują tej premii – podkreślił szef Sojuszu. – Ale to jest efekt dwóch, najwyżej trzech miesięcy. Kiedy wejdziemy w gorączkę kampanii wyborczej, ten efekt już nie będzie działał – dowodził. Kampania pomoże SLD?Były premier przytoczył też przykład Andrzeja Dudy, któremu jeszcze niedawno niewielu dawało szansę na sukces. – Dobrze przeprowadzona kampania wyborcza, dobry sposób dotarcia z programem wyborczym, z treściami, z ideą i emocjami powoduje, że nawet złą kartę można odwrócić – przekonywał. Według Millera elektorat Pawła Kukiza to „elektorat nerwów”, który słusznie jest zdenerwowany. – Nie można mówić na serio o wolności, gdy ludzie czekają kilka lat do lekarza specjalisty. Bo ci ludzie nie czują się wolni – mówił.  Premierem szef partii Dodał też, że po wyborach premierem powinien zostać lider zwycięskiego ugrupowania. – Jestem zwolennikiem klasycznych rozwiązań. Przyszłym premierem RP powinien być szef zwycięskiego ugrupowania. Niezależnie, które z ugrupowań wygra wybory. Szukanie innych rozwiązań będzie powodować narastające problemy z kierowaniem rządem z tylnego siedzenia, a tego powinno się uniknąć – zakończył.",,
Wybryki strażników. Na świeżym powietrzu.,"Polityki wciąż jak na lekarstwo. Nadal nie ma szyfranta Zielonki, ale są bezkarni strażnicy spuszczeni ze smyczy - bez kagańca.","Przedawnić Pawlaka?Kompromitującą dla polityków jest zatajanie ważnych informacji w składanych przez nich co roku oświadczeniach majątkowych. Najgorsze, że co pewien czas zdarza się to ludziom z najwyższych kręgów władzy. W połowie lat 90 przydarzyło się to Aleksandrowi Kwaśniewskiemu. Jak twierdził wówczas, z roztargnienia zapomniał wpisać akcje „Polisy” swojej eleganckiej jak zwykle i przedsiębiorczej ponad przeciętność małżonki Jolanty. Teraz przytrafiło się to wicepremierowi Waldemarowi Pawlakowi. Zajęty ratowaniem polskiej gospodarki przed skutkami światowego kryzysu, zapomniał o prozie swoich niedawnych zajęć w Polsce. W oświadczeniu nie wspomniał tym, że był szefem rady nadzorczej firmy Mostostal Słupca. – Nie brałem wynagrodzenia – usprawiedliwia się lider PSL. A co z premiami?  Nawet jeśli dostał, prokuratura już zadba, aby tak prowadzić sprawę aż się przedawni. Przecież Waldemar Pawlak nie jest osobą prywatną, żeby się spieszyć. Ani bezpartyjną.       Generalski prokurator Skandal powtarza się co kilka lat. Kolejni ministrowie sprawiedliwości w ostatniej chwili podpisują stertę nominacji na prokuratorów krajowych. Tytuł ten to jak stopień generalski w armii. Za jakie zasługi go się dostaje? Tego nikt nie wie, gdyż to sprawa wyłącznie uznaniowa. Tak naprawdę minister swoim pupilom  podarowuje atrakcyjną synekurę. Odczytują to trafnie jako wspaniałomyślny gest szefa resortu, za który są mu bezgranicznie wdzięczni. Musimy wiedzieć, że ten gest nic ministra nie kosztuje. Za dożywotni tytuł, a po przejściu w stan spoczynku zawodowego, przywiązane doń wysokie  apanaże sięgające ok. 9 tysięcy zł. płacimy  my jako podatnicy. W tym stałym procederze gorszące jest to, że wysoki standard materialny uzyskują osoby, które – pełniąc przez lata kierownicze funkcje - odpowiadają za fatalny stan naszej prokuratury, m.in. za jej amatorszczyznę i upolitycznienie. Strażnicy bez kagańcaTo już zupełnie niebywałe. Strażnicy miejscy z Gdańska zaczajeni w parku Reagana wypatrzyli młodą kobietę spacerującą z psem. Ale bez kagańca.  – Patrz mamy ją – wyszeptał jeden z funkcjonariuszy, przykucnięty za ławką. To przestępczyni groźna i niebezpieczna – mruknął towarzysz. – Jaką dziś wybieramy karę? To chyba świeżak. Na początek nie zrażałbym jej do wychodzenia z domu na świeże powietrze. To, co kółeczka? – zastanawiali się I nakazali kobiecie biegać ze swoim czworonogiem na smyczy wokół ich radiowozu. W czasie kiedy kobieta wykonywała karę, strażnicy zaśmiewali się na cały głos. – Szkoda, że zapomniałeś kamery. Wieczorem byśmy sobie puścili – powiedział jeden z nich z nieukrywanym żalem. Wirtualny szyfrant – wirtualne zarzutySierżant Stefan Zielonka, dziś już słynny szyfrant naszego wywiadu mimowolnie przyczynił się do zrewolucjonizowania polskiego prawa. Nadał mu iście wirtualny wymiar.  Nasz szyfrant, mężczyzną będąc w sile wieku – lat 52 – ulotnił się ze swego mieszkania, będącego jednocześnie siedzibą małżeńskiego ogniska, drugiego dnia Świąt Wielkanocy zeszłego roku. I od tej pory słuch o nim zaginął. Nikt nie wie, gdzie jest, co robi i czy w ogóle żyje. A może wyjechał na samotną wycieczkę dookoła świata? Skryty przez całe dorosłe życie niczym szpiegowski atrament, nie zostawił najmniejszego śladu. Choćby odrobiny wskazówki, w która stronę świata go zaniosło. Zdrajcą się on stał czy nadal jest wzorowym dla wszystkich pokoleń patriotą?Szefowie wywiadu takich pytań nie próbowali nawet zadawać, kiedy mieli go na co dzień pod ręka. A powinni. Teraz już za późno. Można tylko wirtualnie oskarżyć go. O jakiekolwiek przestępstwo. Prokuratura wojskowa na „chybił-trafił” wybrała dezercję. To dziecinne zabiegi. Z ogromnym opóźnieniem próbują zmazać plamę jaką służby wojskowe dały w pierwszych tygodniu po zniknięciu Zielonki, kiedy nikt nie interesował się jego nieobecnością w pracy.Dziś wystawiają się na śmieszność.  Zawiesili śledztwo z powodu niemożności przesłuchania podejrzanego. Kiedy śledztwo zaczynali, świetnie wiedzieli, że szans na przepytanie sierż.  Zielonki nie mają.Mogą nawet stawiać mu zarzut handlu materiałami niezbędnymi do budowy bomby atomowej. Będzie ono dla niego takim samym nieważnym świstkiem jak oskarżenie o używanie przez niego obuwia za dużego o jeden numer.    Kuchnia w tirzeNie wiadomo, kto miał większego pecha. Kierowca samochodu ciężarowego czy właściciele domku. Tir, który do jednego z łódzkich hipermarketów dowiózł towar, zatrzymał się przy jego wjeździe na lekkim wzniesieniu. Kierowca poszedł z fakturą do biura marketu. Ledwo zdążył przekroczyć próg, gdy samochód wystartował sam. Ale nietypowo. Do tyłu. Kierunek jazdy nadawała przyczepa. Tir nabrał niezłego rozpędu, bo miał około stu metrów gładkiego asfaltu w dół.   Jechał by pewnie dalej, gdyby nie wyrosła przed nim przeszkoda – drewniany dom stojący przy ulicy. Jakież było zdziwienie właścicieli, kiedy zobaczyli spustoszenia. Przyczepa bowiem przebiła się przez ścianę budynku i wjechała do kuchni, którą przy okazji również zdemolowała.Trzeba wiedzieć, gdzie się stawia domy – powiedział podobno jeden z klientów marketu.                                                    12345                                            Prokuratura wojskowa na „chybił-trafił” zarzuciła szyfrantowi Zielonce  dezercję (fot. TVP)",,
"„Gdy będę niósł krzyż, w moim sercu pozostaną wszyscy ubodzy i wykluczeni”","Działacz duszpasterstwa akademickiego Morasko Jakub Śnieć z Poznania, który będzie niósł krzyż podczas Drogi Krzyżowej w rzymskim Koloseum w Wielki Piątek powiedział, że to dla niego wielkie wyróżnienie. Dodał, że zaniesie w sercu ubogich i wykluczonych.","– Będzie to dla mnie niezwykłe przeżycie duchowe poprzez rozpamiętywanie poszczególnych wydarzeń Męki Pana Jezusa oraz wczuwanie się w Jego przeżycia. Gdy będę niósł krzyż Chrystusa, w moim sercu na pewno pozostaną, tak jak pisze w swoich rozważaniach Drogi Krzyżowej siostra Eugenia Bonetti, wszyscy ubodzy, wykluczeni ze społeczeństwa, ofiary naszego egoizmu i naszych zamkniętych serc – podkreślił Śnieć. Tak odniósł się do tekstu, który na nabożeństwo pod przewodnictwem papieża Franciszka przygotowała włoska zakonnica Eugenia Bonetti. Rozważania są poświęcone ofiarom niewolnictwa i handlu ludźmi. – To niesamowite, jak te rozważania i problem ubóstwa, który w nich się pojawia, łączy się z patronem mojego duszpasterstwa z Poznania. Jest nim błogosławiony Pier Giorgio Frassati – zauważył.",,
Jemen: zatonęła łódź z 42 imigrantami,Co najmniej 42 nielegalnych imigrantów z Afryki utonęło po wywróceniu się w niedzielę ich łodzi na Morzu Arabskim u wybrzeży Jemenu – podało ministerstwo obrony tego kraju. Około 30 osób zostało uratowanych i przewiezionych do obozu dla uchodźców w Jemenie.,"Łódź z imigrantami zatonęła na południe od wybrzeży jemeńskiej prowincji Szabwa – podało ministerstwo.Imigranci z Afryki, głównie uciekający ze swych krajów Etiopczycy iSomalijczycy, próbują przedostać się drogą morską na południe Jemenu wnadziei na dalszą podróż do Arabii Saudyjskiej i krajów Zatoki Perskiej, bytam szukać pracy. W wypadkach przeciążonych łodzi giną co roku setki ludzi – przypomina portal BBC News.Według danych Międzynarodowej Organizacji ds. Migracji z krajów Rogu Afrykiprzedostało się do Jemenu w 2012 roku około 84 tys. ludzi.",,
„Black Hawk został sprawdzony w działaniach bojowych”,"– W Polsce wytworzyło się takie przekonanie, że Unia Europejska to szlachetny klub, w którym wszyscy kochają wszystkich, a mówienia o jakichkolwiek interesach jest niestosowne. To wcale nie jest prawda. Wszystkie kraje w ramach UE, a zwłaszcza te najsilniejsze, twardo pilnują swoich narodowych interesów – powiedział w programie „Gość Poranka” TVP Info senator PiS Jan Maria Jackowski. Podkreślił, że o swoje interesy powinna dbać również Polska.","Gość TVP Info odniósł się do zapowiedzi zakupu śmigłowców Black Hawk, produkowanych przez zakłady PZL Mielec. Szef MON Antoni Macierewicz poinformował, że pierwsze śmigłowce trafią do armii jeszcze w tym roku.– Śmigłowce Black Hawk będą produkowane w Polsce. Dadzą nowe miejsca pracy w Polsce. Widać wyraźnie, że ze strony francuskiej nie było zrozumienia. Zabrakło podstawowej zasady symetrii – stwierdził senator Jackowski, oceniając zachowanie strony francuskiej w trakcie zerwanych w ubiegłym tygodniu negocjacji offsetowych z Polską.– Jeżeli zamawiamy sprzęt za  13,5 miliarda złotych, a Francuzi chcą poważnie podejść do problematyki offsetu, to powinni przedstawić taką propozycję, która miałaby pokrycie w tej kwocie – dodał. W opinii Jackowskiego śmigłowce Black Hawk to sprzęt dobrej jakości.",,
Abbas: Watykan całkowicie uznał Palestynę jako niepodległe państwo,"Papież Franciszek przyjął w sobotę na audiencji prezydenta Autonomii Palestyńskiej Mahmuda Abbasa. Następnie Abbas otworzył ambasadę Palestyny przy Stolicy Apostolskiej i oświadczył, że  „Watykan całkowicie uznał Palestynę jako niepodległe państwo”.","Kolejne w ostatnich latach spotkanie Franciszka z Abbasem trwało ponad 20 minut. – To przyjemność gościć pana znowu – powiedział papież, witając lidera Autonomii.     Jednym z tematów ich rozmowy było otwarcie ambasady Palestyny przy Stolicy Apostolskiej. Jej pracę Abbas zainaugurował zaraz po spotkaniu z papieżem. – To jest znak, że papież kocha naród palestyński – tak skomentował to przywódca Autonomii.Mahmud Abbas, jak poinformowali dziennikarze obserwujący audiencję, podarował Franciszkowi kamień pochodzący z Golgoty, ikony Jezusa oraz Świętej Rodziny, a także książkę o relacjach między Stolicą Apostolską a Palestyną i materiały na temat remontu bazyliki Narodzenia Pańskiego w Betlejem. Jeden z Palestyńczyków towarzyszących Abbasowi dał zaś papieżowi koszulkę piłkarską w barwach Palestyny. Siedziba ambasady Palestyny przy Stolicy Apostolskiej znajduje się w pobliżu placu św.  Piotra. Na konferencji prasowej w ambasadzie Abbas oświadczył: „Spotkałem Jego Świątobliwość. Watykan uznał całkowicie Palestynę jako niepodległe państwo”.  – Mam nadzieję, że inne kraje wezmą przykład ze Stolicy Apostolskiej – stwierdził.  Abbas: Trump nie pomaga pokojowi   Palestyński przywódca komentując rozważane przez amerykańskiego prezydenta elekta Donalda Trumpa przeniesienie ambasady USA z Tel Awiwu do Jerozolimy, oznajmił: – Jeśli taka będzie decyzja Trumpa, to nie pomoże ona pokojowi. – Mam nadzieję, że to się nie wydarzy – dodał palestyński przywódca.   Władze Palestyny, ale również Organizacja Narodów Zjednoczonych i większość państw świata, nie uznają Jerozolimy jako administracyjnej stolicy Izraela. Większość krajów ma ambasady w Tel Awiwie.",,
„Kolejne kłamstwa i bzdury”. Rzecznik rządu odpowiada „Gazecie”,"„Kolejne kłamstwa i bzdury Gazety Wyborczej, traktuję to jako atak propagandowy oparty na nieprawdziwych informacjach” – rzecznik rządu Rafał Bochenek skomentował informację portalu Gazeta.pl, która sugeruje, że to premier Beata Szydło zdecydowała o niepublikowaniu wyroków Trybunału Konstytucyjnego.","„Wszystkie wyroki były, są i będą publikowane. Zawsze działamy na podstawie prawa, a dokumenty wydawane przez TK pod kierunkiem Pana Rzeplińskiego wydawane były bez podstawy prawnej, łamały przepisy i wydawano je w niewłaściwym składzie, przez to nie były wyrokami. Czyżby ta publikacja była nieudolną próbą przykrycia skandalu związanego z molestowaniem kobiet w redakcji Gazety Wyborczej?” – ocenił Bochenek.Portal koncernu Agora informuje, że prawnik z Helsińskiej Fundacji Praw Człowieka Marcin Szwed umieścił na Twitterze link do dokumentów z postępowania w sprawie odmowy publikacji wyroków Trybunału Konstytucyjnego.Jest wśród nich protokół z przesłuchania Jolanty Rusiniak, szefowej Rządowego Centrum Legislacji. Kobieta miała zeznać, że polecenie, by nie publikować wyroków, otrzymała bezpośrednio od szefowej rządu.",,
Franciszek modli się za „poranioną ludzkość”. Świąteczne orędzie papieża,"W orędziu na Boże Narodzenie papież Franciszek zaapelował o pokój w Syrii i na Ukrainie, o przezwyciężenie kryzysu w Iraku. Mówił o panujących na świecie konfliktach gospodarczych, geopolitycznych i ekologicznych oraz o „murach obojętności” wobec migrantów. W przesłaniu do świata odczytanym na balkonie bazyliki Świętego Piotra papież przytoczył słowa proroka Izajasza: „Naród kroczący w ciemnościach ujrzał światłość wielką”.","– To prawda, w ludzkich sercach istnieją ciemności, ale większe jest światło Chrystusa. Są ciemności w relacjach osobistych, rodzinnych i społecznych, ale większe jest światło Chrystusa. Istnieją ciemności w konfliktach gospodarczych, geopolitycznych i ekologicznych, ale większe jest światło Chrystusa – mówił Franciszek.  Następnie wyraził pragnienie, aby Chrystus był światłem dla wielu dzieci, które cierpią z powodu wojen i konfliktów na Bliskim Wschodzie i w różnych krajach.  – Niech będzie pocieszeniem dla umiłowanego narodu syryjskiego, który wciąż nie widzi końca działań wojennych, rozdzierających ten kraj w minionej dekadzie. Niech wstrząśnie sumieniami ludzi dobrej woli, zainspiruje rządzących i wspólnotę międzynarodową do znalezienia rozwiązań, które zapewniłyby bezpieczeństwo i pokojowe współżycie ludów tego regionu i położyłyby kres ich cierpieniom – wzywał papież.  Apelował o zażegnanie kryzysu w Libanie.  Mówił też, aby Pan Jezus był „światłem dla Ziemi Świętej, w której narodził się jako Zbawiciel człowieka, i gdzie nadal trwa oczekiwanie wielu ludzi, którzy pomimo utrudzenia, ale nie tracąc nadziei, oczekują dni pokoju, bezpieczeństwa i dobrobytu”. „Niech będzie pociechą dla Iraku, który przeżywa napięcia społeczne, i dla Jemenu, doświadczonego poważnym kryzysem humanitarnym” – wzywał. Franciszek nawiązał do wstrząsów społecznych i politycznych na kontynencie amerykańskim. Apelował o pomoc dla ludności Wenezueli, pogrążonej w kryzysie.  Prosił o błogosławieństwo Dzieciątka Jezus dla wszystkich tych, którzy „czynią to, co w ich mocy na rzecz krzewienia sprawiedliwości i pojednania oraz dążą do przezwyciężenia różnych kryzysów i licznych form ubóstwa, obrażających godność każdej osoby”.  – Niech Odkupiciel świata stanie się światłem dla ukochanej Ukrainy, która pragnie konkretnych rozwiązań na rzecz trwałego pokoju” – podkreślił Ojciec Święty.  Przywołał sytuację w Afryce, która zmusza wielu mieszkańców tego kontynentu do emigracji. Przypomniał, że trwają tam konflikty, a ludzie cierpią z powodu klęsk żywiołowych.  Modlił się o to, by Jezus był umocnieniem dla osób prześladowanych z powodu swej wiary, szczególnie dla uprowadzonych misjonarzy i wiernych, a także tych, którzy padają ofiarami ataków grup ekstremistycznych w Burkina Faso, Mali, Nigrze i Nigerii. Podkreślił, że to niesprawiedliwość zmusza migrantów „do przemierzania pustyń i mórz, przekształconych w cmentarze”. To niesprawiedliwość „zmusza ich do znoszenia niewypowiedzianego wyzysku, wszelkiego rodzaju niewolnictwa i tortur w nieludzkich obozach, w których są przetrzymywani”, „to niesprawiedliwość wypycha ich z miejsc, w których mogliby mieć nadzieję na godne życie, i sprawia, że znajdują mury obojętności” – wskazał papież.  Modlił się za – jak to ujął – „poranioną ludzkość”, zwłaszcza za ubogich, głodnych i chorych. Niech Syn Boży „będzie blisko osób starszych, jak i samotnych, migrantów i usuniętych na margines” – dodał.  Po wygłoszeniu orędzia Franciszek udzielił błogosławieństwa Urbi et Orbi, czyli miastu i światu. W loggii bazyliki towarzyszyli mu kardynał Renato Raffaele Martino, niegdyś przewodniczący Papieskiej Rady Sprawiedliwość i Pokój oraz papieski jałmużnik kardynał Konrad Krajewski.  Na koniec papież złożył życzenia dziesiątkom tysięcy osób obecnych na placu i również słuchającym go za pośrednictwem mediów.",,
Tusk pisze o niezależnym sądownictwie. Internauci nie zostawili na nim suchej nitki,"„Wszędzie tam, gdzie władza rzuca się na niezależne sądownictwo, zawsze w końcu okazuje się, że chodzi jej o to samo: żeby móc bezkarnie kraść. A jedyną metodą, by ją powstrzymać, jest twardy opór ludzi”. Ten cytat z „Szczerze” coraz bardziej aktualny – napisał na Twitterze były premier Donald Tusk. Internauci wypomnieli politykowi hipokryzję.","Posłowie PiS złożyli w ubiegłym tygodniu obszerny projekt nowelizacji przepisów o ustroju sądów i Sądzie Najwyższym, a także o sądach administracyjnych, wojskowych i prokuraturze.  Tusk odnosząc się do projektu nowelizacji PiS zacytował na Twitterze fragment swojej nowej książki i napisał, że jest on „coraz bardziej aktualny”.   ",,
Autostrada spłynęła piwem. Przewróciła się ciężarówka,"Ciężarówka przewożąca piwo w puszkach przewróciła się na jednej z najruchliwszych autostrad w Australii. Tysiące hektolitrów złocistego trunku wylało się na drogę w Glenthorne, 300 km na północ od Sydney, na autostradzie łączącej stany Queensland i Nowa Południowa Walia.","Ciężarówka załadowana była puszkami piwa Victoria Bitter – to jeden z najpopularniejszych w Australii browarów. Producent piwa na swojej stronie facebookowej żartuje, że do uprzątnięcia miejsca incydentu na pewno zgłosiło się kilkuset lokalnych mieszkańców. Z powodu wypadku jedna z jezdni została zamknięta na półtorej godziny, a jeden z pasów został wyłączony z ruchu aż na siedem godzin.  Kierowca prowadzący ciężarówkę nie wymagał pomocy medycznej. Wykluczono, aby 24-letni mężczyzna był pod wpływałem alkoholu lub narkotyków. W Polsce półtora roku temu wydarzyła się jeszcze bardziej spektakularna „katastrofa”. Na autostradzie A2 w kierunku Warszawy przewróciła się ciężarówka przewożąca płynną czekoladę.",,
Mistrzostwa Europy siatkarzy. Kolejne zwycięstwo na luzie,"Pięć meczów i pięć wygranych. Polacy jak burza przebrnęli przez fazę grupową mistrzostw Europy. Na koniec zmagań w pierwszej rundzie turnieju w trzech setach - do 17, 16 i 15 odprawiliśmy Ukraińców. W 1/8 finału zagramy w sobotę o godz. 20 z Hiszpanami.","Zawiłości regulaminu sprawiły, że aby zagrać z najsłabszą w grupie B Hiszpanią, trzeba było to spotkanie wygrać. Dlatego trener Vital Heynen posłał do boju szóstkę, która rozprawiła się z Holendrami i Czechami. Mecz z Ukrainą rozpoczęliśmy z Piotrem Nowakowskim, Wilfredo Leonem, Michałem Kubiakiem, Maciejem Muzajem, Mateuszem Bieńkiem i libero Piotrem Zatorskim.Niesiona dopingiem ponad dwutysięcznej grupy polskich kibiców drużyna szybko wypracowała sobie przewagę. Pierwszy punkt w meczu zdobył w Leon, a gdy na zagrywkę wszedł Nowakowski, to zanim się obejrzeliśmy było 4:1 dla mistrzów świata.Ukraińcy wprawdzie zdołali doprowadzić do remisu po 6, ale potem przewaga Biało-Czerwonych nie była już zagrożona ani przez chwilę. Nieco spuściliśmy z tonu przy stanie 20:13. Polacy popełnili trzy błędy w ataku, ale później pomylili się nasi wschodni sąsiedzi i szybko stało się jasne, że tego seta nie wypuścimy już z rąk. Drugi set Ukraińcy rozpoczęli od dwupunktowego prowadzenia. Ale to były dla nich miłe złego początki, bo zaczęli popełniać fatalne błędy. Obijali nasz blok, atakowali w aut lub popełniali techniczne błędy. Szybko zdobyliśmy sześć punktów z rzędu i wypracowaliśmy sobie bezpieczną przewagę.Przy stanie 8:4 wreszcie udał nam się atak z szóstej strefy. Wcześniej przy takim rozegraniu akcji mylili się Kubiak i Leon. Za drugim razem Kubańczyk z polskim paszportem trafił piłką w boisko.Bezpieczna przewaga Polaków utrzymywała się. Przy stanie 14:8 Heynen zdecydował się na nieszablonowy ruch, zmieniając w naszym zespole całą szóstkę. Nie zmieniło to obrazu gry. Gdy na zagrywkę wszedł Karol Kłos, zwiększyliśmy zaliczkę o kolejne trzy punkty. Ukraińcy wzięli czas i zdołali zmniejszyć rozmiary prowadzenia, zdobywając siedem punktów przy zaledwie trzech naszych. Ale gdy na zagrywkę wszedł Dawid Konarski, błyskawicznie mieliśmy piłkę setową. Zabawa na trybunach rozpoczęła po drugim setballu i piorunującym zbiciu Konarskiego. Drugą partię wygraliśmy do 16. W trzecim secie Ukraińców zagrywką postraszył Jakub Kochanowski. Podobnie jak w pierwszej i drugiej partii objęliśmy kilkupunktową przewagę. Przy stanie 5:1 Ukraińcy wzięli czas. Gdy na podwójnym bloku został złapany Artur Szalpunk, zrobiło się 11:9. As serwisowy Konarskiego i kiwka Szalpuka dała nam znów bezpieczny zapas, bo prowadziliśmy 15:10, a gdy Marcin Komenda doskoczył do bloku było już 18:11. Przewaga rosła. Wynik 23:13 przyniósł atak Aleksandra Śliwki, a set i mecz zakończyła autowa zagrywka Ukraińców.Polacy pewnie zwyciężyli 3:0 i w 1/8 finału zmierzą się z Hiszpanami. Zwycięzca tego meczu w ćwierćfinale zmierzy się z lepszym z pary Holandia - Niemcy.",,
Miller będzie ubiegał się o szefostwo SLD,Potwierdziły się doniesienia „Wiadomości” TVP1 – Leszek Miller ogłosił dziś swój start w wyborach na nowego przewodniczącego Sojuszu Lewicy Demokratycznej.,"–  Na sobotniej konwencji zamierzam zgłosić swoją kandydaturę na przewodniczącego SLD. Uczynię to, bo nie zgadzam się na marginalizację czy likwidację tej partii, na zaprzepaszczenie dorobku milionów wyborców i sympatyków lewicy  –  oświadczył Miller na konferencji prasowej.  Na zjeździe rezygnację złożyć ma dotychczasowy przewodniczący ugrupowania, Grzegorz Napieralski.   Miller poinformował, że jeśli zostanie przewodniczącym Sojuszu, weźmie pod uwagę kandydaturę MarkaDyducha na funkcję sekretarza generalnego partii. Dyduch pełnił taką funkcję w latach 2002-2005. Do tej pory chęć ubiegania się o fotel szefa SLD zadeklarowały, oprócz Millera,  trzy osoby: europosłanka Joanna Senyszyn, były wiceszef Sojuszu Artur Hebda oraz częstochowski poseł Marek Balt.  Były premier Leszek Miller  po 6 latach rozbratu z Sejmem, w październiku zdobył mandat poselski. Od kilku tygodni pełni funkcję przewodniczącego klubu SLD. Partia w październikowych wyborach zdobyła 8,2 proc głosów. To najsłabszy wynik SLD od 1999 roku, czyli od powstania partii. Po tej porażce rezygnację z funkcji przewodniczącego SLD zapowiedział Grzegorz Napieralski.",,
„Jestem rozczarowany nieobecnością przedstawicieli PO-KO na spotkaniu ws. lotów VIP-ów”,"– To jest takie bardzo wyraźne wskazanie, że nie chodzi o to, żeby ten problem jakoś uporządkować, rozwiązać, tylko bardziej chodzi o emocje kampanijne. To jest niestety specyfika tej rozpoczynającej się kampanii, że mamy bardzo dużo emocji, a nie zawsze mamy dyskusje programowe i nad tym ubolewam - powiedział wiceszef kancelarii prezydenta Paweł Mucha odnosząc się do nieobecności przedstawicieli PO-KO na spotkaniu w sprawie projektu ustawy o lotach najważniejszych osób w państwie.","W poniedziałek w Kancelarii Premiera odbyło się spotkanie w sprawie projektu ustawy, który ma uregulować loty służbowe najważniejszych osób w państwie. Wzięli w nim udział przedstawiciele wszystkich zaangażowanych instytucji, kancelarii Sejmu, Senatu, prezydenta oraz przedstawiciele klubów parlamentarnych, z wyjątkiem PO-KO.Kancelarię Prezydenta reprezentował Paweł Mucha. We wtorek w Polskim Radiu 24 przyznał, że jest rozczarowany nieobecnością przedstawicieli PO-KO na spotkaniu.– Szkoda, że przy tej dobrej inicjatywie, którą zgłosiła Kancelaria Prezesa Rady Ministrów wczorajsze spotkanie nie odbyło się bez politycznego zacietrzewienia - powiedział Mucha.Jego zdaniem, nieobecność przedstawicieli PO-KO wynika z rozpoczynającej się kampanii wyborczej. – To jest takie bardzo wyraźne wskazanie, że nie chodzi o to, żeby ten problem jakoś uporządkować, rozwiązać, tylko bardziej chodzi o emocje kampanijne. To jest niestety specyfika tej rozpoczynającej się kampanii, że mamy bardzo dużo emocji, a nie zawsze mamy dyskusje programowe i nad tym ubolewam - powiedział wiceszef Kancelarii Prezydenta.Jak dodał, oczekuje jasnego stanowiska przedstawicieli PO-KO, dotyczącego szczegółów takich lotów. – Mam nadzieję, że opozycja to przemyśli i się w te procesy zaangażuje - podkreślił. Projekt ustawy o lotach VIP-ówPowstanie projektu ustawy, który ma uregulować kwestie lotów służbowych najważniejszych osób w państwie zapowiedział pod koniec lipca prezes PiS Jarosław Kaczyński po ujawnieniu przez media informacji ws. lotów marszałka Sejmu Marka Kuchcińskiego. Prezes PiS poinformował wówczas PAP, że zwrócił się do ministra obrony narodowej, szefa KPRM i poprosił prezydenta, by stworzyć przepisy regulujące loty służbowe.Pod koniec lipca Radio Zet podało, że marszałek Sejmu Marek Kuchciński latał rządowymi samolotami wraz z rodziną.W ubiegły poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony.",,
Znani samorządowcy i naukowcy na listach PiS w Warszawie,„Rzeczpospolita” poznała jeden z elementów strategii partii rządzącej w Warszawie. Znane nazwiska samorządowe i naukowcy – to pomysł PiS na pokonanie PO w jednym z jej bastionów – czytamy w poniedziałkowym wydaniu dziennika.,"Jak pisze dziennik, kandydatem do Senatu z okręgu obejmującego Mokotów, Wilanów, Ursynów będzie obecny warszawski radny PiS i wykładowca akademicki dr Błażej Poboży. „W kolejnym z czterech warszawskich okręgów senackich będzie startował – jak informują nas rozmówcy z Klubu Parlamentarnego PiS – Cezary Jurkiewicz, wieloletni radny Warszawy, członek zarządu Polskiej Fundacji Narodowej i szef klubu PiS w Radzie Miasta” - pisze „Rzeczpospolita”. W pozostałych dwóch okręgach – według gazety – mają startować profesorowie medycyny.„Rz” przypomina, że PiS w Warszawie nie ma obecnie żadnego senatora. „Jak tłumaczą nam rozmówcy z partii, stąd pomysł na znane lokalne nazwiska samorządowe lub rozpoznawalnych w mieście naukowców” - dodaje dziennik. „Chcemy pokazać, że my realnie budujemy listy z udziałem samorządowców w przeciwieństwie do Platformy, która tylko deklaruje, że samorządowcy mają startować, ale później nic z tych deklaracji nie wychodzi” - komentuje w rozmowie z „Rzeczpospolitą” jeden ze strategów PiS.„Rz” przypomina również, że Prawo i Sprawiedliwość ma zaprezentować listy do Sejmu i Senatu po ogłoszeniu przez prezydenta Andrzeja Dudę terminu wyborów parlamentarnych. Opisuje też prawdopodobny skład listy PiS w stolicy. „Warszawską listę PiS do Sejmu otworzy prezes PiS Jarosław Kaczyński. Na drugim miejscu, podobnie jak w 2011 roku, znajdzie się szef warszawskich struktur partii, Mariusz Kamiński. Na kolejnych miejscach są wicemarszałek Sejmu Małgorzata Gosiewska, poseł Jarosław Krajewski” - czytamy w dzienniku.Na listach - według „Rz” - znajdą się też szef komisji weryfikacyjnej Sebastian Kaleta, poseł Porozumienia Zbigniew Gryglas oraz wielu radnych z klubu PiS. „Łącznie do parlamentu ma kandydować blisko jedna trzecia Klubu PiS w Radzie Warszawy” - twierdzi „Rzeczpospolita”.",,
Delegacje z całego świata w Warszawie. Drugi dzień konferencji o Bliskim Wschodzie,"Po godz. 9 w Warszawie rozpoczął się drugi dzień konferencji poświęconej sprawom pokoju i bezpieczeństwa na Bliskim Wschodzie. Podczas obrad przemawiać będą m.in. premier Mateusz Morawiecki, wiceprezydenta USA Mike Pence i doradca prezydenta USA ds. bliskowschodnich Jared Kushner.","Obrady konferencji na stadionie PGE Narodowy otworzyły wystąpienia ministra spraw zagranicznych Jacka Czaputowicza i sekretarza stanu Stanów Zjednoczonych Mike'a Pompeo.– UE i USA podzielają przekonanie o roli, którą Iran powinien odegrać na Bliskim Wschodzie, jesteśmy jednak zaniepokojeni możliwymi skutkami rozwoju programu nuklearnego i potępiamy niedopuszczalne działania Iranu poza własnym terytorium – mówił minister Czaputowicz. – Uważamy, że Polska ma szczególne prawo, by służyć społeczności międzynarodowej, jako miejsce pełnego dialogu – wskazywał. – Jesteśmy tu z tego samego powodu, chcemy doprowadzić do współpracy i pokoju na Bliskim Wschodzie, chcemy by wszystkie państwa wspólnie walczyły o rozwiązanie problemów – mówił z kolei Pompeo. Następnie zgromadzeni tam przedstawiciele kilkudziesięciu państw z całego świata dyskutowali o konfliktach na Bliskim Wschodzie, m.in. izraelsko-palestyńskim oraz konfliktach w Syrii i Jemenie. Podczas tej części spotkania wystąpił zięć i doradca prezydenta USA Donalda Trumpa Jareda Kushnera, który przedstawił zarys koncepcji rozwiązania konfliktu bliskowschodniego, określanej jako „umowa stulecia”.Kolejna część obrad jest poświęcona sytuacji humanitarnej w regionie, w tym kwestii uchodźców. Dyskusję na ten temat otwierają wystąpienia Pence'a i Morawieckiego.– Wszyscy razem jesteśmy zjednoczeni w naszej misji polegającej na wypracowaniu jaśniejszej przyszłości bezpieczeństwa i dobrobytu na Bliskim Wschodzie – mówił Pence.– Aby unikać konfliktów, które wynikają z kryzysów humanitarnych i migracyjnych, musimy zapewnić długotrwały rozwój w regionie Bliskiego Wschodu – mówił premier Morawiecki.Potem uczestnicy konferencji mają podzielić się na grupy robocze, które dyskutować mają odpowiednio o problemach: proliferacji broni masowego rażenia, terroryzmie i zagrożeniach hybrydowych i nowych wyzwaniach dla bezpieczeństwa energetycznego.Formalnym zakończeniem konferencji będzie oświadczenie współprzewodniczących konferencji – Jacka Czaputowicza i Mike'a Pompeo – w którym przedstawione zostaną konkluzje spotkania. Szefowie dyplomacji Polski i USA mają w nim zarysować też plan wspólnego działania na przyszłość. Udział w trwającym od środy spotkaniu biorą delegacje kilkudziesięciu krajów z całego świata. Do Warszawy przyjechała m.in. duża reprezentacja krajów Bliskiego Wschodu (w tym Arabia Saudyjska, Izrael, Katar, Jemen, Jordania, Kuwejt i Zjednoczone Emiraty Arabskie) oraz przedstawiciele państw Unii Europejskiej.Na warszawskiej konferencji nie ma natomiast przedstawicieli Iranu, który nie został zaproszony do udziału w spotkaniu. Jeszcze w styczniu, informując o planach zorganizowania konferencji, sekretarz stanu USA zapowiadał, że to właśnie wpływom tego kraju w regionie Bliskiego Wschodu poświęcona ma zostać szczególna uwaga uczestników rozmów w Warszawie.Władze w Teheranie krytykują warszawską konferencję; twierdzą, że spotkanie, oficjalnie poświęcone pokojowi i stabilności na Bliskim Wschodzie, w rzeczywistości jest wymierzone w Iran. Przedstawiciele polskich władz zapewniają, że konferencja nie ma charakteru antyirańskiego.Nieobecna na spotkaniu w Warszawie jest też m.in. szefowa unijnej dyplomacji Federica Mogherini, która w dniach konferencji przebywa z wcześniej zaplanowaną oficjalną wizytą w Afryce.",,
Szef NATO zadowolony ze zwiększenia obecności wojsk USA w Polsce,"Z zadowoleniem witam zapowiedź, że USA zwiększą swą obecność wojskową w Polsce – napisał na Twitterze sekretarz generalny NATO Jens Stoltenberg, komentując podpisaną w Waszyngtonie przez prezydenta Andrzeja Dudę i prezydenta Donalda Trumpa deklarację.","Stoltenberg wydał też komunikat, w którym napisał, że deklaracja „dowodzi silnego zobowiązania Stanów Zjednoczonych wobec europejskiego bezpieczeństwa i siły transatlantyckich więzi”. „NATO ma już silną obecność w Polsce, włącznie z wielonarodową grupą bojową pod dowództwem USA, której zadaniem jest odstraszenie możliwej agresji” – wskazał.„NATO zgodziło się też ostatnio zainwestować 269 mln dolarów we wsparcie dla wstępnego pozycjonowania sił USA w Polsce. Dzisiejsza (środowa – przyp. red.) deklaracja stanowi element miarowych, defensywnych i proporcjonalnych działań NATO, mających na celu wzmocnienie naszej obronności i odstraszania zgodnie z międzynarodowymi zobowiązaniami NATO. Gdy świat się zmienia, musimy się dostosowywać, by mieć pewność, że możemy nadal chronić wszystkich naszych sojuszników” – napisał szef Sojuszu.W środę prezydent Andrzej Duda i prezydent USA Donald Trump podpisali w Waszyngtonie deklarację dotyczącą polsko-amerykańskiej współpracy obronnej. Zgodnie z deklaracją USA planują zwiększyć swoją aktualną obecność wojskową w Polsce. Trwała obecność wzrośnie w najbliższej przyszłości o około tysiąc dodatkowych żołnierzy.",,
Trump: Kurdowie z PKK bardziej niebezpieczni niż Państwo Islamskie,"Prezydent Donald Trump powiedział, że Partia Pracujących Kurdystanu „to część Kurdów” i jest ona „większym zagrożeniem terrorystycznym (...) niż Państwo Islamskie”. Zapewnił, że sytuacja w Syrii, gdzie trwa ofensywa tureckiej armii, „jest pod kontrolą”.","Trump bronił też ponownie swojej decyzji o wycofaniu z Syrii amerykańskiego kontyngentu, po której ogłoszeniu prezydent Turcji Recep Tayyip Erdogan podjął ofensywę na północnym wschodzie tego kraju. – Nie dałem mu zielonego światła (...). To była odwrotność zielonego światła – powiedział dziennikarzom w Białym Domu.– To nie jest (konflikt) między Turcją a USA, jak wielu głupich ludzi chce wam wmówić – dodał i zapewnił, że chętnie pozwoli na to, by przeciwnicy sami – walcząc - rozwiązali spór w tej części Bliskiego Wschodu. Zapewnił, że sytuacja w strefie konfliktu „jest bardzo ładnie pod kontrolą”.– Syria jest bardzo przyjazna Kurdom. Kurdowie są bardzo dobrze chronieni. Plus wiedzą, jak walczyć – oznajmił. Przyznał, że Syria otrzymuje „trochę pomocy Rosji i to dobrze”. Nieco wcześniej prezydent oznajmił, że „Kurdowie nie są aniołami”. Inwazja Turcji na północnym wschodzie Syrii wymierzona jest właśnie w Kurdów.Od kilku dni nawet sojusznicy Trumpa zarzucają mu, że porzucił syryjskich Kurdów, którzy są sojusznikami USA w walce z Państwem Islamskim.W zeszłym tygodniu Trump reagował na krytyczne uwagi licznymi tweetami. Napisał między innymi: „WEJŚCIE NA BLISKI WSCHÓD JEST NAJGORSZĄ DECYZJĄ PODJĘTĄ W HISTORII NASZEGO KRAJU!” oraz „bardzo mądrze jest nie być zaangażowanym w intensywne walki wzdłuż tureckiej granicy. Ci, którzy omyłkowo wpakowali nas w Wojny na Bliskim Wschodzie, nadal pchają nas do walki. Czemu nie poproszą po prostu o Wypowiedzenie Wojny?”.Czwartek to siódmy dzień ofensywy Turcji przeciwko YPG na północnym wschodzie Syrii. Ankara uważa te formacje za terrorystów, powiązanych z Partią Pracujących Kurdystanu (PKK). Stoją one jednak na czele Syryjskich Sił Demokratycznych (SDF), które odegrały decydującą rolę w pokonaniu IS w Syrii, jako główny sojusznik USA w regionie; SDF kontrolują większość północnych terenów tego kraju.Ofensywa ruszyła po ogłoszeniu przez prezydenta Trumpa decyzji o wycofaniu żołnierzy amerykańskich z północnej Syrii. Kurdowie, gdy Waszyngton nie zareagował na ich wezwania o pomoc i zamknięcie przestrzeni powietrznej na Syrią dla tureckiego lotnictwa, zawarli w niedzielę porozumienie z rządem Syrii, który wysłał im na pomoc regularną armię.",,
„Wszczęcie procedury dyscyplinarnej – haniebne”. Radni w obronie prof. Nalaskowskiego,"Miejscy radni Prawa i Sprawiedliwości protestują przeciwko zawieszeniu przez władze UMK prof. Aleksandra Nalaskowskiego po jego felietonie nt. społeczności LGBT. W piątek skierowali do rektora uczelni list otwarty, w którym apelują o zmianę decyzji.","Postępowanie wyjaśniające wobec prof. Nalaskowskiego wszczął rzecznik dyscyplinarny ds. nauczycieli akademickich. „Postępowanie dotyczy sformułowań użytych w artykule prasowym poświęconym osobom o odmiennej orientacji seksualnej” – oświadczono na stronie Uniwersytetu Mikołaja Kopernika w Torunia. Ze względu na potrzebę wyjaśnienia sprawy rektor UMK prof. Andrzej Tretyn zawiesił profesora w obowiązkach nauczyciela akademickiego na trzy miesiące. Miejscy radni PiS wyrazili dezaprobatę wobec decyzji rektora – czego wyrazem jest list skierowany do prof. Tretyna, o którym poinformowali na piątkowej konferencji prasowej. „Jako Klub Radnych Prawa i Sprawiedliwości (w Radzie Miasta Torunia – PAP) wyrażamy stanowczą dezaprobatę wobec Pańskiej decyzji zawieszenia na trzy miesiące w obowiązkach wybitnego toruńskiego nauczyciela akademickiego, wychowawcy i pedagoga prof. Aleksandra Nalaskowskiego. Haniebne jest także wszczęcie wobec niego procedury dyscyplinarnej po publikacji felietonu krytycznego wobec neomarksistowskiej ideologii LGBT” – napisali w liście radni PiS. Dodali, że „wykorzystanie” przez rektora UMK możliwości zawieszenia prof. Nalaskowskiego uważają za „poważne nadużycie, mogące świadczyć o rodzącym się na uczelni totalitaryzmie światopoglądowym, który usuwa poza sferę obszaru wolności ludzi myślących inaczej”. Wiceprzewodniczący rady miasta Adrian Mól z PiS ocenił, że użyte przez prof. Nalaskowskiego sformułowania były ostre i dosadne, ale mieściły się w granicach gatunkowych takiej formy wypowiedzi, jaką jest felieton. Radny wojewódzki z PiS Przemysław Przybylski podkreślił, że ma świadomość podejmowania niektórych decyzji pod wpływem impulsu, dlatego poprosił rektora UMK o ponowne przemyślenie sprawy i zmianę decyzji o zawieszeniu autora felietonu. Wcześniej przeciwko sankcjom UMK wobec prof. Nalaskowskiego zaprotestował szef resortu nauki i szkolnictwa wyższego wicepremier Jarosław Gowin. – Muszę zaprotestować przeciwko sankcjom, które dotknęły prof. Nalaskowskiego, ale uczelnia w tej sprawie ma autonomię – oświadczył w piątek wicepremier. O interwencję do premiera Mateusza Morawieckiego ws. zawieszenia na profesora zwrócił się szef Rady Mediów Narodowych, poseł PiS Krzysztof Czabański. Według niego, zawieszenie naukowca to przejaw represji wobec osób sprzeciwiających się działalności środowiska LGBT. Felieton zatytułowany „Wędrowni gwałciciele”, po którym wobec prof. Nalaskowskiego wszczęto postępowanie wyjaśniające, ukazał się w ubiegłotygodniowym numerze „Sieci”.",,
Atak na konwój wojskowy w Meksyku. Zginęło pięć osób,"Co najmniej pięciu meksykańskich żołnierzy zginęło, a kolejnych 10 zostało rannych w ataku członków kartelu narkotykowego na konwój wojskowy w stanie Sinaloa, na zachodzie kraju – poinformowała w piątek armia.","Żołnierze eskortowali ambulans, którym do szpitala przewożono rannego podczas zatrzymania przestępcę. Na przedmieściach Culiacan, stolicy stanu Sinaloa, kolumna wpadła w zasadzkę przygotowaną - jak twierdzą władze - przez kartel narkotykowy Sinaloa. Napastnikom, uzbrojonych w ciężką broń automatyczną i granaty, udało się odbić mężczyznę i zbiec.Generał Alfredo Duarte Mujica powiedział, że za tym atakiem stoją synowie przebywającego w więzieniu Joaquina „El Chapo” Guzmana, jednego z najpotężniejszych meksykańskich baronów narkotykowych. Odbity przestępca jest prawdopodobnie jego krewnym.Na początku stycznia br. Guzman został schwytany w pół roku po spektakularnej ucieczce z pilnie strzeżonego więzienia. O jego ekstradycję zabiegają Stany Zjednoczone.",,
KO: Marszałkini będzie świetną premierką. PiS: Nie ma żadnego sukcesu politycznego,"Politycy Koalicji Obywatelskiej z uporem przekonują, że jeśli wygrają wybory, to ich kandydatka na premiera będzie niezależnym od szefa Platformy Obywatelskiej premierem. – Pani marszałkini Kidawa-Błońska jest wyrazistą liderką, osobą cieszącą się dużym zaufaniem, jest powszechnie lubiana i szanowana w Warszawie w okręgu, w którym startuje. Pod tym kątem nie można jej zarzucić, że będzie w jakikolwiek sposób sterowalna – powiedział portalowi tvp.info warszawski radny KO Marek Szolc.","– Aby być dobrym premierem, trzeba być sprawnym organizatorem. Trzeba być osobą, która dobrze współpracuje w zespole, jest w stanie przetwarzać duże ilości informacji. Wierzę, że te wszystkie kompetencje marszałkini ma i dlatego będzie świetną premierką, gdy tylko wygramy wybory w październiku – tak Szolc odpowiedział na wątpliwości portalu. Przypomnieliśmy politykowi, że obecna wicemarszałek Sejmu była zaledwie kilka miesięcy rzecznikiem rządów Donalda Tuska i Ewy Kopacz, a następnie krótko marszałkiem Sejmu. Nie ma zatem doświadczenia w sprawowaniu funkcji władzy wykonawczej. Zjednoczona Prawica podejrzewa, że szef PO Grzegorz Schetyna podjął próbę skopiowania gestu prezesa Prawa i Sprawiedliwości Jarosława Kaczyńskiego, który cztery lata temu zrezygnował z ubiegania się o funkcję premiera i zdecydował, że kandydatką na to stanowisko będzie Beata Szydło.  – Tu jest zupełnie inna sytuacja niż ta, która była cztery lata temu. Przypomnę, że pani Beata Szydło, gdy została wskazana przez prezesa Jarosława Kaczyńskiego jako nasz kandydat na premiera, miała na swoim koncie znakomitą kampanię wyborczą naszego kandydata na prezydenta Andrzeja Dudy – powiedział nam senator PiS Jan Maria Jackowski. W ocenie parlamentarzysty przed ogłoszeniem kandydatury Szydło była zgoda co do słuszności tej nominacji. – Zbudowała wspaniały sztab, pokazała swoje talenty i możliwości, swój potencjał też polityczny i organizacyjny. Było to powszechne oczekiwanie, że będzie kandydatem na premiera. Marszałek Kidawa-Błońska nie ma za sobą tak spektakularnego sukcesu politycznego – stwierdził w rozmowie z portalem tvp.info senator Jackowski.",,
Cameron obcina świadczenia dla imigrantów. „Niech przyjeżdżają z właściwych powodów”,"– Pomoc tylko przez trzy miesiące, a nie jak dotychczas przez sześć – zapowiedział premier David Cameron we wtorkowym „Daily Telegraph”. Konserwatywny rząd brytyjski wprowadzi nowe
ograniczenia w dostępie do świadczeń socjalnych dla imigrantów z UE.","Celem ma być wyeliminowanie tzw. zasiłkowej turystyki i danie pierwszeństwainteresom rodzimej siły roboczej, która w niektórych segmentach rynku pracykonkuruje z imigrantami. – Musimy dopilnować, by imigranci przyjeżdżali do Wlk.Brytanii z właściwych powodów i by system świadczeń socjalnych nie byłmagnesem, który ich przyciąga – zaznaczył Cameron. Skrócone świadczenia Dotychczas zapomoga dla bezrobotnych przysługiwała imigrantom przez sześćmiesięcy i mogła być przedłużona, jeśli pobierający ją wykazał, że ma dobrąperspektywę na pracę. Obecnie okres ten będzie skrócony o połowę. To samoograniczenie dotyczy innych świadczeń, m.in. dodatku rodzinnego. Wedługniektórych ocen zmiana dotyczy ok. 600 tys. imigrantów.To kolejna faza ograniczenia dostępu do zasiłków imigrantów z UE, wśródktórych najliczniejszą grupę stanowią Polacy. Kiedy po zapomogę? Od początku stycznia br. z obawy przed masowym przyjazdem imigrantów zRumunii i Bułgarii po otwarciu dla nich unijnego rynku pracy, rząd Cameronapostanowił, że imigranci z UE będą mogli ubiegać się o zasiłki i zapomogisocjalne dopiero po trzech miesiącach pobytu. Od 1 marca obowiązuje noweprawo przewidujące, że przysługują one tylko tym imigrantom, którychminimalne zarobki nie są niższe niż 150 funtów tygodniowo.Na mocy innych, obecnie proponowanych, ograniczeń, agencjom pośrednictwapracy nie wolno będzie zamieszczać ogłoszeń o poszukiwaniu pracowników dopracy w Wlk. Brytanii w krajach UE, co oznacza, że pierwszeństwo w werbunkumusiałyby one dać poszukującym pracy na Wyspach.CZYTAJ TAKŻE: Cameron chwali m.in. imigrantów z PolskiPod większą kontrolą znajdą się też szkoły i inne placówki oświatowe dająceobcokrajowcom możliwość uzyskania wizy pobytowej w razie zapisania na kurs,co w niektórych przypadkach uznawane jest za sposób obejścia ograniczeńwizowych, zwłaszcza przez imigrantów spoza UE. Renegocjacja statusuPremier Cameron już wcześniej zapowiedział, że swobodny przepływ siłyroboczej i świadczenia dla imigrantów będą jednym z tematów renegocjacjibrytyjskiego statusu w UE, do których chce przystąpić po wyborach 2015 r.,jeśli je wygra.Antyunijna Partia Niepodległości Zjednoczonego Królestwa - politycznykonkurent torysów na prawym skrzydle - uczyniła migrację kluczowym punktemswego programu, zdobywając największą liczbę mandatów w majowych wyborach doParlamentu Europejskiego.CZYTAJ TAKŻE: Cameron: zabrać imigrantom dodatek na dzieci",,
Parlament Europejski przyjrzy się sytuacji kobiet w Polsce. Debata za tydzień,Parlament Europejski przeprowadzi w najbliższą środę po południu debatę o sytuacji kobiet w Polsce – taką decyzję podjęli w czwartek liderzy frakcji w europarlamencie. Nie będzie głosowania nad rezolucją.,"Z inicjatywą takiej debaty wyszły frakcje Socjalistów i Demokratów (druga co do wielkości grupa polityczna w PE) oraz Zjednoczona Lewica Europejska. Ich propozycja jest związana z obywatelskim projektem zaostrzenia polskich przepisów o aborcji, który w zeszłym tygodniu Sejm skierował do prac w komisjach.   Beata Szydło: PE zajmuje się wydumanymi tematami  – Unia Europejska ciągle zajmuje się wydumanymi tematami, sama sobą; konieczna jest zmiana traktatu unijnego, trzeba zreformować UE – tak premier Beata Szydło skomentowała informację o debacie.  – Elity brukselskie żadnych wniosków po Brexicie niestety nie wyciągają. Jeżeli dzisiaj Unia Europejska ma poważne problemy, związane z wyjściem Wielkiej Brytanii z Unii Europejskiej, z kryzysami, które się pojawiają, z kryzysem migracyjnym, a ciągle zajmuje się wydumanymi tematami czy sama sobą, to jestem coraz bardziej przekonana, że jest konieczna zmiana traktatu (unijnego), że trzeba zreformować Unię, bo dalej tak się nie da funkcjonować – powiedziała szefowa rządu w czwartek na konferencji prasowej. Obywatelski projekt Chodzi o obywatelski projekt zaostrzenia polskich przepisów o aborcji, który w zeszłym tygodniu Sejm skierował do prac w komisji.   Projekt jest nowelizacją ustawy o planowaniu rodziny, ochronie płodu ludzkiego i warunkach dopuszczalności przerywania ciąży oraz ustawy Kodeks karny. Przewiduje zmianę tytułu ustawy na: o powszechnej ochronie życia ludzkiego i wychowaniu do życia w rodzinie. W projekcie zapisano bezwzględny zakaz przerywania ciąży i odpowiedzialność karną dla każdego, kto powoduje śmierć dziecka poczętego, również dla matki.",,
Sąd Najwyższy Hiszpanii odrzucił wyrok TSUE. Ostra krytyka europejskich sędziów,"„Nowatorska doktryna” – tak o jednym z wyroków TSUE dotyczącym Hiszpanii wypowiedzieli się sędziowie Sądu Najwyższego tego kraju. Chodzi o wyrok w sprawie Oriola Junquerasa. Ten separatystyczny polityk odsiaduje wyrok 13 lat więzienia za rebelię i malwersacje, ale został wybrany na europosła. Według hiszpańskiego wymiaru sprawiedliwości, nie jest nim, bo nie może objąć mandatu. Eurotrybunał ma inne zdanie.","W grudniu 2019 r. Trybunał Sprawiedliwości Unii Europejskiej orzekł, że Junquerasowi przysługuje immunitet parlamentarny jako eurodeputowanemu od momentu ogłoszenia wyniku wyborów przez hiszpańską Centralną Komisję Wyborczą.  Jednak już podczas eurowyborów wspomniany polityk, były wiceprzewodniczący Generalitat, zarządu katalońskiej autonomii, już przebywał w areszcie mając status oskarżonego w procesie, w którym, w kolejnych miesiącach, został skazany na 13 lat więzienia oraz za rebelię i malwersacje.  Sąd karny orzekł wówczas również wobec niego zakaz pełnienia funkcji publicznych. Decyzję sędziów pozytywnie ocenili katalońscy politycy przeciwni secesji. – Sprawiedliwości stało się zadość. Demokracja wygrała w Hiszpanii i w Europie. Tym, którzy dopuszczają się na nią zamachu, nie ujdzie to na sucho – oświadczyła eurodeputowana Dolors Montserrat z Katalońskiej Partii Ludowej.  – Parlament Europejski to nie azyl dla przestępców. Immunitet to nie bezkarność – ocenił orzeczenie SN jej kolega z liberalnej partii Ciutadans, Luis Garicano.  Nie wszyscy politycy są z wyroku zadowoleni. – Sąd Najwyższy odwrócił się do Europy plecami – stwierdził Jaume Asens z lewicowego Em Comu Podem, odpowiednika ogólnohiszpańskiej partii Unidas Podemos wchodzącej w skład koalicji rządzącej.  Orzeczenie Sądu Najwyższego jest ostateczne.",,
Marek Jurek zostawia PiS dla Kukiza,Prawica Rzeczpospolitej pójdzie do wyborów samorządowych z Kukiz'15 – informuje „Rzeczpospolita”. Dotąd ugrupowanie Marka Jurka było koalicjantem PiS.,"Lider Prawicy Rzeczpospolitej jest eurodeputowanym dzięki startowi z listy Prawa i Sprawiedliwości. Członek jego partii Jan Klawiter, kandydując z listy PiS, został z kolei posłem.Dziennik sugeruje, że na tym kończy się historia wspólnych startów w wyborach. Do kolejnych – samorządowych – partia pójdzie z Kukiz’15.Gazeta informuje, że Prawica Rzeczpospolitej tym razem nie podpisze porozumienia koalicyjnego, a współpraca z Kukiz'15 będzie opierała się na zasadach dżentelmeńskich.Poseł Kukiz'15 Tomasz Rzymkowski przekonuje, że partnerstwo obu ugrupowań nie jest niczym nadzwyczajnym. – Już w 2010 r. Paweł Kukiz wspierał Marka Jurka w wyborach prezydenckich – przypomina.",,
Papież o Amazonii: Kolonizacja zamiast ewangelizacji,"Papież Franciszek powiedział w niedzielę, że w Amazonii miała miejsce „kolonizacja zamiast ewangelizacji”, a pożary trawiące jej lasy zostały „wzniecone przez interesy” i chęć zysków. Mówił o tym podczas mszy inaugurującej synod biskupów na temat Amazonii.","Nadzwyczajny synod potrwa w Watykanie do 27 października pod hasłem: „Amazonia: nowe drogi dla Kościoła i dla ekologii integralnej”. W homilii w czasie mszy w bazylice Świętego Piotra Franciszek mówił, zwracając się do uczestników obrad: „Jesteśmy biskupami, ponieważ otrzymaliśmy dar Boży. Nie podpisaliśmy umowy, nie otrzymaliśmy do ręki umowy o pracę, ale nałożenie rąk na nasze głowy”.– Daru się nie kupuje, nie wymienia się ani nie sprzedaje: otrzymuje się i ofiarowuje. Jeśli go sobie zawłaszczamy, jeśli postawimy siebie w centrum i nie pozostawimy w centrum tego daru, zamiast pasterzy stajemy się funkcjonariuszami – powiedział biskupom.W ten sposób, dodał, „znika bezinteresowność, a więc w ostateczności służymy sobie samym i posługujemy się Kościołem”. Biskup to „sługa bez zysku” – wskazał papież.Przestrzegał przed postawą zawartą w przekonaniu, że „zawsze tak było”, przed strachem i „troską o obronę status quo” oraz apelował o roztropność. Ta zaś, wyjaśnił, nie jest niezdecydowaniem, nie jest postawą obronną; jest „cnotą pasterza”.",,
„Kolejny bulwersujący fake news PO. To oni są specjalistami od biznesu z Putinem”,"– Rząd PiSu kupuje ogromne ilości węgla z Rosji, z terenów okupowanych przez rosyjskie wojska – twierdzi Róża Maria Barbara Gräfin von Thun und Hohenstein. – To już kolejny bulwersujący fake news PO. Rząd nie kupuje węgla od Putina, to jest wierutne kłamstwo. Specjalistami od biznesów z Putinem są politycy Platformy i PSL-u – odpowiada w rozmowie z portalem tvp.info poseł Maciej Małecki.","– To kolejny bulwersujący fake news podany na zimno, z premedytacją przez polityka Platformy Obywatelskiej w trakcie kampanii wyborczej – podkreśla w rozmowie z naszym portalem szef sejmowej Komisji Energii.  – Specjalistami od biznesów z Putinem są politycy Platformy i PSL-u, którzy chcieli zawrzeć kontrakt z Gazpromem do 2037 r. i którzy lekką ręką podarowali Putinowi miliard złotych za przesył rosyjskiego gazu przez Polskę – przypomina nasz rozmówca.  Jak wyjaśnia poseł Małecki, spółka Europolgaz została za czasów PO-PSL zmuszona do rezygnacji z należnych kwot za przesył rosyjskiego gazu przez Polskę. – Prezesi którzy się na to nie zgadzali, zostali na przełomie 2009 i 2010 roku zawieszeni i odwołani – podkreśla polityk.  We wpisie na twitterze parlamentarzysta wezwał do podjęcia „zdecydowanych kroków” Ministerstwo Energii.",,
Okupacja biura KE w Barcelonie. Katalończycy wystąpili w obronie swoich praw,Grupa 21 katalońskich działaczy niepodległościowych okupowała w piątek biuro Komisji Europejskiej w Barcelonie w proteście przeciwko „gwałceniu praw człowieka w Katalonii” przez hiszpańskie władze.,"Akcja ta, jak podała hiszpańska agencja EFE, zaskoczyła policję.Katalońskie Zgromadzenie Narodowe zwołało w piątek wiec protestacyjny przeciwko przetransportowaniu do Madrytu uwięzionych katalońskich działaczy, którzy będą tam sądzeni za zorganizowanie w październiku 2017 roku nielegalnego w świetle hiszpańskiego prawa referendum w sprawie niepodległości Katalonii.Na godzinę przed rozpoczęciem wiecu 21 katalońskich działaczy niepodległościowych wkroczyło do biura Komisji Europejskiej w stolicy Katalonii. Według katalońskiej policji regionalnej akcja ta przebiegła spokojnie.",,
Czesi przeciwni obowiązkowym kwotom uchodźców. Grożą Trybunałem Sprawiedliwości,Przyjęcie przez Parlament Europejski obowiązkowych kwot podziału uchodźców najpewniej zostanie zaskarżone do Trybunału Sprawiedliwości. Możliwość podjęcia takiego kroku zapowiedział wicepremier Czech Pavel Bielobradek. Nasi południowi sąsiedzi należą do głównych krytyków planowanego programu przyjmowania migrantów.,"Zapytany przez dziennikarza gazety „Pravo” Bielobradek co zrobi czeski rząd wobec wprowadzenia obowiązkowych kwot relokacji uchodźców odpowiedział: „Sądzę, że zostanie wniesiona skarga do unijnego Trybunału Sprawiedliwości”.– Narzucenie nam czegoś wbrew naszej woli będzie bardzo skomplikowane. Będzie walka w sądzie w łonie Unii – przekonywał szef współrządzącej koalicji KDU-CSL (Unia Chrześcijańsko-Demokratyczna –  Czechosłowacka Partia Ludowa).Ministrowie poszukają konsensusuWe wtorek dojdzie do spotkania ministrów spraw wewnętrznych Wspólnoty w sprawie podziału 120 tys. uchodźców docierających głównie na Węgry i do Grecji. To kolejna próba znalezienia porozumienia w sprawie programu relokacji migrantów zaproponowanego przez Komisję Europejską. W środę sprawą zajmie się Parlament Europejski.Państwa Grupy Wyszehradzkiej są przeciwne obowiązkowym kwotom. Zaproponowały wprowadzenie zasady dowolności, co nie podoba się krajom zachodnim, przede wszystkim Niemcom. – Republika Czeska jest solidarna, zaproponowaliśmy przyjmowanie uchodźców bez kwot. To nie fair, że próbuje się nam coś narzucić, zwłaszcza jeśli ci ludzie nie chcą przyjechać do nas – zaznaczył czeski wicepremier Bielobradek.",,
Proces Marka Ungiera umorzony,Z powodu „oczywistego braku faktycznych podstaw oskarżenia” Sąd Rejonowy Warszawa-Śródmieście umorzył proces b. prezydenckiego ministra Marka Ungiera oskarżonego o przyjęcie 100 tys. zł na kampanię wyborczą prezydenta Aleksandra Kwaśniewskiego w 2000 r.,"Sąd doszedł do takiego wniosku z urzędu. W poniedziałek na zamkniętym dlamediów posiedzeniu wysłuchał stanowisk autora aktu oskarżenia – krakowskiego prokuratora Pawła Bacy oraz Ungiera i jego obrońcy mec. Krzysztofa Bachmińskiego. Potem sędzia Magdalena Roszkowska ogłosiła, że sprawę umarza, stwierdziwszy „oczywisty brak faktycznych podstaw oskarżenia”.Uzasadnienie postanowienia także było niejawne. Decyzja jest nieprawomocna.  Baca zapowiedział, że odwoła się od niej do sądu wyższej instancji. Według niego sąd wykroczył poza dopuszczalne uprawnienia i „bez postępowania dowodowego dokonał oceny dowodów, co jest oczywistym i rażącymnaruszeniem prawa”.Bachmiński oświadczył, że uważa postanowienie za „bardzo dobre prawniczo” i że nie obawia się, że może zostać przez wyższą instancję uchylone.Zarzuty b. szefowi gabinetu prezydenta Kwaśniewskiego postawiła w 2009 r. Prokuratura Okręgowa w Krakowie – jak wówczas informowano – w śledztwie dotyczącym „nielegalnego finansowania lewicy”. Materiały w tej sprawie zostały w 2008 r. wyłączone ze śledztwa dotyczącego korupcji i niegospodarności b. zarządu Krakowa, w którym zarzuty stawiano na podstawie zeznań dwójki krakowskich biznesmenów – Rafała R. i Mariana M. – tych samych biznesmenów, którzy obciążali b. zarząd Krakowa (proces przeciwko tym osobom trwa w Krakowie).W czerwcu 2009 r. Ungier, gdy przedstawiono mu zarzut dotyczący rzekomego przyjęcia od R. 100 tys. zł na kampanię Kwaśniewskiego, został zatrzymany przez ABW, przeszukano jego mieszkanie i na poczet ewentualnej kary zabezpieczono na nim hipotekę. Hipoteczny zakaz uchylono dopiero niedawno.W poniedziałek Ungier w rozmowie z prasą po wysłuchaniu postanowienia sądu oświadczył, że zamierza oskarżyć Rafała R. (który po obciążeniu Ungiera opuścił areszt) o składanie fałszywych zeznań i fałszywe oskarżenie go o korupcję. – Należałoby wyjaśnić, co skłoniło tę osobę do tak dramatycznego wprowadzenia w błąd prokuratury. Moim zdaniem sam „areszt wydobywczy” to mało – ocenił b. prezydencki minister.",,
„Fundacja nie otrzymała żadnych prezentów od PiS”. O. Rydzyk o kampanii PO,"To jest zwykłe kłamstwo. Wrogów Kościoła i wrogów Polski denerwuje to, że mamy głos, na który oni nie mają wpływu – ocenił w rozmowie „Naszym Dziennikiem” dyrektor Radia Maryja, o. Tadeusz Rydzyk. Odniósł się w ten sposób do akcji billboardowej Platformy Obywatelskiej, która zarzuca mu wzięcie 94 mln dotacji od rządu PiS.","Duchowny wskazał, że ataków doświadcza od początku istnienia Radia Maryja. – Ostrzegał mnie przed tym szwajcarski ksiądz, który powiedział: „Tadeusz, oni ciebie zabiją!”. Zaskoczony tym zapytałem: „A w jaki sposób?”. „Odbiorą ci przez media dobre imię. Oni ci tego nie darują. Ja ich znam” – opowiada redemptorysta.O. Rydzyk relacjonował, że „te ataki rozpoczęła gazeta »Nowości«, publikując pierwszy artykuł pt. »Duchy Radia Maryja«, przyłączyła się »Gazeta Wyborcza«, rozgłośnie radiowe”. – Atakowali i atakują nas cały czas przeróżnymi kłamstwami, a najbardziej tym, jaki to rzekomo jestem bogaty – tłumaczy.Tysiące atakówWedług zakonnika „to wszystko miało służyć temu, żeby zniechęcić ludzi, żeby nie utrzymywali naszych katolickich mediów”. – Oni chcą ludziom wmówić, że my, bracia, opływamy w luksusy kosztem naszych darczyńców – ocenił. Wskazał przy tym, że „notujemy rocznie około trzech tysięcy takich wypowiedzi w różnych gazetach: lokalnych, ogólnopolskich, zagranicznych”.Na uwagę dziennikarza, że PO oskarża go przede wszystkim o to, że państwo przekazało kilkadziesiąt milionów złotych na rzecz Geotermii Toruńskiej, o. Rydzyk odpowiedział: „Fundacja Lux Veritatis nie otrzymała żadnych prezentów od rządu PiS”. – 26 mln zł przyznał nam sąd, który zaakceptował ugodę z Narodowym Funduszem Ochrony Środowiska i Gospodarki Wodnej – przypomniał.",,
Sędziowie mogą złamać prawo? Poseł KO: Sytuacja ekstraordynaryjna,"W organizowanym przez Komitet Obrony Demokracji Marszu Tysiąca Tóg mają wziąć udział m.in. sędziowie. To sprzeczne z przepisami, które określają dokładnie, w jakich okolicznościach można nosić togę. – Mamy do czynienia z sytuacją ekstraordynaryjną, w której zagrożone jest całe sądownictwo, niezależność sądownictwa, niezawisłość sędziów – powiedział portalowi tvp.info poseł Koalicji Obywatelskiej Mirosław Suchoń. Czyli w tej sytuacji sędziowie mogą łamać prawo? – W tej sytuacji trzeba używać ekstraordynaryjnych środków. PiS wielokrotnie to prawo łamał – odpowiedział Suchoń.","Sędzia Maciej Nawacki w rozmowie z portalem tvp.info stwierdził, że noszenie togi na politycznej manifestacji jest niezgodne z prawem. Art. 81, par. 1 Ustawy o ustroju sądów  powszechnych określa bowiem strój urzędowy sędziego jako togę i precyzuje, kiedy można ją zakładać.  „Sędzia na rozprawie i posiedzeniu z udziałem stron, odbywającym się w budynku sądu, używa stroju urzędowego. Strojem urzędowym sędziego jest toga, a sędziego przewodniczącego na rozprawie lub posiedzeniu – także nakładany na kołnierz togi łańcuch z wizerunkiem orła. Jeżeli w posiedzeniu uczestniczy małoletni sędzia, może zaniechać używania stroju urzędowego” – czytamy w ustawie. Togi można też nosić w celach edukacyjnych podczas symulacji rozpraw. – Jeżeli sędziowie czują, że ich niezawisłość i niezależność sądownictwa jest zagrożona, to muszą o tym informować opinię publiczną. Jeżeli będą robili to w togach, to będzie to oznaka tego, że zagrożenie jest niezwykle poważne i myślę, że tak odbiorą to obywatele – mówił poseł Suchoń. – Insygnia i symbol władzy sądowniczej nie mogą być nadużywane, niezależnie od osobistych przekonań sędziów. To zła droga i prowadzi do nakręcania i tak już dość nabrzmiałej i trudnej atmosfery wokół sądownictwa – uważa z kolei poseł Tadeusz Cymański z Prawa i Sprawiedliwości. – Zakładam, że jeżeli protestują prawnicy, to wiedzą, że trzeba prawa przestrzegać. Zakładam, że jeżeli wychodzą na ulicę to wiedzą, że mogą albo z tego tytułu ponosić konsekwencje, albo są bezpieczni, bo zweryfikowali przepisy prawa w tym zakresie. Domyślam się, że funkcjonariusze publiczni, którzy na co dzień dbają o prawo, nie będą łamać tego prawa na ulicach Warszawy – stwierdził poseł Tomasz Trela z Lewicy. Wielu polityków opozycji usprawiedliwia formę protestu przyjętą przez sędziów. – Oczekujecie państwo od innych urzędników zachowania zgodnego z prawem, to dajcie przykład. Ten przykład powinna dać większość parlamentarna i rządzący – mówił poseł PSL Marek Sawicki.  – Jeśli prawo przez rządzących będzie przestrzegane, to będzie najlepiej, bo to władza powinna dawać pozostałym dobry przykład, żeby prawo szanować – powiedział poseł KO Arkadiusz Marchewka.  Czyli, jeśli sędziowie uważają, że PiS nie przestrzega prawa, to oni też mogą go nie szanować? – Ja tego nie powiedziałem. Nie wiem, jakie są plany na tę demonstrację, nie znam jej szczegółów i nie znam planów sędziów. To osobista sprawa przedstawicieli tego środowiska – odpowiedział Marchewka.",,
„Miękka polityka wobec Rosji zachęca do wojny na dużą skalę”. Kaczyński za dostawami broni na Ukrainę,"– Jeżeli Ukraina nie zostanie wsparta dostawami broni i wyraźnym zaostrzeniem sankcji (wobec Rosji – red.), to będziemy mieli kontynuację agresji – powiedział Jarosław Kaczyński na wtorkowej konferencji prasowej. W ocenie lidera PiS, „jeśli dzisiaj ktoś próbuje prowadzić miękką politykę, to w gruncie rzeczy zachęca do wojny na dużą skalę”.","Kaczyński zaapelował, by politycy zajmowali w sprawie Ukrainy „zdecydowane stanowisko, bo to jest kwestia obrony interesów każdego Polaka każdej polskiej rodziny”. – To jest jasne, że jeżeli Ukraina nie zostanie wsparta na dwa sposoby: dostawami broni i wyraźnym zaostrzeniem sankcji, to będziemy mieli kontynuację agresji, która – któregoś dnia – znajdzie się u granic Polski, zupełnie bezpośrednio –  przestrzegał lider Prawa i Sprawiedliwości.– Jeżeli dzisiaj ktoś próbuje prowadzić miękką politykę (wobec Rosji – red.), w gruncie rzeczy zachęca do wojny na dużą skalę, do wielkiej tragedii europejskiej, a może i światowej powiedział Jarosław Kaczyński.",,
Współwięzień z celi Stefana W.: On miał coś z głową. Niczego nie planował,"– Uważam, że na 99 proc. Stefan niczego nie planował. On naprawdę miał coś z głową. Funkcjonował normalnie, dopóki dbano o jego leki – mówi w rozmowie z Onetem współwięzień z celi mordercy prezydenta Gdańska.  – Czytał raczej kolorowe gazety np. „Angorę”. Ode mnie pożyczał czasem „Gazetę Wyborczą” i czasopisma sportowe – dodaje „Profesor”.","Stefan W., zabójca prezydenta Gdańska Pawła Adamowicza przebywa w areszcie, w oczekiwaniu na proces. Przed morderstwem W. przebywał kilka lat w więzieniu za napady na banki. Portal Onet opublikował wywiad z więziennym kolegą Stefana, „Profesorem”, w którym opowiada, jaki był W.Jak wskazuje więzienny kolega Stefana W., do Zakładu Karnego w Malborku trafił w połowie 2016 r. i od razu trafił z nim do celi. – To była czteroosobowa cela na trzecim oddziale, na drugim piętrze. Mieliśmy tam bardzo spokojnie. Przebywałem tam od początku 2017 r., cały czas ze Stefanem. Przesiedzieliśmy razem około siedmiu miesięcy – mówi.Zdaniem współosadzonego Stefan „przez cały czas zachowywał się spokojnie”. – Jedną trzecią, a może nawet połowę czasu spędzał na łóżku. Dużo spał i leżał – opowiada.Rozmówca Onetu był pytany również o to, jakimi treściami „karmił” się Stefan W. Odniósł się również do insynuacji, że to TVP „wykreowała” w nim negatywne postawy. – Wiem, że to teraz czołowy temat. I przyznam, że głośno się roześmiałem, kiedy o tym usłyszałem. Przede wszystkim muszę powiedzieć, że w więzieniach bardzo rzadko ogląda się wiadomości. U nas w celi był jednak wyjątek (…), bo czasem oglądaliśmy wiadomości. Ale jeśli już, to przeważnie na Polsacie i TVN. Na pewno nie oglądaliśmy ich wtedy w TVP – oznajmia. Pytany o to, czy ze Stefanem W. rozmawiał na tematy polityczne, odparł, że „głównie dyskutowaliśmy o tym, co przeżyliśmy na wolności”. – Byłem zaskoczony jego stwierdzeniem, które padło ze sceny po zabójstwie, że torturowała go Platforma Obywatelska. Nigdy wcześniej o tym nie mówił. (…) Nie było żadnych odnośników do politycznych partii – stwierdza.  Kolega z celi Stefana W. wskazał, że przyszły zabójca prezydenta Gdańska „przez cały czas brał leki”. – Wspominał, że to jakieś leki na uspokojenie. Albo nawet psychotropy. Nie mogę wykluczyć psychotropów, bo on nigdy nie wyglądał na normalnego. Myślę, że nigdy nie był normalny – kwituje.Zapytany o to, co czytał W. odparł: „Czytał raczej kolorowe gazety, np. »Angorę«. Ode mnie pożyczał czasem »Gazetę Wyborczą« i czasopisma sportowe”. Kolega z celi Stefana W. stwierdził też, że „nie był on agresywny, nikt się go nie bał”.",,
Sprawa Euroweek poruszyła radnego. Zawiadomił prokuraturę,"– Gdyby polski nauczyciel, a już nie daj Boże ksiądz, katecheta coś takiego zrobił, wrzucał takie zdjęcia, gdzie całuje dziecko, to byłaby wielka, potężna nagonka – powiedział o sprawie obozów Euroweek bloger i radny Szczecina Dariusz Matecki. W piatek złożył  zawiadomienie o możliwości popełnienia przestępstwa.","Matecki poinformował, że chodzi głównie o film, na którym jedna z uczestniczek obozu EuroWeek opowiada o zachowaniach wolontariusza programu wobec jej koleżanki. – Cieszy bardzo szybka reakcja polski służb, ministra Brudzińskiego, cieszy to, że Ordo Iuris podjęło temat, cieszy że polska policja podjęła temat, cieszy to, że jednak w mediach ta informacja się pojawiła – mówi Matecki.  – Gdyby polski nauczyciel, a już nie daj Boże ksiądz, katecheta coś takiego zrobił, wrzucał takie zdjęcia, gdzie całuje dziecko, to byłaby wielka, potężna nagonka czy to na Kościół, czy na nauczyciela i zaraz straciłby pracę – powiedział bloger.",,
PKW zakończyła przyjmowanie zgłoszeń. Zarejestrowała 20 komitetów kandydatów na prezydenta,"Państwowa Komisja Wyborcza zarejestrowała 20 komitetów kandydatów na prezydenta. O 16.15 w poniedziałek upłynął ostateczny termin składania zawiadomień. Dziś do PKW wpłynęły kolejne trzy zawiadomienia o utworzeniu komitetu wyborczego: Stanisława Majdańskiego, Bali Marzec i Artura Głowackiego.","Do tej pory komisja przyjęła zawiadomienia od komitetów wyborczych: Janusza Korwin-Mikkego, Janusza Palikota, Andrzeja Dudy, Pawła Kukiza, Bronisława Komorowskiego, Mariana Janusza Kowalskiego, Magdaleny Ogórek, Adama Jarubasa, Jacka Wilka, Grzegorza Michała Brauna, Anny Grodzkiej, Adama Słomki, Dariusza Tomasza Łaska, Iwony Piątek, Ryszarda Nowaka, Włodzimierza Juliana Korab-Karpowicza, Wandy Nowickiej, Pawła Tanajno, Kornela Andrzeja Morawieckiego, Zdzisława Kazimierza Jankowskiego. Dwa komitety wyborcze: Włodzimierza Andrzeja Zydorczaka i Józefa Jędrzejewskiego złożyły zawiadomienia nieprawidłowo, Państwowa Komisja Wyborcza oczekuje na poprawienie błędów w dokumentacji.Zawiadomienia o utworzeniu komitetów wyborczych mogą także być wysłane pocztą, w takim wypadku decyduje data stempla pocztowego. Zgłoszenia kandydatów na prezydenta PKW przyjmuje do 26 marca. Muszą oni zebrać co najmniej 100 tys. głosów poparcia.Wybory prezydenckie odbędą się 10 maja.",,
Elżbieta Rafalska z mandatem do europarlamentu. W sumie PiS zajmie 27 miejsc,"Elżbieta Rafalska, minister rodziny, pracy i polityki społecznej, zdobyła mandat do Parlamentu Europejskiego z okręgu zachodniopomorsko–lubuskiego, m.in. obok szefa MSWiA Joachima Brudzińskiego. Oznacza to powiększenie przewagi Prawa i Sprawiedliwości nad KE także w liczbie mandatów – partia rządząca obejmie 27 miejsc w nowym europarlamencie.","Informację o wynikach głosowania w okręgu nr 13 na podstawie danych ze 100 proc. obwodowych komisji wyborczych podała na swojej stronie Państwowa Komisja Wyborcza.Minister rodziny, pracy i polityki społecznej Elżbieta Rafalska, „trójka” na liście PiS, uzyskała 70 916 głosów. To czwarty wynik w skali okręgu.  Pierwsze miejsce zajął kandydat Koalicji Europejskiej, były minister zdrowia Bartosz Arłukowicz (239 893 głosów). Na drugim miejscu znajduje się minister spraw wewnętrznych i administracji Joachim Brudziński z PiS (185 168 głosów). Ostatnie miejsce podium przypadło startującemu z list KE europosłowi i wiceszefowi obecnego Parlamentu Europejskiego Bogusławowi Liberadzkiemu z SLD (99 897 głosów).Frekwencja w okręgu zachodniopomorsko-lubuskim wyniosła 42,10 proc. i była dwukrotnie wyższa niż w 2014 r., kiedy było to 20,42 proc.",,
"Trolle, cyberataki, dezinformacja. Kanadyjski wywiad tropi wrogie działania przed wyborami","Kanadyjska publiczna telewizja CBC poinformowała, powołując się na anonimowe źródła, że Arabia Saudyjska, Chiny, Indie, Iran, Pakistan i Wenezuela – kraje monitorowane przez kanadyjski wywiad – próbują wpłynąć na wynik październikowych wyborów federalnych.","W styczniu Ottawa informowała, że rząd Kanady ma plan przeciwdziałania takim próbom ingerowania w wybory, będzie też publicznie o nich informował. Specjalna pięcioosobowa grupa wysokich urzędników państwowych otrzymuje każdą informację o próbach ingerencji czy dezinformacji, zewnętrznej i wewnętrznej.Jeśli ten panel uzna, że pojawia się zagrożenie, będzie informować premiera, partie polityczne i Elections Canada (państwowa komisja wyborcza) oraz media.W grudniu 2018 r. szef kanadyjskiej agencji wywiadu CSIS David Vigneault ostrzegł, że działalność wrogich państw może destabilizować demokratyczne instytucje Kanady.Teraz jednak według źródeł CBC zaobserwowano próby doprowadzenia do nominacji osób sprzyjających obcym władzom poprzez infiltrację komitetów mianujących kandydatów partii politycznych. Działania takich agentów wpływu zauważono przede wszystkim w Kolumbii Brytyjskiej i Ontario, gdzie pracownicy obcych wywiadów funkcjonują jako fałszywi dyplomaci w ambasadach i konsulatach.Poufny raportW lipcu agencja The Canadian Press poinformowała o poufnym raporcie rządowym z 2018 r., w którym ostrzegano, że Chiny i Indie próbują posługiwać się mieszkańcami Kanady pochodzącymi z tych krajów. W raporcie ostrzegano przed cyberatakami, dezinformacją czy kradzieżami technologii. Wywiad Chin próbuje np. obecnie namawiać Kanadyjczyków chińskiego pochodzenia do wstępowania do partii politycznych i wybierania kandydatów sprzyjających Pekinowi.Na początku września raport rządowej grupy monitorującej (Rapid Response Mechanism Canada – RRM) informował, że podczas kwietniowych wyborów do parlamentu prowincji Alberta zauważono zwiększoną działalność internetowych trolli i botów. Raport wymieniał działania skrajnie prawicowych organizacji, w tym separatystycznych, dwóch partii prawicowych, oraz grup lobbingowych i choć identyfikował te grupy głównie jako krajowe, to jednak wskazywał, że używały „podobnej taktyki jak wrogie podmioty zagraniczne”. „Ten typ zachowań sprawia, że będzie coraz trudniej rozróżniać między krajowymi i zagranicznymi działaniami, których celem jest wpływanie na wynik wyborów federalnych” – napisano w raporcie.",,
Cel: prezydent. Obce służby piszą po polsku,"Polscy eksperci ds. cyberbezpieczeństwa zajmują się m.in. badaniem kierunków narracji obcych służb informacyjnych. Jedna z ich analiz dotyczyła działania mediów, podległych Moskwie, dotyczącego porozumienia o współpracy militarnej Polski i USA.  – Ich cel był jasny – podważyć wiarygodność prezydenta Polski – mówi w rozmowie z portalem tvp.info Kamil Basaj, kierujący badaniami i monitoringiem polskojęzycznego środowiska informacyjnego w cyberprzestrzeni.  Na ile polscy politycy i media powielały te wzorce?","Kampania przed wyborami prezydenckimi wchodzi na coraz wyższe obroty. Opozycja w Polsce zgodnym chórem zarzuca Andrzejowi Dudzie kompromitację urzędu, o który zabiegają jej kandydaci. – Przykro mi, że Polskę reprezentuje prezydent, który się ośmiesza, a tym samym ośmiesza też nas – głosił prezydent Poznania Jacek Jaśkowiak podczas prawyborów prezydenckich w PO. Jego rywalka, a teraz oficjalna kandydatka na prezydenta, zapewniała z kolei, że odsunięcie Andrzeja Dudy jest polską racją stanu. Podobne wypowiedzi można by wpisać w zwykłą retorykę ostrej kampanii, jednak potępianie w czambuł niemal każdego posunięcia urzędującego prezydenta nie nasiliło się wraz z rosnącym napięciem przed wyborami. Niewiele zmieniło się również wtedy, gdy Andrzejowi Dudzie udało się osiągnąć sukces, jakim niewątpliwie było rozszerzenie militarnej współpracy polsko-amerykańskiej.   „1000 dodatkowych żołnierzy USA za grube miliardy? Przyjrzymy się dokładnie temu porozumieniu. Polska w relacjach z USA powinna być sojusznikiem, nie klientem. A władze realnie wzmacniać bezpieczeństwo kraju, nie uprawiać propagandę” – pisał w czerwcu Grzegorz Schetyna po podpisaniu przez prezydentów Dudy i Donalda Trumpa dokumentu  o pogłębieniu współpracy w sprawie bezpieczeństwa. Treści dotyczące Andrzeja Dudy w mediach polskojęzycznych, kontrolowanych przez Rosję, są również nasycone zdecydowanie negatywnym przekazem. – Prezydent jest przedstawiany w negatywnym świetle, i to w różnorodnych kontekstach – mówi Kamil Basaj.   Podpisanie wspomnianego porozumienia wywołało natychmiast reakcję rosyjskich służb informacyjnych. – Jednym z elementów takich działań była nie tyle informacja negująca, bo ona była realizowana odrębnym torem, ile przekaz bardziej zawoalowany. Skutkiem miała być zmiana postrzegania polsko-amerykańskiej decyzji – twierdzi ekspert ds. bezpieczeństwa w cyberprzestrzeni.    Analitycy w ramach tylko tego wydarzenia wyodrębnili kilkanaście kierunków narracji, jakimi posługiwały się rosyjskie służby propagandowe i informacyjne. Oto niektóre z nich: „W razie wojny amerykańskie bazy będą jedynie magnesem dla rosyjskich rakiet”. Z takiego przekazu jasno wynika, że obecność amerykańskich wojsk jest jedynie śmiertelnym ryzykiem dla państwa, które je gości. Dodatkowo  podkreśla się tu potęgę rosyjskiego potencjału militarnego. Amerykańskie oddziały stacjonujące w Polsce miałaby być bezbronne, bo i tak zostaną nieuchronnie zniszczone przez niezawodny rosyjski system rakiet. „Wejście zagranicznych wojsk będzie oznaczało nową okupację”   To z kolei dyskredytacja amerykańskich wojsk w Polsce przez porównanie ich do wojsk okupacyjnych. Z historycznego punktu widzenia obce wojska stacjonujące w kraju kojarzą się przeciętnemu Polakowi z okupacją. Podobnym kierunkiem jest budowa przeświadczenia opartym na stwierdzeniu: „To koniec niezależności Polski”.  „Ochrona sprzedaży LNG”   Ta narracja podkreśla, że prawdziwym powodem obecności wojsk USA w Polsce jest ochrona sprzedaży amerykańskiego gazu LNG. A to już domniemanie przymusu przyjęcia obcych wojsk, co nie ma nic wspólnego z bezpieczeństwem kraju. „Polska ma być poligonem”  Negatywny przekaz sugerujący, do czego USA potrzebują polskiego terytorium i tym samym dezawuujący rolę rosnących zdolności obronnych kraju.    „Polska będzie uczestniczyła w zabijaniu niewinnych ludzi, matek z dziećmi, starców i chorych”   Kierunek narracji zniechęcający do współpracy z USA, sugerujący, że Polacy będą współodpowiedzialni za rzekome ofiary amerykańskich oddziałów.  „...na dodatek te dwa miliardy mogłyby być przeznaczone na budowę własnej polskiej armii”. Mowa o 2 mld dolarów, jakie miałyby być przeznaczone na amerykańską bazę w kraju. Przekaz zniechęca do militarnej współpracy z USA, wskazując na błędną inwestycję i własne potrzeby, na które tak duża kwota mogłaby być wydana.  „Jeśli nie zapłacicie w sprawie 447”   Powiązanie obecności wojsk z odzyskaniem własności żydowskich, do czego nawiązuje tzw. akt 447.  „Ewakuacja do Niemiec, ochrona Niemiec”   Dyskredytowanie oddziałów USA w Polsce przez sugestię, że głównym celem ich obecności tutaj jest chęć obrony Niemców, nie Polaków.  „Co takiego zrobili nam Rosjanie, byśmy musieli się ich bać...”   Zlekceważenie zagrożenia ze strony Rosji i tym samym podważenie głównego powodu obecności wojsk amerykańskich w Polsce.    „Rosjanie wyzwolili nas już raz w 1945 r. A sojusznicy teraz chcą nam pomóc, zakładając fort”.   To z kolei powód do twierdzenia, że obecność wojsk amerykańskich jest nieusprawiedliwiona, biorąc pod uwagę „wyzwolenie” Polski przez Armię Czerwoną w 1945.   Te i inne kierunki obcej narracji są nieraz podejmowane w sposób mniej lub bardziej świadomy przez polskich liderów opinii. Słynny jest już zapał Włodzimierza Czarzastego i jego kolegów partyjnych z SLD, z jakim bronią tezy o wyzwoleniu Polski przez Związek Radziecki. Retorykę proponowaną przez Rosję podejmują też media w Polsce, co ciekawe, powołując się przy tym na media amerykańskie. Krótko przed wyborami do europarlamentu i na niecały miesiąc przed wizytą Andrzeja Dudy w Waszyngtonie, Władysław Kosiniak-Kamysz, wtedy jeszcze w jednej koalicji z PO i SLD, nawoływał: „Żądam natychmiastowej reakcji rządu na doniesienia portali z Waszyngtonu”.   To najpewniej reakcja na artykuł w „Gazecie Wyborczej” pt. „Budowa Fort Trump w Polsce uzależniona od spłaty roszczeń żydowskich? Naciski części Kongresu”. Gazeta powoływała się z kolei na portal Washington Free Beacon, według którego niektórzy kongresmeni rozważają uzależnienie budowy Fortu Trump w Polsce od spłaty roszczeń żydowskich. Minister obrony Mariusz Błaszczak musiał błyskawicznie reagować, że jedno z drugim nie ma nic wspólnego.   Przykłady chłodnego przyjęcia przez polskie media starań prezydenta Dudy o obecność wojsk amerykańskich w Polsce można by mnożyć. Podobne reakcje były mniej lub bardziej zawoalowane. Jednak są u nas i takie media, które nie  owijają w bawełnę. Oto, co można było przeczytać po czerwcowej podróży  prezydenta do USA  w popularnym w lewicowym środowisku tygodniku „Przegląd”: „Ludzie obozu postsolidarnościowego nie mają za grosz tego, co można nazwać instynktem państwowym. Ciągle walczą z komunizmem, wszędzie widzą trwanie komunizmu, Andrzej Duda z tą manią nie jest wyjątkiem” – pisze publicysta tygodnika.  „Odpieprzcie się od komunizmu, zacznijcie myśleć o państwie. Otrzymaliście państwo gotowe, nie musieliście walczyć o granice, lepsze pod każdym względem od II RP (...). Najbardziej jesteście zadowoleni i pyszni z powodu handlu bronią z amerykańskim kontrahentem” – możemy przeczytać w lewicowym tygodniku.  „Przegląd” w tym miesiącu będzie się cieszył z 20. rocznicy obecności na polskim rynku.",,
Bunt w ośrodku dla uchodźców. Zabarykadowali się i podłożyli ogień,"W ośrodku dla uchodźców koło Wenecji doszło do buntu. Dopiero po kilku godzinach policja uwolniła zakładników, którym przebywający tam imigranci nie pozwolili wyjść na zewnątrz.","Do buntu w ośrodku w Cona, w pobliżu Wenecji doszło, gdy uchodźcy uznali, że ratownicy medyczni za długo zwlekali z pomocą poważnie chorej kobiecie. 25-letnią imigrantkę z Wybrzeża Kości Słoniowej znaleziono w łazience i do szpitala odwieziono już w stanie agonalnym.  Uchodźcy w reakcji nie pozwolili opuścić ośrodka pracującym tam dwudziestu pięciu osobom. Zabarykadowali w tym celu główne wyjście i podłożyli pod nim ogień, odcięli prąd. Sytuację opanowano dopiero po kilku godzinach.– Policjanci nakłonili uchodźców do otwarcia drzwi krótko po północy, pozwolili wyjść pracownikom i podłączyli prąd – poinformował szef lokalnej policji Angelo Sanna. Ponad 175 tysięcy migrantów we WłoszechJak wynika z bilansu przedstawionego przez włoskie MSZ, we Włoszech przebywa obecnie ponad 175 tys. migrantów – około 15 tys. w dużych stałych ośrodkach w siedmiu regionach. Największe z tych obiektów znajdują się w Crotone w Kalabrii, Mineo na Sycylii, a także własnie w Cona koło Wenecji. W tymczasowych centrach dla migrantów umieszczono 136 tys. ludzi. Najwięcej, ponad 21 tys. z nich jest w Lombardii. W Piemoncie, Wenecji Euganejskiej, Lacjum i w Kampanii liczba ta wynosi po 14 tysięcy. Najmniej osób, tylko 289, trafiło do małego autonomicznego regionu Dolina Aosty.Rok 2016 był rekordowym rokiem pod względem napływu migrantów na włoskie wybrzeża. Przybyło ponad 180 tysięcy osób, czyli o 18 proc. więcej niż w 2015 roku.",,
"„My, rodzice, mamy prawo żądać od organów państwa ochrony naszych dzieci przed demoralizacją”",W poniedziałek o godz. 16.00 przed warszawskim ratuszem rozpocznie się protest rodziców i organizacji prorodzinnych. Jego organizatorem jest Centrum Życia i Rodziny. To odpowiedź na działania prezydenta stolicy Rafała Trzaskowskiego w związku z podpisaną przez niego deklaracją „Warszawska polityka miejska na rzecz społeczności LGBT”.,"Dokument realizujący postulaty tych grup wprowadza do szkół tak zwaną edukację seksualną w oparciu o wytyczne Światowej Organizacji Zdrowia. „Te standardy mówią wprost: dziecko należy informować o sferze intymnej już od urodzenia” – wyjaśnia wiceprezes Centrum Życia i Rodziny Kazimierz Przeszowski. Dodaje, że deklaracja jest niegodna z prawem oświatowym oraz konstytucyjnym prawem do wychowania dzieci. „My rodzice mamy prawo żądać od organów państwa ochrony naszych dzieci przed demoralizacją” – mówi Kazimierz Przeszowski. W proteście wezmą udział eksperci z organizacji prorodzinnych, między innymi z Fundacji PRO, CitizenGO oraz Ordo Iuris. W miniony piątek do deklaracji LGBT+ odniosła się minister edukacji Anna Zalewska, która mówiła, że „karta warszawska jest niezgodna z konstytucją, prawem oświatowym, podstawami programowymi oraz ustawą o samorządzie”. Także Rzecznik Praw Dziecka Mikołaj Pawlak powiedział w TVP Info, że warszawska deklaracja LGBT+ jest sprzeczna z polskimi przepisami prawa, bo program nauczania w szkołach opracowuje Ministerstwo Edukacji Narodowej, a nie władza samorządowa.  O wycofanie budzących prawne i etyczne wątpliwości rozwiązań zawartych w tzw. Karcie LGBT+ zaapelowali także polscy biskupi. W wydanym w ubiegłym tygodniu oświadczeniu podkreśli, że popierają protesty w tej sprawie, a także przypomnieli, iż zgodnie z Konstytucją RP każdy ma prawo żądać od organów władzy publicznej ochrony dziecka przed demoralizacją. W sprzeciwie wobec deklaracji Fundacja Mamy i Taty powołała stowarzyszenie Ruch Czwartego Marca. Zleciło ono sporządzenie opinii prawnej, która wskazuje, że Karta LGBT+ narusza konstytucję. Kartę krytykuje między innymi Prawo i Sprawiedliwość. Prezes partii Jarosław Kaczyński powiedział, że tego typu zapisy mogą doprowadzić do „wczesnej seksualizacji dzieci”.  Przeciw „edukacji seksualnej według standardów WHO” postulowanej w deklaracji „LGTB+” opowiedziało się także Stowarzyszenie Lekarzy Katolickich. Lekarze przestrzegają, że „pogwałcenie intymności (…) wywołuje zranienia, których następstwem są zaburzenia w sferze psychicznej, fizycznej i konflikty w sferze moralnej”.",,
Abp Jędraszewski o „obłąkańczych” ideologiach: Mamy być pozbawieni historii ojców,"Człowiek stworzony jest na obraz i podobieństwo Boga; stworzony z miłości bożej dla miłości, zwłaszcza dla miłości małżeńskiej i rodzinnej – mówił metropolita krakowski abp Marek Jędraszewski w sanktuarium w Kalwarii Zebrzydowskiej.","W niedzielę do kalwaryjskiego sanktuarium pielgrzymowały rodziny Archidiecezji Krakowskiej. Wśród ponad 100 tysięcy wiernych był prezydent RP Andrzej Duda. Mottem tegorocznej pielgrzymki rodzin były słowa św. Jana Pawła II: „Oblubieniec jest z wami”.Abp Jędraszewski w homilii powiedział, że „miłość małżeńska musi być budowana na bezgranicznym zaufaniu do Boga, który pomoże w chwilach trudnych”. – Bóg współdziała z tymi, którzy go miłują. Tak się tworzy małżeństwo, rodzina, a z niej naród. W ten sposób spełnia się pierwotne przykazanie, jakie Bóg dał pierwszym rodzicom stwarzając człowieka na swój obraz, jako mężczyznę i niewiastę. Powiedział im: bądźcie płodni, rozmnażajcie się, abyście zaludnili ziemię i czynili ją sobie poddaną – wskazał.Metropolita podkreślił, że błogosławieństwo Boga spoczywa na kobiecie i mężczyźnie, którzy jednoczą się by mieć potomstwo, a w konsekwencji, by budować swój naród. Jego zdaniem, współczesna kultura kwestionuje jednak te prawdy w sposób „nierzadko brutalny, agresywny i świętokradczy”. – Zaczyna się od negacji Boga. Ale w momencie, gdy już (Boga) nie ma (...) człowiek pozostaje sam, w duchowej pustce – mówił.Duchowny przypomniał, że w epoce Oświecenia powszechnie kwestionowano Boga. Uważano wówczas, że istota i godność człowieka sprowadza się do rozumu. – Wiemy, że ten rozum, opierając się tylko na własnych możliwościach, skompromitował się. Najbardziej tragicznie 80 lat temu, kiedy wybuchła II wojna światowa i pociągnęła za sobą ogrom nieszczęść, nienawiści, przemocy i okrucieństwa – podkreślił. Wskazał, że istniały wówczas systemy niszczenia człowieka – niemieckie obozy i sowieckie łagry.– Rozum się wówczas skompromitował odrzucając Pana Boga, więc stwierdzono, że nie on, ale ciemne siły w człowieku związane z seksem – to jest istota człowieka. I to głosi się dzisiaj w postaci ideologii gender i ideologii LGBT – ocenił abp Marek Jędraszewski.",,
Szturm na rezydencję byłego prezydenta Kirgistanu. Dziesiątki rannych i jedna osoba zabita,"Kirgistańskie siły specjalne przeprowadzają kolejny szturm na rezydencję byłego prezydenta Kirgistanu Ałmazbeka Atambajewa. Podczas pierwszego podejścia, w nocy ze środy na czwartek, zginęła co najmniej jedna osoba, a 52 zostały ranne – podało tamtejsze ministerstwo zdrowia. Wbrew wcześniejszym doniesieniom Atambajew nie został zatrzymany.","Sztab podał, że funkcjonariuszom udało się przedostać na terytorium rezydencji Atambajewa. Na miejscu słychać strzały – informują korespondenci Radia Swoboda. Szturm sił specjalnych służby bezpieczeństwa na rezydencję Atambajewa w miejscowości Koj Tasz w pobliżu Biszkeku rozpoczął się w środę ok. godz. 20 czasu miejscowego (16 w Polsce). Działaniom funkcjonariuszy opór stawiło kilkuset zebranych na miejscu zwolenników byłego prezydenta, którzy koczują tam w jurtach od kilku tygodni. Według mediów siły specjalne używały gumowych kul i granatów hukowych. Stronnicy prezydenta – większość z nich to mieszkańcy Koj Tasz – broniąc dostępu do rezydencji Atambajewa, zbudowali barykadę, palili opony, rzucali w szturmujących kamieniami. Niektóre media przekazały, że w czasie szturmu w miejscowości tej przestał działać internet i łączność telefoniczna. W czwartek Atambajew wezwał do bezterminowego protest przed budynkiem parlamentu w Biszkeku. Zwracając się do swych zwolenników, podkreślił, że zaczął strzelać w powietrze, kiedy specnazowcy weszli na drugie piętro jego rezydencji. – Wczoraj nie powiedzieli, że przyjechali, żeby zabrać mnie na przesłuchanie. Wdarli się jak bandyci i zaczęli strzelać do ludzi. Nie raz mówiłem, że będę strzelać, jeśli przyjdą do mnie do domu. Tutaj broń mam tylko ja, wczoraj byłem na drugim piętrze i sam stawiałem opór. Niech potem nie oskarżają prostych obywateli, którzy nie mieli nawet proc, możliwe, że mieli kamienie – powiedział Atambajew. Tymczasem urzędujący prezydent Suronbaj Dżinbekow polecił rządowi podjęcie „pilnych kroków”, by podtrzymać w kraju przestrzeganie prawa, bezpieczeństwo i spokój. W czwartek odbywa się specjalne posiedzenie parlamentu w sprawie sytuacji w państwie.Atambajew został w kwietniu obciążony przez parlament odpowiedzialnością za domniemane przestępstwa popełnione w czasie sprawowania urzędu (w latach 2011-2017). Były prezydent odrzucił jednak wszystkie oskarżenia, twierdząc, że są one motywowane politycznie. Atambajew trzykrotnie odmawiał stawienia się na przesłuchanie.Według rosyjskiej gazety „Kommiersant” były prezydent jest podejrzewany m.in. o machinacje przy obrocie gruntami, korupcję przy remoncie elektrociepłowni w stolicy i nielegalne dostawy węgla to tej elektrociepłowni. – Te wydarzenia były przewidywalne – powiedział „Kommiersantowi” Igor Szestakow, szef kirgistańskiego klubu ekspertów Pikir. – Były prezydent celowo formował wokół siebie radykalnie nastawiony tłum. Jego rodzinną miejscowość nawet zaczęto nazywać Ludową Republiką Koj Tasz. W tej sytuacji władze mają podstawy, by twierdzić, że to nie są po prostu pokojowe zebrania zwolenników, a przygotowania uzbrojonego podziemia – wskazał.W wyborach prezydenckich w 2017 roku Atambajew poparł obecnego szefa państwa, jednak wkrótce po wyborach wybuchł konflikt pomiędzy nimi. Atambajew skrytykował niektóre nominacje dokonane przez Dżinbekowa, a nowy prezydent zdymisjonował wielu wysokich urzędników państwa blisko związanych z poprzednikiem.Atambajew był pierwszym prezydentem Kirgistanu, który odszedł z urzędu po zakończeniu kadencji. Dwóch poprzednich szefów państwa zostało pozbawionych władzy w wyniku protestów społecznych - w 2005 i 2010 roku. Kirgistan uznawany jest za najbardziej demokratyczny kraj w Azji Środkowej.  Opór stawia kilkuset zebranych na miejscu zwolenników byłego prezydenta (fot. PAP/EPA/IGOR KOVALENKO)",,
"„30 lat temu zostawiliśmy świat, w którym zinstytucjonalizowano kłamstwo”","Rok 1990 był dla Węgier przełomowy, oznaczał bowiem koniec świata, w którym Węgrzy byli podwładnymi okupantów – oświadczył prezydent Węgier Janos Ader na przyjęciu dla korpusu dyplomatycznego w Budapeszcie.","– 30 lat temu zostawiliśmy za sobą świat, w którym zinstytucjonalizowano kłamstwo: historia była przeinaczana, rewolucję 1956 roku nazywano kłamliwie kontrrewolucją, fałszowano dane gospodarcze, wypierano się grzechów i wtrącano do więzienia niewinnych – mówił Ader.Jak dodał, za komunizmu Węgrzy nie byli obywatelami, tylko podwładnymi okupantów, a sieć konfidentów dbała o to, by zawsze mieli powód, aby bać się mówienia prawdy. – 30 lat temu zostawiliśmy za sobą świat, gdzie tworzenie wspólnoty z innymi było zakazane, gdzie pochodzenie było piętnem, a wiarę należało ukrywać – powiedział prezydent.Jak przypomniał, pierwszy premier wyłoniony w wolnych wyborach Jozsef Antall po zaprzysiężeniu w parlamencie 23 maja 1990 roku wyraził nadzieję, że Węgry przyłączą się wreszcie do Europy nie z „jednostronną miłością”, tylko wzajemnym szacunkiem.Od tego czasu – jak zaznaczył Ader – Węgry przeszły długą drogę, bo stały się członkiem UE i NATO. – Nie prosiliśmy o jałmużnę z europejskiego stołu, tylko zajęliśmy miejsce, które od dawna nam się należało – oświadczył.",,
O Bułgarii i Rumunii w Schengen później,"Po tym gdy Holandia ostudziła nadzieje Bułgarii i Rumunii na szybką decyzję ws. ich wejścia do strefy Schengen, ministrowie państw UE ustalili, że „powrócą do tematu we wrześniu”. W grę wchodzi co najwyżej decyzja o zniesieniu kontroli na lotniskach.","–  26 państw jest praktycznie już przekonanych, jeden jest ciągle nieprzekonany i wracamy do tematu we wrześniu – powiedział szef MSWiA Jerzy Miller, nie ukrywając rozczarowania.Dla Holandii to za mało...Dla większości ministrów „nie było wahania”, że „od strony organizacyjnej, technicznej i ludzkiej zarówno Rumunia, jak i Bułgaria osiągnęły wielki postęp”. Dla Holandii to jednak za mało. Minister ds. imigracji i polityki azylowej Gerd Leers, jak relacjonował Miller, stwierdził podczas posiedzenia w Luksemburgu, że Holandia musi być przekonana, „że korupcja się obniżyła, a sprawność sądów oraz sił policyjnych walczących z przestępstwami się poprawiła”.Polscy dyplomaci nie ukrywali wcześniej, że liczą, że to, co się nie udało prezydencji węgierskiej - czyli rozszerzenie strefy Schengen o Rumunię i Bułgarię - uda się za polskiej prezydencji. Holendrzy mówią tymczasem, że chcą wypowiedzieć się w kwestii starań Bułgarii i Rumunii o wejście do strefy Schengen dopiero w 2012 roku, po publikacji przyszłorocznego raportu o wdrażaniu reform sądowniczych, by upewnić się, że są wdrożone „efektywnie i nieodwracalnie”.Rządy krajów strefy Schengen czekają obecnie na tegoroczny raport ekspertów KE, który będzie opublikowany w lipcu. Dotyczyć on będzie reformy sądownictwa i walki z korupcją w obu krajach. Jak powiedział francuski minister spraw wewnętrznych Claude Gueant, we wrześniu wciąż możliwe jest podjęcie decyzji „w sprawie pierwszego etapu”, czyli zniesienia kontroli na granicach na lotniskach jeszcze w 2011 roku.Niepokojąca korupcja–  Rumunia i Bułgaria dokonały znaczących wysiłków, jeżeli chodzi o podniesienie standardów na lotniskach. Lotnisko w Bukareszcie spełnia te same normy, co lotniska we Francji, Niemczech czy we Włoszech – powiedział Gueant. Przyznał natomiast, że Francję, tak jak i kilka innych krajów, niepokoi sprawa korupcji, która może negatywnie wpływać na ochronęzewnętrznych granic lądowych.Polska też nie traci nadziei na decyzję ws. Schengen we wrześniu. –  Jako prezydencja musimy być optymistami i przygotować na wrzesień dyskusję, która powinna zakończyć się decyzją – powiedział Miller. Przypomniał jednak, że musi być podjęta jednomyślnie.Spotkanie w Luksemburgu odbywa się nazajutrz po głosowaniu w Parlamencie Europejskim pozytywnej opinii, w której aż 487 europosłów uznało, że Bułgaria i Rumunia są gotowe do wejścia do Schengen. Przeciw było tylko 77.–  Mam nadzieję, że Rada (czyli rządy krajów UE) podejmie taką samą decyzję, jak PE. Obywateli Rumunii i Bułgarii powinno się traktować jak pełnoprawnych Europejczyków i nie należy czynić z nich zakładników populistycznych haseł – powiedział sprawozdawca PE, Portugalczyk Carlos Coelho.Skrajna prawica mówi „nie”Także zdaniem ministra Millera decyzje w obszarze unijnej polityki wewnętrznej, imigracyjnej i azylowej będą utrudniane zwłaszcza przez te kraje, gdzie w koalicjach rządzących znajduje się skrajna prawica.W Holandii w rządzie nie ma skrajnej prawicy, ale w parlamencie na politykę holenderskiego rządu ma wpływ partia domagającego się ograniczenia imigracji populisty Geerta Wildersa.Decyzja o wstąpieniu Bułgarii i Rumunii do strefy Schengen musi być podjęta jednomyślnie przez jej 26 członków. Trzy kraje UE - Wielka Brytania, Irlandia i Cypr - pozostają poza strefą, w której znajdują się cztery kraje nie będące członkami Unii: Szwajcaria, Norwegia, Islandia i Liechtenstein.",,
Wyprali co najmniej 5 mld. ABW zatrzymała czterech pracowników banków,"Agencja Bezpieczeństwa Wewnętrznego zatrzymała cztery osoby podejrzewane o udział w grupie przestępczej, która prała pieniądze pochodzące z nielegalnych źródeł - nie mniej niż 5 mld zł – poinformowano w piątkowym komunikacie.","Do akcji ABW doszło we wtorek 26 czerwca w wynika z informacji uzyskanych w piątek w wydziale komunikacji społecznej departamentu bezpieczeństwa narodowego Kancelarii Prezesa Rady Ministrów. Wobec trzech zatrzymanych przez ABW sąd zdecydował o dwumiesięcznym areszcie. „Zatrzymani to pracownicy polskich banków. Swoim działaniem umożliwiali legalizowanie »wypranych« pieniędzy poprzez dokonywanie transferu środków finansowych na rachunki bankowe poza polski system finansowy – głównie do Wietnamu, Chin oraz innych państw, m.in. USA, Kanady i ZEA” – głosi komunikat. Wcześniej, w tej samej sprawie, zatrzymano 4 obcokrajowców pełniących kluczową rolę w działalności grupy przestępczej. Grupa działała od lutego 2015 r. do połowy marca 2018 r. na terenie podwarszawskiej Wólki Kosowskiej, Warszawy oraz innych miejscowości na obszarze Polski. W tej sprawie Prokuratura Regionalna w Warszawie prowadzi śledztwo w sprawie wyłudzenia podatku VAT przy obrocie towarami z Dalekiego Wschodu o wartości nie mniejszej niż 165 mln zł oraz pranie pieniędzy pochodzących z tych przestępstw.",,
Obława na siedzibę fundacji Nawalnego. Lider opozycji zatrzymany,Jeden z liderów antykremlowskiej opozycji Aleksiej Nawalny został zwolniony w czwartek po krótkim zatrzymaniu podczas policyjnej obławy na siedzibę jego Fundacji Walki z Korupcją (FBK) w Moskwie - poinformowała jego rzeczniczka Kira Jarmysz.,"Rzeczniczka Nawalnego Kira Jarmysz poinformowała na Twitterze, że przyczyną rewizji było „nieusunięcie filmu On wam nie Dimon”, dokumentalnego śledztwa FBK o ukrytym majątku premiera Rosji Dmitrija Miedwiediewa i rosyjskiego oligarchy miliardera Aliszera Usmanowa.Poinformowano również, że funkcjonariusze, którzy wtargnęli do biura FBK to jednostki specjalne państwowej służby egzekucji wyroków sądowych. Rewizję przeprowadzali w hełmach, kamizelkach kuloodpornych i z bronią.„Nikt nie został zatrzymany. Mnie po prostu siłą wywlekli z biura. Korytarze przy pomieszczeniach FBK i @navalnylive (studio nagrań YouTube) zostały zablokowane przez czarne czapeczki. Wszystkie przedmioty są konfiskowane” – napisał na Twitterze Nawalny.Agencja Reutera podała, że rosyjskie służby przejęły głównie sprzęt techniczny, w tym laptopy.",,
Szef unijnej dyplomacji rozmawiał z ministrem spraw zagranicznych Iranu,Szef unijnej dyplomacji Josep Borrell rozmawiał telefonicznie z ministrem spraw zagranicznych Iranu Mohammadem Dżawadem Zarifem o potrzebie deeskalacji konfliktu w regionie Zatoki Perskiej - poinformowała w sobotę wieczorem służba prasowa UE.,"Josep Borrell rozmawiał z Mohammadem Dżawadem Zarifem o sytuacji w Iranie i Iraku, po tym jak w amerykańskim ataku rakietowym na międzynarodowe lotnisko w Bagdadzie zginął dowódca elitarnej irańskiej jednostki Al-Kuds, generał Kasem Sulejmani oraz jeden z dowódców proirańskiej milicji w Iraku Abu Mahdi al-Muhandisa.  Borrell deklarował poparcie dla działań na rzecz deeskalacji konfliktu w regionie Zatoki Perskiej i międzynarodowego porozumienia w sprawie irańskiego programu atomowego z 2015 roku, z którego w 2018 roku wycofały się Stany Zjednoczone.   Zdaniem szefa unijnej dyplomacji realizacja tego porozumienie, zainicjowanego przez Unię Europejską, stwarza szansę utrzymania pokoju i bezpieczeństwa w regionie. Zapewnił on także irańskiego ministra spraw zagranicznych, że Unia Europejska będzie nadal pełniła rolę mediatora.",,
Samuel Pereira: Wzmocnienie po strajku ZNP. Co jeszcze czeka Mateusza Morawieckiego,"„Zmobilizowanie wielu środowisk, których opór może sparaliżować funkcjonowanie państwa; w szczególności ZNP”. Gdy latem 2017 r. Bartosz Kramek wydał taką instrukcję, wydawała się ona pewnym przepisem na destabilizację państwa. Strategia i skutki działań premiera wobec groźnego strajku nauczycieli upewniły jednak obywateli, że polskie państwo rzeczywiście „zdaje egzamin”. To wynikające z tego faktu poczucie bezpieczeństwa jest główną przyczyną sondażowej premii dla obozu rządzącego.","Gdy prezes Związku Nauczycielstwa Polskiego ogłaszał bezterminowy strajk, wydawało się, że rosnące napięcie i negatywne emocje związkowców doprowadzą do niebezpiecznego zwarcia i związanych z tym dla uczniów, ich rodziców i szerzej dla polskiego państwa tragicznych skutków. Po jednej stronie mieliśmy stronę rządową nie tylko z propozycją podwyżek, ale też dodatkowych bonifikat dla nauczycieli i skrócenia ścieżki awansu zawodowego. Po drugiej coraz bardziej agresywnych i zagrzewanych do boju przez tzw. totalną opozycję liderów ZNP. Związkowa barykada nie chciała negocjacji, podwyżki uznała za zbyt niskie, a o jakimkolwiek reformowaniu edukacji nie chciano rozmawiać. Nauczyciele przez strajkujących podzieleni   Protest ZNP był polityczny nie tylko samym Sławomirem Broniarzem i jego związkami z liderami „totalnej opozycji”. Polityczność protestu narzucili wśród samych strajkujących nauczycieli ci z nich, którzy tak szczerze, niezależnie od strajku, nienawidzą obecnej władzy. Nie oznacza to, że wszyscy strajkujący nauczyciele są wrogami PiS-u, ale faktycznie ci niezaangażowani politycznie pozwolili głośniejszym narzucić ton i nakreślić linię podziału: dobrzy nauczyciele to ci antyrządowi, a kto nie z nimi, ten „pisior”. Trudno spodziewać się skutecznej walki jakiejś grupy zawodowej o swoje interesy (szczególnie gdy żądania są zaporowe), gdy sami strajkujący i wspierający ich politycy oraz media ją podzielili. Najbardziej wymownym symbolem takiego dzielenia była satysfakcja „Gazety Wyborczej” z utworzonego w jednej z sosnowieckich szkół szpaleru, który z pogardą „witał” nauczycieli umożliwiających swoim uczniom zdanie egzaminów gimnazjalnych. Nazywanie łamistrajkami, szczucie na tych, co zgodnie z powołaniem stanęli po stronie podopiecznych… brakowało tylko wciśnięcia im opasek albo zamienienia szpaleru w „ścieżkę zdrowia”, znaną z czasów peerelowskich represji.  W tej sytuacji głupkowate protest songi oparte na fake newsowym przekazie, że rząd nie może dać więcej pieniędzy nauczycielom, bo daje je krowom i świniom - były tylko wisienką na tym zgniłym torcie. Podsumowując błędy strajkujących: sami się podzielili, stanęli przeciwko niestrajkującym kolegom, własnym uczniom i ich rodzicom, obniżyli poziom zaufania podopiecznych, a wygłupami publikowanymi w Internecie odebrali sobie samym resztkę powagi i autorytetu. Gdy do tego próbowali utrudniać zdawanie egzaminu gimnazjalistom, ósmoklasistom i zaplanowali zablokowanie matur – miarka się przebrała. Stało się jasne, że wsparcia rodziców już mieć nie będą, chociaż nie wszyscy byli w stanie to pojąć. Skalę niezrozumienia tego stanu rzeczy najlepiej obrazuje to, co działo się w najbardziej politycznie zaangażowanej w tej sprawie telewizji, TVN24. W relacji na żywo pokazywano nauczycieli zastanawiających się, jak jeszcze mogą zaszkodzić uczniom, a w jednej ze szkół zbiorowo skandowano „strajkuję! nie klasyfikuję!” z uśmiechem na ustach. Na strajkowy szantaż – polityczny spokój   W kontrze do takiej postawy spokój i opanowanie strony rządowej reprezentowanej przez Beatę Szydło i Mateusza Morawieckiego było coraz bardziej przekonujące. Solidarność podpisała porozumienie zapewniające podwyżki wszystkim nauczycielom, co później skutecznie w mediach komunikował minister od zadań specjalnych Michał Dworczyk. Z dnia na dzień nasilały się nastroje społeczne przeciwko strajkującym, a przyczyny były dwie. Jedną z nich było niezrozumienie, dlaczego przez trzy lata rządów PO-PSL zamrożenie pensji nauczycieli nie przeszkadzało ZNP, a teraz, gdy dostali podwyżki - paraliżują szkoły. Drugą, główną przyczyną malejącego poparcia dla strajku było uświadomienie sobie przez obywateli, że nauczyciele naprawdę nie chcą dopuścić swoich podopiecznych do egzaminów. Obraz porywaczy, którzy targują się finansowo, mając uczniów za zakładników, zaszkodził wizerunkowi całej grupy zawodowej na lata.  Premier Morawiecki, podkreślając szacunek do nauczycieli, przedstawił im konkretne propozycje, pokazując się jednocześnie jako obrońca interesów uczniów, a więc również ich rodzin. Egzaminy gimnazjalne i ósmoklasistów odbyły się płynnie, a wobec zagrożenia, że nie zostaną przeprowadzone matury, została wdrożona specjalna ustawa, która uspokoiła uczniów i ich rodziców. Gdy politycy „totalnej opozycji” i wspierający ją dziennikarze zastanawiali się nad politycznymi skutkami, dla zwykłych obywateli najważniejsze było to, że państwo obroniło się przed zagrożeniem destabilizacji. A nie od dziś wiadomo, że w politycznych wyborach Polaków poczucie bezpieczeństwa jest niezwykle istotnym czynnikiem wyborczej oceny. ZNP został zmuszony do zawieszenia strajku, kryzys został zażegnany, a porażkę Broniarza spotęgował fakt, że za swoją decyzję został zaatakowany przez część strajkujących. W końcowej fazie strajku z jednej strony mieliśmy przekaz totalnej anarchii, nienawiści i chaosu ZNP i politycznych stronników, z drugiej opanowanie, konkretne rozwiązania i chęć dialogu. To ostatnie kontynuowane było w ramach okrągłego stołu, co zresztą po raz kolejny obnażyło niestabilność poglądów głównej partii opozycyjnej. Najpierw politycy PO w osobie szefa klubu parlamentarnego Sławomira Neumanna przyjęli zaproszenie, żeby później się wycofać i próbować wykpić całą inicjatywę. Skończyło się poważną debatą o stanie edukacji w Polsce i potrzebie zmian, z której „totalna opozycja” na własne życzenie się wypisała. Sam ZNP nie tylko nie usiadł do rozmów, ale nie zaproponował rządowi i opinii publicznej żadnej koncepcji merytorycznych zmian, żadnych pomysłów. Zostało suche „chcemy kasy” i nic więcej. W tej sytuacji dla żadnego rozsądnego obserwatora nie ma wątpliwości, jak ocenią to wyborcy, czemu zresztą dają wyraz w ostatnich sondażach. Jak w każdej dużej firmie, tak samo w rządzie i w polityce siłę lidera weryfikują nie okresy spokoju, ale kryzysy i to, jak się z nich wychodzi. Każdy kolejny kryzys jest dla Mateusza Morawieckiego zagrożeniem, ale i wyzwaniem, z którego może wyjść mocniejszy. Jest to dla premiera istotne zarówno w związku z trwającą kampanią wyborczą, jak i z punktu widzenia pozycji wewnątrz Prawa i Sprawiedliwości. Sposób, w jaki Morawiecki zmierzył się ze strajkiem ZNP i wyszedł z niego zwycięsko, obserwowany był nie tylko przez zwykłych obywateli, ale również przez kolegów partyjnych premiera. Dbałość o wewnętrzną spójność w partii widać również w tym, jak Mateusz Morawiecki wspiera bezpośrednio kandydatów, których wejście do Parlamentu Europejskiego jest strategicznie ważne dla władz PiS, czyli Joachima Brudzińskiego, Annę Fotygę, Zdzisława Krasnodębskiego i Elżbietę Kruk. Wystawienie do rozmów z nauczycielami Beaty Szydło również przyczyniło się do wzmocnienia jej pozycji i tym samym zwiększenia jej szans na dobry wynik wyborczy. A cele są ambitne, bo nieoficjalnie mówi się, że była premier liczy na pół miliona głosów. Do tego, jak postrzegany jest premier Morawiecki, dochodzi też ogromne tempo jego pracy. Po powrocie z USA swoje sejmowe wystąpienie zakończył o godz. 3 w nocy, a pięć godzin później był już w Świdniku. Tak jak w kampanii 2011 r. Donald Tusk i jego objazd po kraju był główną przyczyną wyborczego zwycięstwa, tak teraz równie istotna dla wygranej PiS w ostatnich wyborach samorządowych była aktywność kampanijna Morawieckiego. Punktowe, tematyczne wystąpienia Jarosława Kaczyńskiego, połączone z ciężką pracą sztabu wyborczego i premiera mogą przynieść tak pożądane zwycięstwo w wyborach majowych, a to otworzy drogę do utrzymania władzy parlamentarnej i prezydenckiej w drugiej kadencji. Przy zachowaniu obecnego tempa, spokoju i merytorycznego przekazu, ale też jedności w ramach rządzącego obozu (a wewnętrznych sporów jest niemało), potrójna wygrana wyborcza jest realna.",,
Niemiecka prasa zachwycona polskim bramkarzem. „To wymagało dużej odwagi” [WIDEO],"Niemiecka prasa jest zachwycona postawą bramkarza Unionu Rafała Gikiewicza. Gdy po pierwszych w historii derbach Berlina na murawę wbiegli pseudokibice, Polak odważnie ruszył w ich stronę.","Drużyna  Gikiewicza wygrała u siebie z Herthą 1:0 w 10. kolejce Bundesligi, a Polak został okrzyknięty bohaterem. „Pokazał, że ma jaja” – takie komentarze można przeczytać niemal na każdej niemieckiej stronie internetowej, która pisała o spotkaniu. Gdy po ostatnim gwizdku sędziego, nagle na murawę wdarła się grupa zamaskowanych pseudokibiców Unionu, Gikiewicz jako pierwszy zareagował. Podbiegł do nich, po czym gestami i okrzykami zmusił do wycofania się na trybuny. „Nie od dziś wiadomo, że Polak należy do jednego z najbardziej ambitnych graczy Unionu. Na chuliganów wręcz nawrzeszczał. Razem z Kevenem Schlotterbeckiem i Christopherem Lenzem zbudowali swoisty mur obronny i nie pozwolili im przejść dalej. To wymagało dużej odwagi” – napisała agencja DPA.",,
Zagrożenie terrorystyczne w Niemczech wciąż poważne. Rośnie liczba islamistów,Od zamachu w Berlinie w grudniu 2016 r. służby udaremniły w Niemczech siedem zamachów – ujawnił szef Federalnego Urzędu Kryminalnego (BKA) Holger Muench.,"Szef BKA w wywiadzie dla „Rheinische Post” poinformował również, że od 2013 r. liczba islamistów mogących planować zamach wzrosła w Niemczech aż pięciokrotnie, do ok. 680 osób. Zapowiedział także utworzenie centrali ds. przestępstw popełnianych w sieci z nienawiści. Holger Muench zapewnił przy tym, że teraz nie byłoby już trudności w postępowaniu czy „niedociągnięć w obserwacji i ściganiu takiego zamachowca, jakim w Berlinie był Anis Amri”. 19 grudnia 2016 r. terrorysta ten  porwał w Berlinie polską ciężarówkę, zamordował jej kierowcę i wjechał w tłum na jarmarku bożonarodzeniowym koło kościoła Pamięci. W zamachu zginęło 12 osób, a prawie 60 zostało rannych.",,
Banaś wraca do pracy. „Będę bronił niezależności i bezstronności NIK”,Dzisiaj przystąpiłem do wykonywania konstytucyjnych i ustawowych obowiązków w NIK; będę bronił niezależności i bezstronności Najwyższej Izby Kontroli jako naczelnego organu kontroli państwowej – oświadczył prezes Izby Marian Banaś.,"„Deklaruję, że będę przeciwstawiał się wszelkim próbom ataku na moją osobę jako Prezesa Najwyższej Izby Kontroli. Stanowczo również oświadczam, że będę bronił niezależności i bezstronności Najwyższej Izby Kontroli jako naczelnego organu kontroli państwowej” – napisał Banaś.„Zmanipulowane i kłamliwe doniesienia medialne mające na celu zdyskredytowanie mojej osoby niewątpliwie stanowią formę zemsty tych środowisk, które w wyniku przeprowadzonej reformy służb skarbowych i celnych utraciły dotychczasowe wpływy na możliwość podejmowania najważniejszych decyzji w Rzeczypospolitej Polskiej” – przekazał.Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Urlop zakończył w czwartek. W środę Centralne Biuro Antykorupcyjne poinformowało, że zakończyło trwającą od kwietnia kontrolę oświadczeń majątkowych prezesa NIK Mariana Banasia. Ma on teraz siedem dni na zgłoszenie uwag do zastrzeżeń CBA; Biuro nie ujawnia, jakiego rodzaju zastrzeżenia sformułowało.Według mediów kontrola CBA miałaby wykazać co najmniej dwie nieprawidłowości związane z kwestiami skarbowymi i niejasnym sposobem rozliczania podatków przez obecnego szefa NIK.",,
Chemnitz: wyciekł nakaz aresztowania jednego z imigrantów,"Jak donosi portal informacyjny dw.com, nakaz aresztowania jednego z dwóch imigrantów, którzy mieli uczestniczyć w fatalnej w skutkach bójce na festynie miejskim w Chemnitz w Saksonii, wyciekł do sieci. W wyniku niedzielnej bójki zmarł 35-letni Niemiec, a dwie kolejne osoby zostały ranne. Śmierć mężczyzny i reakcja władz na zajścia w trakcie festynu są przyczyną trwających w mieście od trzech dni demonstracji.","W poniedziałek władze Saksonii poinformowały, że wydano nakaz aresztowania dwóch imigrantów, którzy mieli uczestniczyć w niedzielnej bójce – 22-letniego Irakijczyka i 23-letniego Syryjczyka. Portal dw.com informuje, że nakaz aresztu jednego z imigrantów krąży po „skrajnie prawicowych platformach w sieci” – miał go opublikować na platformie Facebook m.in. „Bürgerbewegung PRO CHEMNITZ” (Ruch obywatelski PRO CHEMNITZ). Post z opublikowanym nakazem aresztu został już usunięty ze strony grupy na Facebooku, która stwierdziła, że został on usunięty przez „internetową policję”. Władze Saksonii sprawdzają autentyczność dokumentu, który miał zawierać dane osobowe podejrzanego, dane ofiary i sędziego oraz szczegóły dokonanej zbrodni. Saksońskie MSW oświadczyło „Niezrozumiałe jest dla nas jeszcze, skąd pochodzą te zdjęcia”. Z kolei premier Saksonii Michael Kretschmer w wywiadzie dla rozgłośni MDR oświadczył, że polecił wszczęcie dochodzenia wyjaśniającego, które ujawni, jakim sposobem dokument wyciekł do sieci. Premier podkreślił, że publikacja dokumentu jest przestępstwem.Oburzony sprawą wycieku jest również minister spraw wewnętrznych Niemiec Horst Seehofer. Jak informuje portal dw.com, minister stwierdził, że w wyjaśnieniu sprawy zostaną sprawdzone „wszystkie możliwości, jakie ma państwo prawa”. Władze Niemiec winę za zamieszki w Chemnitz zrzucają na „prawicowych ekstremistów”. Premier Saksonii potępił sympatyków skrajnej prawicy za wykorzystywanie śmierci człowieka jako instrumentu politycznego i za rozpowszechnianie w internecie fałszywych informacji.",,
„Światowi i europejscy politycy wypięli się na Ukrainę” „To jest pat absolutny”,"– Politycy nie są zdolni do podjęcia jakiejkolwiek decyzji. Ukraina została pozostawiona sama sobie. Nie widać nikogo, kto chciałby jej pomóc – powiedział w programie „Dziś wieczorem” w TVP Info gen. Waldemar Skrzypczak, komentując mińskie uzgodnienia dotyczące Ukrainy. – To jest pat absolutny. Danie broni Ukrainie, kiedy Rosja tuż za granicą ma kilkanaście świetnie wyposażonych batalionów, stawia poważny znak zapytania. Niedanie broni powoduje, że Ukraińcy są słabi – ocenił gen. Bogusław Pacek, doradca szefa MON.","Gen. Waldemar Skrzypczak, były wiceminister obrony narodowej i były dowódca Wojsk Lądowych RP krytycznie ocenił ustalenia w Mińsku dotyczące Ukrainy. Jego zdaniem, Mińsk II jest porażką Europy. Podkreślił, że klucz do tej sytuacji jest w Moskwie: – Putin nadal rozdaje karty i dąży do osłabienia Ukrainy. – Aby nie stała się członkiem, aby nawet blisko nie stała przy NATO – ocenił. – Aby na kolanach wróciła tam, skąd wyszła – dodał gen. Bogusław Pacek, doradca szefa MON i podkreślił, że nikt nie chce wojny. Stąd – jego zdaniem – taka postawa Zachodu.  „Nie wychodźmy przed szereg” Pacek przekonywał, że działania Polski muszą być kompatybilne z działaniami innych państw w NATO i UE. – Powinniśmy dostosowywać nasze działania do działań zbiorowych. Ministrowi doradzam udzielanie pomocy humanitarnej i logistycznej – dodał. Apelował, by wsłuchiwać  się też w to, co mówi Ukraina. –  Pomagajmy na miarę możliwości i potrzeb Ukrainy, ale przesadne wychodzenie przed orkiestrę nie byłoby wskazane z punktu widzenia interesów Polski – ocenił doradca szefa MON.                                                teraz odtwarzane„Putin dąży do osłabienia Ukrainy” „Aby na kolanach wróciła tam, skąd wyszła” „Światowi politycy wypięli się na Ukrainę” Innego zdania był gen. Skrzypczak. Według niego, powinniśmy sprzedawać broń Ukrainie. – Politycy nie są zdolni do podjęcia jakiejkolwiek decyzji. Mińsk II był tego przykładem. Ukraina została pozostawiona sama sobie. Nie widać nikogo, kto chciałby jej pomóc i Poroszenko ma tego świadomość. Wyjechał z Mińska zupełnie zdruzgotany tym, że światowi i europejscy politycy na Ukrainę się wypięli – mówił w TVP Info. Według Packa, sytuacja Ukrainy jest bardzo trudna. – To jest pat absolutny. Danie broni, kiedy Rosja tuż za granicą ma kilkanaście świetnie wyposażonych batalionów i wysłanie na śmierć Ukraińców stawia poważny znak zapytania. Niedanie broni powoduje, że Ukraińcy są słabi i potrzebują pomocy – powiedział.",,
Cudzoziemcy ukradli kierowcom ponad pół miliona zł. „Na przebite koło”,"Ponad pół miliona zł ukradli kierowcom w różnych regionach kraju dwaj Gruzini i Litwin. Złodzieje obserwowali osoby pobierające gotówkę w bankach lub kantorach i uszkadzali opony w ich samochodach. Kradli pieniądze, gdy kierowcy wymieniali przebite koła – ustaliła prokuratura.","Akt oskarżenia w tej sprawie, sporządzony przez Prokuraturę Rejonową Częstochowa-Północ, trafił właśnie do tamtejszego sądu okręgowego. Oskarżonym, którzy działali w ten sposób co najmniej od połowy 2014 roku, grozi do 10 lat więzienia. Tylko jeden z nich przyznał się do jednej kradzieży – z wielu, udokumentowanych przez śledczych w akcie oskarżenia. Początek śledztwu dało zgłoszenie mieszkańca Częstochowy, który w listopadzie zeszłego roku wypłacił z banku 30 tys. zł. Pieniądze włożył do reklamówki i położył na przednim siedzeniu swojego auta. Jadąc do domu zorientował się, że ma uszkodzoną oponę. Zatrzymał się, aby zmienić koło. Dopiero w domu zauważył, że w reklamówce nie ma pieniędzy, i powiadomił policję. Śledczy ustalili, że kradzieży dokonało trzech mężczyzn – dwaj Gruzini i Litwin. Zatrzymano ich kilka dni później w miejscowości Osiecz koło Konina. Policjanci znaleźli u nich noże i kolce, służące do przebijania opon oraz przedmioty pochodzące z przestępstw. Zaczęto badać inne podobne przypadki kradzieży w różnych częściach Polski. „W postępowaniu stwierdzono, że oskarżeni w okresie od czerwca 2014 roku dopuścili się szeregu przestępstw kradzieży metodą »na przebite koło« w Częstochowie, Poznaniu, Wrocławiu, Siemianowicach Śląskich, Turku, Łodzi, Koninie i Warszawie. Łączna wartość skradzionych przez nich pieniędzy przekracza kwotę 500 tys. zł” – podał w środę dział prasowy Prokuratury Krajowej. Mechanizm przestępstwa za każdym razem był podobny – złodzieje obserwowali w bankach lub kantorach osoby pobierające większą ilość gotówki. Następnie jeden z przestępców przebijał lub przecinał nożem oponę samochodu przyszłej ofiary. Potem sprawcy jechali za pokrzywdzonymi, a gdy ci wymieniali oponę, niepostrzeżenie kradli ich pieniądze i rzeczy. Mężczyźni zostali tymczasowo aresztowani. W śledztwie nie przyznali się do winy; jedynie jeden z Gruzinów przyznał się do kradzieży w Koninie. „Wyjaśnienia te stoją jednak w sprzeczności z zebranymi w śledztwie dowodami, a w szczególności z zabezpieczonymi zapisami monitoringu i opiniami z zakresu identyfikacji antropologicznej wizerunków osób” – podała prokuratura, która zgromadziła dowody wielu kradzieży, jakich mieli dopuścić się oskarżeni. Obywatele Gruzji byli już w przeszłości karani, a oskarżony Litwin jest osobą niekaraną.",,
Kobieta wykradziona z kliniki jako niemowlę odnalazła biologiczną rodzinę,"Ines Madrigal, która jako niemowlę została w 1969 r. wykradziona swojej matce w madryckiej klinice San Ramon, odnalazła swoją rodzinę biologiczną – poinformowała w czwartek na konferencji prasowej Hiszpanka.","Kobieta wyjaśniła, że skuteczność w poszukiwaniu biologicznej rodziny zawdzięcza jednej z amerykańskich firm specjalizujących się w przechowywaniu materiału genetycznego osób z różnych państw świata. W bazie znaleziono materiał genetyczny jednego z krewnych Madrigal. – To prawdziwy sukces, że po tylu latach udało mi się odszukać moją prawdziwą rodzinę. Po raz pierwszy puzzle mojego życia są w pełni ułożone – mówiła Madrigal. 50-letnia Hiszpanka przyznała, że choć cieszy się z odnalezienia swojego rodzeństwa, to jest smutna, że jej matka już nie żyje. – Zmarła w 2013 r. w wieku 73 lat. (...) Szkoda, tak bardzo chciałam ją uściskać – powiedziała Madrigal, zarzucając jednocześnie władzom Hiszpanii, że dotychczas nie stworzyły skutecznego banku danych genetycznych, który pomagałby odszukiwać biologiczne rodziny. Madrigal była pierwszą osobą w Hiszpanii, która sprawę wykradzenia matce biologicznej przekazała wymiarowi sprawiedliwości. Od 2012 r. ta wykradziona w 1969 r. i przekazana bezpłodnej kobiecie Hiszpanka oskarżała ginekologa Eduardo Velę o porwanie i sfałszowanie jej aktu urodzenia. Choć początkowo w trakcie procesu 86-letni dziś Vela potwierdzał, że podpisał dokumenty medyczne mówiące o urodzeniu dziewczynki, z biegiem czasu zaczął zaprzeczać, jakoby parafował dokument poświadczający nieprawdę. Do końca procesu utrzymywał, że nie rozpoznaje swojego podpisu na sfałszowanym akcie urodzenia. Ostatecznie 8 października 2018 r. sąd w Madrycie orzekł winę Veli. Z powodu przedawnienia czynów nie zasądzono jednak kary 11 lat więzienia. Vela był jedną z osób zamieszanych w skandal z porwanymi dziećmi. Proceder ten miał być prowadzony podczas trwającej do 1975 r. dyktatury generała Francisco Franco, a także kilka lat po jej zakończeniu. Część historyków twierdzi, że za reżimu dzieci urodzone głównie ze związków pozamałżeńskich, w środowisku ubogich czy w rodzinach wielodzietnych przekazywano bezpłodnym małżeństwom z powodów ideologicznych, a po zakończeniu frankizmu dominowały motywacje zarobkowe. Na początku czerwca w Barbate w prowincji Kadyks wszczęto inne śledztwo w sprawie domniemanego przypadku kradzieży dziecka – w 1980 r. – przez Velę. Ginekolog odmawia jednak złożenia zeznań, zasłaniając się złym stanem zdrowia.",,
Netanjahu obiecuje aneksję części Zachodniego Brzegu,"Premier Izraela Benjamin Netanjahu oświadczył w niedzielę, że ma zamiar anektować część Zachodniego Brzegu Jordanu. Jak ocenia AFP, jest to próba uniknięcia kolejnych wyborów przez szefa rządu, któremu grozi śmierć polityczna.","– Nadszedł czas na ustanowienie naszej suwerenności nad Doliną Jordanu i zalegalizowanie wszystkich kolonii w Judei i Samarii – powiedział Netanjahu, używając biblijnych terminów na określenie Zachodniego Brzegu. – Staną się one częścią państwa izraelskiego – dodał premier, który przedstawił ten plan podczas konferencji zorganizowanej przez prawicowy dziennik „Makor Riszon”.– Chcę, aby Stany Zjednoczone uznały naszą suwerenność nad Doliną Jordanu – podkreślił Netanjahu, który stara się swoje dobre relacji z administracją i rodziną prezydenta Donalda Trumpa przedstawiać jako niepowtarzalny kapitał polityczny. W listopadzie szef amerykańskiej dyplomacji Mike Pompeo ogłosił, że „zakładanie izraelskich cywilnych osiedli na Zachodnim Brzegu Jordanu nie jest samo w sobie sprzeczne z prawem międzynarodowym”. Stanowisko to zostało już odrzucone przez biuro Wysokiego Komisarza Narodów Zjednoczonych ds. Praw Człowieka (UNHCHR). Zmontowanie koalicji z Gantzem i jego centrolewicowym sojuszem po wrześniowych wyborach pozwoliłoby uniknąć trzecich w ciągu niespełna roku wyborów parlamentarnych w Izraelu. Koalicja ma umożliwić kontynuowanie kariery przez Netanjahu jako premiera Izraela z najdłuższym stażem. Jednak urząd nie uchroni go przed postępowaniem sądowym w związku z oskarżeniem o korupcję, defraudacje i nadużycie władzy. W ostatnich miesiącach przyspieszenia nabrała kolonizacja terenów na Zachodnim Brzegu przez żydowskich osadników, co wywołuje dodatkowe napięcia między Izraelem a Autonomią Palestyńską. Na zamieszkanych przez około 3 mln Palestyńczyków terenach Zachodniego Brzegu Jordanu i Jerozolimy Wschodniej osiedliło się do tej pory ok. 400 tys. Izraelczyków. Dolina Jordanu rozciąga się od Morza Martwego na południu do izraelskiego miasta Bet Szean na północy. Zajmuje powierzchnię ok. 2400 km kwadratowych. Izrael zajął Zachodni Brzeg Jordanu, Strefę Gazy i wschodnią część Jerozolimy w wyniku wojny sześciodniowej w roku 1967. W 2005 roku Izraelczycy wycofali się ze Strefy Gazy, lecz setki tysięcy żydowskich osadników pozostają w Jerozolimie Wschodniej i na Zachodnim Brzegu. Sprzeciwiają się temu Palestyńczycy.",,
„Bild”: Polska organizacja ekologiczna może zablokować Nord Stream 2,"Niemiecki dziennik „Bild” ustalił, że Polski Klub Ekologiczny – istniejące od 1984 r. stowarzyszenie z Krakowa – złożył skargę na decyzję duńskich władz dotyczącą pozwolenia na budowę gazociągu Nord Stream 2.","Dziennikarzom udało się dotrzeć do sześciostronicowego dokumentu, który trafił do duńskiej komisji odwoławczej ds. energetyki. Polscy ekolodzy przekonują w nim m.in., że spółka budująca gazociąg (Nord Stream 2 AG) nie była w stanie dostarczyć wystarczających dowodów, że nie będzie on miał negatywnego wpływu na obszary chronione leżące wzdłuż trasy.  Ponadto – zdaniem PKE – nie złożono wszystkich niezbędnych dokumentów wymaganych przy staraniu się o pozwolenie na budowę gazociągu, relacjonuje „Bild”. Zamiast tego spółka córka Gazpromu przedstawiła „mgliste opnie” i „nieaktualne ekspertyzy”, naruszając art. 4 konwencji o ocenach oddziaływania na środowisko w kontekście transgranicznym (ESPOO).  Polskie stowarzyszenie domaga się w związku z tym, by pozwolenie wydane przez Duńską Agencję Energii na budowę gazociągu przez morską wyłączną strefę ekonomiczną Danii zostało cofnięte i/lub poprawienia błędów i upublicznienia dokumentacji.  Skarga na decyzję Duńskiej Agencji Energii wpłynęła do komisji odwoławczej (Energiklagenaevnet) przed 27 listopada. Dopiero teraz jednak „Bild” ujawnił jej autorów.",,
Giertych i Kulczyk spotkali się na Jasnej Górze. Akta śledztwa w tej sprawie zniszczono,"Miliarder Jan Kulczyk i ówczesny prezes Ligi Polskich Rodzin Roman Giertych spotkali się w 2004 r. na Jasnej Górze. W tej sprawie śledczych zawiadomił sam Kulczyk, który twierdził, że polityk żądał od niego zdjęć, które miały skompromitować prezydenta Aleksandra Kwaśniewskiego. Jak donosi „Magazyn śledczy Anity Gargas”, po niemal ośmiu latach – w 2012 r. – prokuratura zniszczyła akta śledztwa tej sprawy, kwalifikując je jako „niearchiwalne”.","Dziennikarka śledcza TVP Anita Gargas poinformowała, że po tym, jak prokuratura badała doniesienia najpierw Kulczyka, później Giertycha – który oskarżył miliardera o składanie fałszywych zeznań – i po tym, jak umorzono tę sprawę, w 2012 r. zakwalifikowano dokumenty śledztwa jako „niearchiwalne” i je zniszczono.",,
Polska amunicja krążąca hitem. Może trafić do kolejnego kraju,"Grupa WB, która zaopatruje polskie wojsko w amunicję krążącą, jest zainteresowana dostawami dla armii australijskiej. Podpisała właśnie z tamtejszą firmą Cablex umowę na dystrybucję i integrację systemu amunicji krążącej Warmate.","– Amunicja krążąca to jeden z programów modernizacji australijskiej armii. Zgodnie z wymaganiami Australii wszelkie nowe technologie muszą być dostarczone przez tamtejsze firmy; zgodnie z umową firma Cablex stanie się licencjobiorcą w razie wyboru systemu Warmate – powiedział rzecznik Grupy WB Tomasz Badowski.W ciągu pół roku Grupa WB ma dostarczyć firmie Cablex i ministerstwu obrony Australii pierwsze drony do testów. Umowę, zgodnie z którą Cablex ma być wyłącznym dystrybutorem systemu Warmate oraz finalnym integratorem systemu dostosowanego do wymogów armii australijskiej, zawarto na odbywających się w Melbourne targach lotniczo-zbrojeniowych Avalon. Odbyło się to w obecności ministra ds. przemysłu zbrojeniowego Stevena Ciobo oraz ambasadora RP w Australii Michała Kołodziejskiego.Broń do precyzyjnych atakówSystem amunicji krążącej Warmate – połączenie bezzałogowego statku powietrznego z precyzyjna amunicją – jest przeznaczony dla jednostek sił specjalnych i oddziałów lekkiej piechoty; łączy funkcje rozpoznania i zdolności niszczenia celów na szczeblu drużyny, plutonu i kompanii.Drony Warmate są dostarczane polskiemu wojsku – w tym WOT – oraz odbiorcom zagranicznym. W 2016 r. MON zamówiło tysiąc bezzałogowców (100 zestawów po 10 dronów). Pierwszą partię dostarczono w grudniu 2017 r.Warmate może przenosić głowicę kumulacyjną, odłamkowo-burzącą i treningową. Producent oferuje też głowicę termobaryczną i rozpoznawczą. Czas trwania lotu wynosi maksymalnie 50 minut, zasięg drona to 12 km, masa startowa około 4,5 kg, udźwig 1,5 kg, rozpiętość 1,4 m, a długość kadłuba 1,1 m. Prototyp powstał w 2014 r., rok później była gotowa wersja seryjna.",,
Ksiądz znalazł w konfesjonale bardzo dużą sumę pieniędzy,36 tysięcy euro w gotówce znaleźli karabinierzy w torbach zostawionych w konfesjonale w kościele w Rzymie. Funkcjonariusze zostali wezwani przez księdza zaniepokojonego odkryciem podejrzanej paczki.,"Do tajemniczego zdarzenia doszło w parafii Santa Maria delle Fornaci niedaleko Watykanu – podały w czwartek rzymskie media. Gdy ksiądz wszedł do konfesjonału, zobaczył tam paczkę, która wzbudziła jego podejrzenia. Zadzwonił na posterunek karabinierów, by zawiadomić o znalezisku.Patrol odkrył w paczce dwie plastikowe torby z pieniędzmi. Okazało się, że było tam 36 tysięcy euro. Karabinierzy prowadzą postępowanie, by wyjaśnić okoliczności zdarzenia.",,
Włodzimierz Czarzasty: należy spodziewać się połączenia SLD i Wiosny,"– Rada Krajowa SLD daje zielone światło SLD dla konsolidacji na lewicy; należy się spodziewać połączenia, na wspólnie ustalonych warunkach, SLD i partii Wiosna – poinformował przewodniczący Sojuszu Włodzimierz Czarzasty. Partia Lewica Razem idzie swoją drogą – dodał.","Na konferencji prasowej po posiedzeniu Rady Krajowej Sojuszu Czarzasty powiedział, że tak jak podjęto wcześniej decyzję o stworzeniu w Sejmie wspólnego klubu lewicy, tak podobna decyzja zapadła co do konsolidacji partii. – Należy się spodziewać połączenia na wspólnie ustalonych warunkach SLD i partii Wiosna. Partia Razem idzie swoją drogą, która jest przez nas absolutnie szanowana, ustalona razem z nami, taką sobie drogę wybrali i będziemy im we wszystkim pomagali – powiedział Czarzasty. Szef Sojuszu dodał, że Rada Krajowa SLD dała zielone Sojuszowi dla konsolidacji na lewicy i „robi to w sposób jednomyślny”. – SLD ma nadzieję, że poprzez współpracę, poprzez pracę w Sejmie, w Senacie, poprzez konsolidację lewicy, doprowadzimy do tego – i taki jest nasz cel – żeby za cztery lata rządzić bądź współrządzić – oświadczył Czarzasty.",,
Prezydent Duda po filmie Sekielskiego o pedofilii: Zero tolerancji!,"Prezydent Andrzej Duda odniósł się na Twitterze do opublikowanego w sobotę filmu dokumentalnego „Tylko nie mów nikomu” autorstwa Tomasza Sekielskiego. Jak ocenił prezydent, film „robi wrażenie”. Jednocześnie zapewnił o braku tolerancji dla pedofilii, z którą „musimy walczyć bezwzględnie i wszędzie”.","Andrzej Duda zwrócił uwagę, że przypadki pedofilii nie dotyczą tylko osób duchownych i trzeba z nią walczyć wszędzie tam, „gdzie osoba dorosła może w ohydny sposób skrzywdzić dziecko”, jak szkoła, kolonie, harcerstwo, oaza czy inne organizacje. – Patrz uważnie! Rozmawiaj ze swoim dzieckiem! – zakończył prezydent.",,
"Paweł Mucha: Jest takie przekonanie, jakby część sędziów miała być kolejną frakcją opozycji","Sędzia, który w ten sposób się zachowuje, zupełnie nie rozumie swojej roli ustrojowej, ale ma też zupełne niezrozumienie i nieznajomość prawa – powiedział prezydencki minister Paweł Mucha, komentując hejterski wpis sędziego Jarosława Ochockiego. – Część opozycji inspiruje nawet takie działania. Jest takie przekonanie, jakby kolejną frakcją parlamentarną czy opozycyjną miała być część środowiska sędziowskiego – ocenił Mucha.","Minister w Kancelarii Premiera w programie „Kwadrans polityczny” odniósł się do wpisu sędziego Sądu Okręgowego w Poznaniu Jarosława Ochockiego, który w mediach społecznościowych napisał, że Andrzej Duda jest „złym człowiekiem, marnym prezydentem, ziejącym nienawiścią w imię swoich doraźnych i partyjnych, politycznych celów”.  Mucha pytany, czy prezydent czuje się urażony, odpowiedział, że nie tego dotyczy problem, a tego, że wpis jest „całkowicie niedopuszczalny i niegodny”.  – Sędziowie jako apolityczni powinni unikać jakiegokolwiek zaangażowania politycznego, a tego rodzaju sformułowania dot. ocen prezydentury są niedopuszczalne – zaznaczył polityk.  Wskazał także, że tego rodzaju publiczna wypowiedź sędziego – jak mówił, osoby, od której możemy oczekiwać, że będzie umiała zachować umiar i pewien poziom kultury – jest niestety bardzo negatywnym świadectwem części środowiska sędziowskiego.  – Podkreślam – część. Jestem przekonany, że większość sędziów jest zaangażowana w orzekanie – zaznczył. – Szalenie ryzykowne zachowanie, bo to szkodzi wymiarowi sprawiedliwości, ale szkodzi też funkcjonowaniu demokracji w Polsce – ocenił.  Wobec sędziego, który opublikował hejterski wpis, zastępca Rzecznika Dyscyplinarnego Sędziów Sądów Powszechnych wszczął postępowanie wyjaśniające. Paweł Mucha nie chciał komentować tej sprawy, wskazał jedynie, że przepis odnoszący się do znieważenia prezydenta RP pojawia się także w Kodeksie karnym.  Zaznaczył przy tym, że nie jest zależny od tego, czy ktoś „czuje się znieważony”, a oceniane jest obiektywnymi kategoriami. – To przestępstwo ścigane z urzędu i jestem jak najdalszy od ferowania, czy zostało popełnione – powiedział.",,
Ziobro chce walczyć z „molochem brukselskim” i „dziwactwami”,"– Nie chcemy Unii Europejskiej, która zabiera Polakom miejsca pracy, chcemy Unii, która wróci do swoich korzeni – mówił Zbigniew Ziobro podczas niedzielnej europejskiej konwencji Solidarnej Polski w Warszawie. Oprócz walki o gospodarkę, zapowiedział sprzeciw wobec „obyczajowych dziwactw”, m.in. małżeństwami homoseksualnymi.","– Chcemy normalności, chcemy powrotu do korzeni Unii Europejskiej. Nie chcemy Unii, która zabiera nam miejsca pracy, która likwiduje stocznie, likwiduje cukrownie, likwiduje polski przemysł energetyczny i górnictwo, a daje nam, póki co, trochę pieniędzy – mówił lider SP. Ziobro podkreślił, że Solidarna Polska, jako partia eurosceptyczna, nie kwestionuje wspólnoty europejskiej jako współpracy wolnych, suwerennych narodów.  – Uważamy, że ona może mieć bardzo wiele pozytywnych stron: zwłaszcza w swobodnej wymianie handlowej, przepływie ludzi, pieniądza – dodał Ziobro. Europoseł zaznaczył jednak, że jego partia jest przeciwko „brukselskiemu molochowi – wyprowadzaniu pieniędzy na absurdy czy decyzje w sferze administracji, które ingerują w naszą gospodarkę. CZYTAJ TAKŻE:  Kurski: nie Nowa Prawica, tylko stary Korwin Zdaniem Ziobry, w Unii wygrywają ci, którzy grają lepiej, sprawniej. Jako przykład podał kanclerz Niemiec Angelę Merkel, która – jak podkreślił – mówiąc o ochronie środowiska, klimacie przeforsowała zaostrzenie pakietu klimatyczno-energetycznego. – Tak naprawdę pakietu, który oznacza politykę likwidacji węgla jako surowca energetycznego - argumentował. Lider Solidarnej Polski zaatakował przy tym polski rząd. W jego ocenie, podjął on decyzje, które oznaczają w perspektywie do 2030 r. likwidację wszystkich polskich kopalni i prawie wszystkich elektrowni węglowych. Ziobro zapowiedział, że europosłowie Solidarnej Polski chcą w europarlamencie bronić polskich interesów, przemysłu, miejsc pracy. Dodał także, że jego partia nie godzi się, „by w obszarze obyczajowym, dziwactwa były wprowadzane do Polski”. W tym kontekście wymienił: ideologię gender, małżeństwa homoseksualne, adopcję dzieci przez homoseksualistów. – To jest świat, na który się nie zgadzamy. My nie chcemy żadnemu narodowi, do żadnego kraju wkraczać i mówić, jak oni mają żyć. Ale nie chcemy też by nam ktokolwiek narzucał swoje wartości, które nie są zgodne z wyobrażeniem (...) i przekonaniem Polaków – przekonywał. Konwencja Solidarnej Polski odbyła się pod hasłem „Brońmy Europy przed euroentuzjastami”. Wyemitowano m.in. wystąpienie brytyjskiego polityka Nigela Farage'a, przywódcy eurosceptycznej Partii Niepodległości Zjednoczonego Królestwa (UKIP), w Parlamencie Europejskim współprzewodniczący frakcji Wolności i Demokracji. Farage wyraził poparcie dla polityków SP, a także chęć współpracy z nimi w jednej frakcji.  CZYTAJ TAKŻE:  „Cudak” Korwin kupi bomby, Pawłowicz „do psychiatry”; nasze podsumowanie tygodnia",,
Msza za zmarłego Dawida. „Dlaczego tyle zła objawia się z taką siłą?”,"Mieszkańcy Grodziska Mazowieckiego zgromadzili się w środę wieczorem w kościele Przemienienia Pańskiego na mszy za 5-letniego Dawidka Żukowskiego, którego ciało odnaleziono w sobotę po trwających 10 dni poszukiwaniach.","Na mszę św., którą odprawiono w parafii Przemienienia Pańskiego w Grodzisku Mazowieckim, przybyły tłumy mieszkańców. Ludzie modlili się także przed kościołem. Odczytano fragment ewangelii św. Mateusza. Odprawiający mszę św. ks. Piotr Ambroziak wezwał wiernych do „powstrzymywania się od gniewnych osądów i pielęgnowania w sobie dobra”.– Na myśl o śmierci Dawidka niejedno serce przenika ból, przenika cierpienie, a nawet bunt na tę całą sytuację. Na to jak mogło dojść do takiej tragedii. Jak mogło dojść do tego, że niewinne 5-letnie dziecko straciło życie. Dlaczego tyle zła jest na świecie i dlaczego objawia się ono z taką siłą. Jedyna odpowiedź na to pytanie to dzisiejsza ewangelia. Jezus nie chciał tej tragedii. Bóg sieje dobre ziarna. Posyła do nas swoje słowa, abyśmy przynosili dobre owoce. Ale nasze serce jest obrazem tej przypowieści. Również i w naszym sercu występują chwasty, czyli złe myśli, gniew, agresja i bunt. W pewnym sensie Bóg jest bezradny wobec naszych wyborów – powiedział ks. Ambroziak.– Łatwo jest nam przychodzić z buntem i pytać się, dlaczego. Uważać, że my powstrzymamy zło. Ale to donikąd nie doprowadzi. Wyrywając na tym etapie chwasty, wyrwie się też dobre nasiona – dodał.Duchowny podkreślił, że cierpienie z powodu śmierci Dawidka można przeżyć na dwa sposoby. – Albo wywołamy chwilowe poruszenie naszych serc, albo faktycznie ta niewinna ofiara tego dziecka przyniesie dobre owoce poprzez wejrzenie w głąb swojego serca. Wtedy ta niewinna śmierć 5-letniego Dawidka nie będzie na darmo. Oczywiście mam świadomość, że te słowa mogą brzmieć bardzo patetycznie, ale myślę, że w taki sposób możemy oddać hołd i nasze wsparcie bliskim Dawidka – powiedział.Poszukiwania 5-letniego Dawida Żukowskiego z Grodziska Mazowieckiego rozpoczęły się o północy 10 lipca, kiedy utratę kontaktu z nim i jego ojcem zgłosiła rodzina. Dawid został zabrany przez ojca z Grodziska około godz. 17.00 w środę 10 lipca. Według ustaleń policji, tego samego dnia przed godz. 21.00 ojciec odebrał sobie życie, rzucając się pod pociąg.",,
Awaria systemów w ING Banku Śląskim,"Usunięto awarię systemu, klienci mogą korzystać z wszystkich usług płatniczych – poinformowało biuro prasowe ING Banku Śląskiego.","Rano doszło do awarii systemów bankowych ING Banku Śląskiego; były problemy z dostępem do bankowości internetowej i działaniem aplikacji mobilnej dla klientów indywidualnych oraz firm. Nie można było płacić kartami i BLIK-iem, utrudnione było wypłacanie pieniędzy z bankomatów. Jak wyjaśniono w komunikacie ING BŚ, awaria miała wpływ na: bankowość internetową Moje ING i aplikację mobilną Moje ING mobile dla klientów indywidualnych; bankowość internetową ING Business i aplikację mobilną dla klientów korporacyjnych; płatności kartą w terminalach płatniczych i wypłaty pieniędzy z bankomatów; płatności i wypłaty kodami BLIK; płatności za zakupy internetowe poprzez „Płać z ING” i kodami BLIK; dostępność bankowych infolinii. „Pracujemy jeszcze nad przywróceniem dostępu do platformy ING Makler oraz pełnej funkcjonalności e-kantoru w Moim ING”– dodano.",,
Leszek Miller i Jarosław Krajewski w porannej publicystyce TVP,"Poranne programy publicystyczne rozpocznie o godz. 7.45 „Gość poranka” TVP Info. Pierwszym wystąpi Jarosław Krajewski z PiS. Z kolei o 8.15 w  „Polityce przy kawie” będzie gościł Leszek Miller, były premier i były przewodniczący SLD.",,,
Biały Dom: Nie będzie spotkania Trumpa z Putinem,"Biały Dom poinformował, że nie dojdzie do osobnego spotkania Donalda Trumpa i Władimira Putina podczas szczytu Wspólnoty Gospodarczej Azji i Pacyfiku w Wietnamie.","W Wietnamie odbywa się szczyt Wspólnoty Gospodarczej Azji i Pacyfiku. Choć przedstawiciele Kremla mówili, że spotkanie jest planowane to informacje te zdementowała rzeczniczka Białego Domu Sarah Sanders. – Prezydenci będą w tym samym miejscu. Czy wpadną na siebie i się przywitają? To oczywiście możliwe i prawdopodobne. Jednak jeśli chodzi o formalne spotkanie, to nie ma takiego w kalendarzu i nie przewidujemy, aby się w nim znalazło –powiedziała Sanders.Wcześniej przedstawiciele Białego Domu mówili nieoficjalnie, że konkretem wynikającym ze spotkania prezydentów mogłoby być porozumienie w sprawie Syrii. Miało się ono składać z trzech elementów: zmniejszenia ryzyka potencjalnego konfliktu między USA i Rosją, ograniczenia walk między wpieranymi przez Moskwę siłami rządowymi prezydenta Baszara al-Asada a opozycją wspieraną przez Zachód oraz wznowienia rozmów pokojowych pod auspicjami ONZ.",,
Papież: Polska współtworzyła historię chrześcijańskiej Europy,"Polska przed rozbiorami współtworzyła historię chrześcijańskiej Europy, wnosząc całe bogactwo własnej, szlachetnej kultury i duchowości – napisał Papież Franciszek w swoim przesłaniu z okazji stulecia niepodległości naszego kraju.","List Ojca Świętego jest skierowany do przewodniczącego Konferencji Episkopatu Polski, arcybiskupa Stanisława Gądeckiego. Franciszek podkreśla w nim , że odzyskane suwerenności było okupione wielkim poświęceniem Polaków, którzy nie wahali się oddać za nią życie. Cytując św. Jana Pawła II biskup Rzymu wskazuje, że Polacy opierali dążenie do wolności na nadziei, płynącej z głębokiej wiary w pomoc Boga. Wiara ta była oparciem również wtedy, gdy po odzyskaniu niepodległości trzeba było szukać jedności, by odbudować kraj.",,
Senyszyn: „LGBT to są ludzie; to około 10 proc. polskiego społeczeństwa”,"– Pan Nalaskowski mówi, że jest jakaś ideologia LGBT. To są po prostu bzdury, powiedzmy sobie to jasno. LGBT to są ludzie, to jest około 10 proc. polskiego społeczeństwa, a mówienie, że akurat to jest chęć zniszczenia Kościoła, no to akurat homoseksualistów w Kościele jest znacznie więcej, dlatego że tam, jak wiemy, w Watykanie to wręcz jest lobby homoseksualne – stwierdziła w programie „Strefa starcia” na antenie TVP Info prof. Joanna Senyszyn, komentując sprawę zawieszenia przez UMK prof. Aleksandra Nalaskowskiego.","Lewicowa działaczka zaznaczyła również, że nie widziała na marszach równości profanacji symboli chrześcijańskich. – Ja akurat nie widziałam (…) nie, chociaż uczestniczyłam – zapewniła była wiceprzewodnicząca SLD. – Musimy tutaj mieć świadomość, że akurat prof. Nalaskowski, to nie o to chodzi, że on coś opisał co mu się nie podoba. On nawoływał do nienawiści i w Kodeksie karnym polski jest artykuł 256, który przewiduje karalność nawoływania do nienawiści, ale tylko niestety w stosunku do: narodowości, wyznania, koloru skóry, pochodzenia etnicznego. Natomiast nie ma w stosunku do osób LGBT – argumentowała Senyszyn.Zdaniem Senyszyn to była przyczyna, dlaczego prof. Nalaskowski napisał swój felieton. – Bo czuł się bezkarny. Bo wiedział, że kodeks karny nad nim nie wisi – podkreśliła.  Prof. Senyszyn nie chciała również ujawnić, skąd posiada dane dotyczące odsetka osób homoseksualnych w polskim społeczeństwie. Jej stwierdzenie, jakby było to 10 proc. populacji, spotkało się z wesołą reakcją publiczności zebranej w studiu. Teza ta jest często powtarzana przez środowiska lewicowo-liberalne i najprawdopodobniej bierze się tzw. Raportu Kinseya – szeroko krytykowanych badań na temat seksualności ludzi przeprowadzonych przez Alfreda Kinseya w latach 40. Jednym z głównych zarzutów wobec badań jest fakt, że 10 proc. męskiej próby badawczej Kinseya stanowili stali bywalcy klubów gejowskich.Raport Kinseya przedstawiony w dwóch książkach stał się jednym z fundamentalnych dzieł, które zapoczątkowały przełom kulturowy, który w latach 60. doprowadził do tzw. rewolucji seksualnej.",,
Funkcjonariusze rzucali w ludzi kanistry z gazem łzawiącym. Nowe protesty,"Setki Irakijczyków protestują na placu Tahrir w Bagdadzie przeciwko działaniom policji i służb bezpieczeństwa wobec demonstrantów. Od piątku w starciach z siłami rządowymi co najmniej 63 osoby zostały zabite, a 2,5 tys. odniosło rany. Protesty w kraju trwają od początku października, powodem jest niezadowolenie z sytuacji gospodarczej kraju.","Iracka Wysoka Komisja Praw Człowieka przekazała w sobotę, że najwięcej, 15 protestujących, zginęło w mieście An-Nasirijja, a co najmniej 10 – w Bagdadzie.  W stolicy kraju  w nocy z soboty na niedzielę grupa mężczyzn wzniosła barykady na moście oddzielającym demonstrantów i siły bezpieczeństwa. Funkcjonariusze rzucali w kierunku protestujących kanistry z gazem łzawiącym.  Przed weekendem premier Iraku Adil Abd al-Mahdi zdecydował o wysłaniu na ulice stolicy elitarnych oddziałów antyterrorystycznych. Szef irackiego rządu w specjalnej notatce polecił dowództwu służby antyterrorystycznej „wykorzystać wszystkie dostępne środki”, aby doprowadzić do zakończenia protestów.  Antyterroryści zostali też wysłani do położonego na południu kraju miasta An-Nasirijja. Rozbili tam demonstrację i aresztowali kilkadziesiąt osób.  Irakijczycy sprzeciwiają się korupcji rządzących, powszechnemu bezrobociu (bez pracy jest ok. 25 proc. młodych ludzi) i zastojowi w ważnych inwestycjach. Władze są oskarżane o korupcję blokującą odbudowę kraju po latach konfliktów religijnych i wojnie z dżihadystyczną organizacją Państwo Islamskie (IS). Część demonstrantów domaga się ustąpienia rządu.",,
Szef FDP: Wstrzymać przestrzeganie limitów zanieczyszczeń,"Szef opozycyjnej partii FDP Christian Lindner w wywiadzie dla „Bilda” wezwał w czwartek do zawieszenia przestrzegania przez Niemcy limitów zanieczyszczenia powietrza ustalonych przez UE. Liberał chce, by zasadność norm zbadała niezależna komisja. To kolejny taki głos w RFN.","– Przeciwko samochodom jest prowadzona wojna kulturowa. Zielonym i związanym z nimi stowarzyszeniom wcale nie chodzi o czyste powietrze czy klimat. Chodzi im o reedukację społeczeństwa i zniszczenie przemysłu samochodowego – alarmuje polityk, którego partia w ostatnich wyborach do Bundestagu zdobyła 10,7 proc. głosów. – Chodzi o ograniczenie wolności. Pradawne ideologiczne uprzedzenia zostały inaczej opakowane. To całkowicie niezrozumiałe, że chadecja i SPD pozwalają się zapędzać Zielonym w kozi róg – oburza się Lindner. Wiele niemieckich miast wprowadziło w ubiegłym roku ograniczenia dla ruchu aut z silnikami Diesla. Decyzje zapadły po wyrokach sądów administracyjnych. Te z kolei w uzasadnieniach powoływały się na normy zanieczyszczeń ustalone przez Unię Europejską w 2010 r. Zgodnie z nimi zawartość dwutlenku azotu w metrze sześciennym powietrza w skali roku nie może przekroczyć 40 mikrogramów. Część ekspertów podważa jednak zasadność istnienia restrykcyjnych norm. Ponad stu pulmonologów w liście opublikowanym 24 stycznia br. stwierdziło, że nie ma naukowego wytłumaczenia dla takich limitów. Badania Światowej Organizacji Zdrowia (WHO) czy UE wykazujące szkodliwość tlenków azotu i pyłów w powietrzu nie są - zdaniem niemieckich lekarzy - obiektywne. – Adwentowa świeca emituje więcej tlenku azotu, niż dopuszcza to Unia w przypadku silników Diesla – ironizuje Lindner.– Silnik spalinowy ma być uśmiercony. Jesteśmy świadkami politycznej furii – ocenił szef liberałów. Minister transportu RFN Andreas Scheuer (CSU) zaapelował w liście do komisarz UE ds. transportu Violety Bulc o rewizję norm jakości powietrza.",,
"„Mogłaby pani zostać matką chrzestną 400 dzieci, ulubienicą Rydzyka pani nigdy nie zostanie”",Nocna debata o ustawie budżetowej zakończyła się kłótnią. Posłów PO oburzyły plany przekazania 20 mln zł na szkołę Tadeusza Rydzyka i jednocześnie odrzucenie ich własnej poprawki zwiększającej wydatki na program in vitro o 55 mln zł.,"– Od kilku dni toczycie państwo kompromitujący spór, komu zabrać 20 mln zł, żeby dać je Tadeuszowi Rydzykowi. Czy zabrać teatrom czy uniwersytetom? – mówił były minister zdrowia Bartosz Arłukowicz. – Nie wnikam w przyczyny, dlaczego te 20 mln zł chcecie dać Rydzykowi, bo odpowiedź pewnie skompromitowałaby Sejm, zostawię to z boku. Mam do pani premier pytanie: chcecie dać 20 mln zł Rydzykowi, a jednocześnie bez skrupułów zabraliście wszystkie pieniądze ludziom, którzy potrzebują in vitro.„Mogłaby pani zostać matką chrzestną”Poseł PO uważa, że program sztucznego zapłodnienia bardziej potrzebuje wsparcia niż toruńska Wyższa Szkoła Kultury Społecznej i Medialnej. – Czy pani premier wie, że gdyby te 20 mln zł, które chcecie dać Rydzkowi przeznaczyć na in vitro, to urodziłoby się w Polsce 400 dzieci? – mówił Arłukowicz. – 400 szczęśliwych rodzin dokładnie za te pieniądze. Czy pani o tym wie? Mogłaby pani zostać matką chrzestną 400 urodzonych dzieci, ulubienicą Rydzyka pani nigdy nie zostanie – ocenił.Marnowanie pieniędzyW odpowiedzi sprawozdawca projektu budżetu, poseł Andrzej Jaworski (PiS) dowodził, że środki na program z pewnością by były, gdyby Platforma „nie marnowała pieniędzy w poprzednich latach”.– Kto wydał 100 mln zł na niepotrzebne referendum? Za te 100 mln zł można by zrealizować całą masę inwestycji. Kto wydał 10 mln zł na program promocji matematyki w prywatnej telewizji, kiedy można to było robić w telewizji publicznej? Kto wydał z budżetu sportu 5 mln zł na koncert, który budził duże kontrowersje? – dopytywał poseł.",,
Zaatakował dziennikarzy TVP. Jest akt oskarżenia dla „Farmazona”,"W połowie stycznia 2020 r. prokuratura Okręgowa w Warszawie skierowała do sądu akt oskarżenia przeciwko Franciszkowi J. ps. Farmazon. Mężczyzna usłyszał trzy zarzuty, m.in. ataku na dziennikarkę TVP. Ochroniarz manifestacji KOD wciąż pojawia się na antyrządowych demonstracjach. Był m.in. na Marszu Tysiąca Tóg.","Pierwszy zarzut dotyczy wydarzeń z 10 lipca 2017 r. i nakłaniania uczestników manifestacji do użycia przemocy wobec dziennikarza TVP INFO w celu zmuszenia go do zaniechania interwencji prasowej.  Drugi zarzut dotyczy kierowania w dniu 8 grudnia 2017 r. groźby spowodowania uszkodzenia ciała wobec dziennikarza Telewizji Polskiej w celu zmuszenia jego oraz dziennikarki TVP, dokładnie reporterki programu „W tyle wizji”, do zaniechania interwencji prasowej.  Trzeci zarzut, jaki usłyszał Franciszek J., to posiadanie czterech sztuk broni palnej (w tym trzech pistoletów gazowych oraz rewolweru na naboje bocznego zapłonu przerobionego metodą samodziałową z innego rewolweru) bez wymaganego zezwolenia.   Podejrzany nie przyznał się do postawionych mu zarzutów. Skorzystał z prawa do odmowy wyjaśnień. Franciszek J. wciąż pojawia się na antyrządowych demonstracjach. Był m.in. na Marszu Tysiąca Tóg w Warszawie.",,
„Komisję Europejską należy wysadzić w powietrze”. Le Pen ostro na temat Wspólnoty,Brutalny atak liderki francuskiej skrajnej prawicy na Unię Europejską. Przewodnicząca Frontu Narodowego Marine Le Pen na odbywającej się w Pradze konferencji „Pokój europejski a Unia Europejska” określiła ją jako utopię.,"Le Pen przyleciała do Pragi na zaproszenie pozaparlamentarnej Obywatelskiej Partii Konserwatywnej. – Unia Europejska jest niebezpiecznym projektem, wręcz utopią – stwierdziła w czasie spotkania. Później było jeszcze ostrzej: gdy oświadczyła, że „Komisję Europejską należy wysadzić w powietrze”, w sali rozległy się głosy protestu ze strony zaproszonej na konferencję młodzieży. Protestujących usnęła straż parlamentu przy udziale części uczestników konferencji. Marine Le Pen spotkała się także ze znanym przeciwnikiem Unii Europejskiej, byłym prezydentem Vaclavem Klausem. Po rozmowie Klaus oświadczył, że podziela jej poglądy na wspólnotę europejską.Atak na ojcaO Le Pen jest ostatnio głośno przez jej konflikt z ojcem. Jean-Marie Le Pen został niedawno zawieszony we Froncie Narodowym, który sam tworzył, a następnie oddał przywództwo córce. Marine Le Pen stara się zerwać z radykalnym wizerunkiem partii, w czym przeszkadzają antysemickie wypowiedzi ojca. Niedawno bronił swojej wypowiedzi z 1996 roku, gdy stwierdził, że „komory gazowe były zaledwie szczegółem w historii drugiej wojny światowej, co jest ewidentne”.",,
Ekspert: Rosja straciła ponad 50 mld USD z powodu konfliktu z Ukrainą,"Spowodowane trwającym od 2014 r. konfliktem zerwanie więzi gospodarczych z Ukrainą i konieczność inwestowania w zaanektowany Krym kosztowały Rosję ponad 50 mld dolarów. Nawet jeśli wzajemne stosunki ulegną normalizacji, nie będzie można już mówić o statusie „bratnich narodów” – uważają rosyjscy eksperci.","Do 2014 roku Ukraina zawsze znajdowała się w pierwszej szóstce kierunków rosyjskiego eksportu. Jednak faktyczne jej znaczenie było dla Rosji jeszcze większe ze względu na dywersyfikację tego eksportu. Ile zatem kosztowało likwidowanie przez ostatnie cztery lata ukraińsko-rosyjskich relacji handlowych i gospodarczych, współpracy w przemyśle czy obecności biznesu rosyjskiego na Ukrainie? Takie pytanie zadali sobie specjaliści z grupy eksperckiej Dialog Europejski. Opublikowała ona raport „Rosja - Ukraina: cena rozwodu” autorstwa Siergieja Kulika, który szacuje straty po stronie rosyjskiejW 2011 roku obroty handlowe między Rosją i Ukrainą osiągnęły najwyższy poziom i wyniosły 50,6 mld dolarów. W 2013 roku spadły do 39,6 mld dolarów. Gdyby Moskwa nie zaczęła stawiać przeszkód w podpisaniu przez Kijów umowy stowarzyszeniowej z UE, obroty te dalej obniżałyby się, ale w niewielkim tempie. Natomiast po dramatycznym zerwaniu relacji rosyjski eksport na Ukrainę zmniejszył się trzykrotnie, z 24 do 8 mld dolarów.Przemysł obronny: ścisłe więzi od czasów sowieckichKulik przypomina, że ścisła współpraca zarówno naukowo-techniczna, jak i produkcyjna łączyła rosyjski i ukraiński przemysł obronny jeszcze w ramach ZSRS. Więzi te utrzymały się po rozpadzie tego państwa. Natomiast po 2014 r. „zerwanie kontaktów zagroziło 589 rosyjskim przedsiębiorstwom obronnym i 79 ukraińskim. Udział Rosji we współpracy wojskowo-technicznej Ukrainy stanowił około 80 proc.” – stwierdza raport. Udział Ukrainy w przemyśle obronnym Rosji stanowił przed 2014 rokiem tylko około 4 proc., natomiast obejmował kluczowe dla Rosji towary, np. elementy międzykontynentalnych rakiet balistycznych.Według autora raportu zastępowanie importu produkcją krajową w kompleksie przemysłowo-obronnym, utrata zamówień dla ukraińskich przedsiębiorstw cywilnych oraz ryzyko dla sektora bankowego kosztowały Rosję 50 mld USD, czyli pięć razy więcej niż oczekiwane straty wynikające ze stowarzyszenia Ukrainy z UE. Ponadto – i to mimo miliardowych inwestycji z budżetu państwa rosyjskiego w zaanektowany Krym – nie udało się ożywić wzrostu ekonomicznego na półwyspie. Zależność regionu od dotacji z Moskwy rośnie z każdym rokiem. W 2018 roku dochody Krymu w 77 proc. pochodzą z subwencji.Koniec wojny nie oznacza końca kłopotówEkspert wskazuje też, że ewentualne zakończenie „gorącej” fazy konfliktu w Donbasie może stać się dla Rosji kolejnym problemem, bo ten region nie jest jej obojętny także w wymiarze czysto ekonomicznym. Gospodarka, która istniała tam od czasów ZSRR, czyli przemysł węglowy, metalurgiczny i chemiczny, nie może już być przywrócona do poprzedniego stanu. Straty poniósł kapitał ludzki: wielu mieszkańców wyjechało. Oznacza to, że konieczne będzie poszukiwanie nowego oblicza gospodarczego regionu i sposobów odbudowy Donbasu.Kulik ocenia, że coraz mniej jest wątpliwości, iż proces „rozwodu” Rosji z Ukrainą będzie trwał nadal. „Polityka odchodzenia od wzajemnej zależności nabrała dość wysokiego tempa” - twierdzi Kulik. Nawet jeśli nastąpi ocieplenie polityczne, zmiana tego kursu jest mało prawdopodobna ze względu na to, jak wiele zainwestowano dotąd w proces wzajemnego izolowania gospodarek. Po czterech latach Ukraina znajduje się w zapaści finansowej, a Rosja osłabiona jest stratami finansowymi, zachodnimi sankcjami i stagnacją gospodarki.Komentując te ustalenia, inny ekspert grupy Dialog Europejski, rosyjski ekonomista Jewgienij Gontmacher, wyraził przekonanie, że prędzej czy później relacje z Ukrainą ulegną normalizacji. Nigdy jednak nie będzie to już status „bratnich narodów”, a idea wspólnoty będzie należała do przeszłości.",,
„Putin jest odpowiedzialny za ingerencję w wybory”. Trump znów zmienia ton,"– Władimir Putin jest osobiście odpowiedzialny za rosyjską ingerencję w amerykańskie wybory prezydenckie w 2016 r. – powiedział prezydent Donald Trump w wywiadzie dla CBS News. Uściślił też, że przyjmuje wnioski szefa amerykańskiego wywiadu Dana Coatsa, według którego Rosja cały czas stanowi zagrożenie dla wyborów w USA.","– Coats jest ekspertem i robi bardzo dobrą robotę. Mam ogromną wiarę w niego i jeśli on coś mówi, to ja to akceptuję. Lepiej jednak, żeby nie było tak, jak on mówi – podkreślił prezydent.Dodał, że USA nie będą tolerować ingerencji wyborczej obcego kraju. – Dałem Putinowi do zrozumienia, że to nie może mieć miejsca – zaznaczył.Podczas poniedziałkowej konferencji prasowej, stojąc obok Putina w Helsinkach, Trump powiedział, że nie widzi żadnego powodu, by wierzyć, że Rosja ingerowała w przebieg wyborów w 2016 r. na jego korzyść, wbrew wnioskom przedstawionym mu przez amerykański kontrwywiad. Prezydent podkreślił też wtedy, że Putin „niezwykle mocno” odrzucał te zarzuty. Pytany, komu wierzy w sprawie Russiagate: FBI czy Putinowi, powiedział, że ma powody, by wierzyć obu stronom. We wtorek Trump – ostro krytykowany za poniedziałkowe wystąpienie przez media i polityków, w tym również członków swojej Partii Republikańskiej – oświadczył, że podczas konferencji przejęzyczył się, chciał bowiem powiedzieć, że nie widział powodu, dla którego to nie Rosja ingerowała w wybory w USA.",,
Emilewicz i Gowin krytycznie o wzroście minimalnej pensji. „Zaznaczenie pozycji”,"Te dwie wypowiedzi, pozornie niewiele znaczące, są takim zaznaczeniem pozycji na wszelki wypadek. Jarosław Gowin i jego nominatka minister Jadwiga Emilewicz pozycjonują się między opozycją a PiS-em – ocenił w rozmowie z portalem tvp.info politolog prof. Kazimierz Kik. Emilewicz poinformowała, że program PiS nie był z nią konsultowany. Gowin stwierdził, że „dzięki podniesieniu minimalnego wynagrodzenia ustabilizujemy sytuację około miliona pracowników ukraińskich”.","W sobotę podczas konwencji PiS prezes tej partii Jarosław Kaczyński przedstawił elementy programu wyborczego: podniesienie pensji minimalnej do 3 tys. zł na koniec 2020 r., do 4 tys. zł w 2023 r., druga trzynasta emerytura w 2021 r. i pełne dopłaty do hektara dla rolników. Premier Mateusz Morawiecki zapowiedział z kolei m.in. stworzenie funduszy: modernizacji placówek służby zdrowia, inwestycji w szkołę i 100 obwodnic, skokowe podniesienie ryczałtu dla małych i średnich przedsiębiorstw z 250 tys. euro do 1 mln euro, a w przyszłości do 2 mln euro. Idziemy w kierunku liczenia ZUS od dochodu – mówił Morawiecki.Do propozycji programowych PiS odnieśli się minister przedsiębiorczości Jadwiga Emilewicz i wicepremier Jarosław Gowin.Emilewicz powiedziała w TVN, że program PiS nie był z nią konsultowany. – Nie było to ze mną konsultowane. Gdyby było powiedziałabym że jest to trudne, wymagające i wymaga to konsultacji – mówiła.  Przyznała też, że postulowany przez PiS wzrost płacy minimalnej „to jest bardzo duży skok” i „to będzie trudna sytuacja przede wszystkim dla małych przedsiębiorców”. Z kolei wicepremier Gowin w Radiu Zet powiedział, że „dzięki podniesieniu minimalnego wynagrodzenia ustabilizujemy sytuację około miliona pracowników ukraińskich”. – Jeżeli chcemy, żeby oni tutaj pozostali, żeby tutaj zakładali swoje rodziny, żeby nie tylko pracowali, ale płacili podatki, to na pewno musimy zrobić jakiś ruch, żeby wynagrodzenia dla pracowników ukraińskich były wyższe – wskazał. W rozmowie z portalem tvp.info prof. Kazimierz Kik ocenił wypowiedzi Emilewicz i Gowina. W jego opinii „Gowin jest jednak w kręgu Zjednoczonej Prawicy przedstawicielem myślenia zdecydowanie bardziej konserwatywno-liberalnego”.– Tu prawdopodobnie wziął pod uwagę zastrzeżenia ekonomistów i przedstawicieli biznesu, którzy przestrzegają przed zwiększeniem płac. Gowin jest znany, że zawsze jest za, a nawet przeciw – mówi Kik.Stwierdza, że Emilewicz „jest z kręgu Gowina” i została nominowana na stanowisko z jego partii. – To nie jest  dwugłos, to jeden wspólny głos tego nurtu najbardziej konserwatywno-liberalnego w kręgu Zjednoczonej Prawicy. Myślę, że to typowe dla Gowina, a Emilewicz jest jego nominatem – mówi nasz rozmówca.Politolog ocenia, że to „typowe zachowania charakteryzujące wewnętrzną opozycję, jeżeli chodzi o elementy polityki socjalnej”.– On zabezpiecza się przed wyborami , puszcza oko do innej części elektoratu – mówi Kik. – Pan Gowin i jego nominatka pozycjonują się pomiędzy opozycją a PiS-em. Wyrażają gotowość do kolejnego zwrotu, pokazują stanowisko że nie są aż tak populistyczni wychodząc naprzeciw zastrzeżeniom ekonomistów opozycji – dodaje.Pytany, czy słowa tych polityków są zabezpieczeniem na wypadek ewentualnej wysokiej wygranej PiS, kiedy będą mogli mniej znaczyć jako wewnętrzna partia koalicji, stwierdził, że ich słowa „są takim zaznaczeniem pozycji na wszelki wypadek”.",,
Ekologia w modzie. Polacy gaszą światło i instalują baterie słoneczne,"Polacy zaczęli na masową skalę oszczędzać energię – wynika z raportu „Badania świadomości i zachowań ekologicznych mieszkańców Polski” przygotowanego dla resortu środowiska. „Puls Biznesu” publikuje wnioski, z których wynika, że w naszym kraju zapanowała moda na ekologię.","Raport wskazują, że Polacy nie tylko wyrobili sobie nowe nawyki konsumenckie – kupują elektrooszczędne żarówki i ekologiczne urządzenia, ale także zmienili swoje zachowania – gaszą światła, żeby oszczędzić energię. Coraz popularniejsze są również baterie fotowoltaiczne.Z badań wynika, że aż 73 proc. z nas ogranicza zużycie wody, zaś 57 proc. – gdy tylko ma taką możliwość – zamiast samochodu wybiera komunikację miejską lub rower. 67 proc. Polaków gasi natomiast światło wychodząc z pomieszczenia, natomiast 52 proc. stosuje elektrooszczędne żarówki, zaś 42 proc. uszczelnia okna. 40 proc. konsumentów przy kupnie pralki lub lodówki kieruje się natomiast klasą energetyczną urządzenia.Ekologia trafiła także do budownictwa. Coraz częściej zakładane są instalacje fotowoltaiczne, które umożliwiają wytwarzanie prądu elektrycznego z energii słonecznej.",,
„Rosja przerzuca wojska na wschód w celach prewencyjnych”,Niepewna sytuacja na Ukrainie oraz zagrożenie ze strony skrajnej prawicy są przyczyną przerzucania wojsk ku swoim zachodnim granicom przez Rosję. Tak przynajmniej twierdzi ambasador Rosji na Białorusi Aleksander Surikow.,"Dyplomata został spytany przez białoruskich dziennikarzy, dlaczego Rosja przerzuca wojska ku granicy z Białorusią. Odpowiedział, że to reakcja na umacnianie się na Ukrainie radykalnych nastrojów.– Tam za linią Prawego Sektora formują się nowe siły skrajnie prawicowe, bardziej radykalne. To działania prewencyjne – przekonywał Surikow.„Krymski scenariusz”W ostatnich dniach media informowały, że Moskwa przesuwa wojsko z Uralu w okolice miasta Klińce w obwodzie briańskim. Mińska gazeta internetowa „Nawiny” wskazuje, że Klińce leżą 60 km od granicy Białorusi i niedaleko granicy z Ukrainą. Eksperci uważają, że działania Rosji zwiększają możliwość realizacji „krymskiego scenariusza” na Białorusi.Moskiewskie media niezależne sugerują, że przerzucanie oddziałów do obwodu briańskiego może być reakcją na zapowiadane przez NATO wzmocnienie wschodniej flanki siłami Sojuszu.",,
Politycy PiS złożyli kwiaty pod pomnikiem ofiar katastrofy smoleńskiej,Czołowi politycy Prawa i Sprawiedliwości uczestniczyli we mszy w intencji ofiar katastrofy smoleńskiej. Jak co miesiąc została ona odprawiona w odprawionej w warszawskim kościele seminaryjnym. Po nabożeństwie złożono kwiaty pod pomnikiem ofiar katastrofy na pl. Piłsudskiego i na Powązkach.,"Na mszy byli obecni m.in.: marszałkowie Sejmu i Senatu Marek Kuchciński oraz Stanisław Karczewski, wicemarszałkowie Sejmu - Beata Mazurek oraz Ryszard Terlecki, wicepremier Beata Szydło, wicepremier i minister kultury Piotr Gliński, minister obrony narodowej Mariusz Błaszczak i minister spraw wewnętrznych Joachim Brudziński; był też szef kancelarii premiera Michał Dworczyk i szef Komitetu Stałego Rady Ministrów Jacek Sasin. Po nabożeństwie delegacja polityków PiS udała się na pl. Piłsudskiego, gdzie złożyła wieniec przed Pomnikiem Ofiar Tragedii Smoleńskiej 2010 r. a także na Cmentarz Wojskowy na Powązkach, by złożyć wieniec również pod tamtejszym pomnikiem smoleńskim.",,
„Janukowycz zadeptuje umowę z UE”,"Złożona z przedstawicieli ugrupowania władz i ukraińskiej opozycji grupa parlamentarna nie doszła do porozumienia w sprawie projektu ustawy zezwalającej na uwolnienie przebywającej w więzieniu Julii Tymoszenko.
 Tymczasem była premier wezwała UE do podpisania umowy stowarzyszeniowej z jej krajem i
oskarżyła prezydenta Wiktora Janukowycza, że swymi działaniami niszczy
perspektywę zbliżenia z Zachodem.","W Radzie Najwyższej oczekiwane jest jutro głosowanie, które pokaże, czy skazana na siedem lat pozbawienia wolności i cierpiąca na problemy z kręgosłupem Tymoszenko będzie mogła wyjechać na leczenie za granicę. Starania o jej uwolnienie prowadzą Aleksander Kwaśniewski i Pat Cox, którzy jako specjalni wysłannicy Parlamentu Europejskiego mają ocenić, czy Ukraina spełniła wszystkie warunki dla podpisania umowy stowarzyszeniowej z UE. Ichraport także oczekiwany jest jutro. Opozycja oświadczyła, że w związku z brakiem porozumienia z wchodzącymi w skład grupy parlamentarnej przedstawicielami większości w Radzie Najwyższej, na środowym posiedzeniu Izby zaproponuje do głosowania własny projekt ustawy ws. rozwiązania problemu Tymoszenko. UE wielokrotnie przekazywała władzom Ukrainy, że bez uwolnienia Tymoszenko nie mogą liczyć na podpisanie umowy o stowarzyszeniu na szczycie Partnerstwa Wschodniego, który odbędzie się w dniach 28-29 listopada w Wilnie. Wyrok siedmiu lat więzienia, który była premier obecnie odbywa, jest dla Brukselisymbolem wybiórczego stosowania prawa wobec przeciwników politycznych. Prezydent Wiktor Janukowycz, uważany za główną osobę mogącą odpowiedzieć na pytanie dotyczące losu Tymoszenko, a zarazem planów wobec umowy stowarzyszeniowej, wciąż zachowuje w tej sprawie milczenie. Ministerstwo Spraw Zagranicznych Ukrainy oświadczyło tymczasem, że robi wszystko, by umowa stowarzyszeniowa została zawarta. –  Dokładamy wszelkich starań, by umowę podpisano, i mamy nadzieję, że takie stanowisko podziela strona europejska, gdyż jest to kwestia o znaczeniu strategicznym tak dlaUkrainy, jak i dla UE  – powiedział rzecznik MSZ Jewhen Perebyjnis. Tymoszenko: cios wymierzony w europejską perspektywę  „Wzywam liderów UE, ukraińskie społeczeństwo obywatelskie, opozycję i całespołeczeństwo, aby domagali się podpisania umowy stowarzyszeniowej, niezważając na jakiekolwiek okoliczności” - oświadczyła Tymoszenko w liście, odczytanym   dziennikarzom przez jej córkę, Jewheniję. Tymoszenko wyraziła w nim przekonanie, że śledztwo, wszczęte przezprokuraturę w Kijowie wobec jej obrońcy Serhija Własenki, jest ciosemwymierzonym w europejską perspektywę Ukrainy. Własenko został przesłuchany w Prokuraturze Generalnej, którapoinformowała go, że jest podejrzany w sprawie o pobicie byłej żony. Własenko twierdzi, że śledczy nie dysponują żadnymi dowodami jego winy.„W ostatnich tygodniach Wiktor Janukowycz wręcz zadeptuje umowę ostowarzyszeniu. Wszczęcie absurdalnych śledztw przeciwko mojemu obrońcySerhijowi Własence (…) jest ostatnim ciosem w samo serce ukraińskich nadziei na podpisanie stowarzyszenia” – czytamy. Była premier uznała, że takimi działaniami Janukowycz chce przekonaćpolityków europejskich, że ich wysiłki na rzecz uchronienia Ukrainy przeddyktaturą są daremne. „Janukowyczowi wydaje się, że dla całkowitego krachu perspektyw europejskichnie wystarcza już wtrącanie za kratki działaczy politycznych, czy teżodbieranie Witalijowi Kliczce możliwości startowania w wyborachprezydenckich. (…) Swą agresją wobec Własenki Janukowycz zdecydował sięostatecznie dobić umowę stowarzyszeniową” – napisała Tymoszenko.W październiku rządząca Partia Regionów przeforsowała w parlamencie,podpisane następnie przez prezydenta zmiany w ustawie podatkowej, które mogąwykluczyć Kliczkę z udziału w wyborach prezydenckich w 2015 roku. Nowelizacjamówi, że osoba posiadająca prawo pobytu w obcym państwie jest uważana zaosobę, która nie mieszka na Ukrainie. Kliczko, przywódca opozycyjnej partiiUdar, ma kartę stałego pobytu w Niemczech.",,
Termin drugiego głosowania ws. brexitu wyznaczony. Premier May szuka poparcia,"29 stycznia w brytyjskim parlamencie odbędzie się drugie głosowanie zatwierdzające brexit. Premier Theresa May prowadzi nadal rozmowy z opozycją, zarówno zewnętrzną, jak i w jej partii. Celem tych rozmów jest wypracowanie takiej koncepcji wystąpienia z Unii, by miała ona szanse na uzyskanie poparcia większości parlamentarnej.","Premier konsultacje zapowiedziała w środę, tuż po tym, jak utrzymała stanowisko w wyniku odrzucenia przez parlament wniosku wotum nieufności. Wniosek ten zgłosiła Partia Pracy w wyniku wcześniejszego braku zgody na umowę brexitową wynegocjowaną przez May.Szefowa rządu spotkała się z przedstawicielami walijskiej Plaid Cymru i Szkockiej Partii Narodowej. Ian Blackford, szef klubu parlamentarnego tego ostatniego stronnictwa, stwierdził, że jego partia domaga się możliwości wstrzymania brexitu i rozpisania drugiego referendum, które mogłoby odwołać wyjście z Unii.Theresa May spotkała się też z liderami DUP, północnoirlandzkiego nieformalnego koalicjanta, który jednak pierwszej wersji umowy nie poparł. Tu kluczowa jest kwestia tzw. bezpiecznika irlandzkiego, dopuszczającego teoretyczną możliwość, że na terytorium tymczasowo obowiązywałyby inne zasady niż w reszcie Zjednoczonego Królestwa.Premier spotkała się z politykami swojej partii, którzy nie poparli jej umowy: zarówno pro- jak i antyunijnymi. Nie było jednak spotkania z liderem największego ugrupowania opozycyjnego Jeremym Corbynem. Labourzysta stawia warunek: by do rokowań doszło, premier musi najpierw wykluczyć tzw. twardy brexit.",,
Skarga ws. koncesji dla TV Trwam oddalona,Wojewódzki Sąd Administracyjny w Warszawie oddalił skargę fundacji o. Tadeusza Rydzyka Lux Veritatis na odmowną decyzję KRRiT dotyczącą miejsca na multipleksie naziemnej telewizji cyfrowej dla TV Trwam. Oddalona została też druga skarga - spółki Mediasat. Przed sądem pikietowali zwolennicy Trwam.,"Oba wyroki wydano niejednogłośnie.Przewodniczący składu sędzia Zbigniew Rudnicki podkreślił, że nadawanie na multipleksie cyfrowym jest normalnym przedsięwzięciem ekonomicznym, a Krajowa Rada dokonała oceny długookresowej zdolności finansowej fundacji w sposób wystarczający.Zaznaczył, że problemem w tym przypadku nie była wysokość posiadanych przez Lux Veritatis środków, co ich źródło - zbierane przez fundację datki, których wysokość jest trudna do prognozowania.Sędzia podkreślił, że za fundacją przemawiała jej długoletnia działalność, czego Krajowa Rada nie wzięła pod uwagę. Podkreślił jednak, że objęcie przez fundację klauzulą tajności warunków spłaty pożyczki, zaciągniętej w Warszawskiej Prowincji Redemptorystów, „nie pomagało”.Pożyczka ta to blisko 70 mln zł, podczas gdy cały majątek fundacji to ok. 90 mln zł. Termin jej ostatecznej spłaty mija w 2019 r., czyli w okresie, na jaki miała być przyznana koncesja na nadawanie na multipleksie.Odnosząc się do podniesionego w skardze zarzutu dotyczącego wybiórczego stosowania przez KRRiT wskaźników oceny sytuacji finansowej dla różnych podmiotów, sędzia podkreślił, że ustawa o rtv w ogóle nie precyzuje zasad wyboru koncesjonariuszy.Sąd zwrócił również uwagę, że skarga fundacji została w dużej mierze zbudowana w opozycji do dokonanej przez Krajową Radę oceny innych podmiotów, które ubiegały się o prawo do nadawania na multipleksie, co ”nie jest chyba właściwą płaszczyzną”. Niektóre z argumentów podniesionych w skardze sędzia określił mianem humorystycznych.Po ogłoszeniu wyroku dyrektor finansowy Lux Veritatis Lidia Kochanowicz zapowiedziała złożenie skargi kasacyjnej do NSA. Na sali sądowej obecny był również o. Rydzyk.Demonstracja z transparentamiPrzed sądem zebrało się kilkadziesiąt osób, sympatyków Telewizji Trwam. Trzymali biało-czerwone flagi, rozdawali ulotki, mieli także symbole religijne i transparenty, m.in.: „Żądamy przydziału Telewizji Trwam miejsca na multipleksie cyfrowym”; „Polska nie jest kolonią” oraz po polsku i angielsku:„Radio Maryja i Telewizja Trwam: mądrością, sercem i płucami dla Polski, Europy i świata”.Skarga fundacji dotyczyła decyzji Krajowej Rady Radiofonii i Telewizji ze stycznia tego roku. Rada odrzuciła wówczas odwołanie Lux Veritatis od decyzji KRRiT z kwietnia 2011 r., rozstrzygającej konkurs na zagospodarowanie miejsc na pierwszym multipleksie (MUX-1). Wśród zwycięzców konkursu nie było fundacji redemptorysty, która ubiegała się o miejsce dla TV Trwam.Podobną skargę skierowała do sądu spółka Mediasat, nadawca kanału Tele5. Jest nadzieja dla zwolenników TV TrwamSkarga fundacji dotyczyła decyzji Krajowej Rady Radiofonii i Telewizji ze stycznia tego roku. Rada odrzuciła wówczas odwołanie Lux Veritatis od decyzji KRRiT z kwietnia 2011 r., rozstrzygającej konkurs na zagospodarowanie miejsc na pierwszym multipleksie (MUX-1). Wśród zwycięzców konkursu nie było fundacji redemptorysty, która ubiegała się o miejsce dla TV Trwam.Swoją decyzję ws. TV Trwam KRRiT tłumaczyła niepewną sytuacją finansową fundacji. Wskazała, że ze złożonych przez nią dokumentów wynika, iż w minionych latach generowała ona na działalności operacyjnej ujemne wyniki finansowe, które były pokrywane z pozostałych przychodów operacyjnych, głównie darowizn.W ocenie Krajowej Rady, na koniec 2010 r. sytuacja finansowa fundacji pozwalała na terminowe wywiązywanie się z bieżących zobowiązań, jednak nie wypracowała ona nadwyżki środków, którymi mogłaby finansować wysokie koszty nadawania drogą naziemną cyfrową, szacowane na ok. 7 mln zł rocznie.KRRiT wielokrotnie podkreślała, że nieprzyznanie Lux Veritatis miejsca na multipleksie nie oznacza, że wraz z wyłączeniem telewizji analogowej w Polsce (w lipcu 2013 r.) TV Trwam przestanie być dostępna dla odbiorców. Fundacja posiada koncesję na rozpowszechnianie programu drogą satelitarną - może on być odbierany za pomocą anten satelitarnych oraz w sieciach telewizji kablowej. W taki sam sposób po wyłączeniu nadawania analogowego rozpowszechniane będą dziesiątki programów, w tym m.in. TVN24, Polsat News, Religia TV czy Superstacja.Kolejne miejscaPonadto, fundacja może wziąć udział w konkursie na kolejne miejsca na MUX-1, które przed 27 kwietnia 2014 ma zwolnić TVP. Przed końcem br. KRRiT ma ogłosić na nie konkurs; do 2 lipca br. trwają konsultacje w tej sprawie.Multipleks jest kombinacją sygnału kilku programów telewizyjnych oraz różnych usług dodatkowych, przesyłanych w jednym kanale częstotliwości. Operator multipleksu odbiera programy i usługi od nadawców, łączy je i przesyła do odbiorców. Z końcem lipca 2013 roku naziemna telewizja będzie odbierana tylko tą drogą.Dotąd uruchomiono w Polsce trzy multipleksy. Na MUX-1 czasowo dostępne są programy: TVP1, TVP2 i TVP Info (wersja regionalna) oraz Eska TV, TTV, ATM Rozrywka i Polo TV. Na MUX-2 dostępne są kanały: Polsat, TVN, TVN7, TV4, TV Puls, TV6 i Polsat Sport News, w lipcu br. dołączy do nich Puls2. MUX-3 przeznaczony został dla TVP, która umieściła na nim: TVP1, TVP2, regionalnąwersję TVP Info, TVP Kultura, TVP Polonia i TVP Historia.",,
Ostrzeżenia hydrologiczne dla czterech województw,"Instytut Meteorologii i Gospodarki Wodnej wydał ostrzeżenia hydrologiczne dla czterech województw: warmińsko-mazurskiego, podlaskiego, mazowieckiego i pomorskiego. Poziom wody w rzekach może przekraczać stany ostrzegawcze.","Jak poinformował Instytut Meteorologii i Gospodarki Wodnej, w województwach: warmińsko-mazurskim, podlaskim i mazowieckim występuje zagrożenie hydrologiczne II stopnia (w trzystopniowej skali). Zagrożenie II stopnia występuje, kiedy obserwowane lub prognozowane stany wody znajdują się w strefie powyżej stanów ostrzegawczych, ale nie przekraczają stanów alarmowych.Możliwe przekroczenie stanów ostrzegawczych w rzekach związane jest z roztopami i opadami deszczu. Alerty obowiązują do środy do godziny 12.30.Ostrzeżenie I stopnia wprowadzono natomiast dla województwa pomorskiego. W związku z ciągłymi opadami mogą zostać lokalnie przekroczone stany ostrzegawcze, głównie w rzekach Łebie i Słupi.Ostrzeżenie takie wprowadza się, gdy stany wody znajdują się w strefie poniżej stanów ostrzegawczych, ale przewidywany jest gwałtowny wzrost ich poziomu. Alert w województwie pomorskim obowiązuje do środy do godziny 8.",,
USA sprzedadzą Arabii Saudyjskiej broń za 110 miliardów dolarów,Stany Zjednoczone sprzedadzą Arabii Saudyjskiej broń za 110 miliardów dolarów. Dziesięcioletnią umowę w tej sprawie podpisano podczas wizyty prezydenta Donalda Trumpa w Rijadzie. Kontrakt obejmuje wszystkie rodzaje uzbrojenia od czołgów poprzez wozy bojowe po okręty.,"Podpisana w Rijadzie umowa jest największym pojedynczym kontraktem zbrojeniowym w historii Stanów Zjednoczonych. Jednym z jego głównych elementów jest sprzedaż Arabii Saudyjskiej sprzętu lotniczego, w tym helikopterów Chinook CH-47 oraz samolotów zwiadowczych. Amerykanie będą też szkolić saudyjskich pilotów. Kontrakt przewiduje też zakup przez Rijad czołgów, transporterów opancerzonych, moździerzy, radarów rozpoznania artyleryjskiego oraz systemów precyzyjnego naprowadzania pocisków. Stany Zjednoczone sprzedadzą też Arabii Saudyjskiej systemy obrony przeciwrakietowej Patriot oraz THAAD, które chronią przed rakietami balistycznymi.Podpisanie kontraktu jest sukcesem prezydenta Donalda Trumpa, który w Rijadzie rozpoczyna swoją pierwszą podróż zagraniczną. Przedstawiciele Białego Domu argumentują, ze przełoży się on na stworzenie bądź utrzymanie tysięcy miejsc pracy w Stanach Zjednoczonych. Wzmocnienie sił zbrojnych Arabii Saudyjskiej ma być też przeciwwagą dla siły militarnej Iranu, który Amerykanie uważają za główne zagrożenie dla bezpieczeństwa na Bliskim Wschodzie.",,
Biedroń: Lista lewicy pod szyldem SLD – trudna do zrealizowania,"Zdaniem lidera Wiosny Roberta Biedronia wystawienie kandydatów lewicy pod szyldem SLD zamiast na liście koalicyjnej będzie trudne do zrealizowania. Formułą, która daje największą nadzieję na partnerskie traktowanie, jest lista koalicyjna – podkreślił w poniedziałek Biedroń.","Liderzy trzech ugrupowań: SLD, Wiosny i Lewicy Razem Włodzimierz Czarzasty, Robert Biedroń oraz Adrian Zandberg potwierdzili w ubiegły piątek zamiar budowy bloku (pod szyldem Lewica) przed jesiennymi wyborami do Sejmu i Senatu. Od poniedziałku mają zacząć się spotkania struktur SLD, Wiosny i Lewicy Razem w sprawie planu działalności w poszczególnych województwach.Biedroń pytany w TOK FM, czy możliwe jest, aby Wiosna i Razem przedstawiły swoich kandydatów na listach SLD odparł, że jest to „trudne z kilku względów”. – Po pierwsze dlatego, że Partia Razem, z tego co mi wiadomo, podjęła uchwałę, że nie będzie wchodziła na listy innych partii, że możliwa jest tylko koalicja, a w Wiośnie też byłoby to trudne ze względu na naszą tożsamość i przywiązanie do naszego ruchu – mówił.Lider Wiosny przekonywał, że „najbardziej przyjazną, otwartą, dającą nadzieję na partnerskie traktowanie jest lista koalicyjna”.",,
Jest reakcja na falę krytyki. Rada Warszawy przywróci 98-proc. bonifikatę,"W najbliższy czwartek Rada Warszawy zajmie się projektem uchwały, która przywróci 98-proc. bonifikatę przy przekształceniu na własność warszawskich gruntów; radni KO opowiedzą się w tej sprawie za – poinformował szef klubu KO w Radzie Miasta Jarosław Szostakowski.","Sesja Rady Warszawy w sprawie wysokości bonifikaty zaplanowana jest na czwartek na godz. 10. Uchwała dotycząca bonifikat będzie jedynym punktem obrad. Projekt ma osobiście uzasadniać Rafał Trzaskowski, który wystąpił do radnych KO z apelem o przywrócenie wprowadzonej jeszcze przed wyborami samorządowymi 98-proc. bonifikaty przy przekształceniu na własność stołecznych gruntów.  Rafał Trzaskowski wcześniej tego dnia przyznał, że zmienił zdanie. Powiedział, że kilka dni temu namawiał „koleżanki i kolegów, żeby w imię sprawiedliwości zagłosować za zmianą tejże bonifikaty”. Zmianą na niekorzyść mieszkańców miasta.  Klub KO spotkał się we wtorek wieczorem z Trzaskowskim. W dyskusji uczestniczył też lider stołecznych struktur PO, poseł Marcin Kierwiński. – Klub Koalicji Obywatelskiej w Radzie Warszawy pozytywnie odpowiedział na apel pana prezydenta. W najbliższy czwartek na sesji (Rady Warszawy) będziemy głosować za uchyleniem uchwały z ostatniego czwartku, czyli za przywróceniem 98-proc. bonifikaty opłaty za przekształcenie użytkowania wieczystego we własność – powiedział Szostakowski dziennikarzom. W połowie października, przed wyborami samorządowymi, Rada Warszawy przyjęła uchwałę ustanawiającą dla gruntów miejskich 98-procentową bonifikatę jako standardową, a 99-procentową w przypadku użytkowania wieczystego trwającego powyżej 50 lat. Te stawki miały obowiązywać od 1 stycznia 2019 r. Wówczas stosowny projekt uchwały przedstawił wiceprzewodniczący rady Dariusz Figura (PiS), a poparli go jednomyślnie wszyscy radni biorący udział w głosowaniu.",,
"„Jak będziemy ciężej pracować, będzie lepiej”","– Zielona koniczyna na szczęście, poparta ciężką pracą, jest lepsza niż narkotyki na szczęście z obietnicą legalizacji marihuany – tak wicepremier i minister gospodarki Janusz Piechociński odpowiedział na pytanie, co by było gdyby Ruch Palikota wsparty przez Aleksandra Kwaśniewskiego wygrał wybory do Parlamentu Europejskiego. Lider ludowców wyraźnie zaznaczył, że pozycja PSL w rządzie jest mocna, a koalicja stabilna.",,,
Polacy nie chcą już emigrować do Wielkiej Brytanii,„Brexit i słaby funt odstraszają od Wielkiej Brytanii. Więcej osób wybiera dziś Niemcy i Holandię” – czytamy w poniedziałkowym wydaniu „Rzeczpospolitej”.,"Jak podkreśla dziennik, jeszcze wiosną ubiegłego roku Wielka Brytania była głównym celem Polaków rozważających migrację zarobkową.„W perspektywie roku chciał tam pojechać prawie co piąty z nas - 19 proc. Tej wiosny odsetek osób, które myślą o saksach na Wyspach Brytyjskich, jest już ponadtrzykrotnie mniejszy i wynosi niespełna 6 proc.” – wynika z udostępnionego „Rzeczpospolitej” raportu agencji zatrudnienia Work Service.Na czele listy preferowanych kierunków wyjazdów zarobkowych są dziś Niemcy i Holandia.   Według prezesa Work Service Macieja Wituckiego spadek popularności Wielkiej Brytanii, notującej w badaniu najsłabszy wynik od czterech lat, jest związany z negatywnym oddziaływaniem Brexitu, który przyczynił się m.in do załamania kursu funta.",,
Berlin chce ciąć zasiłki dla obywateli innych krajów UE,"Obywatele unijnych krajów, mieszkający w Niemczech, stracą prawo do pobierania zasiłków i opieki socjalnej, jeśli wcześniej nie pracowali w ojczyźnie Goethego – wynika  z planów niemieckiego resortu pracy.","Ministerstwo Pracy i Spraw Społecznych kierowane przez Andreę Marię Nahles z Socjaldemokratycznej Partii Niemiec pracuje nad kontrowersyjnym projektem ustawy, odbierającej prawo do pobierania zasiłku bezrobotnym osobom z innych krajów UE, które przez minimum 5 lat utrzymywały się na terenie Republiki Federalnej Niemiec bez pomocy ze strony państwa.  Ministerstwo zakończyło konsultacje w tej sprawie, teraz projekt ustawy przejdzie wszystkie etapy drogi legislacyjnej.Życie na „godnym poziomie”Ofensywa ustawodawcza minister Nahles jest odpowiedzą na głośne orzeczenie Federalnego Sądu Spraw Społecznych (BSG) w Kassel z początków grudnia 2015 roku. Sąd stwierdził wtedy, że obywatele Unii Europejskiej, którzy nie uzyskali prawa do zasiłku dla bezrobotnych mogą ubiegać się w urzędach o pomoc socjalną, która zapewni im jakość życia na „godnym poziomie”. Świadczenie to wypłacane jest z budżetu samorządów, a nie budżetu centralnego, jak w przypadku zasiłku dla bezrobotnych. Samorządy niemieckie obawiają się wydatków na ponad 500 mln euro rocznie.„Wyrok zawiera ładunek wybuchowy”Felix Schwenke – referent ds. socjalnych miasta Offenbach – stwierdził na łamach „Frankfurter Allgemeine Zeitung”, że ten „wyrok zawiera ładunek wybuchowy”. Władze niemieckie szacują, że z orzeczenia może skorzystać ponad 130 tys. osób, głównie obywatele Rumunii. Głośny projekt ustawy przygotowywany przez Ministerstwo Pracy i Spraw Społecznych przewiduje jednorazową pomoc dla osób, którym odmówiono świadczeń. Polegałaby ona na zaspokojeniu pilnych potrzeb w zakresie żywności i opieki zdrowotnej. Ustawa reguluje również kwestię pożyczki finansowej na powrót imigrantów do kraju pochodzenia. Władze w ten sposób chcą zapobiec radykalnemu zwiększeniu wydatków. Stanowisko Andrei Marii Nahles popiera w pełni kanclerz Niemiec Angela Merkel.Trybunał Sprawiedliwości UE orzekł we wrześniu, że obywatele innych krajów unijnych mogą być, w przypadku świadczeń dla bezrobotnych, traktowani gorzej niż obywatele Niemiec. Wyrok jasno stwierdza, że zgodnie z prawem europejskim niemieckie urzędy nie są zobligowane do wypłacania obcokrajowcom z UE zasiłku dla bezrobotnych, jeśli przebywają oni w Niemczech i szukają pracy.",,
„Zapal Światło Wolności” – akcja pamięci o ofiarach stanu wojennego pod patronatem TVP Info,"Instytut Pamięci Narodowej zachęca wszystkich do udziału w akcji „Zapal Światło Wolności”. W inicjatywie może wziąć udział każdy. Wystarczy 13 grudnia o godz. 19.30, zapalić świeczkę w oknie lub wirtualnie na stronie swiatlowolnosci.ipn.gov.pl. Akcji patronuje TVP Info.","Na pl. Piłsudskiego w Warszawie 13 grudnia o godz. 19 odbędzie się wspólna modlitwa za ofiary stanu wojennego, którą poprowadzi ks. inf. Jan Sikorski. Po modlitwie zostanie ułożony krzyż ze zniczy w okolicy krzyża papieskiego, który upamiętni ofiary stanu wojennego. Wieczorem napis upamiętniający ofiary stanu wojennego zabłyśnie na Stadionie Narodowym.Akcja „Zapal Światło Wolności” nawiązuje do gestu solidarności, jaki wobec Polaków żyjących w stanie wojennym w Wigilię Bożego Narodzenia 1981 r. wykonały rzesze mieszkańców ówczesnego wolnego świata. Na znak jedności z rodakami świecę w oknie Pałacu Apostolskiego w Watykanie zapalił papież Jan Paweł II. Do postawienia w oknach świec wezwał wówczas również prezydent USA Ronald Reagan.Akcja została objęta Narodowym Patronatem Prezydenta RP Andrzeja Dudy, a także patronatem medialnym TVP Info.Ksiądz Sikorski pod koniec 1981 r. został oddelegowany duszpasterstwa wśród internowanych w więzieniu na warszawskiej Białołęce. Po śmierci ks. Jerzego Popiełuszki, prowadził Msze św. za Ojczyznę w kościele św. Stanisława Kostki na Żoliborzu. Został też honorowym kapelanem „Solidarności” regionu Mazowsze. W pobliżu kościołów pojawiały się znicze, znaki Polski Walczącej oraz krzyże układane z kwiatów lub zniczy. Kwietne krzyże stały się jedną z form sprzeciwu wobec stanu wojennego. Zwyczaj ten wywodzi się prawdopodobnie z miejsca, w którym stał papieski ołtarz z pielgrzymki w 1979 r. na warszawskim placu Zwycięstwa obecnie pl. Piłsudskiego (pierwszy krzyż z kwiatów i zniczy pojawił się tam w połowie kwietnia 1982 r.). 31 sierpnia 1981 r. w Lubinie od układania krzyża rozpoczęła się manifestacja, w czasie której Milicja Obywatelska zabiła trzy osoby. Układanie krzyży z kwiatów czy ze zniczy trwało do 1989 r. Teraz można spotkać je na cmentarzach, które mają upamiętnić tych, którzy walczyli za ojczyznę, a nie mają grobu.",,
Śpiewak o wyroku: Tak się zaczyna faszyzm,"Zostałem skazany za to, że pokazałem patologię reprywatyzacji. Tak się zaczyna faszyzm, gdy uważamy, że za jedno słówko można kogoś skazać karnie i to jest przestępstwo – powiedział warszawski aktywista Jan Śpiewak.","Śpiewak został prawomocnie uznany przez Sąd Okręgowy w Warszawie za winnego zniesławienia mec. Bogumiły Górnikowskiej, córki byłego ministra sprawiedliwości w rządzie PO-PSL Zbigniewa Ćwiąkalskiego. Uzasadnienie wyroku było niejawne.  W rozmowie z „Rzeczpospolitą” Śpiewak ocenił, że wyrok jest zarówno dla niego, jak i dla aktywistów w całym kraju „zły”.  – Za moment będzie naprawdę bardzo trudno cokolwiek złego powiedzieć o bogatych, możnych i wpływowych ludziach – dodał.   W październiku 2017 r. Śpiewak napisał na Twitterze: „Boom. Córka ministra Ćwiąkalskiego przejęła w 2010 roku metodą na 118-letniego kuratora kamienicę na Ochocie”. Później kilkakrotnie powtórzył ten zarzut wobec prawniczki na konferencjach. Chodziło o kamienicę przy ul. Joteyki 13 na warszawskiej Ochocie. Budynek przekazano w prywatne ręce w 2011 roku.  Śpiewak powiedział, że nie wycofuje się ze swoich słów. – Podtrzymuję to. Gdyby nie jej udział, nie doszłoby do reprywatyzacji, nie doszłoby do dramatu lokatorów – stwierdził. Przyznał jednak, że być może użył skrótu myślowego.",,
Agencja Fitch utrzymała rating Polski. Z perspektywą stabilną,"Agencja Fitch utrzymała w piątek rating Polski na poziomie „A–” z perspektywą stabilną – podał Fitch w piątkowym komunikacie. Według Fitch ocena odzwierciedla m.in. zróżnicowaną gospodarkę Polski, członkostwo w UE i silne podstawy makroekonomiczne.","Agencja napisała w komunikacie, że rating Polski na poziomie „A–” odzwierciedla jej zróżnicowaną gospodarkę, członkostwo w UE, silne podstawy makroekonomiczne i solidne ramy polityki wspierane przez stabilny sektor bankowy. Równoważą one niższe PKB na mieszkańca i wysoki dług zewnętrzny netto względem mediany dla porównywalnych krajów.Fitch spodziewa się, że po redukcji deficytu sektora finansów publicznych w 2018 r. nastąpi znaczne powiększenie tego deficytu, gdy rząd zwiększy wydatki socjalne. Agencja uważa, że szersze spowolnienie w strefie euro – do 1,1 proc. w latach 2019–20, a następnie nieznacznego wzrostu do 1,2 proc. w 2021 r. – będzie hamowało popyt zewnętrzny Polski w horyzoncie prognozy. „Fitch spodziewa się spowolnienia wzrostu realnego PKB do 4,1 proc. w 2019 r., 3,3 proc. w 2020 r. i 2,9 proc. w 2021 r. (...)” – poinformowano w komunikacie.Wskazano, że pakiet fiskalny ogłoszony w lutym 2019 r. daje równowartość 2,5 proc. PKB do wydatków sektora finansów publicznych w latach 2019–2020. Do tego dochodzą dodatkowe koszty związane z „trzynastą emeryturą”, która będzie kosztować ok. 10 mld zł oraz możliwią „czternastą emeryturą” w 2021 r. Wzrost długu sektora finansów publicznych; podniesienie prognozy inflacji Agencja spodziewa się wzrostu długu sektora finansów publicznych w celu sfinansowania wyższych poziomów wydatków socjalnych w latach 2019–20. W związku z tym podniesiono prognozy dotyczące poziomów długu do 50,5 proc. PKB w 2019 r. (z 49 proc.) i średnio 48,3 proc. w latach 2020–21 (wobec 48,5 proc. w 2018 r.).Fitch podniósł też prognozy inflacji średniorocznej na 2019 r. do 2,3 proc. (z 1,3 proc.) i 2,8 proc. (z 2,1 proc.) na 2020 r. Instytucja spodziewa się, że Narodowy Bank Polski utrzyma stopy na poziomie 1,5 proc. do końca horyzontu prognozy.W komunikacie zwrócono uwagę, że polski sektor bankowy jest rentowny, ma stabilną jakość aktywów (ze wskaźnikiem kredytów zagrożonych na poziomie 6,8 proc. na lipiec 2019 r.) i dobrze uregulowany. „Zbliżający się wyrok Trybunału Sprawiedliwości UE w sprawie hipotek denominowanych w walutach obcych może potencjalnie znacznie podnieść koszty dla polskiego sektora bankowego po 2020 r.” – ostrzega Fitch. Zauważono, że w lipcu 2019 r. 28,7 proc. hipotek w Polsce było denominowanych lub indeksowanych w zagranicznych walutach, głównie we frankach szwajcarskich.W „najgorszym scenariuszu”, w którym wszystkie hipoteki walutowe musiałyby być przeliczone na złote polskie, Związek Banków Polskich oszacował koszty dla banków do 60 mld zł, co stanowi równowartość 3 proc. aktywów sektora na lipiec 2019 r. – zauważa Fitch. Zastrzeżono, że realizacja tego scenariusza jest obarczona znaczną niepewnością, a jego skutki będą prawdopodobnie rozłożone na kilka lat. Na 11 października zaplanowano przegląd ratingów przez Moody's i S&P.",,
Jest nowa kandydatura na szefa KE. Nieoficjalnie to niemiecka minister obrony,"Niemiecka minister obrony Ursula von der Leyen jest jednym z kandydatów rozważanych na stanowisko przewodniczącego Komisji Europejskiej.  – Dla Polski byłaby ona do zaakceptowania – powiedział jeden z dyplomatów. Okazuje się, że poprzeć ją mogą także pozostałe państwa Grupy Wyszehradzkiej","Van der Leyen od 2013 r. pełni funkcję ministra obrony Niemiec. Jej ewentualny wybór oznaczałby, że KE zostałaby obsadzona przez Europejską Partię Ludową, której premierzy nalegali na to, by przedstawiciel ich rodziny politycznej kierował unijną egzekutywą.  Według nieoficjalnych informacji - Polska oraz pozostałe państwa Grupy Wyszehradzkiej mogłyby poprzeć kandydaturę Ursuli van der Leyen. – Jeśli zostanie zgłoszona, nie będziemy się sprzeciwiać – powiedział jeden z polskich dyplomatów.   Wydawane w Brukseli Politico podało nawet, że jest umowa między Niemcami a V4 w tej sprawie, jednak rozmówcy PAP zbliżeni do rządu zaprzeczają. – Takiej umowy wprost nie ma. To raczej któreś z państw chce wywołać takie wrażenie, że Niemcy dogadali się już z V4 – usłyszał dziennikarz PAP. Inny polski dyplomata przekonuje natomiast, że to kandydatura socjalisty Fransa Timmermansa będzie rozpatrywana w pierwszej kolejności. – Ursula von der Leyen faktycznie może pojawić się jako alternatywa – dodał.",,
Polacy nie dbają o zęby. Fatalne statystyki,Stan uzębienia Polaków jest fatalny. Niemal 100 proc. 40-latków i ponad 90 proc. 7-latków ma próchnicę zębów. Do tego 40 proc. Polaków po  65. roku życia nie ma zębów.,"Ze statystyk wynika także, że co czwarty Polak nie był u stomatologa od minimum 5 lat. Jednocześnie umieralność na nowotwory złośliwe jamy ustnej w naszym kraju jest dwa razy większa niż w Unii Europejskiej.– Próchnicy zębów nie można lekceważyć – przekonuje dr n. med. Magda Wiśniewska, prezes Okręgowej Rady Lekarskiej w Szczecinie w rozmowie z „Głosem Szczecińskim”. – Bakterie próchnicowe mogą nasilać rozwój chorób ogólnoustrojowych dotyczących serca, nerek, stawów, wątroby, a także nasilać stany zapalne w organizmie. Wiele chorób tj. cukrzyca, nowotwory manifestuje swoje pierwsze objawy w jamie ustnej. 10 proc. wszystkich nowotworów złośliwych to nowotwory jamy ustnej – dodaje dr Wiśniewska.",,
Prezydent RP weźmie udział w pogrzebie Pawła Adamowicza,"Kancelaria Prezydenta RP poinformowała, że Andrzej Duda weźmie udział w pogrzebie zmarłego prezydenta Gdańska Pawła Adamowicza. W związku z tym prezydent pozostaje w stałym kontakcie z premierem oraz Urzędem Miasta Gdańska.","Według wcześniejszych deklaracji przedstawicieli Kancelarii udział Dudy w pogrzebie zmarłego prezydenta Gdańska miał być uzależniony od woli rodziny Adamowicza.„Prezydent RP Andrzej Duda weźmie udział w uroczystościach pogrzebowych tragicznie zmarłego prezydenta miasta Gdańska Pawła Adamowicza. Pozostaje w związku z tym w stałym kontakcie z premierem oraz Urzędem Miasta Gdańska” – poinformowano w środę wieczorem na stronie internetowej prezydenta.Uroczystości pogrzebowe rozpoczną się w sobotę w południe mszą w Bazylice Mariackiej w Gdańsku, w której pochowany ma zostać prezydent Adamowicz.Wcześniej potwierdzono obecność na pogrzebie m.in. przewodniczącego Rady Europejskiej Donalda Tuska, premiera Mateusza Morawieckiego, wicepremiera Piotra Glińskiego oraz ministra zdrowia Łukasza Szumowskiego. Jak zapowiedział szef KPRM Michał Dworczyk, na podstawie uzgodnień z rodziną zmarłego prezydenta uroczystości będą organizowane przez władze Gdańska z elementami państwowymi.",,
Nieoficjalnie: KO nie wystawi kontrkandydata dla Gawłowskiego,"Koalicja Obywatelska nie wystawi w okręgu koszalińskim kontrkandydata dla b. byłego sekretarza generalnego PO Stanisława Gawłowskiego, który chce kandydować do Senatu z własnego komitetu wyborczego – dowiedziała się nieoficjalnie PAP ze źródeł w Platformie.","O kandydatach na senatorów dyskutował w czwartek po południu zarząd PO. Do obsady wciąż pozostało jeszcze kilka okręgów, gdzie nie ma porozumienia co do wspólnych kandydatów opozycji. Z ustaleń PAP wynika, że wyjaśniła się już sytuacja w okręgu koszalińskim (okręg nr 100), skąd kandydować z własnego komitetu ma były wiceminister środowiska i b. sekretarz generalny Platformy Stanisław Gawłowski. Z rozmów PAP z politykami PO wynika, że podczas czwartkowych obrad zarządu zapadła decyzja, że Koalicja Obywatelska (PO, Nowoczesna, Inicjatywa Polska, Zieloni) nie wystawi w tym okręgu swego kandydata. Na Gawłowskim ciąży siedem zarzutów prokuratorskich, w tym część o charakterze korupcyjnym. – Opinia publiczna różnie odbiera Stanisława Gawłowskiego, niektórzy, w tym my, uważamy, że stał się ofiarą ataku PiS. Postanowił się zweryfikować, startując z własnego komitetu, dajemy mu więc taką szansę – tłumaczył w rozmowie z PAP jeden z polityków z zarządu Platformy. Kolejnym okręgiem wyborczym, wokół którego wciąż są niejasności, to jeden z okręgów łódzkich (okręg nr 24). Tam w ramach tzw. paktu senackiego partii opozycyjnych SLD zgłosił kandydaturę swej wiceprzewodniczącej Małgorzaty Niewiadomskiej-Cudak. Start z tego okręgu kilka dni temu zapowiedział związany w przeszłości z Platformą b. prezes Najwyższej Izby Kontroli Krzysztof Kwiatkowski. Jak tłumaczył, Platforma chce uniknąć sytuacji, w której nawet jeśli partiom opozycyjnym uda się wyłonić wspólnego kandydata, to będzie miał on w swym okręgu kontrkandydata niezależnego, co spowoduje podział głosów i zwycięstwo przedstawiciela Prawa i Sprawiedliwości. – Dlatego szukamy w każdym okręgu rozwiązania, które pozwoli pogodzić ambicje, aspiracje i plany polityczne poszczególnych kandydatów – zaznaczył rzecznik PO. – Nie chcemy zostawić żadnego z okręgów bez uzgodnienia — dodał. Zarzuty, które prokuratura postawiła Gawłowskiemu, dotyczą okresu, kiedy pełnił urząd wiceministra środowiska. Miał wówczas – według prokuratury – przyjąć jako łapówkę co najmniej 175 tys. zł w gotówce, a także dwa zegarki o wartości prawie 25 tys. zł. Zarzuty dotyczą też podżegania do wręczenia korzyści majątkowej w wysokości co najmniej 200 tys. zł, a także ujawnienia informacji niejawnej oraz plagiatu pracy doktorskiej. W grudniu ubiegłego roku otrzymał kolejne dwa zarzuty, które mają związek z kupnem apartamentu w Chorwacji, który – zdaniem śledczych – Gawłowski miał przyjąć jako łapówkę od kołobrzeskiego biznesmena Bogdana K. Formalnie właścicielami nieruchomości są teściowie pasierba Gawłowskiego. Gawłowski wielokrotnie zapewniał, że nigdy nie złamał prawa.",,
"„Saryusz-Wolski jest moim wspaniałym przyjacielem, ale niestety nie ma go w EPL”","Szefem Rady Europejskiej będzie Donald Tusk, za którego reelekcją opowiedziała się Europejska Partia Ludowa – oświadczył przed rozpoczęciem szczytu UE w Brukseli premier Węgier Viktor Orban.","– Europejska Partia Ludowa wysunęła kandydata i my go wesprzemy – zaznaczył premier Węgier, Viktor Orban. Stwierdził, że Unia Europejska „działa na zasadzie partyjności”, a kandydatem EPL jest Donald Tusk. Orban dodał, że nie ma żadnego innego kandydata.   – Był jeden co prawda. Jacek Saryusz-Wolski, który jest moim wspaniałym przyjacielem, ale niestety nie ma go w partii EPL – stwierdził Viktor Orban.",,
"„Pokój, ochrona środowiska, dobrobyt”. Obejrzyj wystąpienie prezydenta [WIDEO]","– Ostatnie kilka lat pokazało niestety, że prawo międzynarodowe jest współcześnie nierzadko kwestionowane i dezawuowane. Podczas gdy to właśnie prawo międzynarodowe daje podstawę do urzeczywistnia takich zasad, jak suwerenna równość państw, sprawiedliwość, odpowiedzialność, bezpieczeństwo – podkreślił prezydent Andrzej Duda podczas wystąpienia na 74. sesji Zgromadzenia Ogólnego ONZ w Nowym Jorku. – Polska, tragicznie doświadczona w swej historii aktami agresji ze strony innych państw, ludobójstwem i zbrodniami wojennymi, będzie zawsze i niezmiennie stać po stronie prawa i po stronie ofiar przemocy – zapewnił.",,,
Sri Lanka: Władze wyłączyły media społecznościowe i wprowadziły godzinę policyjną,"Lankijskie władze zarządziły w niedzielę tymczasową blokadę portali społecznościowych i komunikatorów internetowych, aby zapobiec rozprzestrzenianiu się fałszywych informacji na temat serii eksplozji, do których doszło w tym kraju w Niedzielę Wielkanocną.","Rząd poinformował, że „zdecydował o zablokowaniu wszystkich platform sieci społecznościowych, aby zapobiec rozprzestrzenianiu się nieprawdziwych i fałszywych informacji”. „To jest środek jedynie tymczasowy” – zapewniono w komunikacie cytowanym przez agencję AFP. Informacje te potwierdza polska ambasada w New Delhi.",,
Donald Trump zostanie w Londynie… na zawsze,"Oficjalna inauguracja prezydentury dopiero za kilka dni, a Donald Trump już wprowadził się do Gabinetu Owalnego  w muzeum Madame Tussauds.","Londyńskie muzeum znane z uwieczniania w wosku wizerunków znanych i lubianych, podjęło się uwiecznienia prezydenta elekta. W środę Donald Trump stanął w Gabinecie Owalnym. W przeciwieństwie do Baracka Obamy, który w 2009 roku uśmiechnięty zagląda zza biurka, Trump – stoi dumnie, wygląda zdecydowanie i poważnie. To nie jedyny przywódca, na którego można natknąć się w Madame Tussauds. Trump dołączy do Obamy, Putina czy brytyjskiego ministra spraw zagranicznych. Borisa Johnsona, a także gwiazd jak David Beckham czy Freddie Mercury.",,
"„Jeśli PSL się sprzeciwi, trudno o współpracę”","– Jeśli PSL uzna, że nie chce razem z nami przeprowadzić pakietu reform zapowiedzianego w exposé, czyli jeśli będzie szukało pretekstu, żeby być przeciw koncepcjom rządu, to trudno będzie dalej kontynuować współpracę – powiedział premier Donald Tusk w programie „Tomasz Lis na żywo” w TVP2. Premier dodał, że znajdzie argumenty na inne ewentualności, gdyby nie mógł dalej współrządzić z ludowcami.","Szef rządu był jednak przekonany, że współpraca z PSL będzie kontynuowana, mimo ewentualnych różnic między partiami. – Wydaje mi się, że znajdę argumenty, aby przekonać PSL do zaakceptowania całości propozycji zawartych w exposé – powiedział. Podkreślił też, że jest gotowy do rozmów z koalicjantem. Donald Tusk był pytany m.in. o podniesienie wieku emerytalnego. Mówił, że intencją wicepremiera Waldemara Pawlaka nie jest być przeciw proponowanym zmianom, tylko szukać „własnego oblicza i własnej propozycji w tej z grubsza zaakceptowanej” sprawie. Zaznaczył, że on sam raczej nie obniżałby wieku emerytalnego dla wybranych grup, ale szukałby „większego zadośćuczynienia dla tych, którzy biorą na siebie większy ciężar”.– Gdyby się jednak miało okazać, że nie możemy dalej współrządzić, będę szukał i chyba znajdę argumenty na inne ewentualności, ale na razie ich nie muszę szukać – dodał. Tusk ciepło wyrażał się również o części opozycji. Pochwalił m.in. Ruch Palikota i SLD za postawę w czasie ubiegłotygodniowej sejmowej debaty nad informacją rządu dotyczącą przyszłości UE. – Co do istoty sprawy mówimy dosyć podobnym językiem. (...) Zarówno Leszek Miller jak i Janusz Palikot mogą być chyba, co niektórych zaskoczy, dość stabilnym sojusznikiem dla obozu rządzącego – ocenił. – Jeśli politycy tych partii byliby gotowi wesprzeć najtrudniejsze propozycje rządu, to nisko się im pokłonię – dodał. Gość TVP2 nie chciał zdradzić, czy będzie kiedyś ubiegał się o wysokie unijne stanowiska, np. szefa Komisji Europejskiej. – Mamzajęcie, które bardzo odpowiada moim aspiracjom, po to wygrywałem wybory,żeby przez następne cztery lata, robić to co, uważam, robię w Polsce nienajgorzej – tak przynajmniej ocenili wyborcy. To jest moja autentycznaobsesja – zakończył. Podkreślił jednak, że Polska miałaby same korzyści, gdyby Polak mógł piastować takie funkcje.",,
Politycy przed urnami wyborczymi,"Prezydent Bronisław Komorowski pojawił się rano w lokalu wyborczym, by oddać swój głos w wyborach parlamentarnych. Po głosowaniu wyraził nadzieję, że Polacy pójdą dziś licznie do urn. Zapowiedział, że pierwsze konsultacje w sprawie utworzenia rządu odbędzie telefonicznie zaraz po tym, jak poznamy nieoficjalne wyniki głosowania.","Prezydent na głosowanie przybył do lokalu wyborczego w warszawskim Liceum im. Stefana Batorego wraz z małżonką – Anna Komorowską. W rozmowie z dziennikarzami po głosowaniu, potwierdził, że przewiduje cykl rozmów z liderami ugrupowań, które wejdą do Sejmu. Jako pierwszego na rozmowę zaprosi lidera zwycięskiego ugrupowania. Były prezydent Lech Wałęsa tradycyjnie udał się do lokalu wyborczego, mieszczącego się w rektoracie Uniwersytetu Gdańskiego, po niedzielnym nabożeństwie. Byłemu prezydentowi towarzyszyły jego żona Danuta i jedna z jego córek. Wałęsa wyraził zdziwienie małą frekwencją wyborczą w Gdańsku. – Oddajemy przecież swoje losy w ręce polityków, dlatego dziwię się ludziom, że nie są aktywni – powiedział.– Od sposobu powołania rządu, od pierwszych zachowań i komentarzy wzajemnych będzie zależała jakość przyszłej polskiej polityki – powiedział prezydent Bronisław Komorowski.Premier Donald Tusk, który także głosował wraz z żoną i córką w liceum Batorego w Warszawie, ocenił że frekwencja w tych wyborach parlamentarnych może być trochę mniejsza niż cztery lata temu „bo chyba emocje są trochę mniejsze”. Podkreślał też, że obowiązek oddania głosu jest bardzo ważny. W Warszawie głosował też Jarosław Kaczyński. Prezes Prawa i Sprawiedliwości oddał głos w lokalu, mieszczącym się w Szkole Głównej Służby Pożarniczej, na Żoliborzu. –  Mam nadzieję, że wielu Polaków zdecyduje się na udział w głosowaniu –  powiedział.W wyborach uczestniczył już także wicepremier i minister gospodarki Waldemar Pawlak, który oddał swój głos  w lokalu wyborczym w Pacynie koło Płocka. – W trudnych czasach głosowanie, wybory mają wielkie znaczenie, bo to jestokreślenie, w jakim kierunku pójdą sprawy w naszym kraju – powiedział dziennikarzom po głosowaniu Pawlak. Dodał, iż ważne jest, by każdy zaprosił rodzinę i przyjaciół do udziału w wyborach.Na pytanie, jaką Polskę chciałby zastać po wyborach, prezes PSL odpowiedział: „dobrze poukładaną i bezpieczną”. Swój głos oddał też przewodniczący SLD Grzegorz Napieralski, który pojawił się w szczecińskiej komisji wyborczej wraz z żoną i dziećmi.  Szef SLD zaapelował o frekwencję wyborczą: – Apeluję do wszystkich Polaków, by mimo niedzieli, dnia wolnego i mimo ładnej pogody, oddali głos. Z kolei lider Ruchu Palikota Janusz Palikot w towarzystwie żony zagłosował późnym popołudniem w komisji, w Bibliotece Publicznej przy ulicy Koszykowej w Warszawie.Były prezydent Aleksander Kwaśniewski oddał swój głos w lokalu, w warszawskim Wilanowie. Polityk apelował do Polaków o wzięcie udziału w wyborach.  Zwrócił uwagę, że kiedy obywatele nie chodzą na głosowanie, demokracja funkcjonuje gorzej. – To od nas zależy jakość demokracji – mówił.Były premier Tadeusz Mazowiecki, który oddał głos wniedzielę na stołecznym Mokotowie, wyraził nadzieję, że frekwencja w tegorocznych wyborach będzie dobra i wyniesie „chociaż 50 procent”.Jak zaznaczył, wierzy, że te wybory będą prawdziwym świętem demokracji. – Niska frekwencja naprawdę nie świadczy o nas dobrze, a to jest naprawdę niewielki trud, by pójść do lokalu wyborczego, wypełnić kartę i wrzucić do urny. Trzeba się przed tym co prawda chwilę namyśleć, ale niewielki to jest trud – powiedział Mazowiecki.",,
Mecze z Izraelem i Słowenią: jest decyzja w sprawie Lewandowskiego,"Robert Lewandowski, którego według medialnych doniesień czeka operacja przepukliny pachwinowej, znalazł się w gronie piłkarzy powołanych do kadry Polski mecze z Izraelem i Słowenią w eliminacjach mistrzostw Europy. Spotkania zostaną rozegrane w listopadzie 2019 r. Polacy mają już zapewniony awans.","Spotkanie z Izraelem odbędzie się 16 listopada w Jerozolimie, a ze Słowenią trzy dni później w Warszawie, na zakończenie eliminacji. W drugim z tych meczów na boisku ma pojawić się Łukasz Piszczek, dla którego będzie to oficjalne pożegnanie z reprezentacją narodową. Jak poinformował Polski Związek Piłki Nożnej, doświadczony obrońca Borussii Dortmund, który nie występował w kadrze od czasu zakończenia mundialu w 2018 r., na zgrupowanie przyjedzie 17 listopada. Natomiast mający szansę na debiut Kamil Jóźwiak dołączy do drużyny w Jerozolimie, po spotkaniu kadry do lat 21 z Bułgarią, które zostanie rozegrany 15 listopada w Sofii. Poza nimi w reprezentacji są wszyscy piłkarze powołani już na poprzednie mecze reprezentacji - w październiku z Łotwą w Rydze (3:0) i Macedonią Północną w Warszawie (2:0). W tym również znajdujący się w znakomitej dyspozycji kapitan kadry Lewandowski, choć według informacji medialnych w najbliższym czasie może czekać go zabieg usunięcia przepukliny pachwinowej. – Wiemy, że kibicom taki model koszulek bardzo się spodobał, więc na zakończenie udanych eliminacji reprezentacja wystąpi właśnie w tych specjalnych strojach – napisano na stronie polskiej federacji. Po ośmiu kolejkach eliminacji Euro 2020 drużyna Jerzego Brzęczka prowadzi w tabeli grupy G z dorobkiem 19 punktów, wyprzedzając wicelidera, Austrię, o trzy. Macedonia Północna, Słowenia i Izrael mają po 11 punktów, a Łotwa - żadnego. Nasi piłkarze po raz czwarty wystąpią w mistrzostwach Europy. Trzy razy wywalczyli awans - na turniej w 2008, 2016 i 2020 roku, a raz mieli zagwarantowany udział jako współgospodarze (2012). Powołania do kadry Polski na mecze z Izraelem i Słowenią: Bramkarze: Radosław Majecki (Legia Warszawa), Łukasz Skorupski (Bologna), Wojciech Szczęsny (Juventus Turyn). Obrońcy: Jan Bednarek (Southampton), Bartosz Bereszyński (Sampdoria Genua), Thiago Cionek (SPAL Ferrara), Kamil Glik (AS Monaco), Artur Jędrzejczyk (Legia Warszawa), Tomasz Kędziora (Dynamo Kijów), Arkadiusz Reca (SPAL Ferrara), Maciej Rybus (Lokomotiw Moskwa), Łukasz Piszczek (Borussia Dortmund - tylko na mecz ze Słowenią). Pomocnicy: Krystian Bielik (Derby County), Przemysław Frankowski (Chicago Fire), Dominik Furman (Wisła Płock), Jacek Góralski (Łudogorec Razgrad), Kamil Grosicki (Hull City), Kamil Jóźwiak (Lech Poznań), Damian Kądzior (Dinamo Zagrzeb), Mateusz Klich (Leeds United), Grzegorz Krychowiak (Lokomotiw Moskwa), Sebastian Szymański (Dinamo Moskwa), Piotr Zieliński (SSC Napoli). Napastnicy: Dawid Kownacki (Fortuna Duesseldorf), Robert Lewandowski (Bayern Monachium), Arkadiusz Milik (SSC Napoli), Krzysztof Piątek (AC Milan).",,
"„Mamy program, który poszerzamy o wolność w internecie”","– Nie widziałam na sobotnich konwencjach, oprócz konwencji Prawa i Sprawiedliwości, żadnej oferty dla Polaków. Usłyszeliśmy znów słowa pełne agresji i krytykę – mówiła w programie „Gość Wiadomości” wiceminister edukacji narodowej Marzena Machałek (PiS). Wicemarszałek Sejmu Barbara Dolniak z Nowoczesnej przekonywała, że podczas konwencji Koalicji Europejskiej opozycja wzywała do zapewnienia „równości wobec prawa”. – Chcemy przestrzegania prawa, chcemy rzetelności w postępowaniu – podkreśliła.","Dolniak zarzuciła partii rządzącej, że podczas kampanii do Parlamentu Europejskiego nie zgłasza propozycji dotyczących działania w ramach Unii Europejskiej, a jedynie skupia się na wewnętrznych sprawach Polski.– Pamiętajmy o tym, że będąc pewną całością musimy tworzyć tę wspólnotę, współistnieć w tej grupie państw, do których przystąpiliśmy i gdzie funkcjonujemy, a więc przestrzegać prawa, tworzyć prawa, które będą nam wspólnie służyć – argumentowała. Wskazała, że program Koalicji Europejskiej zostanie przedstawiony w kwietniu podczas konwencji otwierającej kampanię wyborczą. Z kolei Machałek przekonywała, że opozycja „nie ma nic do zaproponowania Polakom, ani w Polsce ani w Unii Europejskiej”. – W zasadzie jedyne słowo, które się przewijało podczas konwencji opozycji to „PiS, PiS, PiS”. My pokazaliśmy, że mamy program, który poszerzamy o gwarancję wolności w internecie – wskazała.– To co słyszeliśmy (na konwencji Koalicji Europejskiej – przyp. red.) to słowa pełne agresji i pogardy. Uważam, że nie tylko niestosowne, ale wydaje mi się, że nawet naruszające w pewnej sytuacji prawo – mówiła wiceszefowa MEN, komentując słowa lidera PO Grzegorza Schetyny sugerującego złożenie wniosku o wotum nieufności wobec minister edukacji.",,
Dzień Flagi i Polonii i Polaków za granicą. Uroczyste podniesienie flagi na Zamku Królewskim,"W całym kraju uroczyście obchodzony będzie dziś Dzień Flagi i Polonii i Polaków za granicą. Uroczyste obchody w Warszawie rozpocznie podniesienie Flagi Państwowej na Wieży Zegarowej Zamku Królewskiego, które odbędzie się w obecności prezydenta Andrzeja Dudy i Pierwszej Damy Agaty Kornhauser-Dudy.","Po południu na dziedzińcu Belwederu Andrzej Duda wręczy narodowe flagi przedstawicielom różnych organizacji, instytucji, które działają zarówno w Polsce, jak i za granicą. Prezydent wręczy również odznaczenia państwowe. W uroczystościach w Belwederze, oprócz prezydenta, wezmą też udział m.in. marszałkowie Sejmu i Senatu: Marek Kuchciński i Stanisław Karczewski.Wieczorem w Pułtusku Stowarzyszenie „Wspólnota Polska” przyzna nagrodę Polonii im. prof. Andrzeja Stelmachowskiego za szczególne zasługi dla Polonii i Polaków z zagranicy i istotny wkład w budowanie wspólnoty jednoczącej wszystkich Polaków, niezależnie od miejsca zamieszkania. W ubiegłym roku laureatem nagrody został premier Mateusz Morawiecki.",,
"Beata Szydło złożyła rezygnację, Mateusz Morawiecki kandydatem PiS na premiera","Mateusz Morawiecki zostanie nowym premierem – zdecydował Komitet Polityczny PiS. – Premier Beata Szydło na ręce komitetu politycznego PiS złożyła rezygnację z pełnionej funkcji. Została ona przyjęta – powiedziała Beata Mazurek, rzecznik prasowy PiS. Nieoficjalnie Beata Szydło ma zostać wicepremierem. Reszta zmian w rządzie ma być podana na początku stycznia.","Komitet Polityczny PiS zdecydował, że Mateusz Morawiecki ma zostać nowym premierem.– Sytuacja krajowa i międzynarodowa powoduje to, że przed nami kolejne wyzwania. Ewoluują więc nasze dotychczasowe działania, stoją przed nami inne zadania. To wymaga korekty nie tylko zmian ministrów, ale i kierownictwa –  wyjaśnia powód zmian Beata Mazurek, rzecznik PiS. Jest absolwentem historii na Uniwersytecie Wrocławskim. Ukończył również studia  Business Administration na Politechnice Wrocławskiej i Central Connecticut State University. Posiada też dyplom MBA na Akademii Ekonomicznej we Wrocławiu.  W latach 80 XX jako dziennikarz publikował pod pseudonimem w „Biuletynie Dolnośląskim”. Działał aktywnie w opozycji w Niezależnym Zrzeszeniu Studentów i w „Solidarności Walczącej”. W 1988 i 1989 roku brał udział w strajkach okupacyjnych na Uniwersytecie Wrocławskim.",,
Premier: Chcemy przeznaczyć 500 zł dla dorosłych osób z całkowitą niepełnosprawnością,"– Mam nadzieję, że projekt ustawy o dodatkowym 500 złotych miesięcznie dla dorosłych osób z niepełnosprawnością trafi w czerwcu do Sejmu – powiedział we wtorek premier Mateusz Morawiecki.","W niedzielę premier zapowiedział, że rząd chce przeznaczyć pieniądze m.in. z Funduszu Solidarnościowego na comiesięczny, stały dodatek dla dorosłych osób, które mają orzeczenie o całkowitej niepełnosprawności. Jak wówczas zaznaczył, będzie to najprawdopodobniej 500 zł miesięcznie.We wtorek na konferencji prasowej wyraził nadzieję, że „ten program będzie bardzo ważnym krokiem naprzód w kierunku zwiększenia sprawiedliwości społecznej i ulżenia w losie tych osób, które zostały najbardziej skrzywdzone przez życie”.Jak wskazał, rząd chce „finansować w coraz większym zakresie” wsparcie osób, które „wymagają całodziennej opieki, a jeśli nawet próbują same żyć, to wymagają wsparcia ze strony innych”.– Dzisiaj rozmawialiśmy o tym na Radzie Ministrów, wkrótce będziemy przedstawiać (projekt – red.) – podkreślił premier Morawiecki. – Mam nadzieję, że w czerwcu trafi on do Sejmu – dodał. 500 plus dla niepełnosprawnych to koszt 3 mld zł rocznie – Roczny koszt 500 plus dla osób niepełnosprawnych to około 3 mld zł – powiedział premier Morawiecki. Jak dodał, z szacunków wynika, że z tego wsparcia będzie mogło skorzystać ponad pół miliona osób.Premier na konferencji prasowej w KPRM podkreślił, że obecny rząd już o około 4 mld zł podniósł wydatki na rzecz osób z niepełnosprawnościami. – We wszystkie nasze działania chcemy wpisywać również wsparcie dla osób najbardziej potrzebujących, najbardziej poszkodowanych przez los – powiedział szef rządu.Zaznaczył jednocześnie, że osoby z niepełnosprawnościami potrzebują „jeszcze dalej idącego wsparcia”. – Chcemy zrobić taki krok, jaki wcześniej nie był zrobiony przez nikogo. Chcemy przeznaczyć 500 zł miesięcznie dla każdej takiej osoby, niezależnie od innych kryteriów – zapowiedział premier.Jak dodał, z szacunków wynika, że z tego wsparcia będzie mogło skorzystać ponad pół miliona osób. Roczny koszt to około 3 mld zł.– W ostatnich dniach zostały podjęte bardzo ważne decyzje. Trybunał Sprawiedliwości Unii Europejskiej w Luksemburgu zadecydował, że ustawa o podatku handlowym, którą wdrożyliśmy 3 lata temu, była prawidłowa. Progi, które tam określiliśmy, były prawidłowe. Dlatego w tej ustawie jest ponad miliard złotych, do których możemy sięgnąć – wyjaśnił premier, mówiąc o źródłach finansowania propozycji. Solidarnościowy Funduszu Wsparcia Osób Niepełnosprawnych Drugim źródłem – jak dodał – będzie Solidarnościowy Funduszu Wsparcia Osób Niepełnosprawnych, który jest zasilany z części składki odprowadzanej przez pracodawców od wynagrodzeń na Fundusz Pracy. Składka ta wynosi 2,45 proc., z tym że od 1 stycznia 0,15 proc. z tej składki trafia bezpośrednio na Fundusz.Premier podkreślił, że propozycja realizuje jeden z postulatów środowisk osób z niepełnosprawnościami. – Rząd pracuje nad jasnym, precyzyjnym określeniem tej grupy i ten proces orzekania o niepełnosprawnościach był i jest dalej niedoskonały. Jednak po tych pracach uszczelniających, które Zakład Ubezpieczeń Społecznych się podjął i które przeprowadził, wiemy dzisiaj, że jesteśmy w innym miejscu niż byliśmy jeszcze kilkanaście miesięcy temu. Ten system jest szczelniejszy – powiedział premier.",,
"„O tamtych stratach trzeba mówić, pamiętać, trzeba domagać się prawdy, trzeba domagać się zadośćuczynienia”","Polska wtedy stała na straży wartości fundamentalnych dla cywilizacji Zachodu – prawdy, wolności i godności człowieka – mówił premier Mateusz Morawiecki na Westerplatte podczas obchodów 80. rocznicy wybuchu II wojny światowej.","Premier ocenił, że straty materialne zadane przez Niemców, były co najmniej kilkadziesiąt razy większe od wysiłku finansowego Polski dla budowy państwa i takich przedsięwzięć jak Centralny Okręg Przemysłowy.– Dlatego o tamtych stratach trzeba mówić, pamiętać, trzeba domagać się prawdy, trzeba domagać się zadośćuczynienia – podkreślił premier. – Mówi się, że noc jest najczarniejsza tuż przed świtem. Na Polskę atak Niemiec hitlerowskich spadł niespodziewanie i oznaczał dla nas najczarniejsze dni w naszych dziejach – przypomniał premier. Zaznaczył, że to, co się stało, było ludobójstwem, „zbrodnią ludobójstwa o gigantycznych rozmiarach, ludobójstwa na narodzie polskim”. – Mówi się, że prawda jest pierwszą ofiarą wojny. Pierwszą ofiarą wojny prócz prawdy była wolność, była godność człowieka i Polska stała na straży tamtych wartości, wartości fundamentalnych dla cywilizacji Zachodu dla cywilizacji europejskiej – mówił. – Ofiarna walka Polaków już na Westerplatte miała trwać siedem godzin trwała siedem dni. Był to przedsionek piekła, przedsionek tego, co Niemcy pokazali – do czego są zdolni w kolejnych sześciu latach na ziemiach polskich – ocenił. – Oni – chłopcy z Westerplatte, warszawskich Termopil, Wizny i wielu innych miejsc polskiego Września dawali świadectwo bohaterstwa narodu polskiego, ale też ich krew, ich ofiara dała nam później nadzieję – podkreślił. W czasach strasznej drugiej apokalipsy budowaliśmy fenomen na skalę światową – polskie państwo podziemne, a później w latach zrywów wolnościowych i w roku 80, roku Solidarności też przywoływaliśmy pamięć polskiego Września, pamięć polskich bohaterów II wojny światowej – mówił szef rządu. – Walczącym na wszystkich frontach II wojny światowej jesteśmy winni wieczną pamięć. Cześć i chwała ich pamięci, cześć i chwała bohaterom – powiedział Morawiecki. – Trzeba pamiętać o tamtych ofiarach, bo z nich zrodziła się dzisiejsza Polska i wielkie straty całej II wojny światowej odrabiamy przez ostatnie 30 lat. Ostatnie lata w szczególności – wielkie straty materialne, duchowe gospodarcze i finansowe i o tym musimy pamiętać – stwierdził premier podczas gdańskich uroczystości.",,
Gigantyczna afera podsłuchowa w Skopje. Trwają demonstracje antyrządowe,"Kolejny raz w ostatnich dniach, w stolicy Macedonii, Skopje, w piątek wieczorem demonstrowali przeciwnicy rządu premiera Nikoły Grujewskiego, domagając się jego dymisji w związku z aferą podsłuchową. Antyrządowe demonstracje odbyły się także w kilku innych macedońskich miastach.","Tym razem przed siedzibą parlamentu w Skopje, otoczoną kordonem policji, protestowali głównie uczniowie i studenci. Afera podsłuchowaDemonstranci chcą zmusić rząd do dymisji. W ostatnich miesiącach szef opozycyjnego lewicowego Socjaldemokratycznego Związku Macedonii (SDSM) Zoran Zajew opublikował treść podsłuchanych rozmów prowadzonych przez ok. 20 tys. osób, członków rządu i szefów służb bezpieczeństwa, a także przez dziennikarzy, zagranicznych dyplomatów, sędziów i przywódców religijnych. Polityczni przeciwnicy premiera twierdzą, że treść rozmów obnaża autokratyczny charakter rządów Grujewskiego, który jest premierem od połowy 2006 roku, a także uwikłanie w korupcję samego premiera i jego najbliższych współpracowników.Zajew twierdzi, że materiały uzyskał od „patriotycznych informatorów” w służbach wywiadowczych, a za podsłuchami stoi szef rządu. Grujewski odrzuca te oskarżenia; według niego podsłuchy to dzieło zagranicznych szpiegów, a przywódca opozycji wykorzystał zapisy tych nagrań, by obalić jego gabinet.Skandal zamknie drogę do Unii?Już w styczniu policja oskarżyła Zajewa o spiskowanie z tajnymi służbami obcego państwa w celu obalenia rządu. Na początku maja, w związku z aferą podsłuchową, prokuratura postawiła mu zarzut „stosowania przemocy wobec przedstawicieli najwyższych instytucji państwowych”. Polityk zaprzecza tym oskarżeniom.Zachód, a szczególnie Unia Europejska, uważnie przyglądają się, jak rząd Macedonii poradzi sobie ze skandalem podsłuchowym w sytuacji, gdy kraj ubiega się o członkostwo w UE i NATO. Unia wyraziła poważne zaniepokojenie skandalem i zaapelowała o niezależne dochodzenie w tej sprawie.Konflikt władz z opozycją trwa w Macedonii od miesięcy. Deputowani z ramienia SDSM bojkotują parlament od czasu wyborów z kwietnia 2014 roku. Opozycja zarzuca rządzącej partii WMRO-DPMNE Grujewskiego sfałszowanie tamtych wyborów. Prezentując dokumenty obciążające prawicowe władze, SDSM chce doprowadzić do przedterminowych wyborów.",,
Trump znowu krytykuje Harleya i daje za przykład Foxconn,Donald Trump po raz kolejny skrytykował firmę Harley-Davidson za plan przeniesienia części produkcji za granicę. Prezydent Stanów Zjednoczonych ostrzegł słynnego producenta motocykli przed nieprzychylną reakcją klientów.,"Donald Trump wziął udział w ceremonii wbicia pierwszej łopaty pod budowę w stanie Wisconsin zakładów firmy Foxconn, która jest największym na świecie producentem elektroniki i komponentów komputerowych. Wartą 10 mld dolarów inwestycję prezydent Stanów Zjednoczonych przedstawia jako dowód na to, że dzięki jego polityce „America First” do USA wraca produkcja przemysłowa. Donald Trump przeciwstawił Foxconn koncernowi Harley-Davidson, który swoją główną siedzibę ma także w Wisconsin. – Harleyu-Davidsonie, produkuj, proszę, swoje piękne motocykle w USA. Czy nie zdajecie sobie sprawy, że obniżyłem podatki? Jeśli nie będziecie produkować motocykli w Stanach Zjednoczonych, to wasi klienci nie będą szczęśliwi – powiedział amerykański prezydent.Harley-Davidson zapowiedział przeniesienie części produkcji poza Stany Zjednoczone w zeszłym tygodniu. Jako powód firma podała wprowadzenie przez Unię Europejską 25-proc. ceł na motocykle z USA.  Był to odwet na obłożenie cłami importowanych z Europy stali i aluminium. Według Harley-Davidson, europejskie cła spowodują wzrost cen motocykli tej firmy w Europie średnio o 2,2 tys. dolarów.",,
Czarnogóra też chce autokefalii,"Rząd Czarnogóry będzie dążył do utworzenia, a właściwie przywrócenia samodzielnego Kościoła prawosławnego, niezależnego od Patriarchatu Serbskiego. Oznajmił o tym prezydent tego niewielkiego kraju bałkańskiego Milo Đukanović.","W wywiadzie dla programu „Żywa Prawda” Radia i Telewizji Czarnogóry szef państwa m.in. zwrócił uwagę na fakt, że „Serbski Kościół Prawosławny bardzo uporczywie podważa niepodległość Czarnogóry” i dodał, że w tej sytuacji władze „będą domagać się przywrócenia autokefalicznego Czarnogórskiego Kościoła Prawosławnego”. – Uważam, że należy nadal pracować nad odrodzeniem autokefalii i państwo będzie się tym zajmować i czuć się za to odpowiedzialnym – oświadczył.W Czarnogórze, formalnie niepodległej od 3 czerwca 2006, ponad 70 proc. spośród blisko 650 tys. mieszkańców stanowią prawosławni, należący w większości do kanonicznego Patriarchatu Serbskiego. Mniejszość (około 50 tys. wiernych) tworzy niekanoniczny Czarnogórski Kościół Prawosławny, powstały formalnie 31 października 1993 roku, ale odwołujący się do wspólnoty prawosławnej o wielowiekowej przeszłości, podlegającej Patriarchatowi Konstantynopola i zachowującej swą niezależność od Serbii do 1920 roku.Na czele Kościoła „proserbskiego” stoi metropolita czarnogórski i nadmorski, którym od 1991 roku jest prawie 81-letni obecnie Amfilochiusz (w świecie Risto Radović), podczas gdy zwierzchnik Kościoła czarnogórskiego ma tytuł arcybiskupa Cetinje i metropolity Czarnogóry. Od 1996 roku jest nim 80-letni obecnie metropolita Michał (Miraš Dedeić).",,
Żydowskie organizacje oburzone pomysłem antyfaszystów,Lewicowe stowarzyszenie Ośrodek Politycznego Piękna (ZPS) umieściło przed Reichstagiem w Berlinie urnę z prochami ofiar Holokaustu. Ma ona ostrzegać przed „rosnącymi wpływami faszyzmu”. Instalacja została ostro skrytykowana przez organizacje żydowskie.,"Ustawiona w poniedziałek przed Reichstagiem częściowo przezroczysta urna ma – według ZPS – zawierać prochy ofiar Holokaustu. Mają one pochodzić z 23 miejsc w Niemczech, Polsce i na Ukrainie, gdzie Niemcy mordowali Żydów.  Według stowarzyszenia instalacja ma stanowić ostrzeżenie przed „rosnącym w siłę faszyzmem”, a także być protestem przeciwko ewentualnej współpracy niemieckich chadeków z narodowo-populistyczną partią Alternatywa dla Niemiec (AfD).  Pomysł wystawienia ludzkich szczątków na widok publiczny spotkał się z ostrą krytyką zarówno organizacji żydowskich, jak i niemieckiego rządu.  Przewodniczący Towarzystwa Niemiecko-Izraelskiego Uwe Becker nazwał akcję „całkowicie pozbawioną smaku” i wezwał do natychmiastowego rozebrania instalacji. Wiceprzewodniczący Międzynarodowego Komitetu Oświęcimskiego Christoph Heubner poinformował, że ocaleni z Holokaustu „są przerażeni, że w taki sposób obraża się ich uczucia i wieczny spokój ich zamordowanych krewnych”. Centrala Rada Żydów (ZdJ) w Niemczech zwróciła uwagę, że akcja może łamać żydowskie zasady religijne dotyczące pochówku zmarłych. Instalację jednoznacznie skrytykował też pełnomocnik niemieckiego rządu ds. antysemityzmu Felix Klein. – To szokujące, że w dzisiejszych czasach artyści uważają, że muszą sięgać po tak drastyczne środki, aby zwrócić uwagę na aberracje społeczne. Celowo lub nieświadomie naruszając religijne prawa mniejszości, przyczyniając się do brutalizacji społeczeństwa, przed którą faktycznie chcą ostrzec – oświadczył w rozmowie z agencją dpa w środę. Dodał też, że przy demontażu urny ZPS powinno zaangażować rabina, by przynajmniej na tym etapie zadbać o spokój zmarłych.  Ośrodek Politycznego Piękna przeprosił na swojej stronie internetowej za instalację, deklarując, że zamiarem artystów „nie była obraza uczuć religijnych i etycznych ocalałych z Holokaustu”. Jednocześnie bronił samego przesłania akcji. Przezroczysta część urny została jednak zasłonięta.  ZPS skupia kilkudziesięciu artystów o lewicowych poglądach, którzy przy pomocy happeningów i instalacji próbują zwracać uwagę na problemy związane z łamaniem praw człowieka, ochroną klimatu, czy wzrostem znaczenia radykalnej prawicy. Dwa lata temu aktywiści ZPS ustawili przed domem polityka AfD z Turyngii Bjoerna Hoecke miniaturę berlińskiego pomnika ofiar Holokaustu. Hoecke stwierdził bowiem w jednym z przemówień, że jest to „pomnik hańby”.",,
Franciszek przyjął zaproszenie do Egiptu. Watykan potwierdza pielgrzymkę,"W dniach 28-29 kwietnia papież Franciszek odbędzie podróż do Kairu – poinformował Watykan. Zaproszenie dla Ojca Świętego wystosowali prezydent Egiptu Abd al-Fattah as-Sisi, patriarcha Kościoła koptyjskiego Tawadros II oraz wielki imam meczetu Al-Azhar Ahmed al-Tajeb.","Program wizyty jest ustalany. Ojciec Święty prawdopodobnie odwiedzi meczet i sąsiedni sunnicki uniwersytet, jedną z najsłynniejszych uczelni muzułmańskich. Imam meczetu Ahmed al-Tajeb to największy autorytet religijny sunnitów, stanowiących blisko 90 proc. wszystkich wyznawców Islamu.Przerwany dialogOśrodek Al-Azhar w 2011 roku przerwał dialog międzyreligijny z Watykanem, gdy Benedykt XVI ostro zaprotestował przeciw prześladowaniom chrześcijan w Egipcie po zamachu na koptyjski kościół w Aleksandrii, w którym zginęło 21 osób.Stosunki uległy lekkiej poprawie, gdy w ubiegłym roku al-Tajeb spotkał się z Franciszkiem w Watykanie.Pierwszym papieżem, który odwiedził Egipt i meczet Al-Azhar był w 2000 roku Jan Paweł II.",,
Ukraina: Marsz ku czci Stepana Bandery. Tysiące osób na ulicach,Ulicami ukraińskiej stolicy przeszedł marsz ku czci Stepana Bandery. Wzięło w nim udział kilka tysięcy osób. Wiele z nich to członkowie ukraińskich nacjonalistycznych organizacji.,"Uczestnicy marszu nieśli nacjonalistyczne czerwono-czarne sztandary, portrety Stepana Bandery i zapalone pochodnie. Skandowano hasła ku czci przywódcy Organizacji Ukraińskich Nacjonalistów. Na czele pochodu szli działacze współczesnych ukraińskich nacjonalistycznych organizacji.Marsz przeszedł centralną kijowską ulicą Chreszczatyk na Plac Niepodległości.Marsz z pochodniami ku czci Bandery zorganizowano w 110. rocznicę jego urodzin.W zeszłym roku ukraiński parlament rocznicę tę wpisał do kalendarza oficjalnych obchodów, a lwowska rada obwodowa rok 2019 ogłosiła rokiem Bandery. Organizacja Ukraińskich Nacjonalistów, której przewodził Stepan Bandera, jest odpowiedzialna za rzeź wołyńską, uznaną przez polski parlament za ludobójstwo.",,
"Sasin: Oczekiwałbym, że w przyszłym tygodniu sprawa nowego rządu zostanie zamknięta","Jacek Sasin z PiS stwierdził w TVP Info, że nic nie stoi na przeszkodzie, aby do wtorku przeprowadzić wszystkie wymagane procedury związane z powołaniem nowego rządu. – Jestem spokojny, że nowy premier swoją misję przeprowadzi bardzo sprawnie – powiedział poseł Jarosław Porwich, poseł koła poselskiego Wolni i Solidarni.","Tuż po ogłoszeniu decyzji o rezygnacji Beaty Szydło z funkcji szefowej rządu i przedstawieniu kandydatury Mateusza Morawieckiego sytuację tę komentowali politycy w studiu „Minęła 20”.  – Widząc skuteczność Mateusza Morawieckiego, szybko się upora z konstrukcją nowego rządu. I może nie na najbliższym posiedzeniu Sejmu w przyszłym tygodniu, ale na początku stycznia na noworocznym posiedzeniu Sejmu temat chyba będzie mógł być domknięty, żeby sprawy mogły w dalszym ciągu gładko iść – powiedział Jarosław Porwich i dodał, że trzyma kciuki i jest spokojny, że nowy premier swoją misję przeprowadzi bardzo sprawnie.  Dyskusja o nowej sytuacjiPorwich, członek koła poselskiego Wolni i Solidarni, ocenił, że wybór Mateusza Morawieckiego na premiera zmienia krajobraz polityczny. Polityk pytany, czy ten fakt w jakiś sposób zmieni linię polityczną prowadzoną dotychczas przez WiS, powiedział, że jeszcze dzisiaj koło poselskie będzie na ten temat rozmawiać.Dopytywany, czy WiS dołączy do koalicji Zjednoczonej Prawicy, Porwich podkreślił, że koło na razie buduje swoje struktury. – Koło poselskie Kornela Morawieckiego liczy dzisiaj sześciu posłów, cała szóstka się dzisiaj spotyka, za kilkadziesiąt minut w gronie poszerzonym, i będziemy dyskutować, jak się odnieść do tej nowej sytuacji – powiedział Porwich.",,
"„Oddajemy temu narodowi to, co mu należne”. 81 lat temu Hitler zapowiedział zagładę Żydów","Jeszcze przed wybuchem II wojny światowej – w styczniu 1939 r. – Adolf Hitler zapowiadał eksterminację Żydów w Europie. Słowa, które zostały wówczas zlekceważone przez społeczeństwa zachodnie, Niemcy zaczęli wprowadzać w życie już trzy lata później.","W optyce Hitlera za globalny konflikt z lat 1914-18 odpowiadała żydowska finansjera, próbująca zbić na nim swój kapitał.W jego poglądach, opartych na wierze w istnienie międzynarodowego spisku, nie brakowało sprzeczności. Przede wszystkim Hitler postrzegał Żydów przez pryzmat komunizmu – twierdził, że chcą oni, by bolszewicy zdominowali jak najwięcej narodów. Wpływowi kapitaliści, którzy jego zdaniem zamierzali objąć władzę nad światem, byli tymczasem ideologicznymi wrogami bolszewików. Pierwotnie Hitler dążył do emigracji Żydów z Niemiec, a w dalszej perspektywie – z całej Europy. Popierał ideę osadnictwa żydowskiego w Palestynie i na Madagaskarze. W 1933 r. ministerstwo gospodarki Rzeszy zawarło umowę z angielsko-palestyńskim bankiem, której celem było umożliwienie wyjazdu z Niemczech najbogatszym Żydom. W związku z sytuacją w Niemczech reżim Hitlera spotykał się z coraz częstszą krytyką na Zachodzie. 30 stycznia 1939 r. przywódca Trzeciej Rzeszy wygłosił w Reichstagu przemówienie, w którym zarzucił państwom zachodnim hipokryzję, a Niemców przedstawił jako naród pragnący pokoju. Jednocześnie przekonywał, że są oni zagrożeni przez zagranicznych bankierów żydowskich.    „Pragnę znów być prorokiem”  – Obecnie oddajemy temu narodowi tylko to, co mu należne – mówił Hitler do zgromadzonych w Reichstagu. Podkreślił także, że  „na skutek inflacji wywołanej i kierowanej przez Żydów” naród niemiecki został pozbawiony wszystkich oszczędności, które zgromadził przez lata swą uczciwą pracą. „Dziś pragnę znów być prorokiem: jeśli międzynarodowa finansjera żydowska, zarówno w Europie, jak i poza nią, jeszcze raz pogrąży narody w wojnie, nie skończy się to bolszewizacją ziemi, a przez to zwycięstwem żydostwa, lecz zagładą rasy żydowskiej w Europie!”. Podczas przemówienia zarzucił państwom Zachodu, że wspominają o złym traktowaniu Żydów, odmawiając jednocześnie przyjmowania żydowskich imigrantów. – Jesteśmy świadkami haniebnego spektaklu, kiedy to cały świat demokratyczny tonie w wyrazach współczucia dla ciemiężonego narodu żydowskiego, a przy tym pozostaje niewzruszony i nieugięty, gdy chodzi o udzielenie im pomocy – mówił Hitler. Kanclerz Trzeciej Rzeszy nawiązywał w ten sposób do konferencji w Evian z  lipca 1938 r., na której debatowano nad rozwiązaniem problemu żydowskich uchodźców,  uciekających z Niemiec w związku z działalnością nazistów.  Hitler zapowiadał w tym czasie, że  jeśli jakieś państwa zechcą przyjąć Żydów, to on pomoże im wyjechać. Okazało się jednak, że Stany Zjednoczone oraz pozostałe 31 państw biorących udział w konferencji nie są zainteresowane przyjmowaniem imigrantów. Jak twierdził Hitler, przez stulecia Niemcy wykazywali się dobrocią, przyjmując Żydów, mimo że nie mieli oni „nic oprócz zakaźnych idei politycznych i chorób”. W przekonaniu Hitlera imigranci wykorzystali miłosierdzie narodu niemieckiego, dorabiając się jego kosztem. – Gdy reszta świata pozbawiła naród niemiecki inwestycji zagranicznych, gdy odebrano nam wszystkie posiadłości kolonialne, owe względy filantropijne ewidentnie nie miały zbyt wielkiego znaczenia dla polityków państw demokratycznych – grzmiał przywódca Trzeciej Rzeszy.  Reakcja w kraju i za granicą  Zachód przez długi czas łudził się, że pokój w Europie uda się utrzymać, stosując wobec Hitlera politykę ustępstw. Światowi przywódcy nie zajęli oficjalnych stanowisk w kwestii jego wystąpienia w Reichstagu, a 12 lutego 1939 r. przedstawiciele ambasad francuskiej, holenderskiej i brazylijskiej zatwierdzili projekt kontrowersyjnej umowy Rublee-Wohlthat. Zakładała ona emigrację niemieckich Żydów do wszystkich państw uczestniczących we wspomnianej konferencji w Evian. Dalsze negocjacje w tej sprawie przerwał wybuch wojny. Prezydent USA Franklin Delano Roosevelt, który milczał w styczniu 1939 r., uznał umowę Rublee-Wohlthat za poważną próbę znalezienia porozumienia w sprawie migracji niemieckich Żydów. Zdaniem niektórych historyków taka postawa amerykańskiego przywódcy świadczyła o tym, że uważał on zapowiedź eksterminacji starozakonnych za niemającą mocy sprawczej propagandę. Prezydent USA zaczął niepokoić się poczynaniami Hitlera dopiero kilka miesięcy później. W połowie kwietnia 1939 r. napisał do niego list, w którym prosił go, aby zapewnił, że Niemcy nie zamierzają rozpoczynać kolejnej światowej wojny. „Proszę zagwarantować, że niemieckie wojska nie zaatakują następujących niepodległych państw” – pisał Roosevelt, wymieniając po kolei 31 krajów. Hitler w drwiący sposób odczytał potem treść tego listu w Reichstagu. Obecni na sali członkowie NSDAP wybuchnęli gromkim śmiechem.",,
Hejt SokuzBuraka. „Żądamy dymisji Rafała Trzaskowskiego”,"Będziemy apelować, by prezydent Warszawy Rafał Trzaskowski podał się do dymisji. (...) Czajka, nauczyciele, hejt, odpady. Pan absolutnie nie radzi sobie z misją prezydenta Warszawy – mówił na konferencji pod stołecznym ratuszem radny PiS Dariusz Lasocki.","Stołeczni radni Prawa i Sprawiedliwości Olga Semeniuk i Dariusz Lasocki złożyli w poniedziałek rano do warszawskiego ratusza zawiadomienie, w którym domagają się wyjaśnień w związku ze współpracą urzędu z firmami zajmującymi się tworzeniem hejterskich i kłamliwych wpisów. – SokzBuraka to nie tylko Twitter, Instagram i Facebook, ale również wielotysięczne zasięgi tworzone od wielu miesięcy przez kilka firm związanych z warszawskim ratuszem, na co mamy dowody. W trybie informacji publicznej dzisiaj zapytamy władzę Warszawy, byśmy jeszcze przed wyborami mieli fakty, czy firmy, które obsługiwały takie akcje jak: „zimny Lech”, „nie płaczę po papieżu”, obsługa medialna „akcji Czajka”, strajk nauczycieli, to firmy które są powiązane z kampaniami wyborczymi kandydatów PO i pracują w ratuszu – mówiła Semeniuk.Z kolei Lasocki mówił, że „nie wyrażamy zgody, żeby fala hejtu i ścieku, jaki leci w mediach społecznościowych, wydobywała się między innymi z tego budynku, w którym pracują osoby, które świadczą usługi dla PO i samego prezydenta Trzaskowskiego – mówił. Dariusz Lasocki zapowiedział też rozpoczęcie zbiórki podpisów pod wnioskiem o dymisję Rafała Trzaskowskiego z urzędu prezydenta Warszawy.Radni PiS oczekują, że na najbliższym posiedzeniu Rady Warszawy, które odbędzie się w czwartek, ratusz złoży odpowiednie wyjaśnienia dotyczące powiązań firm zajmujących się hejtem.",,
Joński: Kto chronił Banasia w Sejmie? Bortniczuk: Konstytucja,"– Pytanie, co to za ochroniarz za prezesem NIK-u, który próbował w jakiś sposób zastopować pana Nitrasa – powiedział w programie „Twój wybór” TVP 3 Warszawa poseł KO Dariusz Joński, odnosząc się do przepychanki w Sejmie, w której uczestniczył inny polityk formacji Sławomir Nitras. – Prezesa Banasia chroni konstytucja, tak bliska państwu. Przez ostatnie lata na ulicach politycy opozycji wycierali sobie buzie konstytucją – odpowiedział mu Kamil Bortniczuk, poseł Porozumienia.","– Parlament to miejsce debaty, dyskusji. Skoro jej zabrakło na komisji, to jeden z posłów podjął się jej na korytarzu – mówił Joński. Jak dodał, „irytuje go, że pan Banaś nie chciał odpowiadać na pytania”, a Nitras miał prawo je ponawiać. – Pytanie, co to za ochroniarz za prezesem NIK-u, który próbował w jakiś sposób zastopować pana Nitrasa – kontynuował.W odpowiedzi Bortniczuk wymienił kilka podobnych sytuacji, kiedy Nitras w podobny sposób próbował o sobie przypomnieć.– Forma występów posła Nitrasa nie zaskakuje, bo jest znana od lat. Były już zarówno okrzyki z ław sejmowych do przemawiających polityków, szczególnie Zjednoczonej Prawicy, jak i z mównicy. Pamiętam sytuację z bucikami, kiedy zaatakował prezesa Kaczyńskiego. Teraz atakuje prezesa Banasia. Teatr, taki stand-up, potem pewnie zasięgi na Twitterze, jak się to sprzedaje. Taki pomysł na karierę polityczną każdy ma prawo mieć swój, a prezes Banaś nie ma obowiązku na tak zadane pytania odpowiadać – mówił poseł Porozumienia. – Padło pytanie, kto chroni prezesa Banasia, i to też warto po raz kolejny powiedzieć. Prezesa Banasia chroni konstytucja, tak bliska państwu. Przez ostatnie lata na ulicach politycy opozycji wycierali sobie buzie konstytucją, niektórzy ją sobie na koszulkach nadrukowują i przy każdej możliwej sytuacji ją wspierają, tylko nie pamiętają o niej, kiedy np. wyraźnie mówi o tym, że małżeństwo to związek kobiety i mężczyzny – dodał.",,
Większość Polaków nie chce promowania LGBT przez firmy,"60 proc. Polaków sprzeciwia się promocji postulatów ruchu LGBT przez firmy, a 11 proc. to popiera – wynika z sondażu pracowni Social Changes dla portalu wpolityce.pl. Badanie  nawiązywało do głośnej sprawy zwolnienia pracownika IKEI za sprzeciw wobec promocji LGBT przez sieć.","Pytanie zadane przez pracownię brzmiało: Czy w pani/pana ocenie firmy powinny angażować się w promocję środowisk LGBT (lesbijki, homoseksualiści, biseksualiści, transseksualiści)?.  35 proc. badanych odpowiedziało „zdecydowanie nie”, a 25 proc. – „raczej nie”. Łącznie daje to 60 proc. badanych sprzeciwiających się promocji LGBT przez firmy. Zaledwie 2 proc. badanych odpowiedziało „zdecydowanie tak”. 9 proc. opowiedziało się za opcją „raczej tak”. Daje to w sumie 11 proc. Zdania nie miało 29 proc. badanych. Gdyby nie uwzględniać ich odpowiedzi, to aż 84 proc. byłoby przeciw promocji LGBT, a zaledwie 16 proc za.",,
Rosyjska propozycja dla Ukrainy: węgiel w zamian za prąd dla Krymu,"Moskwa jest gotowa dostarczyć energię elektryczną i węgiel na Ukrainę – oświadczył rosyjski wicepremier Dmitrij Kozak. Jak dodał, Kreml oczekuje przy tym, że Ukraina nie będzie więcej wstrzymywać dostaw prądu na Krym.","Jak powiedział telewizji Rossija-24 rosyjski wicepremier Dmitrij Kozak, na prośbę władz w Kijowie podjęto decyzję o pomocy dla Ukrainy w postaci dostaw energii elektrycznej na warunkach preferencyjnych. – W związku z tym, że w chmielnickiej elektrowni atomowej zepsuł się blok energetyczny, robimy to świadomie, by zmniejszyć odłączenia prądu na Ukrainie – stwierdził. Wicepremier zadeklarował, że Rosja dostarczy też 500 tysięcy ton węgla. Jeśli zostaną zawarte dodatkowe umowy, Kreml jest gotów wysłać drugie tyle.  – W sumie możemy dostarczać Ukrainie do jednego miliona ton węgla miesięcznie, aby rozwiązać jej problemy energetyczne – powiedział Kozak. Minister wyraził przy tym nadzieję, że rosyjskie wsparcie pomoże rozwiązać kwestię pewności dostaw energii elektrycznej z Ukrainy na Krym. Brak węgla i przerwy w dostawach prądu24 grudnia władze Ukrainy na dwie godziny odłączyły dostawy prądu na okupowany przez Rosję Krym, tłumacząc to przekraczaniem limitów dostaw energii elektrycznej. Tego samego dnia premier Arsenij Jaceniuk ostrzegł, że w razie zmiany pogody Ukraińcy mogą się liczyć z częstszymi przerwami w dostawach prądu, co spowodowane jest deficytem węgla. Od środy Ukraina już dwukrotnie na kilka godzin całkowicie odcięła Krym od dostaw energii. Według agencji Interfax wyłączenia prądu doprowadziły do awarii w dwóch krymskich elektrociepłowniach.  Ministerstwo energetyki w Kijowie poinformowało przed kilkoma dniami, że w związku z brakiem węgla przerwało pracę aż 18 bloków energetycznych. Sytuację pogorszyła niedawna awaria jednego z bloków energetycznych elektrowni atomowej w Zaporożu, gdzie doszło do zwarcia w systemie wydawania prądu. Ukraina zaczęła odczuwać brak węgla w wyniku konfliktu z prorosyjskimi separatystami w Donbasie, gdzie wydobywany jest węgiel wysokoenergetyczny. Na składach w opanowanym przez buntowników regionie znajduje się 2 mln ton surowca. W związku z brakami Ukraina zaczęła kupować węgiel w Rosji i w Republice Południowej Afryki. Kontrakt na dostawy węgla z Rosji zawiera cenę 80 dolarów za tonę. Krym bez pociągów i kart płatniczychPrzerwy w dostawie energii to nie jedyny problem Krymu. O przerwaniu komunikacji kolejowej i autobusowej z zaanektowanym przez Rosję Krymem poinformowały w piątek władze Ukrainy. Na okupowany od marca półwysep nie będą jeździły zarówno pociągi osobowe, jak i towarowe.Z kolei MasterCard i Visa poinformowały o wstrzymaniu operacji z kartami bankowymi na Krymie. Ma to związek z sankcjami USA wobec półwyspu.",,
Podejrzany były samorządowiec PO zrezygnował z kierowania radą miejską,"Jacek N. – podejrzany o przemoc psychiczną nad rodziną – złożył rezygnację z pełnienia funkcji przewodniczącego Rady Miasta Brzeg. Informację potwierdziła Anna Polańska, kierownik biura rady miasta.","Samorządowiec jeszcze w ubiegłym tygodniu był prominentnym politykiem opolskich struktur Platformy Obywatelskiej. Był szefem jej brzeskich struktur i jako radny z ramienia Koalicji Obywatelskiej został przewodniczącym rady miasta. W opolskim urzędzie marszałkowskim pracuje jako zastępca dyrektora jednego z departamentów. W piątek wieczorem został zatrzymany przez policję wezwaną do domowej awantury. W sobotę, po pobycie w policyjnej izbie zatrzymań, usłyszał zarzut psychicznego znęcania się nad rodziną i został wypuszczony na wolność. Jak powiedział rzecznik opolskiej prokuratury Stanisław Bar, do zarzucanych N. czynów miało dochodzić w ciągu ostatnich dwóch lat. Za takie przestępstwo Kodeks karny przewiduje karę do pięciu lat pozbawienia wolności. Jeszcze w sobotę Jacek N. został wyrzucony z Platformy Obywatelskiej przez władze krajowe partii.",,
Najstarsza Polka skończyła 113 lat. „Czuję się świetnie”,"Tekla Juniewicz, która jest najdłużej żyjącą obywatelką Polski, skończyła 113 lat. Z okazji przypadających 10 czerwca urodzin odwiedził ją w Gliwicach wojewoda śląski Jarosław Wieczorek, który przekazał jej list od premiera Mateusza Morawieckiego.","Poinformował o tym Śląski Urząd Wojewódzki w Katowicach.„Za Panią ponad wiek polskiej historii i piękna życiowa droga związana z dziejami naszej Ojczyzny. Takie życie to skarbnica wiedzy dla kolejnych pokoleń Polaków. Cieszę się, że wciąż pozostaje Pani w dobrym zdrowiu i dzieli się Pani swym doświadczeniem, które jest dla nas drogocennym dziedzictwem” – napisał premier.– Czuję się świetnie – zapewniła jubilatka wojewodę śląskiego Jarosława Wieczorka, który odwiedził ją z urodzinowymi życzeniami. Elegancko ubrana pani Tekla siedziała z gośćmi, z apetytem jedząc tort truskawkowy i oddając się wspomnieniom. – Jak byłam młoda, to miałam duże powodzenie. Wszystko załatwiłam, nawet trudne sprawy – opowiadała. Stałym towarzyszem pani Tekli od zeszłego roku jest także czarny kot Gustaw. – Miała być Malwina, ale dopiero weterynarz uświadomił mi, że to kot, nie kotka. Gustaw jest prezentem dla babci na jej 112. urodziny. Gdy zachorowała i musiała leżeć w łóżku, kociak leżał na jej piersi cały czas. Babcia go głaskała, a kiedy już nie miała siły, zwierzak sadowił się w jej nogach – wspominała pani Anna.Pani Tekla nadal bardzo lubi oglądać telewizję, zwłaszcza przysłuchiwać się wiadomościom i programom publicystycznym. – Potrafi nawet rzucić celną ripostę dyskutującym na szklanym ekranie politykom – podkreślił pan Adam.113-latka urodziła się w Krupsku niedaleko Lwowa. Po ślubie opiekowała się dwiema córkami i prowadziła dom. Mąż pani Tekli, starszy o 20 lat, był w kadrze zarządzającej kopalnią w Borysławiu.Tekla Juniewicz jest nie tylko najstarszą mieszkanką Polski, ale jest też siódmą w Europie i 21. na świecie wśród najdłużej żyjących.",,
„Foreign Policy”: Państwo Islamskie wciąż stanowi zagrożenie,"Państwo Islamskie, mimo śmierci jego lidera Abu Bakra al-Baghdadiego, wciąż stanowi zagrożenie w Iraku i Syrii – wskazuje amerykański magazyn „Foreign Policy”. Eksperci oceniają, że ekstremiści mogą skorzystać na wycofaniu sił USA z północy Syrii.","Tak jak śmierć Osamy bin Ladena nie doprowadziła do wyeliminowania Al-Kaidy, tak pozbycie się Baghdadiego „nie będzie podzwonnym dla Państwa Islamskiego – uważa cytowany w artykule „FP” ekspert Waszyngtońskiego Instytutu Polityki Bliskowschodniej (WINEP) Dany Stroul.Śmierć Baghdadiego oznacza cios dla organizacji, ale IS wciąż zdaniem polityków i ekspertów stanowi zagrożenie w Syrii, szczególnie od czasu ucieczki setek bojowników tej organizacji oraz członków ich rodzin z więzień podczas prowadzonej przez Turcję inwazji, która zakończyła miesiące względnego spokoju w północno-wschodniej części kraju – wskazuje magazyn.Zabicie Baghdadiego to „zwycięstwo zespołu Donalda Trumpa do spraw bezpieczeństwa narodowego, którzy spędzili lata na ściganiu najbardziej poszukiwanego terrorysty na świecie”. Jednocześnie eksperci podkreślają, że „nie cofnie to szkód spowodowanych przez decyzję prezydenta z początku października o wycofaniu sił USA z granicy turecko-syryjskiej, która przyspieszyła pełną przemocy turecką operację w północno-wschodniej Syrii”.Zielone światło Chodzi o rozpoczętą na początku października ofensywę wojsk tureckich i wspierających je oddziałów na zamieszkaną głównie przez Kurdów syryjską tzw. Rożawę, czyli Autonomiczną Administrację Północnej i Wschodniej Syrii. Ankara od dawna zapowiadała taką ofensywę. Do momentu stacjonowania w tym regionie wojsk amerykańskich nie decydowała się jednak na atak na dowodzone przez Kurdów i przez wiele lat walczące z islamistami Syryjskie Siły Demokratyczne (SDF). Po zarządzeniu przez Trumpa wycofania oddziałów USA Turcja rozpoczęła jednak w październiku inwazję na autonomiczny de facto region; decyzję prezydenta Stanów Zjednoczonych wielu uznało za „zielone światło” dla operacji Ankary.W tureckiej ofensywie zginęło już kilkuset bojowników i cywilów. Władze w Ankarze zobowiązały się do walki z bojownikami Państwa Islamskiego, ale wielu więzionych ekstremistów zdołało uciec podczas operacji, w tym „część została celowo uwolniona przez wspierane przez Turcję oddziały” – wskazano w artykule. W niewoli SDF znajdują się wciąż tysiące bojowników IS i członków ich rodzin.",,
"„Iran poprosił sojusznicze milicje, by nie atakowały amerykańskich celów”","Otrzymujemy zachęcające informacje wywiadowcze, że Iran wysyła wiadomości do sojuszniczych milicji, aby te nie atakowały amerykańskich celów i cywilów. Mamy nadzieję, że ta wiadomość zostanie potwierdzona – oświadczył wiceprezydent USA Mike Pence w wywiadzie dla stacji CBS News.","– Iran już dokonał zemsty za zabicie generała Kasema Sulejmaniego i nie będzie podejmował nowych działań wojskowych, jeśli nie będzie agresji ze strony Stanów Zjednoczonych – oświadczył w środę w Nowym Jorku ambasador Iranu przy ONZ Madżid Tacht Rawanczi.W nocy z wtorku na środę z terytorium Iranu wystrzelono ponad 20 pocisków rakietowych na cele USA w Iraku – bazę wojskową Ain Al-Asad, położoną 160 km na zachód od Bagdadu, oraz bazę w Irbilu, w irackim Kurdystanie na północy kraju.Iran przeprowadził ostrzał w odwecie za atak amerykańskich dronów w Bagdadzie, w którym zginął między innymi generał Kasem Sulejmani, dowódca elitarnej irańskiej jednostki wojskowej Al-Kuds.Według irańskiej telewizji państwowej w atakach odwetowych zginęło „80 amerykańskich terrorystów” oraz „poważnie uszkodzone” zostały śmigłowce i sprzęt wojskowy.",,
Ekologia barierą na drodze do Euro 2012,"Budowa wszystkich zaplanowanych na 2012 rok dróg ekspresowych nie zostanie zakończona. Zagrożone jest aż 900 z 2100 kilometrów zaplanowanych na 
lata 2008-2012 inwestycji. Powodem opóźnienia w realizacji planowanych 
inwestycji było niedostosowanie polskich przepisów do 
unijnych wymogów środowiskowych.","Jak tłumaczy generalny dyrektor Dróg Krajowych i Autostrad Lech Witecki, w rezultacie zaistniałych komplikacji, niektóre odcinki dróg zostaną oddane w innym terminie, najpóźniej w 2015 roku.W celu przyspieszenia inwestycji GDDKiA wprowadziła szereg zmian organizacyjnych. Usprawniła współpracę z Ministerstwem Środowiska oraz powołaną w tym roku Generalną Dyrekcją Ochrony Środowiska. Jednym z ważniejszych rozwiązań było wyodrębnienie w strukturze Generalnej Dyrekcji Dróg Krajowych i Autostrad,   Departamentu Środowiska. Zostały także wprowadzone zmiany w kwestii zamówień publicznych, które uniemożliwiają unieważnienie przetargów z błahych powodów. Zdaniem Witeckiego, jedynie rozszerzenie obszaru Natura 2000 może spowodować kolejne opóźnienia w realizacji inwestycji.W tym roku do użytku oddane zostało 65 kilometrów autostrady A1 oraz 176 kilometrów dróg ekspresowych i obwodnic. Obecnie w budowie jest 538 kilometrów dróg.",,
Ruch Narodowy i Wolność utworzyły koalicję w wyborach do PE,"Ruch Narodowy i partia Wolność utworzyły „eurosceptyczną” koalicję w wyborach do Parlamentu Europejskiego – poinformowali prezesi RN i Wolności, Robert Winnicki i Janusz Korwin-Mikke. – Mamy jeden wspólny punkt programowy - do diabła z Unią Europejską – oświadczył Korwin-Mikke.","Robert Winnicki powiedział, że koalicja Ruchu Narodowego i Wolności będzie startowała w wyborach do europarlamentu w maju 2019 r. z jednoznacznie eurosceptycznym przekazem. – Będzie jedna eurosceptyczna lista do Parlamentu Europejskiego, lista licząca się, która jest cały czas otwarta – wyjaśnił.  – Mamy tylko jeden wspólny punkt, za to silny – „do diabła z Unią”. Narodowcy mają program na polexit, my mamy program na rozwalenie Unii Europejskiej – powiedział Korwin-Mikke. Winnicki zapowiedział, że przedstawiciele koalicji będą rozmawiali ze środowiskami patriotycznymi, niepodległościowymi, narodowymi i wolnościowymi o utworzeniu jak najszerszego frontu przeciwko „dyktatowi Brukseli”. – Unia Europejska i Bruksela nie może dyktować  nam, jak ma wyglądać życie, prawo, jak ma wyglądać sytuacja w Polsce – ocenił prezes RN. Na pytanie dziennikarzy o współpracę koalicji z innymi środowiskami Korwin-Mikke wspomniał o pośle Marku Jakubiaku. – Jakubiak powiedział, że się cieszy, iż będę startował z Mazowsza z numerem jeden, to ja to miejsce odstąpię panu Jakubiakowi – zadeklarował Korwin-Mikke.",,
Prezydent wręczył nominacje generalskie dziewięciu oficerom,Prezydent wręczył we wtorek nominacje generalskie dziewięciu oficerom Wojska Polskiego. Na najwyższy stopień generała nominacje otrzymali szef Sztabu Generalnego WP gen. broni Rajmund Andrzejczak i dowódca generalny rodzajów sił zbrojnych gen. broni Jarosław Mika.,"– Szeregi armii są zasilane przez ludzi, którzy z odwagą biorą odpowiedzialność za Wojsko Polskie – powiedział prezydent Andrzej Duda, wręczając nominacje generalskie dziewięciu oficerom.Prezydent wręczając nominacje podkreślił, że wejście do korpusu generałów Wojska Polskiego jest wielką chwilą dla każdego żołnierza, ale też dla „Rzeczypospolitej, kiedy szeregi jej armii są zasilane przez kolejnych ludzi biorących z odwagą odpowiedzialności za Wojsko Polskie”.Duda podkreślił, że awanse generalskie wręcza w dzień po 101. rocznicy odzyskania przez Polskę niepodległości. – Chciałbym, żebyście panowie jako generałowie byli wpatrzeni w tamtych polskich dowódców, którzy w tamtym czasie na swoich barkach nieśli odpowiedzialności za Rzeczypospolitą. (...) To byli ludzie, którzy w bardzo trudnych czasach potrafili się wznieść na wyżyny umiejętności dowodzenia i zarządzania żołnierzami, planowania taktycznego, i mieli na tyle odwagi, że zdołaliśmy pokonać wydawało się niezwyciężonego przeciwnika – mówił prezydent wręczając nominacje generalskie.– Przed nami są wielkie zadania. Od kilku lat realizujemy modernizację polskich sił zbrojnych. Chcemy, aby żołnierz polski był wyposażony w najlepszy sprzęt, który powoli mu w sposób odpowiedni bronić granic Rzeczypospolitej, w przypadku gdyby ktokolwiek chciał podnieść rękę na bezpieczeństwo Polaków i naszego kraju, ale także, by mógł służyć bezpiecznie – podkreślił Duda. Podczas uroczystości w Pałacu Prezydenckim akty nominowania na stopień generała dywizji odebrali także generałowie brygady: Robert Głąb – dowódca Garnizonu Warszawa, inspektor Sił Powietrznych w Dowództwie Generalnym RSZ Jacek Pszczoła oraz szef Inspektoratu Wsparcia Sił Zbrojnych Dariusz Ryczkowski.Nominacje na pierwszy generalski stopień - generała brygady - prezydent wręczył czterem pułkownikom. Są to: dowódca 12. Brygady Zmechanizowanej Sławomir Dudczak, dowódca 3. Brygady Radiotechnicznej Dariusz Krzywdziński, szef pionu operacyjnego ds. NATO, zastępca polskiego przedstawiciela wojskowego przy Komitetach Wojskowych NATO i UE w Brukseli Wojciech Ozga i dowódca 10. Brygady Kawalerii Pancernej w Świętoszowie Artur Pikoń.Zgodnie z konstytucją postanowienia w sprawie nominacji generalskich prezydent podpisuje na wniosek ministra obrony.",,
Wędrówka ludów w strzeżonych autobusach. Karawana imigrantów zmierza na północ,Karawana migrantów przyjęła propozycję gubernatora stanu Veracruz Miguela Angela Yunesa i w sobotę pojedzie do miasta Meksyk w 155 autobusach strzeżonych przez organizacje praw człowieka – podał meksykański portal excelsior.com,"Autobusy będą jechały w grupach po 10; odjazd z Veracruz odbędzie się o godzinie 5 rano czasu lokalnego, zaplanowane są przystanki w Kordobie, Veracruz i Amozoc, Puebla.Wcześniej gubernator Linares oświadczył, że będzie przestrzegać wszystkich wskazówek Krajowej Komisji Praw Człowieka, ale priorytetem jest również utrzymanie bezpieczeństwa i zdrowia obywateli Veracruz, więc zaoferował transport, aby najpóźniej w sobotę migranci przenieśli się w inne miejsce, w tym przypadku do miasta Meksyk.Wcześniej agencja Reutera poinformowała, że Pentagon jest gotów wysłać 7 000 żołnierzy na granicę USA z Meksykiem, aby zatrzymać karawanę migrantów z Ameryki Środkowej, którzy zmierzają w stronę Stanów Zjednoczonych.Według AFP na południu Meksyku znajdują się dwie duże grupy uchodźców, które w sumie liczą 6000 osób. Z kolei agencja Reutera informowała, że w środę w San Salvador uformowała się kolejna grupa migrantów, składająca się z ok. 2000 osób, która rozpoczęła marsz w kierunku granicy z Gwatemalą.Zmierzający w kierunku USA migranci pochodzą głównie z Salwadoru, Hondurasu i Gwatemali. Uciekają przed ubóstwem i przemocą, ale zdaniem amerykańskiego prezydenta Donalda Trumpa wielu z nich to także przestępcy, chcący uciec przed wymiarem sprawiedliwości w swoich krajach.Wcześniej w środę prezydent Donald Trump po raz kolejny skrytykował meksykański rząd za ignorowanie zagrożenia ze strony migrantów. Zdaniem prezydenta USA władze Meksyku powinny robić o wiele więcej, aby „zniechęcić” uchodźców do marszu przez ich kraj.",,
Włochy: przewodniczący obu izb obniżyli swoje pensje,"Nowi przewodniczący obu izb parlamentu Włoch podjęli trzy
dni po swoim wyborze decyzje o obniżeniu przysługujących im pensji o 30 procent. Szefowa
Izby Deputowanych Laura Boldrini i przewodniczący Senatu Pietro Grasso chcą w
ten sposób dać przykład parlamentarzystom.","Decyzja o obniżeniu prawie o jedną trzecią pensji przewodniczących, które wpoprzedniej kadencji parlamentu wynosiły ponad 15 tysięcy euro, zapadłapodczas pierwszego oficjalnego spotkania prezydium obu izb. Jako absolutny priorytet Boldrini z postkomunistycznego ruchu Lewica iEkologia oraz Grasso z centrolewicowej Partii Demokratycznej wskazali znaczneobniżenie rekordowo wysokich kosztów życia politycznego we Włoszech orazdoprowadzenie do redukcji wydatków parlamentu o 50 procent i ichracjonalizację. Przewodniczący Izby Deputowanych i Senatu XVII kadencji, wyłonionego wlutowych wyborach, a pracującego od połowy marca, oświadczyli: „Zaczęliśmy odnas samych wykonując znaczący gest”. Zapowiedzieli, że podobne obniżki zaproponują innym osobom, zajmującymeksponowane stanowiska w parlamencie. Redukcje dotyczyć mają także cięć w nakładach na wydatki reprezentacyjne.Teraz Boldrini – była rzeczniczka Biura Wysokiego Komisarza ONZ ds. Uchodźcówi Grasso – były krajowy prokurator do walki z mafią, liczą na to, żeparlamentarzyści wystąpią z inicjatywami ustawodawczymi w sprawie obniżekuposażeń wszystkich deputowanych i senatorów. Otrzymują oni teraz po około 10tysięcy euro.Pensje te wynosiły jeszcze więcej – 12 tysięcy euro, ale wobec powszechnejkrytyki zostały w zeszłym roku obniżone, średnio o 10 procent. Cięcia teuznane zostały jednak za niewystarczające i symboliczne. Apele o obniżenie rekordowo wysokich zarobków parlamentarzystów nasilały sięod dłuższego czasu, wraz z pogłębianiem się kryzysu we Włoszech i licznymiwyrzeczeniami, o które poproszono obywateli.",,
„GW” w tekście o LGBT sugeruje homoseksualizm Jezusa,„Czy Jezus spędził noc z mężczyzną?” – pyta „Gazeta Wyborcza” w jednym ze swoich dodatków. Autorem tekstu nazwanego „felietonem dla miłośników teorii spiskowych” jest Sebastian Duda z „Więzi”. „Wszystko chcą ubrudzić” - komentują internauci.,"Autor publikacji „GW” wspomina jedną ze spiskowych teorii z 1973 r. Chodzi o książkę, na jaką w klasztorze Mar Saba na Pustyni Judzkiej w Izraelu natrafić miał amerykański profesor historii starożytnej z Uniwersytetu Columbia Morton Smith (zmarły w 1991 r.). W listach Ignacego Antiocheńskiego (I–II wiek) na trzech wolnych ostatnich stronach starodruku miał się znaleźć dopisany ręcznie grecki tekst. Słowa te sporządzono prawdopodobnie pod koniec XVIII lub też na początku XIX wieku i opisują bluźniercze działania sekty gnostyckiej Karpokratesa. Autorzy fałszerstwa do tekstu znanego jako „Tajemna Ewangelia Marka” dodali wątki homoseksualne, które w swojej publikacji przywołuje Sebastian Duda. Sugerowany jest w nich związek homoseksualny między Jezusem a Łazarzem, którego Mesjasz wskrzesił, oraz wspomniana w tytule „Wyborczej” insynuacja dotycząca wspólnie spędzonej nocy.Jaki jest cel bluźnierczej publikacji? Tego autor nie ujawnia. Sebastian Duda pisze jedynie, że jest to „felieton dla miłośników teorii spiskowych i wierzących walczących z LGBT”. Jeden z użytkowników Twittera zwrócił uwagę na tekst „GW”, pisząc, że „Czerwoni z Wyborczej przebijają kolejny sufit”.",,
Od dziś nowa lista leków refundowanych,"Chorzy na raka płuca, jelita grubego oraz dzieci z hemofilią będą mieli nowe refundowane leki.  Od dziś obowiązuje nowa lista leków refundowanych.","Na refundację nowych leków będą mogli liczyć także chorzy z niewydolnością trzustki – taką informację przekazał wiceminister zdrowia, Marcin Czech. Dotyczy to chorych, u których przewlekłe zapalenie i resekcja żołądka lub zmiany w drogach żółciowych spowodowały stany niewydolności trzustki. Istotna zmiana dotyczy również chorych na raka jelita grubego leczonych w ramach programów lekowych. Z nowej listy leków refundowanych powinni zwrócić uwagę także pacjenci z atypowym zespołem hemolityczno-mocznicowym oraz z nocną napadową hemoglobinurią. Dotychczas chorzy zagrożeni niewydolnością nerek, mogli liczyć jedynie na publiczną zbiórkę pieniędzy i wsparcie różnego rodzaju fundacji, gdyż lek jest bardzo drogi. Teraz znalazł się na liście leków refundowanych, która zaczęła obowiązywać z początkiem roku.",,
"Papież: Nie czekajmy, aż bliźni stanie się świetny, a Kościół doskonały","Papież Franciszek podczas pasterki w Watykanie wezwał: „Nie czekajmy, aż bliźni stanie się świetny aby czynić mu dobro, aż Kościół stanie się doskonały, żeby go miłować, aż inni będą nas poważali, byśmy im służyli”. – To my zacznijmy – apelował w homilii.","W czasie mszy w bazylice Świętego Piotra w wigilijny wieczór papież mówił, że w noc narodzin Jezusa „miłość pokonała strach, pojawiła się nowa nadzieja, łagodne światło Boga pokonało ciemności ludzkiej arogancji”.Jak powiedział, Boża miłość „przemienia życie, odnawia historię, wyzwala od zła, wlewa pokój i radość”.Franciszek tłumaczył, że przyjście Boga na świat jest „całkowicie darmowe” podczas gdy na świecie wszystko wydaje się odpowiadać logice dawania po to, aby mieć.Miłości Boga, wskazywał papież, „nie można negocjować”. – Nie uczyniliśmy nic, aby sobie na nią zasłużyć i nigdy nie będziemy w stanie jej wynagrodzić – zauważył. Mówiąc o tym, że jest to miłość bezwarunkowa papież podkreślił, że „Boże Narodzenie przypomina nam, że Bóg stale kocha każdego człowieka, nawet najgorszego. Mnie, tobie, każdemu z nas dzisiaj mówi: Kocham cię i zawsze będę cię kochał, jesteś cenny w moich oczach”.– Bóg cię kocha nie dlatego, że słusznie myślisz i dobrze postępujesz; po prostu cię kocha – wyjaśnił. Za błędne uznał częste myślenie: „Bóg jest dobry, jeśli my jesteśmy dobrzy i karze nas, jeśli jesteśmy źli”.– Pomimo naszych grzechów nadal nas miłuje. Jego miłość się nie zmienia, nie obraża się; jest wierna, jest cierpliwa – powiedział papież i stwierdził, że to jest dar, jaki odnajduje się w Boże Narodzenie.– Ze zdumieniem odkrywamy, że Pan jest wszelką możliwą bezinteresownością, wszelką możliwą czułością, jesteśmy miłowani przez Boga na dobre i na złe, w zdrowiu i chorobie, szczęśliwi lub smutni – zauważył. Papież mówił, że wielka radość z narodzin Jezus ogłoszona pasterzom jest „udziałem całego narodu”.– W tych pasterzach, którzy z pewnością nie byli świętymi, jesteśmy także i my, z naszymi kruchościami i słabościami. Bóg, podobnie jak wezwał ich, wzywa także i nas, ponieważ nas miłuje. A w nocach życia zarówno nam jak i im mówi: „Nie bójcie się” – zaznaczył.Franciszek apelował, by dać się „ogarnąć czułością” Dzieciątka Jezus.– Nie będziemy już mieli wymówek, by nie dać się miłować przez Niego: to, co w życiu nie wychodzi, co nie funkcjonuje w Kościele, co nie jest w porządku w świecie, nie będzie już usprawiedliwieniem. Zejdzie na dalszy plan, ponieważ w obliczu szalonej miłości Jezusa, miłości będącej w pełni czułością i bliskością, nie ma wymówek – podkreślił.Jak dodał papież, Jezus nie zmienił historii przez przymuszanie kogoś czy siłą słów, ale „darem swego życia”. – Nie czekał, aż staniemy się dobrzy, aby nas pokochać, ale dał nam siebie za darmo – wskazał.Na zakończenie homilii Franciszek wezwał: „Drogi bracie, droga siostro, jeśli twoje ręce zdają ci się puste, jeśli widzisz, że twoje serce jest ubogie w miłość, ta noc jest dla ciebie. Ukazała się łaska Boga, aby zajaśnieć w twoim życiu”. – Przyjmij ją, a zajaśnieje w tobie światło Bożego Narodzenia – zachęcił.",,
Dyrektywa gazowa ws. Nord Stream 2 uroczyście podpisana w Parlamencie Europejskim,"Przepisy znowelizowanej dyrektywy gazowej zostały uroczyście podpisane w Strasburgu przez przedstawicieli Parlamentu Europejskiego i Rumunii, która sprawuje unijną prezydencję. Nowe prawo ma utrudnić powstanie gazociągu Nord Stream 2.","W kolejnym kroku regulacje zostaną opublikowane w dzienniku urzędowym UE. „Formalności stało się zadość - Dyrektywa Gazowa podpisana. Teraz czas na szybkie i pełne wdrożenie nowych przepisów. Parlament Europejski będzie tego wdrożenia bardzo pilnował!” – napisał na Twitterze europoseł Jerzy Buzek (PO).Nowe prawo wejdzie w życie 20 dni później. Następnie kraje unijne będą miały dziewięć miesięcy na wdrożenie regulacji do swoich systemów prawnych, a gazociągi będą objęte przepisami od momentu ich wejścia w życie.Prace nad nowelizacją dyrektywy w Radzie UE (która skupia kraje członkowskie) toczyły się przez wiele miesięcy bez postępów. Propozycje były blokowane przez kraje niechętne dyrektywie, w tym Niemcy, które są zaangażowane w budowę Nord Stream 2. Przełom i kompromis udało się osiągnąć na początku lutego.Projekt nowelizacji przewiduje, że podmorskie części gazociągów na terytorium UE będą podlegały przepisom restrykcyjnego trzeciego pakietu energetycznego. W przypadku odcinka Nord Stream 2, który będzie przebiegał również poza wodami terytorialnymi Niemiec, warunki prawne jego funkcjonowania będą musiały zostać wynegocjowane przez Berlin i Moskwę. Część dyplomatów, w tym z Polski, podkreśla jednak, że wynik tych negocjacji będzie musiał opierać się na unijnym prawie, nad czym czuwać będzie Komisja Europejska. To właśnie na takich zapisach zależało państwom, które były sceptyczne wobec Nord Stream 2.",,
Niemieckie media krytykują Trumpa. „Debiutant osłabił szczyt G7”,"Niemcy są rozczarowani zakończonym w Taorminie na Sycylii szczytem G7. Za fiasko spotkania obwiniają prezydenta USA Donalda Trumpa, który – zdaniem niemieckich komentatorów – blokował porozumienia. Kanclerz Angela Merkel szczególnie ostro skrytykowała amerykańskiego prezydenta za zablokowanie porozumienia klimatycznego.","Jak pisze „Frankfurter Algemeine Zeitung”, „miniony tydzień pokazał Europie, że musi dbać sama o własne interesy, a na obecnego amerykańskiego prezydenta nie można liczyć”. „Nowicjusz jedynie osłabił szczyt G7” - stwierdza z kolei „Sueddeutsche Zeitung”.Co z porozumieniem? Dla Niemców najważniejszym wydarzeniem szczytu pozostała kwestia zablokowania przez USA porozumienia paryskiego. Kanclerz Merkel na zakończenie spotkania w Taorminieprzyznała, że dyskusja z Trumpem na temat ograniczenia emisji gazów cieplarnianych była „bardzo trudna, żeby nie powiedzieć niesatysfakcjonująca”. – Nie ma dotychczas żadnych przesłanek pozwalających przypuszczać, że Stany Zjednoczone Ameryki zaakceptują paryskie porozumienie lub go nie zaakceptują. W związku z tym, nie zastanawiając się długo, pokazaliśmy bardzo wyraźnie, że my, czyli sześciu członków G7 oraz przedstawiciele Unii Europejskiej, nie zrezygnujemy z naszego stanowiska - powiedziała Merkel. Podpisane na szczycie G7 porozumienia, uznające co prawda prawa migrantów i uchodźców, ale jednocześnie zapewniające państwom prawo do kontroli granic, niemieckie media nie uznały za istotne. Podobnie niewielkim echem odbił się apel do Rosji o przestrzeganie umów w sprawie Ukrainy. Dziennik „Rheinische Post” nazwał te porozumienia wręcz „minikompromisami”.",,
Olejniczak: nie czas na kandydowanie w wyborach,"- W polityce jest tak, że trzeba zważyć argumenty i umieć również powiedzieć „nie”. Ja uważałem i uważam, że to nie ten moment, nie ten czas – powiedział w rozmowie z reporterką „Wiadomości” TVP1 Justyną Dobrosz-Oracz Wojciech Olejniczak, komentując swoją decyzję o niestartowaniu w wyborach prezydenckich. Polityk oświadczył też, że zamierza wycofać się z życia politycznego – przynajmniej na jakiś czas. Później w TVP Info Tadeusz Iwiński mówił, że kandydatem powinna być kobieta.","Przez ostatnie miesiące Wojciech Olejniczak przebywał w Stanach Zjednoczonych. Niemal zupełnie zniknął z polskiego życia politycznego. Reporterce „Wiadomości” udało się z nim porozmawiać po długiejprzerwie. Olejniczak pytany o porażkę SLD w wyborach samorządowych powiedział, że „sytuacja jest bardzo trudna” i potrzeba gruntownych zmian. - Póki co i SLD, i  generalnie cała lewica jest słaba – mówił.Zaznaczył, że wynik poniżej 10 procent zawsze jest porażką. Jak dodał, przedstawił propozycje zmian kolegom, ale według niego, reform nie da się przeprowadzić ad hoc. - Ja sam uważam, że dobrze jest, gdy politycy od czasu do czasu powiedzą „nie” (…). Sam chcę spróbować też funkcjonowania poza polityką, co nie oznacza, że w przyszłości nie będę chciał wrócić, a kiedy to będzie – zobaczymy – oświadczył. Nie chce kandydowaćPytany o to, jak potraktował propozycję startu w wyborach prezydenckich odparł, że była ona poważna. - Bardzo wiele osób mnie do tego namawiało – przyznał. Podkreślił, że długo wahał się, zanim podjął decyzję. – Wybory traktuję niezwykle poważnie. Startować w wyborach prezydenckich tylko po to, żeby wzmocnić postać, pojeździć trochę po kraju, bez pełnej wiary w zwycięstwo? Uznałem, że to nie ma sensu – dodał. Olejniczak uznał także, że nie czuł się dobrze przygotowany, by startować, nie czuł też poparcia całości środowiska lewicowego. - Nie zamierzam uczestniczyć w wyborach, które z góry są przegrane - podkreślił. Kalisz na prezydenta?Jego zdaniem, kandydatem SLD na prezydenta powinien zostać Ryszard Kalisz. - Już rozpoczął kampanię wyborczą i SLD powinien go wspierać - uważa Olejniczak. - Jeżeli koleżanki i koledzy chcą wyciągnąć wnioski z tego, co działo się przez ostatnie miesiące czy lata w SLD, to warto naprawdę zastanowić się, poprzeć Ryszarda Kalisza i iść do przodu - dodał. „Kandydatem SLD powinna być kobieta”Decyzję Wojciecha Olejniczaka o nie startowaniu w przyszłorocznych wyborach prezydenckich skomentował w programie „Minęła dwudziesta”, w TVP Info poseł SLD Tadeusz Iwiński. – On propozycję kandydowania odrzucił już dość dawno. My prowadzimy w tej chwili konsultacje. Sądzę, że wstępna decyzja będzie podjęta w połowie stycznia – powiedział. – Te konsultacje prowadzone są nie tylko w ramach Sojuszu, czy innych mniejszych ugrupowań lewicowych, ale także z organizacjami pozarządowymi – dodał.Poseł Iwiński nie chciał zdradzić, kto jest obecnie najbliżej partyjnej nominacji. – Jest wiele nazwisk. Ja uważam, że powinna to być kobieta. Jest Krystyna Łybacka, jest Małgorzata Szmajdzińska-Sekuła – podkreślił. – Z kolei Barbara Nowacka jest działaczką lewicy, tylko nie ma do tej pory dużego  doświadczenia, ona jest też członkiem Twojego Ruchu, który dziś zajmuje się wyłącznie popieraniem koalicji i krytykowaniem SLD – zauważył polityk.                                                teraz odtwarzaneIwiński: kandydatem SLD powinna być kobieta",,
"Premier: jestem pod wrażeniem tego, jak ludzie się tutaj zjednoczyli","– Przed chwilą otrzymałem informację, że w woj. kujawsko-pomorskim pan wojewoda poprosił o to, żeby wojsko weszło do akcji pojutrze, czyli 17 sierpnia i tak będzie – mówił podczas konferencji prasowej w Czyczkowach szef MON Antoni Macierewicz. – Jestem pod wrażeniem tego, jak ludzie się tutaj zjednoczyli – powiedziała natomiast we wtorek dziennikarzom premier Beata Szydło, która rozmawiała w Rytlu z osobami poszkodowanymi przez weekendową nawałnicę.","– Oczekuję, że samorządowcy będą zgłaszać to, czego oczekują. W tej chwili jest pełne zabezpieczenie do prowadzenia akcji; musimy wszyscy zdawać sobie sprawę, że usuwanie skutków tej tragedii to jest kwestia miesięcy, a nawet lat – mówiła szefowa rządu.Beata Szydło wcześniej rozmawiała ze strażakami i przedstawicielami miejscowych władz, a następnie udała się na objazd do trzech miejscowości położonych nad Brdą, które ucierpiały na skutek nawałnicy. Wojsko pojawi się także w kujawsko-pomorskim– Wojsko weszło do akcji wczoraj po powiadomieniu przez wojewodę i tak będziemy działali na każdym terenie, który będzie tego wymagał – powiedział minister obrony narodowej Antoni Macierewicz we wtorek w Czyczkowach.Szef MON zapewnił, że w województwie kujawsko-pomorskim wojsko rozpocznie działania w czwartek. – Przed chwilą otrzymałem informację, że w kujawsko-pomorskim pan wojewoda poprosił, żeby wojsko weszło do akcji 17 sierpnia i tak się oczywiście stanie – poinformował.Jak mówił, wojsko skupi się m.in. na udrożnieniu cieków wodnych, głównie kanału Brdy i samej rzeki. – To jest gigantyczna praca, która już doprowadziła do oczyszczenia kilkunastu kilometrów Brdy przez wojsko – powiedział minister.",,
ONZ: pociągniemy do odpowiedzialności winnych ataku w Syrii,"Sekretarz generalny ONZ Antonio Guterres powiedział, że wtorkowy atak z użyciem broni chemicznej w Syrii świadczy o tym, że nadal są tam dokonywane zbrodnie wojenne. Stany Zjednoczone, Francja i Wielka Brytania przedłożyły projekt rezolucji w tej sprawie.","Antonio Guterres podkreślił, że zbrodnie dokonywane w trakcie walk w Syrii są jawnym naruszeniem międzynarodowego prawa humanitarnego. Zapowiedział również, że Rada Bezpieczeństwa ONZ pociągnie do odpowiedzialności tych, którzy stoją za  atakiem z użyciem broni chemicznej. Zapewnił także, że ONZ wywiąże się ze swoich obowiązków. Stany Zjednoczone, Francja i Wielka Brytania przedłożyły projekt rezolucji Radzie Bezpieczeństwa ONZ, w którym żądają przeprowadzenia pełnego dochodzenia w sprawie ataku w Syrii. Posiedzenie Rady rozpocznie się o 16 naszego czasu.Rosja: pociski spadły na skład broni chemicznej  Rosja, która ma prawo weta w radzie Bezpieczeństwa ONZ, popiera reżim Baszara al-Asada. Rzecznik rosyjskiego ministerstwa obrony powiedział, że siły Baszara al-Asada zbombardowały arsenał rebeliantów, w którym wytwarzano amunicję napełnioną trującymi substancjami chemicznymi. Rosyjscy urzędnicy twierdzą, że informacja ta jest wiarygodna i obiektywna.Resort wystosował to oświadczenie po tym, jak USA, a także syryjska opozycja oświadczyły, że w ataku na Chan Szajchun, najprawdopodobniej dokonanym przez syryjskie samoloty, użyto sarinu.Opozycja al-Asada ma sarin?Ministerstwo zakomunikowało, że z arsenału w Chan Szajchun pochodzi broń chemiczna, której bojownicy użyli pod koniec zeszłego roku w Aleppo. „Symptomy zatrucia poszkodowanych w Chan Szajchun (widoczne) na zdjęciach w mediach społecznościowych są dokładnie takie, jak jesienią zeszłego roku w Aleppo” – głosi komunikat resortu.„Amunicję z bronią chemiczną z tego wielkiego arsenału bojownicy dostarczali też do Iraku” – oznajmiło ministerstwo, dodając, że fakty użycia w Iraku tej broni zostały „niejednokrotnie potwierdzone przez organizacje międzynarodowe, jak i oficjalne władze tego kraju"". Bilans nalotu - 72 ofiary śmiertelneJak wynika z najnowszego bilansu Syryjskiego Obserwatorium Praw Człowieka, we wtorkowym ataku na syryjskie miasto zginęło ponad 70 osób. Wśród ofiar śmiertelnych jest 20 dzieci. Według najnowszych danych zginęło również 17 kobiet, ale ogólny bilans ofiar może jeszcze wzrosnąć, gdyż wielu osób nie można odnaleźć – informuje organizacja z siedzibą w Londynie.Komisja śledcza ONZ ds. zbrodni wojennych w Syrii przypomniała we wtorek, że wszelkie ataki z wykorzystaniem broni chemicznej lub na obiekty pomocy medycznej byłyby jednoznaczne z popełnieniem „zbrodni wojennej i poważnym naruszeniem praw człowieka”.Jednak armia syryjska zaprzeczyła, jakoby stosowała broń chemiczną. Także ministerstwo obrony Rosji oświadczyło wcześniej, że rosyjskie samoloty nie dokonywały nalotów w pobliżu Chan Szajchun.",,
"Szef sztabu sił zbrojnych Iranu: Polska obiecała, że konferencja nie będzie antyirańska","Polska obiecała, że organizowana przez nią wraz z USA konferencja bliskowschodnia w Warszawie nie będzie miała antyirańskiego charakteru – oświadczył we wtorek szef sztabu sił zbrojnych Iranu generał Mohammad Bagheri w wywiadzie dla państwowej agencji IRNA.","– Polacy obiecali nam, że w Warszawie nie zostanie powiedziane złe słowo przeciwko Iranowi. Zobaczymy, czy dotrzymają obietnicy – powiedział wojskowy. Władze w Teheranie, które nie zostały zaproszone, krytykują warszawską konferencję, twierdząc, że spotkanie oficjalnie poświęcone pokojowi i stabilności na Bliskim Wschodzie w rzeczywistości jest wymierzone w Iran. Polska i USA temu zaprzeczają, chociaż – jak pisze dpa – USA od dawna oskarżają Iran o destabilizowanie Bliskiego Wschodu oraz sponsorowanie terroryzmu, a w maju 2018 roku decyzją prezydenta USA Donalda Trumpa jednostronnie wycofały się z międzynarodowego porozumienia w sprawie irańskiego programu atomowego i później wznowiły wobec Iranu sankcje gospodarcze. Szef irańskiej dyplomacji Muhammad Dżawad Zarif ocenił niedawno, że konferencja zakończy się porażką, choćby dlatego że większość państw, która zadeklarowała swój udział w spotkaniu, nie wysyła delegacji wysokiej rangi.",,
Królowa Elżbieta II zdecydowała. Harry i Meghan bez tytułów królewskich,Brytyjski książę Harry i księżna Meghan nie będą używać tytułów Ich Królewskich Wysokości i nie będą korzystać z funduszy publicznych w czasie wykonywania obowiązków członków rodziny królewskiej – poinformował w sobotę Pałac Buckingham.,"Harry i Meghan zamierzają także zwrócić pieniądze wydane na remont posiadłości Frogmore Cottage, która pozostanie ich rezydencją w czasie przebywania w Wielkiej Brytanii.35-letni Harry i jego o trzy lata starsza, pochodząca z USA, żona od pewnego czasu wysyłali sygnały, że niezbyt dobrze odnajdują się w roli członków rodziny królewskiej. W październiku ujawnili, że życie pod nieustanną obserwacją mediów jest dla nich bardzo trudne.Harry, odnosząc się do doniesień medialnych o rozdźwięku między nim a jego starszym bratem, powiedział, że wraz z Williamem znajdują się na „innych ścieżkach”. Książę i księżna Sussex nie spędzili świąt Bożego Narodzenia z resztą rodziny, lecz wraz z synem Archiem udali się do Kanady.",,
Mieszkańcy greckich wysp chcą usunięcia imigrantów i uchodźców,"Mieszkańcy greckich wysp protestują przeciwko masowemu sprowadzaniu imigrantów i uchodźców. W jednodniowym strajku biorą udział tysiące mieszkańców wysp Lesbos, Samos i Chios, na których znajdują się obozy dla uchodźców. W ramach protestu zamknęli sklepy i wstrzymali usługi publiczne, pikietują na ulicach.","Część greckich obozów dla uchodźców jest przepełniona. Obiekt w Morii na wyspie Lesbos, przeznaczony dla prawie 3 tys. osób, zamieszkuje 19 tys. Przybywają głównie z sąsiedniej Turcji.  Mieszkańcy uważają, że uchodźcy powinni być rozmieszczeni w całej Grecji, a nie tylko na wyspach. Mówią też o rosnącej przestępczości w ich miejscach zamieszkania.  W listopadzie rząd w Atenach zapowiedział budowę większych obozów dla uchodźców na wyspach Lesbos, Chios, Samos, Kos i Leros. Łącznie zamieszkuje je ponad 42 tys. imigrantów i uchodźców. Tym planom sprzeciwiają się mieszkańcy wysp, na których terenie przybysze często dopuszczają się przemocy, dochodzi też do aktów agresji w nich wymierzonych.  W grudniu zasztyletowano dwóch z nich na wyspie Moria. Troje zatrzymanych przybyszów popełniło samobójstwo w ostatnich tygodniach.  Według ONZ w zeszłym roku do Grecji przybyło ponad 70 tys. uchodźców i imigrantów – większość drogą morską. W tym roku do Grecji dotarło ich już około 3 tys.",,
Niemcy: Nalot policji na kurdyjskie wydawnictwa,"Szef niemieckiego Ministerstwa Spraw Wewnętrznych Horst Seehofer zakazał działalności dwóch kurdyjskich wydawnictw, które organizacyjnie podlegają zdelegalizowanej w Niemczech Partii Pracujących Kurdystanu (PKK). Według resortu zakaz dotyczy spółek z ograniczoną odpowiedzialnością Mezopotamien Verlag und Vertrieb oraz MIR Multimedia.","Obie spółki mają siedzibę w Neuss w Nadrenii Północnej-Westfalii, gdzie we wtorek rano policja przeszukała pomieszczenia biurowe oraz skonfiskowała materiał propagandowy i trzy samochody. W związku z umowami leasingowymi na dwa z tych pojazdów śledczy odwiedzili także bank w Hanowerze w Dolnej Saksonii.– Ponieważ mimo zakazu PKK jest nadal w Niemczech aktywna, utrzymanie jej w ryzach oraz zapewnienie przestrzegania porządku prawnego jest pożądane i konieczne – oświadczył Seehofer.Przeszukania potwierdziły podejrzenia, że działalność obu wydawnictw służy wyłącznie utrzymaniu organizacyjnego bytu PKK. „Ich gospodarcze zyski zapewniały istotne wzmacnianie możliwości działania tej organizacji terrorystycznej w Niemczech i Europie” – zaznaczyło MSW w komunikacie.",,
Prezes PiS złożył kwiaty przed pomnikiem swojego brata Lecha Kaczyńskiego,"Prezes PiS Jarosław Kaczyński złożył we wtorek w południe kwiaty przed pomnikiem Lecha Kaczyńskiego w Warszawie. Dziś przypada 70. rocznica urodzin obu braci. W liście gratulacyjnym premier Litwy Saulius Skvernelis złożył życzenia prezesowi PiS, wyraził też szacunek wobec jego śp. brata.","Kwiaty przed pomnikiem złożyli również m.in.: szef klubu i wicemarszałek Sejmu Ryszard Terlecki, wicemarszałek Sejmu Małgorzata Gosiewska, rzeczniczka PiS Anita Czerwińska oraz przewodniczący Komitetu Wykonawczego tej partii Krzysztof Sobolewski.Wcześniej we wtorek rano to samo uczynili premier Mateusz Morawiecki, ministrowie jego rządu oraz przedstawiciele instytucji państwowych, a także  szefowa Kancelarii Prezydenta RP Halina Szymańska i prezydencki minister Wojciech Kolarski. Sejm reprezentował marszałek Marek Kuchciński oraz wicemarszałek Małgorzata Gosiewska, Senat – marszałek Stanisław Karczewski; kwiaty złożyła również m.in. prezes Trybunału Konstytucyjnego Julia Przyłębska.We wtorek wieczorem w Krakowie w katedrze na Wawelu odprawiona zostanie uroczysta msza św. Spodziewana jest obecność prezesa PiS-u, marszałków: Sejmu i Senatu, członków rządu oraz prezydenta Andrzeja Dudy. List od premiera Litwy Premier Litwy Saulius Skvernelis złożył życzenia prezesowi PiS Jarosławowi z okazji urodzin. W liście gratulacyjnym wyraził też szacunek dla śp. prezydenta Lecha Kaczyńskiego.„Wysoko cenimy osobisty wkład Pana we wzmacnianie braterskich stosunków Polski i Litwy” – napisał Skvernelis. Wyraził zadowolenie „z aktywizacji spotkań przywódców obu krajów, rozwoju współpracy parlamentarnej, ze wspólnych inicjatyw w polityce zagranicznej i bezpieczeństwa”. Zaznaczył, że wspólne projekty „jeszcze bardziej zacieśniają kontakty obu krajów”.Szef litewskiego rządu zapewnił również, że jego kraj wspierał i nadal będzie wspierać dążenie Polski do zapewnienia stałej obecności żołnierzy USA na swym terytorium. „To przyczyni się do bezpieczeństwa całego regionu, również Litwy” – zaznaczył.Skvernelis wskazał też na znaczenie rozwoju strategicznych projektów: połączenia gazowego, synchronizacji sieci energetycznych Litwy z Europą przez Polskę, budowę linii kolejowej Rail Baltica i wyraził nadzieję na osobiste wsparcie Kaczyńskiego dla realizacji tych projektów.Premier Litwy życzył Kaczyńskiemu wiele zdrowia, energii oraz by jego pomysły i działania były popierane przez Polaków. Zapewnił, że prezes PiS „zawsze jest mile widziany na Litwie, w Wilnie, jako szczególnie bliski i drogi gość”.",,
Watykan prosi biskupów USA o odroczenie dyskusji nad krokami ws. walki z pedofilią,"Stolica Apostolska poprosiła zgromadzonych na swoim dorocznym zebraniu plenarnym w Baltimore biskupów USA o odłożenie głosowania nad propozycjami dotyczącymi walki z nadużyciami seksualnymi duchowieństwa - poinformował zebranych przewodniczący episkopatu, kard. Daniel DiNardo.","Jak zaznaczył kardynał DiNardo, Ojciec Święty prosi biskupów amerykańskich do odłożenia swej decyzji na okres po zaplanowanym na 21-24 lutego 2019 roku watykańskim spotkaniu przewodniczących episkopatu z całego świata.250 biskupów Stanów Zjednoczonych miało 14 listopada głosować nad dwoma konkretnymi propozycjami: nowym kodeksem postępowania dla biskupów oraz utworzeniem specjalnej komisji do rozpatrywania skarg wniesionych przeciwko biskupom.",,
"Premier: Naszym zobowiązaniem jest, aby armia polska była coraz lepiej uzbrojona","– Naszym zobowiązaniem jest to, aby armia polska była coraz lepiej uzbrojona, wyszkolona, wyćwiczona – powiedział w środę premier Mateusz Morawiecki podczas spotkania wigilijnego z żołnierzami jednostek Wojsk Specjalnych w Krakowie.","Premier podczas spotkania wigilijnego z żołnierzami jednostek Wojsk Specjalnych, które odbyło się w siedzibie Dowództwa Komponentu Wojsk Specjalnych, podziękował zgromadzonym żołnierzom i ich rodzinom za ofiarną służbę i poświęcenie w różnych miejscach na świecie, na misjach.– Wszystkim żołnierzom, którzy są rozsiani po Polsce, po świecie, życzę, aby te nadchodzące święta były czasem spokoju, radości, wytchnienia, refleksji – podkreślił szef rządu.Zacytował gen. Stanisława Maczka, który mawiał, że „żołnierz polski walczy o wolność wszystkich narodów, ale gdy przychodzi mu ginąć to ginie za Polskę”. – I rzeczywiście nasi żołnierze mają tego świadomość, że we wszystkich miejscach na całym świecie, gdziekolwiek są, pracują dla kraju, walczą dla kraju, jeśli trzeba to oddają życie również dla naszej ojczyzny – dodał premier.– Naszym zobowiązaniem jest to, aby armia polska była coraz lepiej uzbrojona, wyszkolona, wyćwiczona, żeby nie trzeba było umierać, żeby można było walczyć w profesjonalny sposób, z najlepszym sprzętem o bezpieczeństwo naszej ojczyzny – podkreślił Morawiecki. „Jesteśmy na pewno w awangardzie wojsk specjalnych NATO”  Premier podziękował wszystkim jednostkom specjalnym Grom, Formoza, Agat, Nil, Siódma Eskadra, Komandosi, oraz jak dodał wszystkim tym, „którzy walczycie, ćwiczycie się po to, aby zabezpieczać nasze granice i wschodnią flankę NATO”.  – Jesteście nie tylko nieodzownym ogniwem naszego systemu bezpieczeństwa, ale (...) jesteśmy na pewno w awangardzie wojsk specjalnych NATO. To, że nasza sprawność jest przedmiotem zazdrości niejednego kraju Paktu Północnoatlantyckiego jest waszą ogromną zasługą – zaznaczył szef rządu. ",,
"Rodzina 500 plus. Złożono już ponad 1,7 mln wniosków online","Złożono już ponad 1,7 mln wniosków online o świadczenie z programu „Rodzina 500 plus” – poinformowało w poniedziałek Ministerstwo Rodziny, Pracy i Polityki Społecznej. Od 1 sierpnia wniosek będzie można złożyć także w formie tradycyjnej – papierowej.","1 lipca ruszył rozszerzony program „Rodzina 500 plus”, który zakłada przyznanie świadczenia wszystkim dzieciom do 18 lat, bez względu na dochód osiągany przez rodzinę.  W poniedziałek resort rodziny poinformował, że online złożono już 1,71 mln wniosków o świadczenie wychowawcze.  Każdy, kto chce online złożyć wniosek o 500 plus, od 1 lipca może to zrobić za pośrednictwem kanałów bankowości elektronicznej, portalu Emp@tia lub platformy usług elektronicznych ZUS. Od 1 sierpnia wniosek będzie można złożyć także w formie tradycyjnej –  papierowej.  W przypadku złożenia wniosku w okresie lipiec-wrzesień świadczenie zostanie przyznane z wyrównaniem od 1 lipca. Z kolei złożenie wniosku po 30 września oznaczać będzie przyznanie świadczenia od miesiąca złożenia wniosku, czyli bez wyrównania za miesiące minione (lipiec i sierpień). Rodziny, które złożą wnioski od 1 lipca, mają zagwarantowane wypłaty do końca maja 2021 r.  Resort rodziny przypomina, że rodzice, którzy mają przyznane do 30 września br. świadczenie wychowawcze na drugie i kolejne dzieci, składają od 1 lipca jeden wspólny wniosek o ustalenie prawa do świadczenia na wszystkie dzieci.  Z szacunków MRPiPS wynika, że po rozszerzeniu formuły programu „Rodzina 500 plus” wsparcie trafi łącznie do ok. 6,8 mln dzieci (ze świadczenia wychowawczego korzysta 3,6 mln dzieci - stan na kwiecień 2019 r.). Wśród nich będą teraz także wszystkie dzieci przebywające w placówkach opiekuńczo-wychowawczych.",,
Europejska instytucja chce wykluczyć Krajową Radę Sądownictwa z członkostwa,"Zarząd Europejskiej Sieci Rad Sądownictwa (ENCJ) chce wykluczyć z organizacji polską Krajową Radę Sądownictwa. W czwartek przekazano KRS, że zajmie się tym posiedzenie plenarne 17 września w Bukareszcie.","„Rada zaproponowała członkom ENCJ zawieszenie członkostwa KRS w związku z tym, że nie spełnia ona wymogów ENCJ dotyczących niezależności od władzy wykonawczej i ustawodawczej” – czytamy w stanowisku opublikowanym na stronie internetowej ENCJ. Przypomniano w nim, że już 1 czerwca zgromadzanie generalne Europejskiej Sieci Rad Sądownictwa zapowiedziało rozważenie sytuacji KRS w organizacji. W ramach tego procesu 21 czerwca ENCJ spotkała się w Polsce z przedstawicielami Krajowej Rady Sądownictwa, reprezentantami Sądu Najwyższego, stowarzyszenia „Iustitia” oraz Rzecznikiem Praw Obywatelskich. „Biorąc pod uwagę odpowiedzi KRS i po przestudiowaniu wszystkich innych istotnych materiałów (tj. stanowiska związku sędziów polskich), Rada uważa, że KRS przestał spełniać wymogi dotyczące członkostwa w ENCJ” – czytamy w czwartkowym stanowisku. W deklaracji z Lizbony z 1 czerwca br. ENCJ oświadczyła, że „z rosnącym zaniepokojeniem śledzi reformę KRS”. Instytucja podkreśliła, że warunkiem członkostwa w ENCJ jest niezależność organizacji krajowej od władzy wykonawczej i ustawodawczej; organizacja członkowska musi też gwarantować wsparcie dla niezależności sądownictwa. Zaznaczała także, że obecność przedstawicieli polskiej KRS podczas zgromadzenia nie oznacza, że status KRS w stowarzyszeniu zostanie utrzymany. Procedurę o naruszenie unijnego prawa Komisja uruchomiła 2 lipca. Dała wtedy Polsce miesiąc na odpowiedź. W odpowiedzi przesłanej 2 sierpnia polskie władze odrzuciły zarzuty KE i wniosły o umorzenie postępowania. KE przypomniała we wtorek, że nowa polska ustawa o SN przewiduje obniżenie wieku emerytalnego sędziów SN z 70 do 65 lat. Oznacza to – jak wskazała – że 27 spośród 72 czynnych obecnie sędziów Sądu Najwyższego może zostać zmuszonych do przejścia w stan spoczynku. Dotyczy to również osoby sprawującej urząd pierwszego prezesa Sądu Najwyższego, powołanej zgodnie z Konstytucją RP na sześcioletnią kadencję. W tym wypadku – jak informuje Komisja – jej kadencja zostałaby przedwcześnie zakończona. W odpowiedzi do KE z 2 sierpnia polski rząd wskazywał, że nie ma podstaw, by uznać, że kwestionowana przez KE nowelizacja ustawy o SN naruszyła zasadę nieusuwalności sędziów. Rozwiązania przyjęte w nowelizacji ustawy o SN nie naruszają również – jego zdaniem – zasady niezawisłości, a sędziowie SN posiadają wszelkie gwarancje systemowe potrzebne do orzekania w sposób całkowicie wolny od nacisków zewnętrznych.",,
Zbigniew Ziobro w TVP Info o „nowej formule”,"Jeżeli Prawo i Sprawiedliwość w sposób twardy i stanowczy postawi na dzielenie, a wszystko na to wskazuje, i wykluczenie nas, to nie pozostanie nam nic innego jak zastanowić się nad nową formułą, która pozwoli realizować nam dobry plan dla Polski – powiedział w TVP Info europoseł Zbigniew Ziobro. Odpowiedział w ten sposób na pytanie o swoje plany po wykluczeniu z PiS jego oraz Jacka Kurskiego i Tadeusza Cymańskiego.","–  Nie chcę jeszcze mówić o partii, chcę być konsekwentny w tym co manifestowałem i o czym mówiłem  – zaznaczył jednocześnie Zbigniew Ziobro.Europoseł zapowiedział, że najbliższe dni odpowiedzą na pytanie: „Co dalej?”.  –  Polska prawica zasługuje na zwycięstwo. My będziemy do niego w takiej lub innej formule dążyć  – dodał Ziobro. Po raz kolejny powtórzył, że nie rozumie decyzji o wykluczeniu.–  Nie możemy zgodzić się z tym, że przedstawienie na łamach prawicowych mediów pozytywnych zmian w Prawie i Sprawiedliwości, może być powodem do wyrzucenia kogokolwiek z partii. To jest zła rzecz. Nawet jeśli nie będziemy w PiS, jeśli będą tam tego rodzaju metody praktykowane to nie będzie to dodawać wiatru w żagle partii. Strach paraliżuje. Nie dodaje kreatywności…  – mówił Ziobro. Odniósł się też do słów posła PiS Joachima Brudzińskiego, który powiedział w radiu TOK FM, że przed podjęciem decyzji o wykluczeniu z PiS prezes Jarosław Kaczyński, wyciągnął jeszcze do trzech europosłów rękę.–  To nie jest prawdą. Przynajmniej ja inaczej to interpretuję. Prezes Kaczyński ponowił swoją propozycję, która nie miała charakteru kompromisu, tylko było to ultimatum. Krótko mówiąc, mieliśmy przyznać się do ciężkiego błędu politycznego. Publicznie podać się do dymisji, która byłaby przyjęta. Bylibyśmy odwołani z naszych funkcji, czyli ukarani  – powiedział europoseł.  –  Trudno było takie warunki uznać za kompromis. Był to formalny gest, tylko po to by Joachim Brudziński mógł o nim mówić – dodał.–  Chciałbym różnić się z moimi kolegami ładnie. Jeśli podjęli taką decyzję to chciałbym, żeby w wymiarze ludzkim nasze relacje pozostały jak najlepsze. Nie będę wpisywał się w tradycję tych, którzy po odejściu  z partii atakowali prezesa Kaczyńskiego  – podsumował europoseł.",,
„Lewica być może przejmie część upadającej Platformy Obywatelskiej”,"– Rzeczywiście Lewica – SLD i Wiosna – być może przejmie część upadającej Platformy Obywatelskiej. Część lewicy, którą podkupił Grzegorz Schetyna do Platformy Obywatelskiej – nie ukrywam – patrzymy na nich z poczuciem wybaczenia, tego co zrobili – stwierdził w programie „Strefa starcia” Andrzej Szejna. Poseł SLD wziął udział w dyskusji o możliwym powstaniu partii chadecko-ludowej pod egidą Donalda Tuska, a co za tym idzie, spodziewanym rozpadzie Platformy Obywatelskiej.","– Część lewicowa Platformy przyjdzie do Lewicy i my naprawdę nie będziemy się na nich obrażać, jeżeli będą chcieli z nami współpracować, ponieważ ich poglądy są bardzo zbieżne – popełnili błędy –  stwierdził poseł SLD odnosząc się do m.in. Barbary Nowackiej, która w ostatnich wyborach parlamentarnych wystartowała z listy Koalicji Obywatelskiej. – Chcę Państwu powiedzieć, że i starcie za cztery lata odbędzie się między PiS-em, a Lewicą, a nie Platformą Obywatelską. Naprawdę, nie poświęcajmy za dużo czasu Platformie Obywatelskiej – podsumował poseł Szejna.",,
"„Nie dla rasizmu, nie dla Johnsona”. Manifestacja przeciw wynikowi wyborów","Setki głośno zachowujących się uczestników zgromadziło się w centrum Londynu, by zaprotestować przeciwko wynikowi wyborów w Wielkiej Brytanii. Demonstrujący krzyczą: „Boris Johnson – nie mój premier”.","Manifestanci idą w kierunku Downing Street, gdzie mieści się rezydencja premiera rządu. Wśród niesionych transparentów część nawołuje do przyjmowania uchodźców. Na tabliczkach trzymanych przez manifestujących widnieją napisy: „Nie dla rasizmu, nie dla Johnsona”, „Przeciwstaw się rządom torysów”. Idącą jezdnią manifestację eskortują duże siły policyjne.",,
"18 lat w więzieniu, według śledczych niewinny. Sąd zwolnił Tomasza Komendę","Sąd z urzędu warunkowo zwolnił z odbywania kary Tomasza Komendę, który w 2004 r. prawomocnie został skazany na 25 lat więzienia za zabójstwo i zgwałcenie 15-latki. Według prokuratury mężczyzna nie popełnił tej zbrodni.","Sąd penitencjarny odrzucił wniosek prokuratury o zawieszenie kary dla Komendy, ale zwolnił go warunkowo z jej odbywania. Mężczyzna na wolności będzie czekał na rozpatrzenie wniosku przez Sąd Najwyższy o wznowienie postępowanie w jego sprawie. Więzienne mury opuścił już dzisiaj. Sędzia Jerzy Nowiński podkreślił w uzasadnieniu orzeczenia, że wniosek prokuratura o przerwę w odbywaniu kary nie miał podstaw w przepisach prawa karnego wykonawczego. – Prokuratura powołała się na przesłanki humanitarne, gdy tymczasem przesłanki do zawieszenia kary to choroba lub trudna sytuacja rodzinna – mówił sędzia.Dobra opinia z więzieniaDodał, że Tomasz Komenda ma również bardzo dobrą opinię w więzieniu, nie był on tam karany, ale wielokrotnie nagradzany za regulaminowe zachowanie. Sędzia mówił również o rodzinie, która cały czas wspiera skazanego i chce go otoczyć opieką.Przez 10 lat mężczyzna będzie miał dozór kuratora, a na zmianę adresu zamieszkania musi mieć zgodę sądu. – Te obostrzenia zostaną zniesione, gdy Sąd Najwyższy pozytywnie rozpatrzy wniosek prokuratury o wznowienie postępowanie i uniewinni Komendę – powiedział sędzia.Reakcja ministra sprawiedliwościMinister sprawiedliwości i prokurator generalny polecił wszcząć śledztwo w sprawie skazania Tomasza K., któremu w 2004 r. wymierzono prawomocny wyrok 25 lat więzienia za zabójstwo i zgwałcenie 15-latki. Postępowanie ma dotyczyć podejrzenia przekroczenia uprawnień przez prowadzących tę sprawę śledczych i tworzenia fałszywych dowodów, które doprowadziły do skazania Tomasza K.",,
Kreml ruguje kandydatów opozycji przed wyborami,"Lokalne komisje wyborcze w Moskwie rejestrujące kandydatów na wrześniowe wybory do rady miejskiej stolicy poinformowały, że nie dopuściły do wyborów przedstawicieli opozycji, m.in.: Lubow Sobol, Dmitrija Gudkowa, Iwana Żdanowa i Siergieja Mitrochina.","Komisje w większości wypadków uznały, że w podpisach wyborców złożonych pod kandydaturami opozycjonistów są nieprawidłowości i że odsetek takich zakwestionowanych podpisów przewyższa dozwolone 10 proc. Oznacza to, że działacze opozycji nie zostaną zarejestrowani jako kandydaci w wyborach.Do walki o mandaty radnych opozycja antykremlowska wystawiła blisko 20 kandydatów w różnych okręgach wyborczych stolicy. Nie tworzyli oni jednego frontu, a reprezentowali trzy grupy opozycji: działaczy skupionych wokół byłego parlamentarzysty Dmitrija Gudkowa, współpracowników Aleksieja Nawalnego (to m.in.: Sobol i Żdanow) i Siergieja Mitrochina, założyciela partii Jabłoko.Sam Mitrochin, który niegdyś zasiadał w radzie miejskiej Moskwy, został wykluczony z wyborów. Taką samą decyzję lokalne komisje wyborcze podjęły w odniesieniu do innych znanych opozycjonistów: Giennadija Gudkowa (ojca Dmitrija), Konstantina Janauskasa, Julii Galaminej, Aleksandra Sołowiowa. Wcześniej z wyborów wyeliminowany został Ilja Jaszyn, dawny współpracownik Borysa Niemcowa, a obecnie burmistrz jednej z dzielnic Moskwy.Sześciu niezależnychZarejestrowanych zostało sześciu kandydatów startujących jako niezależni: rzecznik praw dziecka w Moskwie Jewgienij Bunimowicz, poparci przez Jabłoko: Maksim Krugłow i Daria Biesiedina, współpracownik Dmitrija Gudkowa – Dmitrij Kłoczkow i popierani przez partię komunistyczną: Roman Juneman i Siergiej Cukasow.Galamina, Gudkow, Janauskas i Sobol poinformowali, że komisje wyborcze odmówiły wysłuchania ich kontrargumentów bądź dyskusji na ich temat i rozpatrzenia dowodów na to, że zakwestionowane podpisy są prawdziwe. Działacze już w niedzielę wezwali swych zwolenników do udziału w codziennych wieczornych wiecach z żądaniami dopuszczenia opozycji do wyborów. Akcja ta odbyła się również we wtorek i przebiegła spokojnie.",,
"Prezydent Czech: sankcje wobec Rosji nieskuteczne. Ukraińcy: to aktor, znamy reżyserów","Występując we wtorek przed Zgromadzeniem Parlamentarnym Rady Europy, czeski prezydent Miloš Zeman zakwestionował skuteczność sankcji wobec Rosji, zaznaczając, że spowodowały one wzrost popularności prezydenta Władimira Putina.","– Proszę, zrozumcie mnie właściwie, ja nie mówię o zasadności sankcji, ja mówię o skuteczności tych sankcji. A właśnie dzisiaj niemiecki dziennik »Die Welt« opublikował artykuł, w którym pisze się, że Unia Europejska straci na tych sankcjach – powiedział Zeman. Jako ich alternatywę zaproponował intensyfikację kontaktów międzyludzkich. – To, czego potrzebujemy, to dywersja ideologiczna nowego typu na czas pokoju. Potrzebujemy wymiany studentów, potrzebujemy podróżowania turystów, polityków, przedsiębiorców i tak dalej, i tak dalej, ponieważ tylko w ten sposób możemy zmienić politykę. Możemy zmienić politykę państwa, które uważamy za niedemokratyczne lub półdemokratyczne – zaznaczył. Sankcje zwiększają popularność? – Mamy jeden dalszy przykład, jaki mogę przedstawić przeciwko sankcjom. Jeśli życzycie sobie zwiększenia popularności niektórych przywódców, a nie mówię tu tylko o panu prezydencie Putinie, to zastosujcie proszę sankcje i blokady. Dlatego, że w kategoriach psychologii fenomen ten jest nazywany oblężoną twierdzą, gdyż oblężona twierdza potrzebuje silnego lidera, wodza, a jego popularność nieustannie rośnie. Teraz popularność pana Putina wynosi około 80 procent i jestem pewien, że bardzo dużą część tej popularności sprowokowały właśnie te sankcje – powiedział czeski prezydent. Ostra reakcja dyplomatów ukraińskichSzef MSZ Ukrainy Pawło Klimkin ocenił, że prezydent Czech Milosz Zeman, który przed Zgromadzeniem Parlamentarnym Rady Europy zakwestionował we wtorek skuteczność sankcji wobec Rosji, był jedynie aktorem w wyreżyserowanym spektaklu. „Zostawcie Zemana w spokoju, on się już nie poprawi. W teatrze są reżyserzy i aktorzy. Ci, którzy zaprosili go do wystąpienia, wiedzieli, co powie. Z nimi właśnie trzeba walczyć” – napisał Klimkin na Twitterze. Sprzedaż Krymu? Oddzielny komunikat w tej sprawie wydało MSZ Ukrainy, które z oburzeniem przyjęło wypowiedzi Zemana na temat zaanektowanego przez Rosję Krymu i uznało je za cyniczne. „Próba (...) legitymizacji aneksji Autonomicznej Republiki Krymu poprzez »sprzedaż« części naszego terytorium jest nie do przyjęcia we współczesnej Europie” – czytamy. Stały przedstawiciel Ukrainy w Radzie Europy Dmytro Kułeba ocenił, że wystąpienie Zemana miało zmobilizować zwolenników powrotu delegacji Rosji do Zgromadzenia Parlamentarnego RE. Rosjanie stracili prawo głosu w Zgromadzeniu w 2014 r., po aneksji Krymu. „Ta sesja Zgromadzenia była konstruowana pod agitację na rzecz powrotu Rosjan. Reżyserzy powrotu Rosji, którzy wcześniej trzymali się za kulisami, wychodzą na scenę. Ryzykują, ale gra jest tego warta” – napisał dyplomata na Facebooku.",,
Gwatemala przeniesie ambasadę do Jerozolimy,"Prezydent Gwatemali Jimmy Morales poinformował na swoim oficjalnym koncie w mediach społecznościach, iż ambasada Gwatemali w Izraelu zostanie przeniesiona z Tel Awiwu do Jerozolimy – podał w niedzielę Reuters.","– Rozmawialiśmy (z Netanjahu) o doskonałych stosunkach, jakie mieliśmy jako narody od czasu, gdy Gwatemala poparła utworzenie państwa Izrael – wyjaśnił Morales.21 grudnia Zgromadzenie Ogólne Narodów Zjednoczonych potępiło decyzję Trumpa ws. Jerozolimy i przeważającą większością głosów przyjęło uchwałę domagającą się anulowania niedawnej decyzji prezydenta USA Donalda Trumpa o oficjalnym uznaniu Jerozolimy za stolicę Izraela.Stało się tak mimo wcześniejszej zapowiedzi Trumpa, że państwa, które poprą uchwałę, narażą się na utratę pomocy finansowej udzielanej im przez USA.Stany Zjednoczone są ważnym źródłem pomocy finansowej dla Gwatemali.",,
Prezydenci Polski i USA podpisali wspólną deklarację o partnerstwie strategicznym,"Podczas spotkania prezydenta Andrzeja Dudy z prezydentem Donaldem Trumpem politycy w ramach porozumień bilateralnych podpisali porozumienie o wzajemnej współpracy obu państw w zakresie handlu, bezpieczeństwa, energetyki i inwestycji. Oto treść podpisanej polsko-amerykańskiej deklaracji:","Obrona wolności i budowanie dobrobytu poprzez polsko-amerykańskie partnerstwo strategicznePolskę i Stany Zjednoczone łączy wspólna historia oraz zbiór wartości cenionych przez oba narody. W obliczu wyzwań, wobec których stoi porządek międzynarodowy, uznajemy, że nadszedł czas, by umocnić i utrwalić strategiczne partnerstwo między naszymi narodami.Wspólnie świętujemy stulecie odzyskania przez Polskę niepodległości oraz zbliżającą się 30. rocznicę obalenia komunizmu i 20. rocznicę przystąpienia Polski do NATO.Potwierdzamy nasze poszanowanie i zaangażowanie na rzecz wspólnych wartości i zasad demokratycznych, w tym wolności, niezależnych instytucji oraz praw człowieka.Wyrażamy głębokie przekonanie, że dalszy rozwój naszych relacji w dziedzinie handlu, obronności i energetyki zwiększy bezpieczeństwo obydwu naszych krajów oraz całego obszaru transatlantyckiego.Odnotowujemy istotny postęp w zakresie realizacji „Deklaracji w sprawie współpracy strategicznej między Rzeczpospolitą Polską a Stanami Zjednoczonymi Ameryki” z 2008 r., a jednocześnie potwierdzamy aktualność wszystkich zasad i mechanizmów w niej ustanowionych. Współpraca w dziedzinie bezpieczeństwa i obronnościSilna i wolna Europa ma żywotne znaczenie dla Polski i Stanów Zjednoczonych.Pogłębione i ściślejsze partnerstwo polsko-amerykańskie w dziedzinie bezpieczeństwa oraz większa determinacja obu państw odgrywają kluczową rolę, jeśli chodzi o reagowanie na bieżące zagrożenia i wyzwania dla naszego wspólnego bezpieczeństwa, a także zapewnianie trwałej stabilności, koniunktury gospodarczej i rozwoju.Partnerstwo to jest nieodzowne w świetle coraz poważniejszych wyzwań w zakresie bezpieczeństwa, których przejawem jest agresywne zachowanie Rosji, proliferacja broni masowego rażenia w skali globalnej, terroryzm, zorganizowany przemyt imigrantów oraz napięcia na Bliskim Wschodzie.Polska i Stany Zjednoczone zamierzają w związku z tym pogłębiać współpracę, umacniać więzy między siłami zbrojnymi oraz zacieśniać stosunki w dziedzinie wywiadu i ścigania przestępstw oraz na innych płaszczyznach związanych z bezpieczeństwem.Zintensyfikujemy wspólne działania szkoleniowe i ćwiczenia, ugruntujemy współpracę jednostek wojskowych oraz zwiększymy wymianę doświadczeń i know-how, m.in. poprzez wymianę personelu wojskowego w strukturach dowódczych, ośrodkach edukacyjnych oraz placówkach szkoleniowych.Umocnimy nasze partnerstwo w zakresie technologii i przemysłu obronnego w dziedzinach o zasadniczym znaczeniu dla obronności i odstraszania regionalnego, w tym poprzez ułatwienia w dostępie do wysokiej klasy technologii obronnych i uzbrojenia, które Stany Zjednoczone uznają za możliwe.Zgodnie z Traktatem Północnoatlantyckim i w duchu polsko-amerykańskiej współpracy strategicznej potwierdzamy nasze zaangażowanie na rzecz kolektywnej obrony, rozwijania indywidualnych zdolności odpierania zbrojnej napaści oraz utrzymywania bezpieczeństwa i stabilności transatlantyckiej. Jesteśmy zdecydowani, by wspólnie oraz z naszymi Sojusznikami pracować w celu dostosowania Sojuszu Północnoatlantyckiego do zmieniającego się środowiska bezpieczeństwa, w którym musimy się mierzyć z długofalowymi wyzwaniami napływającymi ze wszystkich strategicznych kierunków. Polska i Stany Zjednoczone z zadowoleniem przyjmują postęp, jaki od 2014 r. udało się wypracować sojuszniczym szefom państw i rządów, oraz wyrażają wolę realizacji decyzji podjętych w lipcu 2018 r. podczas szczytu NATO w Brukseli. Oba kraje podtrzymują swe przywiązanie do artykułu 5 Traktatu Waszyngtońskiego oraz do zasady sprawiedliwego podziału obciążeń.Uznając znaczenie wzmocnionej i dostosowanej wysuniętej obecności NATO na wschodniej flance oraz europejskiej inicjatywy odstraszania autorstwa Stanów Zjednoczonych, Polska i Stany Zjednoczone zobowiązują się do rozważenia wariantów wzmocnienia militarnej roli Stanów Zjednoczonych w Polsce. W toku wzmożonych konsultacji dokonamy analizy wykonalności tej koncepcji.Efekty wspomnianych wysiłków przyczynią się do umocnienia obronności nie tylko Europy Środkowo-Wschodniej, lecz także całego Sojuszu.Polska realizuje długofalowy plan modernizacji swoich sił zbrojnych i systematycznie zwiększa wydatki na obronność do poziomu 2,5% PKB. Stany Zjednoczone z zadowoleniem przyjmują zaangażowanie Polski, które może służyć jako wzór do naśladowania dla innych Sojuszników. Doceniamy ponadto rozmieszczenie przez Stany Zjednoczone na terytorium Polski bazy Aegis Ashore będącej filarem infrastruktury obrony przeciwrakietowej w Europie, a także uznajemy jej istotną rolę w architekturze bezpieczeństwa NATO. EnergetykaPolska i Stany Zjednoczone będą pogłębiały współpracę w zakresie bezpieczeństwa energetycznego. Będziemy badali nowe możliwości wynikające z transformacji rynków energii oraz podejmiemy starania, aby zwiększyć dywersyfikację energetyczną w Europie, w czym główną rolę powinna odgrywać inicjatywa prywatna.Będziemy nadal koordynowali nasze działania mające na celu przeciwdziałanie projektom energetycznym zagrażającym naszemu wspólnemu bezpieczeństwu, takim jak Nord Stream 2.Zarówno Polska, jak i Stany Zjednoczone będą wspierały wzmożone działania na rzecz pogłębionej współpracy w zakresie energii oraz dywersyfikacji jej źródeł.Uznając olbrzymie możliwości na polu współpracy energetycznej pomiędzy Polską i Stanami Zjednoczonymi, obie strony zobowiązały się ustanowić „Polsko-amerykański dialog strategiczny w dziedzinie energii”.Nasze dwa kraje będą w dalszym ciągu wspierały wymianę na poziomie rządów w związku z tematyką energii, z myślą o wzmacnianiu współpracy dwustronnej i wypracowywaniu wspólnego stanowiska w sprawach leżących w żywotnym interesie obu państw. Wymiana handlowa, inwestycje, badania i innowacjeSprawiedliwy i uczciwy handel jest równie istotny dla naszych stosunków dwustronnych co obrona i bezpieczeństwo. Obopólnie korzystne relacje gospodarcze stymulują wzrost i zatrudnienie po obu stronach Atlantyku.Z zadowoleniem przyjmujemy imponujący postęp w dziedzinie zacieśniania relacji biznesowych pomiędzy naszymi dwoma krajami oraz potwierdzamy znaczenie amerykańskich inwestycji w Polsce i rosnące zainteresowanie polskich przedsiębiorstw rynkiem amerykańskim.Nasze rządy będą działały dynamicznie w celu wykorzystania istniejącego potencjału, w tym poprzez Inicjatywę Trójmorza, co przyczyni się do realizacji tych priorytetów w krajach tego regionu Europy.Uważamy ponadto, że równe warunki i niedyskryminujące traktowanie są niezbędne do sukcesu inwestycji oraz zobowiązujemy się do wspólnej pracy nad rozwiązywaniem sporów handlowych w sposób sprawny i ugodowy.Potwierdzamy także zasadniczą rolę, jaką badania i innowacje odgrywają w naszym wzroście gospodarczym. Uznając potencjalne korzyści wynikające z połączenia amerykańskich inwestycji z polskimi kompetencjami w dziedzinie zaawansowanych technologii, będziemy wspierali działania zmierzające do wzmocnienia partnerstw w dziedzinie nauki i technologii.",,
Papież Franciszek prosi Romów o przebaczenie za dyskryminację,"Przebywający w Rumunii papież Franciszek poprosił w imieniu Kościoła przedstawicieli społeczności Romów o przebaczenie za „dyskryminację, znęcanie się i uprzedzenia”, jakich dopuścili się wobec nich chrześcijanie.","Podczas spotkania w niedzielę z romską wspólnotą w mieście Blaj w Siedmiogrodzie papież powiedział: - W moim sercu noszę ciężar. Jest to ciężar dyskryminacji, izolacji i znęcania się, jakich doznały wasze wspólnoty. – Historia mówi nam, że także chrześcijanom, nawet katolikom, nie jest obce tak wielkie zło. Chciałbym prosić za to o przebaczenie – mówił Franciszek. Następnie podkreślił: - Proszę w imieniu Kościoła o przebaczenie Pana i o wasze przebaczenie, za to że na przestrzeni dziejów was dyskryminowaliśmy, znęcaliśmy się lub patrzyliśmy na was źle, oczami Kaina a nie Abla, i nie potrafiliśmy was uznać, docenić i bronić w waszej wyjątkowości.",,
Sondaż: 13 proc. głosów dla Napieralskiego,"Gdyby wybory prezydenckie odbywały się dzisiaj, Bronisław Komorowski (PO) uzyskałby 42 proc. głosów, a Jarosław Kaczyński (PiS) – 35 proc. Co ciekawe, aż 89 proc. Polaków deklaruje zamiar głosowania w wyborach prezydenckich  – wynika z najnowszego sondażu TNS OBOP przeprowadzonego dla TVP Info.","Z sondażu przeprowadzonego dla TVP Info wynika, że w dalszym ciągu największym poparciem cieszy się Bronisław Komorowski z 42 proc. głosów. Lider PiS traci do niego siedem punktów procentowych. Na dalszych miejscach bez zmian. Na trzeciej pozycji znalazł się Grzegorz Napieralski, na którego zamierza głosować 13 proc. pytanych. Na dalszych miejscach uplasowali się Janusz Korwin-Mikke  z poparciem w wysokości 3 proc., Andrzej Olechowski (niezależny, wspierany przez SD) i Waldemar Pawlak (PSL) z wynikiem 2 proc. Po 1 proc. otrzymaliby dziś Andrzej Lepper i Marek Jurek. Nikt nie zadeklarował chęci poparcia Bogusława Ziętka i Kornela Morawieckiego. Bardzo prawdopodobne jest, że dojdzie do drugiej tury. Wtedy wybory wygrałby Bronisław Komorowski z 59-proc. poparciem. Jarosław Kaczyński mógłby liczyć na 41 proc. głosów. Niecały tydzień temu Komorowski mógł liczyć na 56-proc. poparcie. Z kolei poparcie dla Kaczyńskiego spadło o 3 punkty – z 44 do obecnych 41 proc. W drugiej turze zwolennicy Waldemara Pawlaka w większości oddaliby głos na Bronisława Komorowskiego (61 proc.). Także elektorat Grzegorza Napieralskiego poparłby kandydata PO (60 proc.). Także ponad połowa (54 proc.) głosujących na Andrzeja Olechowskiego w drugiej turze oddałaby głos na marszałka Sejmu. TNS OBOP na zlecenie TVP zapytał również Polaków, czy pójdą na wybory. Na pytanie „Czy weźmie Pani/Pan udział w wyborach prezydenckich 20 czerwca 2010?”, aż 63 proc. badanych odpowiedziało, że „zdecydowanie tak”. Kolejne 26 proc. respondentów także raczej skłania się ku udziałowi w wyborach.Według sondażu zaledwie 5 proc. Polaków zdecydowanie nie pójdzie do urn. W wyborach raczej nie weźmie udziału 4 proc. badanych, a 2 proc. jeszcze nie zdecydowało.    Sondaż został przeprowadzony w dniach 15 - 16 czerwca 2010 r. czerwca TNS OBOP metodą telefoniczną na ogólnopolskiej, reprezentatywnej próbie 1000 pełnoletnich mieszkańców Polski.                                                    Czy będziemy mieć rekordową frekwencję? (fot. TVP)                                            Czy będziemy mieć rekordową frekwencję? (fot. TVP)",,
Polityk PO nie daje szans Małgorzacie Kidawie-Błońskiej w starciu z Andrzejem Dudą,"Kandydatura Małgorzaty Kidawy-Błońskiej na prezydenta „nie rokuje nadziei w zderzeniu z Andrzejem Dudą” – oceniła była eurodeputowana Platformy Obywatelskiej Julia Pitera. Podkreśliła, że decydująca może okazać się debata kandydatów. Dodała, że za polityka wybitnego uznaje Donalda Tuska.","Pitera pytana w Radiu Plus, czy były premier i szef Rady Europejskiej Donald Tusk powinien się ubiegać o fotel prezydenta oraz czy chciałaby takiego prezydenta, powiedziała: „Nie ukrywam, że bym chciała, dlatego że jak patrzę na marazm, który niestety nas ogarnął, to jestem zmartwiona”.Na pytanie, czy martwi ją marazm w Platformie Obywatelskiej, odparła, że „opozycja, która zapowiadała współpracę, dość marnie działa”. – Zważywszy na to, że wybory prezydenckie są za pół roku, to jest to sytuacja dość dla mnie smutna – przyznała.– Na razie bym chciała usłyszeć, jakie mają być kryteria w zakresie doboru kandydata na prezydenta, biorąc pod uwagę, kim jest Andrzej Duda i znając jego determinację w robieniu kampanii wyborczej. Znając kandydata drugiej strony, nie można abstrahować od tego kandydata, który jest – podkreśliła była europosłanka. – Będąc konserwatywną feministką uważam, że jeżeli się mówi o sprawach poważnych i się mówi, że kobiety z mężczyznami są równe, to się rozmawia w sposób równy o szansach, jakie mają konkretni kandydaci, niezależnie od płci – mówiła Pitera.Na pytanie, czy niezależnie od płci nisko ocenia szanse Małgorzaty Kidawy-Błońskiej, Pitera oświadczyła: „Uważam, że jest to kandydatura, która nie rokuje nadziei w zderzeniu z Andrzejem Dudą”. Na uwagę, że Kidawa-Błońska nieźle wypada w sondażach, przyznała, że rzeczywiście tak jest, ale – jak dodała – „po jakimś czasie już jest gorzej”.– Poza tym przypominam, że tym, co decydowało w wyborach na końcu, było takim gwoździem, była jednak debata. W 2007 r. debata była wygrana przez Donalda Tuska z Jarosławem Kaczyńskim, również debata na prezydenta z Lechem Kaczyńskim była przez Tuska wygrana. Dlatego Jacek Kurski „wyskoczył z dziadkiem z Wehrmachtu”, i to pogrzebało (Tuska – red.). Także debata jest bardzo ważnym elementem – zauważyła Pitera.Pytana, czy Kidawa-Błońska mogłaby się zagubić podczas debaty prezydenckiej, Pitera powiedziała: „Nie wiem, bo nie wzięła udziału w debacie”. – Jeżeli ja słyszę, że było za mało czasu, żeby się przygotować, to myślę, że tyle samo czasu miał i Borys Budka, i Izabela Leszczyna – zauważyła. Przekonywała także, że wybory prezydenckie „są walką o poważną sprawę i nie ma tu czegoś takiego jak lojalność koleżeńska, bo tu chodzi o państwo”. – Musimy przestać mówić o sprawach z marginesu, a zacząć mówić o pryncypiach – apelowała.Na pytanie, czy nowa książka Donalda Tuska pt. „Szczerze”, jest dobrym pomysłem na inaugurację przez niego prezydenckiej kampanii wyborczej, oceniała że tak. – Sądzę, że ta książka będzie ciekawa, będzie książką z perspektywy człowieka, który pełnił najwyższą funkcję w Unii Europejskiej, do tego był dobrze oceniany – mówiła Pitera.Dopytywana, czy premiera książki będzie początkiem jego kampanii prezydenckiej podkreśliła, że bardzo trudno spekuluje się na temat polityków wybitnych. – A do takich jednak zaliczam Tuska, mimo że wielokrotnie byłam również i krytyczna. To nie jest tak, że „podnosiłam go pod niebiosa”. Natomiast uważam, że jest to bardzo zdolny polityk i bardzo skuteczny polityk. Więc nie odważyłabym się mówić o jego planach – oświadczyła Pitera.",,
„Wielokrotnie wystawiał polskie opery”. Brytyjczyk został Polakiem,"Reżyser operowy David Pountney odebrał akt nadania polskiego obywatelstwa. Dokument w sobotę w Warszawie wręczył mu wicepremier, szef MKiDN Piotr Gliński. Decyzję o przyznaniu obywatelstwa artyście, który sam o to zabiegał, podjął prezydent Andrzej Duda.","David Pountney pochodzi z Wielkiej Brytanii, jest dyrektorem artystycznym Welsh National Opera w Cardiff, współpracuje również m.in. z londyńską English National Opera, Operą Wiedeńską i Bawarską Operą Narodową w Monachium. W Polsce reżyser blisko współpracuje z Instytutem Adama Mickiewicza. – To arcydzieła kultury polskiej zbliżyły mnie do obywatelstwa, które właśnie otrzymuję, ale pragnę jasno podkreślić moją wiarę i przynależność do wspólnotowych ideałów Europy. Przyjmując polskie obywatelstwo daję wyraz swojej wierze w łączącą wszystkich Europejczyków kulturę – mówił podczas uroczystości w siedzibie MKiDN.– Do bycia Polakiem zachęciło Davida Pountneya bogactwo kultury polskiej, ale także wieloletnie związki zawodowe z Polską. Reżyser wielokrotnie wystawiał polskie opery – podkreślił Piotr Gliński. Minister przypomniał, że Pountney w 2009 r. na festiwalu w Bregencji wystawił „Króla Rogera” Karola Szymanowskiego, a w 2015 r., z okazji 50-lecia odbudowy Teatru Wielkiego w Warszawie, zaprezentował nową interpretację „Strasznego dworu’ Stanisława Moniuszki. Wspominając swoją pracę nad „Strasznym dworem” Pountney wyraził też radość, że polski paszport otrzymuje w czasie inauguracji obchodów Roku Stanisława Moniuszki. Decyzją ministra Glińskiego Pountney otrzymał w sobotę także nominację do komitetu honorowego obchodów 200-lecia urodzin Moniuszki. David Pountney urodził się w 1947 r. w Oksfordzie w Anglii. Debiutował w 1972 r. produkcją „Katii Kabanovej” na Wexford Festival. W latach 1975-1980 w Scottish Opera zrealizował cykl oper Leosa Janacka. Wyreżyserował ponad 20 spektakli w English National Opera. Jest autorem inscenizacji oraz libretta do nowopowstałych dzieł, m.in. prapremier trzech oper sir Davida Maxwella Daviesa. Tłumaczył libretta operowe z języka rosyjskiego, czeskiego, niemieckiego i włoskiego. Za zasługi w dziedzinie sztuki otrzymał tytuły Komandora Orderu Imperium Brytyjskiego i Kawalera Orderu Sztuki i Literatury Republiki Francuskiej. W Polsce w 2013 r. artysta został odznaczony Krzyżem Kawalerskim Orderu Zasługi RP za promocję polskiej kultury za granicą.",,
Schetyna spotka się z Merkel. „Rozmowa o przyszłości Polski w UE”,"– Szef PO Grzegorz Schetyna spotka się w poniedziałek z kanclerz Niemiec Angelą Merkel w Berlinie – powiedział szef klubu PO Sławomir Neumann. W niedzielę Schetyna poinformował na Twitterze, że będzie w poniedziałek rozmawiał z kanclerz Niemiec na temat miejsca Polski w Europie i przyszłości UE.","Szef klubu PO powiedział w poniedziałek rano, że Schetyna spotka się z Merkel w Berlinie w godzinach południowych. Celem spotkania jest – jak mówił Neumann – pokazanie, że Polska chce być ważną częścią i ważnym graczem w UE i „nie chce być na marginesie tak, jak proponuje obecna władza”.– Te nasze główne cele, które są do załatwienia, to nieobcinanie Polsce funduszy z nowej perspektywy – taka groźba istnieje przecież cały czas – a wręcz szukanie takiego rozwiązania, żeby one były na poziomie ostatniej perspektywy finansowej, a nie obcięte o 25 proc. – podkreślił Neumann.Polityk poinformował, że Angeli Merkel zostanie również przekazane stanowisko ws. Nord Stream 2. – Nie ma naszej akceptacji i zgody na ten projekt, bo uważamy, że łamie on solidarność energetyczną Europy i Niemcy nie powinny w niego się angażować – podkreślił.",,
Radny PiS: Podwyżki za odbiór śmieci to haracz. Skala jest bezprecedensowa,Skala podwyżek za odbiór i gospodarowanie odpadów komunalnych w Warszawie jest bezprecedensowa – mówił wiceprzewodniczący Rady m.st. Warszawy Dariusz Figura z Prawa i Sprawiedliwości. W jego opinii jest to haracz z kieszeni warszawiaków.,"Stowarzyszenie „Metropolia Warszawa” wezwało rząd do przygotowania i wdrożenia programu ochronnego, który zakładałby 50-procentowe dofinansowanie do opłat mieszkańców za odpady. Zaapelowało także o pięcioletni okres przejściowy na dostosowanie systemu gospodarki odpadami do nowych wymogów.  Stanowisko na konferencji zorganizowanej przed sesją Rady Warszawy, na której radni mają zająć się m.in. projektem uchwały dotyczącym nowego systemu opłat za odbiór odpadów komunalnych, przedstawili wiceprezydent stolicy Michał Olszewski, burmistrz Podkowy Leśnej Artur Tusiński, burmistrz Piaseczna Daniel Putkiewicz i burmistrz Wołomina Elżbieta Radwan.  Według Stowarzyszenia samorządy, choć nie mają wpływu na kształt gospodarki odpadami, ponoszą wszystkie konsekwencje decyzji podejmowanych na poziomie władz centralnych. Ich zdaniem zmiany przepisów przez rząd, w tym nowela ustawy o czystości i porządku w gminach, stawiają gminy pod ścianą i zmuszają je do podnoszenia stawek za odbiór i zagospodarowanie odpadów nawet o kilkaset procent. Do tej sprawy odnieśli się podczas konferencji prasowej radni Prawa i Sprawiedliwości. Jak przekonywał wiceprzewodniczący Rady Warszawy Dariusz Figura (PiS), uchwała dotycząca podwyżki opłat za odbiór i zagospodarowanie odpadów w stolicy jest najważniejszą uchwałą procedowaną na tej sesji Rady Warszawy, ważniejszą niż uchwała budżetowa na przyszły rok.  – Podwyżka opłat za odbiór i gospodarowanie odpadów komunalnych to jest co najmniej trzy razy więcej pieniędzy z kieszeni warszawiaków – mówił Figura. – Trzeba zwrócić uwagę, że skala podwyżek jest bezprecedensowa – ocenił. – Nie otrzymaliśmy żadnych uzasadnień, jeśli chodzi o koszt systemu – zaznaczył.  W jego opinii miasto – w kwestii systemu odbioru i zagospodarowania odpadami – „ma wieloletnie zaniedbania”. – Warszawa, w przeciwieństwie do innych dużych miast, takich jak Kraków, Poznań, Bydgoszcz, nie potrafiła zbudować spalarni – argumentował. – Próbuje od kilkunastu lat – bez żadnych efektów – dodał.",,
"„33 lata temu prezydent słuchał słów Jaruzelskiego w kajdanach, otoczony kordonem milicji”","– Bronisław Komorowski nie zamierza nikogo krytykować za to, że organizuje marsze i manifestacje. 33 lata temu był internowany, żeby dzisiaj prezes Jarosław Kaczyński i jego środowisko mogło organizować swój marsz – powiedziała w TVP Info Joanna Trzaska-Wieczorek, szefowa prezydenckiego biura prasowego. – Prezydent 33 lata temu słuchał słów generała Wojciecha Jaruzelskiego w kajdanach, otoczony przez kordon milicji – dodała.","Trzaska-Wieczorek tłumaczyła,  że niektórzy bolesne rocznice biorą na swoje polityczne sztandary. – Warto te podziały, które były również przed 33 laty, zasypywać. Tak, jak mówi prezydent Bronisław Komorowski, trzeba zszywać to, co da się zszyć. Nie uda się połączyć wszystkiego i wszystkich, ale warto tę wspólnotę Polaków zszywać – powiedziała.Wyjaśniła, że właśnie na cześć pamięci o tych, którzy tę największą ofiarę ponieśli w stanie wojennym, prezydent zapalił w piątek świecę przy areszcie na Białołęce, gdzie 33 lat temu internowano więźniów politycznych.– Bronisław Komorowski chce, żebyśmy o nich pamiętali i żebyśmy oddali im nasz hołd. Jednak także mamy pamiętać o tych, którzy muszą nadal o wolność walczyć. Szczególnie mocna łączyliśmy się z Białorusią i Ukrainą – powiedziała Trzaska-Wieczorek. „Prezydent nie zamierza nikogo krytykować za to, że organizuje marsze”Szefowa prezydenckiego biura prasowego mówiła, że Bronisław Komorowski nie zamierza nikogo krytykować za to, że organizuje marsze i manifestacje. – Prezydent za wolność organizowania marszów i zgromadzeń walczył. 33 lata temu, w nocy z 12 na 13 grudnia był internowany, najpierw na Białołęce, później w Jaworzu, żeby dzisiaj prezes Jarosław  Kaczyński i jego środowisko mogło organizować swój marsz – wytłumaczyła.– Warto spojrzeć wnikliwie, kto, jakie daty bierze na swoje sztandary polityczne. Czy to są daty związane z głębokim podziałem, z dramatem naszej historii, bardzo bolesnymi doświadczeniami, czy to są rocznice, które napawają dumą. Pan prezydent chce łączyć, także wokół pamięci o 13 grudnia, natomiast nie jest to data, którą można brać na sztandary polityczne. Bronisław Komorowski 33 lata temu słuchał słów generała Wojciecha Jaruzelskiego w kajdanach, otoczony przez kordon milicji – przypomniała. Czwarty marsz PiSW 33. rocznicę stanu wojennego ulicami Warszawy przejdzie dziś „Marsz w Obronie Demokracji i Wolności Mediów” współorganizowany przez PiS. Organizatorzy spodziewają się, że w manifestacji weźmie udział 30 tys. osób.To już czwarty marsz w rocznicę wprowadzenia stanu wojennego w Polsce współorganizowany przez PiS. W tym roku odbywa się w kontekście wydarzeń związanych z niedawnymi wyborami samorządowymi, które - według polityków PiS – zostały sfałszowane.",,
Sondaż TNS dla „Wiadomości”: PO wyraźnie przed PiS. Tylko cztery partie w nowym Sejmie,38 proc. badanych poparłoby na początku kwietnia Platformę Obywatelską – wynika z sondażu TNS Polska dla „Wiadomości” TVP1. Prawo i Sprawiedliwość (w bloku z Solidarną Polską i Polską Razem) mogłoby liczyć na 30 proc głosów. PO w porównaniu do poprzedniego badania zwiększyło swoją przewagę nad PiS-em z dwóch do ośmiu punktów procentowych. Do Sejmu weszłyby jeszcze SLD i PSL.,"Trzecią pozycję w sondażu zajął Sojusz Lewicy Demokratycznej, który zyskał jeden punkt procentowy w porównaniu z poprzednim sondażem. Teraz partię Leszka Millera popiera 6 proc. badanych. W Sejmie znalazłoby się jeszcze Polskie Stronnictwo Ludowe, które z kolei straciło jeden punkt procentowy i w kwietniu ma 5 proc. poparcia.Do Sejmu nie dostałaby się partia KORWiN i Twój Ruch. Formacja Janusza Korwin-Mikkego znalazła się tuż pod progiem wyborczym i może liczyć na 4 punkty procentowe (wzrost o jeden procent. Nie zmieniło się poparcie dla ugrupowania Janusza Palikota i nadal chce na nią głosować tylko 1 proc. badanych. Na takie same poparcie mogą liczyć Kongres Nowej Prawicy oraz Ruch Narodowy. Również 1 proc. badanych wskazało „inną partię”, a 13 proc. respondentów nie wie, na kogo głosować. Arytmetyka w przyszłym Sejmie Jeśli chodzi o symulację podziału mandatów w nowym Sejmie, to PO uzyskałaby 240 miejsc, PiS – 195, SLD – 21, a PSL zaledwie 4.Badanie dla „Wiadomości” TVP1 ośrodek TNS Polska przeprowadził telefonicznie 7 i 8 kwietnia na próbie 1000 dorosłych Polaków.                                                teraz odtwarzaneSondaż TNS Polska: Platforma na czele",,
Siedmiu nowych posłów w Sejmie po wyborach samorządowych,"Siedmiu nowych posłów zasiądzie w Sejmie – po wyborach samorządowych zastąpią oni tych, którzy zostali prezydentami miast, burmistrzami czy radnymi. Z ławami poselskimi pożegnają się m.in. Rafał Trzaskowski (Platforma Obywatelska), który został prezydentem stolicy, oraz Wojciech Bakun (Kukiz'15) – nowy prezydent Przemyśla.","W Sejmie będzie trzech nowych posłów PiS, trzech z PO, jeden z Kukiz'15.W Monitorze Polskim zostały już opublikowane postanowienia marszałka Sejmu Marka Kuchcińskiego o wygaśnięciu mandatów dwóch posłów: Grzegorza Wojciechowskiego (PiS), który został wybrany do Sejmiku Województwa Łódzkiego, oraz Stanisława Huskowskiego, który został wybrany do Sejmiku Województwa Dolnośląskiego. Huskowski był w klubie PSL-UD, ale do Sejmu w 2015 r. wszedł z listy PO.Mandat po Huskowskim teoretycznie mogłaby objąć Iwona Krawczyk. W poprzedniej kadencji była wicemarszałkiem województwa i radną wojewódzką. W tegorocznych wyborach również zdobyła mandat radnej wojewódzkiej; w rozmowie z Radiem Wrocław zapowiedziała, że nie interesuje jej objęcie mandatu posła.Kolejnym kandydatem do objęcia mandatu posła z listy Platformy Obywatelskiej jest Tadeusz Maćkała, który w ostatnich wyborach dostał się do rady powiatu lubińskiego z listy Prawa i Sprawiedliwości. W powiatowych wyborach otrzymał 1429 głosów. Przed trzema laty w wyborach do Sejmu dostał 5344 głosy.Na stronie internetowej Sejmu w wykazie posłów obecnej kadencji nie ma już też innych pięciu posłów, którzy wygrali rywalizację w wyborach samorządowych. Wśród nich jest Rafał Trzaskowski (PO), który został prezydentem Warszawy. Mandat po Trzaskowskim może objąć Jagna Marczułajtis-Walczak; polska snowboardzistka, trzykrotna uczestniczka igrzysk olimpijskich; była już posłem w Sejmie VII kadencji. Trzaskowski w 2015 r. startował z listy PO w okręgu 13, który obejmuje: miasto Kraków oraz powiaty: krakowski, miechowski i olkuski. Pierwszym kandydatem na liście, z tych którzy nie uzyskali mandatu posła, a jednocześnie ma największą liczbę głosów, jest właśnie Marczułajtis-Walczak.Mandat posła klubu Kukiz'15 Wojciecha Bakuna, który wygrał wybory na prezydenta Przemyśla, obejmie Robert Majka. – Tak, przyjmę mandat i zostanę posłem – mówił wcześniej Majka. Lider ruchu Paweł Kukiz zapowiedział natomiast, że jeżeli Majka wejdzie do Sejmu, „to nie zostanie posłem Kukiz'15”. Jak dodał, wynika to z faktu, że Majka jest współpracownikiem Kornela Morawieckiego, który już wcześniej pożegnał się z klubem Kukiz'15.Wybranego na funkcję burmistrza Namysłowa (Opolskie) posła PiS Bartłomieja Stawiarskiego prawdopodobnie zastąpi w poselskich ławach Kamil Bortniczuk, który w wyborach parlamentarnych trzy lata temu zdobył 2,5 tysiąca głosów.Z kolei miejsce w Sejmie po pośle PO Wojciechu Wilku, który został wybrany burmistrzem Kraśnika (Lubelskie), przypadnie prawdopodobnie Magdalenie Gąsior-Marek – kolejnej osobie na liście PO, która w wyborach do Sejmu w 2015 r. uzyskała najwięcej głosów.",,
Koalicja Europejska wydała dwa razy więcej na reklamy na Facebooku niż większość partii,"W czasie kampanii przed majowymi wyborami do Parlamentu Europejskiego polskie partie chętnie korzystały z możliwości reklamowania się na Facebooku. Na tego typu agitację wyborczą w Polsce wydano niemal 1,7 mln zł, a największy budżet przeznaczył komitet Koalicji Europejskiej, wydając ponad 550 tys. zł – blisko dwukrotnie więcej niż Prawo i Sprawiedliwość oraz większość partii – wynika z raportu dwóch fundacji – Panoptykon i ePaństwo – oraz Sotrendera.","Analizy Sotrendera sugerują, że liderzy wyścigu – KE i PiS – prowadzili „najbardziej przemyślane działania, różnicując je m.in. ze względu na województwa. Koalicja postawiła na działania reklamowe w wij. mazowieckim, śląskim i kujawsko-pomorskim, z kolei partia Jarosława Kaczyńskiego – mazowieckim, podlaskim i warmińsko-mazurskim.Ile polskie partie wydały na Facebooku? Eksperci podsumowują, że Koalicja Europejska przeznaczyła na reklamy w tym serwisie w sumie 553,5 tys. zł. Blisko dwukrotnie mniejszy budżet przeznaczyło Prawo i Sprawiedliwość – 278,8 tys. zł. Podobne kwoty wydała również Konfederacja – 251,2 tys. zł, i Wiosna – 213,3 tys. zł. Znacznie mniej portal Marka Zuckerberga zarobił na Kukiz’15 i Lewicy Razem, które przeznaczyły po 64 tys. zł.W raporcie wskazano również, że dwie największe partie prowadziły „najbardziej przemyślane działania”, świadczące o „bardziej strategicznym podejściu do prowadzenia kampanii, różnicowaniu i testowaniu skuteczności przekazów, koncentrowaniu wysiłków w tych regionach, gdzie była szansa na zdobycie mandatów”.",,
Mała Hania walczy z rakiem. MON zaoferował pomoc w przelocie do USA,"– Trwa załatwianie formalności. Od pana ministra Mariusza Błaszczaka mamy zapewnienie, że w pierwszym możliwym terminie, kiedy tylko samolot będzie wolny, uda się zorganizować lot Hani do szpitala w USA – powiedziała w rozmowie z portalem tvp.info wiceminister sportu Anna Krupka. Sprawa dotyczy półtorarocznej Hani Terleckiej, która zmaga się z nowotworem.  Termin operacji zmusza jednak rodziców do lotu samolotem rejsowym.","Samolot rządowy używany jest w trakcie lotów o statusie HEAD, a więc korzystają z niego najwyżsi urzędnicy w państwie.   Hania Terlecka ma półtora roku. Choruje na nowotwór złośliwy splotu naczyniowego. Niestety choroba postępuje, wystąpiły przerzuty. Jej nadzieją jest leczenie za oceanem, co może kosztować miliony złotych.   Jak poinformował mailowo w piątek wieczorem ojciec małej Hani, ze względu na to, że klinika w Stanach Zjednoczonych wyznaczyła termin operacji dziecka na 29 stycznia, o czym wcześniej rodzice nie informowali, tak krótki czas powoduje, że muszą jednak skorzystać z usługi komercyjnej – powiedziała portalowi Anna Krupka.  W skierowanym do minister Krupki mailu, ojciec dziewczynki dziękuje władzom za zaangażowanie i przeprasza za zamieszanie.    W pomoc dla podopiecznej fundacji Siepomaga zaangażowało się ponad 21 tysięcy osób. W ciągu trzech tygodni trwania zbiórki udało się zgromadzić ponad 5,5 mln zł na pomoc dla dziecka.",,
Andrzej Duda: Ataki na mnie pochodzą głównie od jednego z koalicjantów PiS,"– Ataki na mnie pochodzą głównie z jednego środowiska; bynajmniej nie jest to środowisko PiS – przekonywał prezydent Andrzej Duda w wywiadzie udzielonym tygodnikowi „Do Rzeczy”. Jak dodał, chodzi o „jednego z koalicjantów PiS w ramach Zjednoczonej Prawicy”.","– Wyborcy doskonale pamiętają, że te same osoby w 2011 roku, zaraz po wyborach parlamentarnych, zdradziły Prawo i Sprawiedliwość, próbowały rozbić klub parlamentarny PiS i partię. Potem wielokrotnie, publicznie i ostro atakowały śp. prezydenta Lecha Kaczyńskiego w związku z podpisaniem Traktatu Lizbońskiego – przypomniał prezydent.Spór o przyszłość państwaPytany o to, czy jego spór z ministrem sprawiedliwości Zbigniewem Ziobro, to „spór pokoleniowy między 40-latkami” –  jak określił to w niedawnym wywiadzie prezes PiS Jarosław Kaczyński – Andrzej Duda odparł, że „to spór o przyszłość państwa, przyszłość moich rodaków”.– Mi nie chodzi o ministra X czy ministra Y, lecz o każdego ministra sprawiedliwości, który jest jednocześnie prokuratorem generalnym i w mojej ocenie nie powinien mieć tak ogromnej władzy nad Sądem Najwyższym, jakie dawała mu uchwalona przez parlament ustawa – zaznaczył.– Dobrze to ujęła Zofia Romaszewska mówiąc, że nie chce żyć w kraju, w którym władza prokuratora generalnego jest tak wielka, jaka nie była nawet w PRL. To jest właśnie troska o przyszłość, dobrą przyszłość – podkreślił prezydent. „Warto znać cały kontekst wywiadu” Warto znać cały kontekst zarówno wywiadu, jak i pytania, które padło w rozmowie, a brzmiało: „Część środowisk prawicowych zarzuca panu, panie prezydencie, zdradę, co pan na to?”– zaznaczył rzecznik prezydenta Krzysztof Łapiński, nawiązując do upublicznionego fragmentu rozmowy z Andrzejem Dudą. – Natomiast każdy z państwa, każdy z czytelników, publicystów, dziennikarzy i polityków osobiście oceni, czy argumenty do tego wywiadu są trafne, czy nie. Każdy wywiad trzeba czytać w szerszym kontekście, całościowo, a przede wszystkim każda odpowiedź odnosi się do pytania dziennikarzy. Jak państwo zobaczycie wszystkie pytania, to przekonacie się, że padła taka odpowiedź i dlaczego – powiedział Łapiński w niedzielnym w programie TVN24. – To oczywiste, że prezydent jest otwarty na dobrą współpracę z rządem, z całym rządem – podkreślił z kolei w programie Radia ZET i Polsatu News, odpowiadając na sobotnią deklarację Zbigniewa Ziobry, że może „wyciągnąć rękę do współpracy z prezydentem”. – Nic nie stoi na przeszkodzie, żeby czterdziestokilkulatkowie mogli ze sobą dobrze współpracować i działać na rzecz Polski – mówił minister sprawiedliwości podczas sobotniej konwencji Solidarnej Polski. Łapiński kilkakrotnie zapewnił w niedzielę, że Andrzej Duda jest otwarty na współpracę z całym rządem Beaty Szydło. – Po to także, żeby realizować swój program wyborczy, który w bardzo dużej większości punktów, jeśli nie we wszystkim, jest programem rządu - podkreślał. Dodał, że dwa prezydenckie weta do ustaw reformujących pokazują, że „gdzieś tej współpracy zabrakło”. – Gdyby prezydent znał te całe projekty ustaw wcześniej, to może wcześniej by zgłosił swoje zastrzeżenia i uwagi. I do takiej sytuacji by nie doszło – zauważył rzecznik prezydenta. Po programie dziennikarze zapytali Łapińskiego, czy wywiadem w „Do Rzeczy” Duda znów otwiera wojnę z Ziobrą. Rzecznik zapewnił, że między obydwoma politykami „nie ma żadnej wojny”. I podkreślił, że  wywiad został przeprowadzony we wtorek – przed spotkaniem prezydenta z prezesem PiS Jarosławem Kaczyńskim i przed konwencją Solidarnej Polski. Projekty skierowane do konsultacjiPod koniec września Andrzej Duda zaprezentował swe projekty ustaw dotyczące Sądu Najwyższego i Krajowej Rady Sądownictwa; we wtorek zostały one skierowane do konsultacji. Przygotowanie projektów o SN i KRS prezydent zapowiedział w lipcu po zawetowaniu dotyczących tych kwestii ustaw autorstwa PiS.Prezydencki projekt ustawy o SN wprowadza m.in.: możliwość wniesienia do SN skargi na prawomocne orzeczenie każdego sądu, zapis by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania oraz utworzenie Izby Dyscyplinarnej z udziałem ławników.Skargę nadzwyczajną do SN wnosiłoby się w terminie 5 lat od uprawomocnienia skarżonego orzeczenia; przez 3 lata mogłaby ona być też wnoszona w sprawach, które uprawomocniły się po 17 października 1997 roku. Skargi nadzwyczajne miałyby być generalnie badane przez dwóch sędziów SN i jednego ławnika SN.",,
Trump wezwał Chiny do zniesienia ceł na amerykańskie produkty rolne,Donald Trump wezwał w piątek Chiny do zniesienia ceł na amerykańskie produkty rolne. Prezydent USA powołał się na pomyślny przebieg obustronnych negocjacji w sprawie zakończenia wojny handlowej między obydwoma krajami.,"produktów rolnych, w tym wołowiny i wieprzowiny” - napisał Trump na Twitterze. Jego zdaniem Chiny powinny obecnie wziąć pod uwagę fakt, iż USA odłożyły w czasie termin podwyższenia ceł na sprowadzane do USA chińskie towary.Termin ten miał upłynąć 1 marca, gdy zakończyło się moratorium, określane w mediach jako ""zawieszenie broni"" w wojnie handlowej między Stanami Zjednoczonymi i Chinami. Tego dnia Biały Dom miał zwiększyć karne cła na sprowadzane do USA chińskie towary warte 200 mld dolarów rocznie z 10 do 25 proc.– To bardzo ważne dla naszych rolników i dla mnie! - podkreślił Trump.Przedmiotem chińsko-amerykańskich negocjacji są m.in. takie kwestie, jak: wymuszanie transferów technologii, cyberkradzieże, ochrona praw własności intelektualnej, usługi, kursy walut, rolnictwo i pozataryfowe bariery rynkowe.",,
Mieszkańcy Tel Awiwu wyszli na ulice. Wielki protest przeciwko Netanjahu,"Tysiące Izraelczyków demonstrowało w sobotę w Tel Awiwie przeciwko desygnowanemu na premiera Benjaminowi Netanjahu, którego opozycja oskarża o próbę ograniczenia władzy sądowniczej w kraju. Netanjahu obecnie jest w trakcie tworzenia koalicji rządowej, na co ma czas do 28 maja.","Organizatorzy protestu poinformowali, że na ulice Tel Awiwu wyszło ok. 80 tys. osób. Z kolei policja twierdzi, że demonstrowało 10 tys. osób. Pretekstem dla opozycji do zorganizowania manifestacji była m.in. środowa decyzja prokuratora generalnego Izraela Awichaja Mandelblita, który na październik przełożył przesłuchanie Netanjahu, planowane w związku z zarzutami korupcyjnymi wobec izraelskiego premiera. W lutym br. Mandelblit zapowiedział, że zamierza postawić Netanjahu w stan oskarżenia w sprawach dotyczących korupcji, nadużycia władzy i defraudacji. Premier konsekwetnie zaprzecza oskarżeniom i nazywa je „polowaniem na czarownice”. Niezadowolenie opozycji wzbudza również zamiar Netanjahu zawarcia koalicji z partiami prawicowymi, ultranacjonalistycznymi i religijnymi, które chciałyby przeforsować w Knesecie kontrowersyjne ustawy, w tym takie, które miałyby uchronić premiera przed postępowaniem karnym. Ugrupowania te popierają ograniczenie kompetencji Sądu Najwyższego i przyznanie premierowi immunitetu, dzięki któremu Netanjahu uniknąłby odpowiedzialności karnej w przypadku postawienia go w stan oskarżenia. W rozmowach nad utworzeniem koalicji trwa na razie jednak impas, bowiem partie nie mogą wypracować wspólnego stanowiska w kwestii poboru do wojska ultraortodoksyjnych Żydów. Likud, partia Netanjahu, wraz z sojuszniczymi skrajnie prawicowymi i ultraortodoksyjnymi formacjami zdobyła w wyborach parlamentarnych z 9 kwietnia 65 miejsc w 120-osobowym Knesecie. W grudniu 2018 roku izraelska policja zarekomendowała postawienie zarzutów korupcyjnych premierowi w sprawie dotyczącej giganta telekomunikacyjnego Bezeq. Netanjahu, w zamian za przychylne dla firmy i warte setki milionów dolarów zmiany w prawie, miał być pozytywnie przedstawiany w należącym do Bezeq serwisie informacyjnym Walla. Wcześniej policja zarekomendowała postawienie mu zarzutów także w dwóch innych sprawach – dotyczących przyjmowania kosztownych prezentów od znajomych biznesmenów oraz oferowania korzystnych dla jednej z gazet zmian w prawie w zamian za pozytywne przedstawianie jego osoby. Netanjahu ma czas do 28 maja na utworzenie rządu; jeśli tego nie zrobi, misję sformowania gabinetu może otrzymać ktoś inny. Natomiast jeśli Netanjahu uda się stworzyć koalicję rządową, polityk ten piątą kadencję będzie stał na czele izraelskiego rządu, co nie udało się dotychczas nikomu w historii państwa żydowskiego.",,
Litewski historyk: Nasza droga do Europy prowadzi przez Polskę,"16 lipca, cztery dni po zaprzysiężeniu, prezydent Gitanas Nauseda przyjedzie z pierwszą wizytą do Warszawy. To początek nowego otwarcia litewskiej polityki zagranicznej – pisze „Rzeczpospolita”.","Gazeta zwraca uwagę, że zwrot w polityce zagranicznej Litwy nastąpił po aneksji Krymu i zajęciu przez Rosję Donbasu.„Nagle zorientowaliśmy się, że wszystko, co osiągnęliśmy po rozpadzie ZSRR, możemy stracić. Zrozumieliśmy, że nasza droga do Europy prowadzi przez Polskę, że stosunki z nią mają dla nas fundamentalne znaczenie” – powiedział „Rzeczpospolitej” prof. Alvydas Nikzentaitis, prezes wileńskiej Fundacji Giedroycia, komentując zapowiedź wizyty prezydenta Litwy w Polsce. Według „Rzeczpospolitej” na reorientację litewskiej polityki zagranicznej duży wpływ miało forsowanie przez Niemcy projektu Nord Stream 2. „Okazało się, że dla Berlina izolowanie agresywnej Rosji ma swoje granice: nie może na tym zbytnio ucierpieć biznes” – czytamy w artykule.„Na decyzję o przyjeździe prezydenta Litwy do Polski miało też wpływ spotkanie Andrzeja Dudy, prezydenta RP z prezydentem USA. Litwa jako pierwsza poparła powstanie w naszym kraju Fortu Trump” – pisze „Rzeczpospolita”. Gazeta zwraca również uwagę, że inaczej dziś postrzegana jest przez litewski Sejm i Senat zawarta przed 450 laty unia lubelska. „Do niedawna była w Wilnie postrzegana jako coś negatywnego, umowa która ograniczała czy wręcz likwidowała litewską państwowość. (...) Dziś podkreśla się, że było to wyjątkowe porozumienie w historii Europy, pierwsza umowa, która pokojowo połączyła oba państwa” – czytamy w artykule.",,
Ślązacy złożyli hołd Wojciechowi Korfantemu w 146. rocznicę jego urodzin,Na Śląsku uczczono w czwartek przypadającą 20 kwietnia 146. rocznicę urodzin Wojciecha Korfantego – działacza narodowego i przywódcy powstańczego. Przedstawiciele lokalnych i regionalnych władz złożyli kwiaty na jego grobie oraz przed pomnikiem na katowickim placu Sejmu Śląskiego.,"– Na Śląsku postać Wojciecha Korfantego żyje, i to już bardzo długo. Natomiast w tym i najbliższych latach, przy okazji 100-lecia powstań śląskich, będzie można wyeksponować osobę Wojciecha Korfantego w sposób szczególny, pokazując, że zasługuje na upamiętnienie i na to, żebyśmy godnie go wspominali, pamiętali i przekazywali tę pamięć przyszłym pokoleniom – mówił wojewoda śląski Jarosław Wieczorek.  Wojewoda przypomniał, że w sierpniu tego roku obchodzona będzie także 80. rocznica śmierci Wojciecha Korfantego, a 2019 r. jest Rokiem Powstań Śląskich, ustanowionym w 100-lecie wybuchu pierwszego z nich. Także w tym roku powinno nastąpić odsłonięcie pomnika Korfantego w stolicy.  – Mąż stanu, jakim był Wojciech Korfanty, w końcu znajduje właściwe miejsce również poza obszarem naszego województwa, jako jeden z sześciu ojców niepodległości państwa polskiego i podwalin II Rzeczypospolitej. Stąd jest bardzo ważne i symboliczne, byśmy upamiętniali tę postać i dziękowali za jego posługę dla obywateli Polski – podkreślił wojewoda Wieczorek.  W czwartek kwiaty na katowickim grobie Korfantego i przed jego pomnikiem złożyli, obok wojewody, m.in. marszałek woj. śląskiego Jakub Chełstowski oraz prezydent Katowic Marcin Krupa. Wieńce złożono w imieniu prezydenta Andrzeja Dudy oraz premiera Mateusza Morawieckiego.  Prezydent Katowic Marcin Krupa podkreślił, że działalność Korfantego zawsze była propolska – prezentował ją m.in. jako poseł do niemieckiego Reichstagu. – To ten człowiek miał odwagę przemówić w Reichstagu i upomnieć się o polski Śląsk – powiedział prezydent, wspominając trzy powstania śląskie, które wpłynęły na włączenie części Górnego Śląska do II Rzeczypospolitej w 1922 roku.",,
"Jarosław Kaczyński: Ludziom, których dotknęło nieszczęście, przede wszystkim trzeba pomóc","Rząd wypełnia swoje obowiązki wynikłe i z prawa, począwszy od konstytucji, ale wynikłe także ze zwykłej ludzkiej empatii, bo ona ma w życiu społecznym ogromne znaczenie – powiedział w programie „Gość Wiadomości” Jarosław Kaczyński. Prezes Prawa i Sprawiedliwości odniósł się do działań rządu związanych z sytuacją powodziową na południu Polski.","– Ludziom, których dotknęło nieszczęście, trzeba współczuć, ale przede wszystkim trzeba im pomóc, a już na pewno musi im pomóc rząd. Tam są przedstawiciele rządu odpowiedzialni za te części aparatu państwowego, które są szczególnie zaangażowane w tego rodzaju akcję – jest premier, jest wicepremier Beata Szydło. Są ci, którzy być powinni, inni nasi kandydaci tam w tej chwili nie funkcjonują. Rząd wypełnia swoje obowiązki wynikłe z prawa, począwszy od konstytucji, ale wynikłe także ze zwykłej ludzkiej empatii, bo ona ma w życiu społecznym ogromne znaczenie – mówił Kaczyński.Prezes PiS skomentował wypowiedź przewodniczącego Platformy Obywatelskiej Grzegorza Schetyny, który działania rządu nazwał „politycznym kabaretem”. – Ona jest w najwyższym stopniu niestosowna i skandaliczna. Ona wyraża po prostu pogardę wobec zwykłego człowieka. Już nie pierwszy raz, jeżeli chodzi o dzieje tej formacji. Ta postawa wobec społeczeństwa, zwykłych ludzkich spraw i ludzkiego nieszczęścia trwa i to jest bardzo niepokojące – stwierdził Kaczyński. Odniósł się również do spotu wyborczego Koalicji Europejskiej z udziałem Schetyny, prezydenta Warszawy Rafała Trzaskowskiego i kandydatki tego komitetu Joanny Frydrych nagranego  na terenach powodziowych. – Jeżeli coś jest niewłaściwe, to właśnie to. Tu jest zasadnicza różnica zdań i postaw – postaw w stosunku do obywateli i społeczeństwa. To jest różnica nie indywidualna między panem Schetyną a mną, a różnica dwóch formacji, dwóch sposobów myślenia, moralności, wrażliwości – podkreślił. – W żadnym wypadku nie będziemy przyjmować euro, dopóki  nie uzyskamy pozycji gospodarczej, poziomu rozwoju gospodarczego co najmniej zbliżonego do Niemiec. To jest to państwo, z którym jesteśmy szczególnie związani gospodarczo i bez pewnego daleko idącego wyrównania – co najmniej 90 proc. niemieckiego PKB na głowę – przyjęcie euro będzie dla polskiej gospodarki po prostu szkodliwe – powiedział prezes PiS. Dodał, że „kiedy osiągniemy te 90 proc., to też trzeba będzie się jeszcze zastanowić, bo euro przyniosło korzyści Niemcom, Holandii i jeszcze może dwóm, trzem krajom, a innym korzyści nie przyniosło i to trzeba brać pod uwagę”. – My nie będziemy wchodzić dla czyichś interesów do strefy stagnacji, bo strefa euro jest strefą stagnacji, a także ogromnego ryzyka. Tutaj Grecja jest najlepszym przykładem, ale właściwie całe południe Europy poniosło duże straty, chociaż ich poziom rozwoju w momencie przyjmowania euro w stosunku do przeciętnej europejskiej był dużo lepszy niż Polski, nawet dzisiaj – dodał. Odnosząc się do deklaracji Koalicji Europejskiej, że nie ma ona w programie przyjęcia wspólnej waluty, Kaczyński stwierdził, że jest to „wprowadzanie ludzi w błąd i oszukiwanie charakterystyczne dla tej formacji”. – W żadnym wypadku nie będziemy płacili za niemieckie zbrodnie i samo żądanie tego rodzaju jest skandalem. Wypowiedź Włodzimierza Cimoszewicza potwierdza tę tezę: tylko rządy Prawa i Sprawiedliwości gwarantują to, że nie będziemy płacić. Zresztą przedstawiciele środowisk żydowskich, które chciałyby uzyskać te pieniądze, bardzo liczą na zmianę władzy w Polsce i wcale tego nie ukrywają – powiedział.Kaczyński skomentował także zapowiedzi polityków PO dotyczące związków partnerskich. – Oni oszukują opinię publiczną i wyborców, bo wiedzą, że bardzo wielu Polaków absolutnie tego rodzaju rozwiązań nie akceptuje, nie chce o tym słyszeć. Z drugiej strony czują się zobowiązani z różnych powodów, także tych zewnętrznych, aby takie rozwiązania wprowadzić. To, co czynią, nie jest w polskim interesie – zwrócił uwagę. Dodał, że w Polsce „na szczęście jest zapora i ona się nazywa Prawo i Sprawiedliwość”. – My się na takie eksperymenty nie zgadzamy. Powtarzam to, co już mówiłem: tolerancja – tak, my jesteśmy tolerancyjni także w tej sferze, ale afirmacja – nie – podkreślił. – Stawką tych wyborów jest także sprawa polskiej polityki zewnętrznej, polityki bezpieczeństwa, która się udaje, chodzi tu o sojusz ze Stanami Zjednoczonymi, o wzmacnianie naszych sił zbrojnych. To jest kwestia, żeby Polska nie była krajem, który ma status klienta. To jest taki bardzo niski status. W tej chwili nikt nas nie traktuje jako klienta. Żebyśmy umacniali naszą pozycję w Unii Europejskiej poprzez związki regionalne z Wyszehradem na czele – powiedział. – Tutaj trudno wymieniać te wszystkie punkty. Symbolem jest 500 Plus, już w tej chwili od 1 lipca dla wszystkich dzieci. Tych posunięć jest bardzo, bardzo wiele. Łącznie to jest już osiemdziesiąt kilka miliardów złotych rocznie. To jest naprawdę potężna zmiana. My po prostu zmieniamy tę niesprawiedliwą politykę, strukturę życia społeczno-gospodarczego, która została w Polsce narzucona po 1989 r. i pod żadnym względem się nie sprawdzała. My to zmieniamy – zaznaczył. Jak mówił prezes PiS, kolejną stawką jest „nasza polityka rozwoju, która jest przemyślana i przynosi sukcesy”. – Mamy w tej chwili bardzo silny wzrost inwestycji. To była nasza najsłabsza strona. Przeszło 21 proc. już w tym roku inwestycje wzrosły. Mamy najszybszy prognozowany  rozwój gospodarczy wśród państw OECD, czwarty na świecie. Można tutaj mówić o naprawdę wielkim sukcesie – powiedział. Kaczyński zaznaczył, że „polityka gospodarcza nie jest celem samym w sobie, ona ma służyć wszystkim ludziom, a także wyrównaniu poziomu między grupami społecznymi, regionami”. Prezes PiS był też pytany o problem pedofilii w Kościele i o pomysł powołania państwowej komisji ds. do badania przypadków pedofilii.– Uważam, że rzeczywiście problem musi być zbadany, także w Kościele, ale z danych, którymi można w tej chwili operować, nie wiem czy one są precyzyjne, to jest jakieś 3 proc. wypadków pedofilii w ogóle. Wobec tego jest takie pytanie, czy jak ktoś jest krzywdzony w jakimś innym środowisku, to nie należy go bronić? To nie ma znaczenia? Oczywiście to ma dokładnie takie samo znaczenie w każdej sytuacji, w każdym środowisku – stwierdził.– Trzeba zbadać wszystkie środowiska szczególnej troski. A obejmują one krąg daleko, daleko większy niż Kościół, gdzie jest to zdarzenie, które nawet gdyby było pojedyncze, to trzeba by było je bardzo mocno potępiać, ale niestety było tych wydarzeń, jak można sądzić, więcej – dodał. Jak zaznaczył jednak, „byłoby czymś bardzo niesprawiedliwym, przede wszystkim wobec krzywdzonych dzieci, gdybyśmy się do tego ograniczyli”.– Skoro ta sprawa stanęła, to trzeba ją rozwiązać radykalnie. Zaostrzenie kar to droga do radykalnego rozwiązania, ale też ta komisja – podkreślił Kaczyński.",,
"Zabiegi Grodzkiego warte każdych pieniędzy. Brzmi może dwuznacznie, ale niesłusznie","Uff, jaka ulga. Wreszcie skończył się cyrk marszałka Tomasza Grodzkiego, jaki zaserwował nam wszystkim w związku z nowelizacją ustawy o sądownictwie. Tomasz Grodzki, niezależnie od innych zalet, jakie sobą reprezentuje, choćby tej, że jest wielbicielem filmowej sagi „Gwiezdne wojny”, w tym epizodu X, przejdzie do historii  parlamentu wolnej Polski jako marszałek, który troskę o tworzenie prawa zgodnego z konstytucją wprowadził na niebywałe szczyty doskonałości.","Zanim Senat dokonał oceny i wydał decyzję o oddaleniu w całości projektu ustawy, marszałek Grodzki w imieniu opozycji przeprowadził szerokie konsultacje na niespotykaną do tej pory skalę. Niemal cały miesiąc, jaki Senat miał na podjęcie swojej decyzji, marszałek Grodzki poświęcił rozmowom z najwybitniejszymi znawcami prawa w Europie. Pozwolił sobie jedynie na krótką pauzę, aby spotkać się w sprawie niecierpiącej zwłoki z ambasadorem Rosji w Polsce. Wszystkie pozostałe dni oddał na rzecz zgryzoty o możliwie idealny kształt ustawy o sądach. W celu zgłębienia przepisów, jakie w projekcie uchwalonej przez Sejm ustawy się znalazły, marszałek Tomasz Grodzki odbył daleką podróż poza granice własnego państwa. Pojechał do dalekiej Brukseli, gdzie zgromadzony jest kwiat znawców i wybitnych autorytetów prawniczych. Wśród nich komisarz Unii Europejskiej Viery Jourovej, która nie zdążyła jeszcze zająć biurka w swoim brukselskim gabinecie, jak jej myśli skupiły się wokół problemów praworządności w Polsce. Nie stało się to bynajmniej w wyniku boskiego olśnienia. O tworzeniu nowych przepisów proponowanych przez nasz rząd, komisarz Jourovą powiadomili życzliwi Polsce nasi rodacy przebywający w Brukseli. Zrobili to na początku grudnia, zanim projekt został uchwalony przez Sejm i powędrował do Senatu.  Marszałek Tomasz Grodzki tak łaknął fachowej wiedzy najlepszych specjalistów, że zaprosił na własny koszt (tzn. Senatu) biegłych w sprawach prawa, praworządności i demokracji z Komisji Weneckiej przy Radzie Europy. Ponieważ jest człowiekiem otwartym i prostolinijnym, na część spotkań  z członkami Komisji Weneckiej zaprosił pozostałych senatorów opozycji. Na tę ważną debatę poświęconą projektowi ustawy zaprosił także grono polskich znawców tych kwestii ze środowiska sędziowskiego i naukowego. Debata ta przypominała konferencję na poziomie ogólnoświatowym. Senaty innych państw mają nam czego zazdrościć. Zresztą nie tylko Senatu, ale przede wszystkim marszałka, jego aktywności na wielu niwach senackich oraz  jego inicjatyw.",,
Demonstracja „żółtych kamizelek” w Montpellier. Doszło do starć z policją,"Co najmniej 1,5 tys. uczestników ruchu „żółte kamizelki” zgromadziło się w sobotę na demonstracji w centrum Montpellier, na południu Francji. Doszło do starć z siłami bezpieczeństwa, aktów wandalizmu; zatrzymano co najmniej trzy osoby.","Ruch „żółte kamizelki” rozpoczął w listopadzie 2018 roku serię protestów przeciwko polityce gospodarczej prezydenta Francji Emmanuela Macrona. Według organizatorów w sobotnich protestach w Montpellier wzięły udział 3 tys. osób; według prefektury – o połowę mniej.AFP pisze, że manifestanci, z których część była zakapturzona, rzucali koktajlami Mołotowa; policja z kolei użyła gazu łzawiącego. W ogniu stanął policyjny radiowóz, jednak – jak zaznacza AFP – samochód był pusty. Według prefektury departamentu Herault, w którym leży Montpellier, to manifestanci otworzyli drzwi pojazdu i wrzucili do środka koktajl Mołotowa.Władze poinformowały o trzech zatrzymaniach, m.in. w związku z posiadaniem noży.W centrum Montpellier zamkniętych było wiele sklepów; szyby zabezpieczano dyktami. Cotygodniowe protesty „żółtych kamizelek” w przeszłości często przeradzały się w zamieszki, zwłaszcza w Paryżu. Tłum dewastował przy tym to, co protestującym kojarzyło się z wysokim statusem społecznym – siedziby banków, luksusowe sklepy i restauracje. Na transparentach manifestujących tego dnia „żółtych kamizelek” widniały m.in. napisy wzywające Macrona do dymisji i grożące protestami w każdą sobotę, aż do maja 2022 roku, gdy zakończy się obecna kadencja prezydenta.Demonstracje miały miejsce także w Rouen, na północy Francji, gdzie również doszło do starć; zatrzymano tam dwie osoby. Po kilkaset osób manifestowało w Lille i Strasburgu; kilkadziesiąt – w Paryżu.Ruch „żółtych kamizelek”, który protestuje przeciw reformom społecznym i gospodarczym prezydenta kraju, na pewien czas bardzo zaszkodził notowaniom Macrona. Początkowo masowe marsze są już dużo mniej liczne, a na początku lipca poparcie dla prezydenta zaczęło rosnąć.„Żółte kamizelki” odrzucają politykę gospodarczą Macrona, nastawioną – jak uważają – na duże koncerny i bogatych kosztem zwykłych pracowników. Ruch domaga się podniesienia płac, emerytur i zasiłków dla bezrobotnych.W reakcji na protesty francuskie władze zorganizowały kilkumiesięczną „debatę narodową”; po jej przeprowadzeniu zapowiedziano obniżenie podatków, reformy systemu emerytalnego, ułatwienie rozpisywania referendów i reorganizację państwowej administracji.",,
"„Sorry, Meksyku...”. Niefortunna okładka niemieckiego dziennika","Przed niedzielnym meczem z Meksykiem na MŚ w Rosji, Niemcy byli wyjątkowo pewni siebie. Tamtejsza prasa nie dopuszczała myśli, żeby spotkanie to nie zakończyło się zwycięstwem ich ulubieńców. Pozwalali sobie nawet – jak „Welt am Sonntag” – na uszczypliwości polityczne...","Manuel Neuer stoi dumnie przed wyłożoną cegłami, „chronioną” drutem kolczastym bramką, a wszystko to okraszone jest tytułem: „Sorry, Meksyku, dziś to my zbudowaliśmy mur”. Żeby nie zostawić wątpliwości, czy pozwolono sobie na małą uszczypliwość polityczną, zza poprzeczki wygląda Donald Trump, który – wyraźnie zdziwiony – pyta: „Jak to?! Niemcy pierwsi?”. Pomijając jakość samego pomysłu, złośliwość szybko się na Niemcach zemściła. Po golu Hirvinga Lozano, sensacyjnie przegrali bowiem z wyśmiewanym i lekceważonym Meksykiem.Sorry, Niemcy. Mur jest dziurawy.",,
Nagrody SDP. Dziennikarze TVP wśród wyróżnionych,"Alina Suworow, Jacek Krzemiński i Jolanta Rudnik znaleźli się wśród wyróżnionych nagrodami Stowarzyszenia Dziennikarzy Polskich za najlepsze materiały w polskiej prasie, radiu, telewizji i internecie. Do konkursu zgłoszono 280 prac, zwycięzców ogłoszono podczas środowej gali.","Laur Stowarzyszenia Dziennikarzy Polskich za 2018 r. przyznano Jerzemu Jachowiczowi „za odwagę i wyznaczanie standardów dziennikarstwa śledczego w wolnej Polsce”. Piotr Legutko z zarządu SDP w laudacji wygłoszonej na cześć laureata podkreślił, że Jerzy Jachowicz „ryzykował wiele, zajmując się tajemnicami byłych już esbeków i dopiero rodzącej się mafii”.– Jerzy przecierał szlak w sensie dosłownym. W PRL-u nie istniało przecież dziennikarstwo śledcze nawet w drugim obiegu, to on swoimi tekstami wyznaczał standardy, penetrował dzikie pola – podkreślił. W ocenie Legutki teksty Jachowicza „o zabójstwie Grzegorza Przemyka, niszczeniu dokumentów na zlecenie gen. Buły, o mafii pruszkowskiej to dziś klasyka dziennikarstwa śledczego”.Główna Nagroda Wolności Słowa przyznawana „za publikacje w obronie demokracji i praworządności, demaskujące nadużycia władzy, korupcję, naruszanie praw obywatelskich, praw człowieka” jest ufundowana przez zarząd główny SDP. W tej kategorii zostały przyznane dwie nagrody. Laureatem pierwszej z nich jest Wojciech Biedroń za artykuł „Jak mafia rządziła Warszawą” opublikowany w „Tygodniku Sieci”, drugą nagrodę otrzymała Dorota Kania za film „Ryngraf”, który miał premierę na Festiwalu Niepokorni Niezłomni Wyklęci w Gdyni 1 października 2018 r.Nagroda WatergateNagrodę Watergate za dziennikarstwo śledcze ufundowaną przez zarząd główny SDP otrzymała Alina Suworow za dokument śledczy „Pogrążeni w państwie prawa” emitowany w TVP2 w programie „Świat bez fikcji”.Wyróżnienia w tej kategorii otrzymali Andrzej Tomczak za reportaż „Pseudowęgiel” wyemitowany w TVP1 w programie „Alarm!” oraz Karolina Baca-Pogorzelska i Michał Potocki za trzy publikacje: „Sankcje dla antracytowego barona”, „Antracytowe FAQ. O co chodzi w aferze z donbaskim węglem” i „Antracyt u Putina”, opublikowane w „Dzienniku Gazecie Prawnej”.Nagroda im. Kazimierza Dziewanowskiego „za publikacje o problemach i wydarzeniach na świecie” ufundowana jest przez Polską Agencję Prasową. W tym roku nagrodzona została Monika Andruszewska za tekst „Bierz ciało, póki dają”, który ukazał się w „Tygodniku Powszechnym”. Nagrodę im. Krystyny Grzybowskiej „za publicystykę o tematyce europejskiej” ufundowaną przez Fundację Macieja Rybińskiego otrzymał Tomasz Grzegorz Grosse za publikację „Unia Europejska mniej demokratyczna”. Artykuł opublikowany został przez „Rzeczpospolitą”.Nagrodę im. Macieja Łukasiewicza „za publikację na temat współczesnej cywilizacji i kultury oraz popularyzację wiedzy”, ufundowaną przez Narodowe Centrum Kultury otrzymała Violetta Rotter-Kozera za film „Wojciech Kilar – miedzy awangardą a Hollywood”. Premiera odbyła się w Kinie Iluzjon w Warszawie 13 listopada 2018 r.„Trzej komandorzy”Jolanta Rudnik za radiową opowieść „Trzej komandorzy” wyemitowaną w Polskim Radiu Koszalin otrzymała tegoroczną Nagrodę im. Janusza Kurtyki przyznawaną „za publikacje o tematyce historycznej”. Nagroda jest ufundowana przez Instytut Pamięci Narodowej.Za publikacje o tematyce historycznej przyznano również Nagrodę Specjalna Jury Głównego Konkursu o Nagrody SDP 2018 ufundowaną przez Fundację Solidarności Dziennikarskiej. Trafiła ona do księdza Romana Sikonia z Salezjańskiego Wolontariatu Misyjnego Młodzi Światu za film „Dzieci Andersa – powrót do Afryki” wyemitowany w TV Trwam.Nagroda im. Eugeniusza Kwiatkowskiego przyznawana jest za dziennikarstwo ekonomiczne. Patronatem objęła ją Agencja Rozwoju Przemysłu. Laureatem nagrody został Jacek Krzemiński, autor tekstu „Drogie śmieci”, który to materiał można przeczytać na portalu Obserwatorfinansowy.pl.Nagrodę im. Aleksandra Milskiego dla redakcji mediów lokalnych za „podejmowanie tematów ważnych dla ich społeczności lokalnych” przyznano Dwumiesięcznikowi „Lublin. Kultura i Społeczeństwo”. Nagrodę im. Stefana Żeromskiego, przyznawana za publikacje o tematyce społecznej, w tym roku przyznano ex aequo. Wyróżnione zostały Magdalena Świerczyńska-Dolot za reportaż radiowy „Gdyby nie Gala” (Radio Gdańsk) oraz Joanna Sikora za materiał pt. „Więzi” (Polskie Radio Białystok).Aleksander Ziemiańczyk za „Rozmowę z byłą wiceminister Elżbietą Chojną-Duch, będąca przyczynkiem do debaty Programu 1 Polskiego Radia”, otrzymał nagrodę im. Adolfa Bocheńskiego za wyróżniające się dokonania dziennikarskie dla dziennikarzy do 30. roku życia.Piotr Tracz, twórca fotoreportażu „Ciąża uwięziona”, został doceniony Nagrodą im. Erazma Ciołka, która przyznawana jest „za fotografię społecznie zaangażowaną”. Nagroda im. Eugeniusza Lokajskiego za fotografię o tematyce sportowej otrzymał Jacek Turczyk za fotoreportaż „Rejs”, opublikowany w internecie w grudniu 2018 r.",,
Amerykańskie samoloty wojskowe lądują w graniczącej z Wenezuelą Kolumbii,"„Amerykańskie samoloty wojskowe lądują w Kolumbii” – informują blogerzy zajmujący się lotnictwem. Przedstawiciele władz USA przypominają, że armie obu krajów od dawna ściśle ze sobą współpracują. Jednak doniesieniom o lotach do Kolumbii towarzyszą inne informacje świadczące o narastającym napięciu.","„5 tys. żołnierzy do Kolumbii” – takie zdanie, zapisane w notatniku amerykańskiego doradcy Johna Boltona, dziennikarze zauważyli w poniedziałek. Wówczas proszony o komentarz do tej sprawy minister spraw zagranicznych Kolumbii Carlos Holmes mówił, że nie wie, co Bolton miał na myśli i z jakiej przyczyny zapisał sobie taką notatkę.  Prezydent USA, Donald Trump, zapytany tego samego dnia, czy rozważa wysłanie wojsk do Wenezueli, odpowiedział: „niczego nie rozważam, ale na stole są wszystkie opcje”. Dwa amerykańskie samoloty wojskowe – jeden z nich to gigantyczny odrzutowiec transportowy C-17 Globemaster mogący zabrać 77 ton ładunku – miały wylądować na lotnisku w rejonie Bogoty dwa dni później. Globemaster późnym wieczorem czasu lokalnego (nad ranem w czwartek czasu polskiego), po czterech godzinach postoju na podstołecznym lotnisku, odleciał do Panamy. To jednak nie wszystkie informacje, które świadczą o rosnącym napięciu. Już w niedzielę, a więc dzień przed konferencją Boltona i notatką o 5 tys. żołnierzy, widziano w Wenezueli transporty wojskowe zmierzające na zachód – ku granicy z Kolumbią.",,
W Stambule powstanie pierwszy kościół od blisko 100 lat,Po raz pierwszy od powstania świeckiej Republiki Turcji w 1923 roku w kraju tym będzie chrześcijański kościół. W sobotę prezydent Recep Tayyip Erdogan wziął udział w ceremonii rozpoczęcia budowy kościoła w Stambule. Świątynia ma zostać ukończona w dwa lata.,"Nowy kościół chrześcijański wzbogaci Turcję duchowo – oświadczył szef państwa, cytowany przez państwową agencję prasową Anatolia.Świątynia przeznaczona dla wyznawców Syryjskiego Kościoła Ortodoksyjnego ma powstać w dzielnicy Yesilkoy nad Morzem Marmara, w europejskiej części Stambułu. Pozwolenie na budowę rządząca Partia Sprawiedliwości i Rozwoju (AKP) wydała już w 2015 roku. – To historyczny dzień – ocenił metropolita stambulsko-ankarski Syryjskiego Kościoła Ortodoksyjnego w Filiksinos Jusuf Cetin. W Turcji, której ludność jest w ponad 99 procentach muzułmańska, liczbę wyznawców Syryjskiego Kościoła Ortodoksyjnego szacuje się na około 17 tysięcy.",,
Prezydent spotkał się z przyszłym szefem RE. Polska adwokatem Europy wobec Waszyngtonu?,Prezydent Andrzej Duda rozmawiał z premierem Belgii i przyszłym szefem Rady Europejskiej Charlesem Michelem o głównych problemach Unii Europejskiej i jej relacjach ze Stanami Zjednoczonymi. Spotkanie obu polityków w Brukseli była pierwszym punktem trzydniowej wizyty Andrzeja Dudy w Belgii. Prezydent spotkał się również z belgijską Polonią.,"Jak mówił po spotkaniu szef gabinetu prezydenta Krzysztof Szczerski, Andrzej Duda i Charles Michel, który zastąpi na stanowisku szefa Rady Europejskiej Donalda Tuska, chcą nowego otwarcia w relacjach wewnątrzunijnych. – Panowie zgodzili się, że trzeba poszukiwać polityki nieantagonistycznej w Europie. Dzisiaj Europa zakleszczyła się w polityce antagonistycznej, kiedy różne kraje próbują przeciw sobie rozgrywać różne interesy i to nie posuwa polityki europejskiej do przodu. My potrzebujemy polityki nieantagonistycznej i taką agendę chce przedstawić przewodniczący Michel po tej zmianie, która będzie dobrą zmianą na funkcji przewodniczącego Rady Europejskiej – powiedział minister Szczerski. Belgijski premier omówił z polskim prezydentem kwestie migracji, spraw klimatycznych, unijnego budżetu, brexitu oraz polityki sąsiedztwa. Jak relacjonował szef gabinetu polskiego prezydenta, Michel był zainteresowany polskim spojrzeniem na Ukrainę i Rosję. Według ministra Szczerskiego, Bruksela dostrzega też dobre relacje polsko-amerykańskie. – Jest szansa na to, że ustanowimy w przyszłej unijnej perspektywie instytucjonalnej osobny mechanizm przeglądu prawa europejskiego czy państwa prawa w Europie wobec każdego kraju, nie wybiórczo, nie pojedynczo, nie w metodzie artykułu 7., który jest antagonizujący, tylko na takiej ONZ-owskiej metodzie pewnego przeglądu całościowego prawa w Europie i wspólnych zaleceń, dotyczących wszystkich państw w równym stopniu – powiedział szef gabinetu prezydenta Dudy. Prezydent spotkał się również z belgijską Polonią. – Okoliczność naszego przyjazdu jest wyjątkowa. Jutro udamy się do Lommel, na polski cmentarz, gdzie spoczywa 257 polskich żołnierzy, którzy polegli w czasie II wojny światowej – mówił. – Dziękuję, że w tych czasach państwo o Polsce pamiętacie (…) Dziękuję polskim nauczycielom, że uczą polskiego, dziękuję rodzicom, że posyłają dzieci do polskich szkół – dodawał.",,
"Zamki z piasku, konopie, absurdalne szkolenia – zadziwiające dotacje z Unii","Często słychać narzekania, że Unia Europejska jest zbyt drobiazgowa i starania o dotacje to prawdziwa droga przez mękę. Okazuje się, że nie – a przynajmniej nie zawsze. Dziennikarze TVP dotarli m.in. do niezwykle pomysłowego człowieka, który postanowił powalczyć o pieniądze na budowle, które wznosi z  piasku na plaży w Kołobrzegu. Unia przyznała mu niebagatelną kwotę – 40 tys. zł dotacji. Podobnych przypadków jest więcej. Gdzie przebiega granica pomiędzy absurdem, a nowatorską inicjatywą?","Grzegorz Pawelski do niedawna był bezrobotnym konserwatorem zabytków. Teraz kompleksowo realizuje obiekty budowlane z piasku. Artysta prowadzi także płatne warsztaty w zakresie budowania z piasku na piasku i przy pomocy Naczelnej Organizacji Technicznej napisał taki biznesplan, że przyznano mu wsparcie na start – 40 tysięcy złotych unijnej dotacji.  „Połączenie z kosmosem” na szkoleniu  Unijne pieniądze na aktywizację bezrobotnych często trafiały nie do bezrobotnych, ale do firm i stowarzyszeń organizujących szkolenia, które – subtelnie ujmując – budzą wątpliwości co do konieczności ich przeprowadzenia. Jako przykład można podać pięciodniowe, wyjazdowe szkolenie, z pełnym wyżywieniem i zakwaterowaniem dla pracowników „utrzymania czystości” oraz dla „aktywnych organizatorek domowych”.  Plan bywał napięty – od autoprezentacji, zarządzania czasem i budżetem domowym, poprzez dekorowanie stołu, po organizację przyjęć domowych. W ramach warsztatów za unijne pieniądze bezrobotni mogli się także tu cytaty: „połączyć z kosmosem” i „pokąpać w dźwięku” na przykład gonga. Unia ratuje ginące zawody Zawody introligatora, kowala czy kaletnika powoli przechodzą w zapomnienie. Kilka lat temu mieszkanki wsi pod Nidzicą skorzystały z unijnych pieniędzy i nauczyły się wykonywania ginących zawodów. W ich ofercie sprzedaży znajdował się szeroki wachlarz wyrobów ceramicznych, świąteczne stroiki, plecione kosze czy ekologiczne płócienne torby. Panie uczyły się m.in. wyrobu papieru czerpanego, bibułkarstwa. Miejmy nadzieję, że skorzystały z przyswojonych umiejętności i uratują je przed zapomnieniem. Konopie, drewniany aspekt gender i wirtualne miastoRolnicy, którzy starają się o unijne dopłaty, nie muszą precyzyjnie deklarować co mają zamiar uprawiać na swojej ziemi. Pewien Szwed wykorzystał ten zapis i postarał się o wsparcie przy uprawie marihuany. Pomimo, że w Szwecji roślina ta jest nielegalna, Szwed nie trafił za kratki. Można ją uprawiać jedynie w celach przemysłowych, ale jedynie jeśli zawartość THC nie przekracza 0,3 proc.Kolejnym przypadkiem absurdalnej dotacji może być unijne wsparcie szwedzkiego miasta Orsa, które otrzymało niebagatelną kwotę 75 tys. funtów dotacji (prawie 400 tys. złotych). Pieniądze miały zostać wydane na centrum wzornictwa mebli, które weźmie pod lupę kwestię równości płci. Niestety funduszy zabrakło zanim inicjatywa została ukończona.                                                    (fot. flickr.com/Images_of_Money) Miejscowość Malmo w grze Second LifeZostajemy w Szwecji, której mieszkańcy mają najwyraźniej sporo pomysłów, którym do sukcesu brakuje jedynie unijnego wsparcia. Miasteczko Malmo również otrzymało kwotę niemal 400 tys. zł – jednak cel był inny. Projekt zakładał stworzenie komputerowej wersji wspomnianej miejscowości, która będzie dostępna w grze komputerowej Second Life  (gra ma imitować realia prawdziwego życia). Co dziwne – nie cieszy się szczególną popularnością wśród Szwedów. Być może niebawem to się zmieni. CZYTAJ TAKŻE: Świątynia Opatrzności Bożej; jest śledztwo ws. dotacji Kadr z gry Second Life  (fot. flickr.com/ John ""Pathfinder"" Lester)",,
"Turcja przetrzymuje pastora, Trump podwaja cła. Kryzys może obciążyć złotego","Prezydent USA podwoił w piątek stawkę ceł na turecką stal i aluminium, co spowodowało gwałtowny spadek notowań tureckiej liry. Kryzys między Waszyngtonem a Ankarą, spowodowany przetrzymywaniem przez Turków amerykańskiego pastora, może wpłynąć na notowania złotego.","Wartość liry, podczas piątkowych notowań, spadła w pewnym momencie o blisko 20 proc., co niektóre agencje nazwały już pełnowymiarowym kryzysem walutowym. Była to reakcja rynku na tweet Donalda Trumpa, który napisał, że zezwolił na podwojenie taryf nałożonych na eksport tureckiej stali (do 50 proc.) i aluminium (do 20 proc.).„Turecka lira zalicza gwałtowny spadek w stosunku do naszego bardzo silnego Dolara! Nasze relacje z Turcją nie są obecnie dobre!” – głosi tweet prezydenta.Niedobre relacje z Turcją to efekt przetrzymywania w tym kraju już od dwóch lat ewangelikalnego pastora Andrew Craiga Brunsona. Turcy oskarżają go o wspieranie muzułmańskiego duchownego Fethullaha Gülena, tego ostatniego zaś – o przywództwo nieudanego zamachu stanu z 2016 r.",,
Neumann: będziemy dyskutować nad formą rozdziału Kościoła od państwa,"– To, jak ma wyglądać rozdział Kościoła od państwa, jak ma być finansowany Kościół –  to kwestie do dyskusji – tak szef klubu PO-KO Sławomir Neumann skomentował inicjatywę ogłoszoną w niedzielę przez liderkę Inicjatywy Polskiej Barbarę Nowacką.","– Barbara Nowacka przedstawiła projekt, który będziemy dyskutować w ramach Koalicji Obywatelskiej, ale potem też pewnie w szerszej koalicji. Jest to pewne spojrzenie na problem, który jest – czy nie za daleko idące, to kwestia dyskusji – powiedział Neumann.  Jego zdaniem „spojrzenie na przywrócenie rozdziału Kościoła od państwa, które zawarte jest w konstytucji i w konkordacie, jest dzisiaj trochę zaburzone przez działania niektórych hierarchów i części samego Kościoła”. W opinii polityka PO, aktywność polityczna Kościoła jest dziś wyjątkowo duża i wiele osób nie chce tego akceptować.  Pytany, czy posłowie Platformy poparliby projekt, gdyby trafił on do Sejmu odpowiedział, że to zależy od dyskusji i efektu końcowego prac. – To są kwestie do dyskusji, jak ma wyglądać ten rozdział i jak ma być finansowany Kościół"" – zaznaczył. – My chcieliśmy likwidacji Funduszu Kościelnego i zastąpienia go odpisem podatkowym, tak jest np. w Niemczech – przypomniał polityk PO.   Pierwszy etap rozdziału Kościoła od państwa  Liderka Inicjatywy Polskiej Barbara Nowacka poinformowała w niedzielę o inicjatywie, która, jak mówiła „jest pierwszym etapem rozdziału Kościoła od państwa”; projekt zakłada m.in. zniesienie finansowania lekcji religii oraz ubezpieczeń księży i duchownych z budżetu państwa.",,
430 euro za spaghetti i wodę. Turystki nabite w butelkę,430 euro zapłaciły japońskie turystki za dwie porcje spaghetti z rybą i wodę w restauracji w centrum Rzymu. Rachunek ten opublikowały włoskie media jako kolejny w ostatnich latach przykład na naciąganie cudzoziemców. Oburzeni są rzymscy przewodnicy.,"349,80 euro za obiad plus 80 euro napiwku – takie kwoty widnieją na paragonie fiskalnym, wystawionym w lokalu niedaleko Zamku świętego Anioła obok Watykanu. Na posiłek składały się tylko dwie porcje makaronu z rybą. Turystki nie zamówiły żadnego wina, wyłącznie wodę.Gigantyczny rachunek rozpowszechniły najpierw media społecznościowe, a potem prasa. Pierwsi zaprotestowali przewodnicy, pracujący w Wiecznym Mieście podkreślając, że to następne już takie zdarzenie będzie miało znów fatalne reperkusje dla turystyki w stolicy Włoch.Szkodzenie wizerunkowi„Podobne epizody przynoszą szkody wizerunkowi Rzymu” – oświadczył związek przewodników turystycznych. „Pragniemy – dodało stowarzyszenie – aby miasto było bardziej gościnne i prosimy siły porządkowe, aby sprawdziły, czy doszło do nadużyć wobec dwóch młodych Japonek”.Właściciel restauracji broni się mówiąc, że klientki nie zamówiły prostego dania rybnego, ale świeżą rybę wystawioną na ladzie. – My takie ryby ważymy i przygotowujemy – dodał w rozmowie z dziennikiem „Il Messaggero”.Odnosząc się do zapisanego na rachunku obowiązkowego napiwku w wysokości 80 euro, restaurator zapewnił, że jest on dobrowolny. Nie wyjaśnił, dlaczego kwota ta została dodana.",,
Powstanie pierwsza w mieście parafia pod wezwaniem św. Jana Pawła II,Przy ul. Mołdawskiej na poznańskich Naramowicach powstanie pierwsza w mieście parafia pw. św. Jana Pawła II. Nowy kościół poświęci w niedzielę metropolita poznański abp Stanisław Gądecki. Pierwszym proboszczem nowej parafii będzie ks. Konrad Zygmunt.,"Jak tłumaczył rzecznik kurii metropolitalnej w Poznaniu ks. Maciej Szczepaniak, budowa kościoła trwała zaledwie cztery lata. Pozwolenie na budowę wydano 5 czerwca 2014 roku, natomiast kamień węgielny świątyni abp Stanisław Gądecki wmurował niespełna rok później.",,
„Dodać gazu”  – hasło narodowców,"Plakaty wyborcze z hasłem „Dodać gazu” i wizerunkiem lidera niemieckiej skrajnej prawicy Udo Voigta na motocyklu pojawiły się na ulicach Berlina, w tym przed Muzeum Żydowskim. Mieszkańcy miasta są oburzeni, bo hasło kojarzy się z zagładą Żydów.","Dwuznaczny plakat Narodowodemokratycznej Partii Niemiec został wywieszony również w pobliżu Domu Konferencji w Wannsee, gdzie w 1942 r. zaplanowano „ostateczne rozwiązanie kwestii żydowskiej” – napisał w czwartek berliński dziennik „Der Tagesspiegel”.Politycy głównych partii politycznych uznali plakat NPD za prowokację, awielu mieszkańców poskarżyło się do komisji wyborczej oraz policji – podał „Tagesspiegel”. Treść plakatu wyborczego jest jednak chroniona przez zasadę wolności wyrażania opinii, co stwierdziła już prokuratura.Niemiecka Fundacja „Pamięć, Odpowiedzialność, Przyszłość” złożyła z koleizawiadomienie o popełnieniu przestępstwa podżegania do nienawiści narodowej. Jak powiedział prezes fundacji Martin Salm, kampania neonazistowskiej NPD jest „obrzydliwa i nie do przyjęcia”.Wybory do parlamentu regionalnego w Berlinie odbędą się 18 września. NPDtakże w innych regionach prowokuje plakatami wyborczymi, sięgając również po hasła antypolskie. W Meklemburgii-Pomorzu Przednim skrajna prawica straszy m.in. zalewem siły roboczej z Polski oraz polskimi planami budowy elektrowni atomowych. „Zatrzymać atomową śmierć z Polski!”, „Polska otwarta? Pracę i auto diabli wzięli!” – głosi NPD na swoich plakatach.",,
Zamieszki przed meczem w Nicei. BBC: wśród rannych jest Polak,"Siedem osób zostało rannych, w tym jedna poważnie – to bilans nocnych bójek, do których doszło w Nicei przed meczem Polska – Irlandia Płn. Do starć doszło pomiędzy fanami z Irlandii a miejscową młodzieżą. BBC informuje, że wśród poszkodowanych jest Polak.","Z informacji, do których dotarła stacja BBC wynika, że wśród rannych jest obywatel Polski. Wiadomo, że kibice biało-czerwonych wspólnie świętowali udział obu drużyn narodowych w mistrzostwach Europy we Francji. „Zamieszki rozpoczęli francuscy chuligani” podało BBC.",,
„Pan Sikorski nadal będzie nieszczęśliwy” – Miller o polskich oczekiwaniach i szczycie NATO,"– To było nierealne od samego początku i niepotrzebnie rozsiewano takie oczekiwania – tak polskie nadzieje związane ze szczytem NATO w Newport w Walii komentował w TVP Info przewodniczący SLD Leszek Miller. Prezydent, premier i szef polskiej dyplomacji – przypomniał gość „Dziś wieczorem” – oczekiwali stałej obecności wojsk NATO w Polsce, a Radosław Sikorski mówił o dwóch brygadach. – Pan Sikorski nadal będzie nieszczęśliwy – podsumował były premier.","Jednocześnie gość TVP Info podkreślił, że powołanie tzw. szpicy szybkiego reagowania i umiejscowienie jej dowództwa w Szczecinie „jest pewnym sukcesem”. Chociaż – jak zaznaczył – żołnierze będą rozmieszczeni w innych krajach, w Polsce liczba sił NATO zwiększy się o ich dowództwo w liczbie około 200  oficerów. Na szczycie NATO w Newport w Walii, w tym tygodniu, ustalono, że Polska znajdzie się wśród krajów, do których NATO wyśle dodatkowe wojska. To reakcja Sojuszu na działania Rosji na Ukrainie. Wiadomo, że wzmocniony zostanie m.in. Wielonarodowy Korpus Północ-Wschód w Szczecinie. Wcześniej Polska domagała się utworzenia stałych baz, ale prezydent Bronisław Komorowski mówił po zakończeniu szczytu, że jest zadowolony z podjętej decyzji. „Czekamy na exposé Ewy Kopacz”  – Nie znamy programu nowego rządu – tak Miller odpowiedział na pytanie o to, czy SLD poprze w Sejmie kandydaturę Ewy Kopacz na premiera rządu. – Czekamy na exposé, chcielibyśmy poznać skład rządu i w zależności od tego podejmiemy decyzję – dodał szef SLD. – Nie koncentrowałbym się na kwestiach personalnych, ale na priorytetach programowych – tak z kolei gość TVP Info odpowiedział na pytania o to, którego z ministrów radziłby się rządowi pozbyć. – Gdyby okazało się, że program nowego rządu jest programem program SLD to zagłosujemy „za” – zażartował b. premier.– W tego typu głosowaniach zwykle opozycja się wstrzymuje albo głosuje przeciw. Jeśli głosuje „za” to nie jest opozycją – dodał. Minister sportu Andrzej Biernat powiedział w czwartek w TVP Info, że do dymisji rządu Donalda Tuska może dojść 16 września. Podkreślił, że kandydatura Ewy Kopacz na premiera została przyjęta jednogłośnie na posiedzeniu zarządu PO, ewentualne wątpliwości dotyczyły czasu dymisji. Rzecznik rządu Małgorzata Kidawa-Błońska poinformowała, że Donald Tusk złoży dymisję prawdopodobnie w przyszłym tygodniu. Premier rezygnuje ze stanowiska w związku z objęciem od grudnia fotela przewodniczącego Rady Europejskiej.",,
Rozbito gang przemytników imigrantów. Zatrzymani to Pakistańczycy,Włoscy karabinierzy we współpracy z policją węgierską i słoweńską rozbili gang przemytników imigrantów. Centrala szajki działała w Mediolanie. Przemytnicy byli w stanie stłoczyć nawet 40 nielegalnych imigrantów w ciężarówce przekraczającej granice w Europie.,"Cztery osoby oskarżone o przemyt nielegalnych imigrantów aresztowano na wniosek prokuratury z Triestu, prowadzącej śledztwo przeciwko grupie przestępczej. Wszyscy zatrzymani to Pakistańczycy, mieszkający we Włoszech. Pobierali oni opłatę w wysokości 1000 euro od każdego, kto chciał wjechać do Włoch lub do innych krajów na północy Europy. Jeden z zarzutów dotyczy przewiezienia 5 osób do Niemiec w ciężarówce, wypożyczonej w Mediolanie. Poza tym przemytnicy organizowali transporty imigrantów, głównie Pakistańczyków i Afgańczyków, z Budapesztu do stolicy Lombardii przez granicę słoweńską.",,
Trybunał zbada zbrodnie wojenne w Palestynie. „Nie będziemy godzić się na tę niesprawiedliwość”,"Główna prokurator Międzynarodowego Trybunału Karnego (MTK) Fatou Bensouda poinformowała w piątek, że rozpocznie pełne dochodzenie w sprawie domniemanych zbrodni wojennych na terytoriach palestyńskich. Premier Izraela Benjamin Netanjahu nazwał tę decyzję „parodią sprawiedliwości”.","– Międzynarodowy Trybunał Karny ma jurysdykcję jedynie nad wnioskami złożonymi przez suwerenne państwa, a nigdy nie było państwa palestyńskiego –  ocenił Netanjahu w oświadczeniu. – Nie będziemy akceptować ani godzić się na tę niesprawiedliwość. Będziemy z nią nadal walczyć wszystkimi dostępnymi narzędziami  – zaznaczył.  Autonomia Palestyńska – ograniczony organ samorządowy w Strefie Gazy i na Zachodnim Brzegu Jordanu, okupowanych przez Izrael – przekazała w oświadczeniu, że „z zadowoleniem przyjmuje ten od dawna oczekiwany krok w kierunku dochodzenia, po prawie pięciu długich i trudnych latach postępowania przygotowawczego”.  Palestyński minister spraw zagranicznych Rijad al-Maliki powiedział, że decyzja MTK to „czarny dzień w historii Izraela”.  Bensouda podała, że rozpoczęte w 2015 roku postępowanie przygotowawcze dostarczyło wystarczająco dużo informacji, aby spełnić wszystkie kryteria potrzebne do wszczęcia dochodzenia w sprawie zbrodni wojennych, które może dotyczyć zarzutów zarówno przeciwko Izraelczykom, jak i Palestyńczykom.  Według informacji podanych przez prokuratorów MTK w grudniu, postępowanie przygotowawcze dotyczące Zachodniego Brzegu koncentrowało się na „działaniach związanych z osadnictwem, w które zaangażowane były władze Izraela”. Prokurator MTK poinformowała również, że złożyła wniosek do sędziów o potwierdzenie kwestionowanego statusu prawnego terytoriów palestyńskich, w skład których na potrzeby MTK mają wchodzić: Zachodni Brzegu Jordanu, Wschodnia Jerozolima oraz Strefa Gazy.  Izrael zajął Zachodni Brzeg Jordanu, Strefę Gazy i wschodnią część Jerozolimy w wyniku wojny sześciodniowej w 1967 roku. W 2005 roku Izraelczycy wycofali się ze Strefy Gazy, lecz setki tysięcy żydowskich osadników pozostają w Jerozolimie Wschodniej i na Zachodnim Brzegu, czemu sprzeciwiają się Palestyńczycy.  W ostatnich latach Tel Awiw buduje tam coraz więcej osiedli żydowskich, co wywołuje dodatkowe napięcia między Izraelem a Autonomią Palestyńską. Na terenach tych żyje 3 mln Palestyńczyków i ponad 600 tys. Izraelczyków.  Społeczność międzynarodowa w zdecydowanej większości uważa izraelskie osiedla za nielegalne. Argumentowane jest to często IV konwencją genewską, która zakazuje okupantowi przemieszczanie swojej cywilnej ludności na ziemie okupowane.  MTK ma uprawnienia do rozpoznawania przypadków zbrodni wojennych, ludobójstwa i zbrodni przeciwko ludzkości popełnionych na terytorium 123 krajów, które podpisały jego Statut. Izrael tego nie uczynił i głosował przeciwko jego powstaniu. Autonomia Palestyńska dołączyła do państw-sygnatariuszy w 2015 roku.",,
"„Święta to czas wybaczania, podawania sobie ręki na zgodę”. Spot premiera na Boże Narodzenie","Święta to czas pamiętania o osobach samotnych i słabszych, czas wybaczania sobie nawzajem i podawania ręki na zgodę – przypomina premier Mateusz Morawiecki w nagranych życzeniach z okazji świąt Bożego Narodzenia.","Na okolicznościowym filmie widzimy rodzinę ucztującą przy świątecznym stole, której członkowie dzielą się potrawami, śpiewają kolędy, łamią się opłatkiem i składają sobie życzenia. Wśród nich zasiada także premier Morawiecki.  – Święta to wyjątkowy czas. Czas, kiedy jesteśmy razem, kiedy wspólnie zasiadamy do stołu. To czas spotkań bliskich, którzy dawno się nie widzieli – tłumaczą kolejni członkowie rodziny.  Przypominają o zostawianym tradycyjnie pustym miejscu przy stole, przeznaczonym dla ludzi samotnych i słabszych, które jest także wyrazem pamięci o bliskich, „którzy już nigdy nie zasiądą z nami do wigilijnej wieczerzy”. A dzieci podkreślają: to też czas, kiedy dostajemy prezenty.  – To czas radości, miłości i szczęścia. Pachnących ciast słodyczy i noc, kiedy zwierzęta mówią ludzkim głosem. To czas wybaczania sobie nawzajem. Czas podawania ręki na zgodę. Czas dzielenia się opłatkiem składamy życzenia zdrowia, szczęścia, pomyślności, powodzenia w życiu zawodowym i osobistym, miłości i przyjaźni na całe życie – mówią członkowie rodziny. – I właśnie tego wszystkiego, w tym niezwykłym czasie, z całego serca wam życzymy – podsumowuje premier Morawiecki.",,
„W Fatimie sto lat temu Bóg przemówił do ludzi”,"– W Fatimie sto lat temu Bóg przemówił do ludzi. Przemawiał wielokrotnie i na różne sposoby, jak mówi Pismo Święte. Bóg przemówił przede wszystkim przez Jezusa Chrystusa, czyniąc go człowiekiem, czyniąc go jednym z nas. To, że Jezus Chrystus objawił się ubogim dzieciom,  ma sens biblijny. Przecież sługa Jahwe był posłany do ubogich. Uzasadnienie objawień fatimskich odnajdziemy zarówno w Nowym jak i Starym Testamencie. Dzisiaj zostały wyniesione na ołtarze dzieci, nie z męczeństwa, ale z drogi świętości – stwierdził w programie „Gość Wiadomości” ks. prof. Waldemar Kawecki.","Hiacynta i Franciszek – mali pastuszkowie z Fatimy, którym objawiała się Maryja, zostali ogłoszeni świętymi, dokładnie w setną rocznicę pierwszego z objawień. W sanktuarium Matki Bożej Różańcowej w Fatimie odprawiona została msza kanonizacyjna z udziałem ponad miliona pielgrzymów z całego świata.Fatima – 100 lat od objawień maryjnychDwoje spośród trojga młodych wizjonerów z Fatimy – Hiacynta i Franciszek Marto zostali ogłoszeni świętymi. Dokonał tego papież Franciszek na początku mszy św., którą odprawił w tamtejszym sanktuarium Matki Bożej Różańcowej w dniu setnej rocznicy pierwszego objawienia Matki Bożej z 1917 r. Stali się oni najmłodszymi świętymi Kościoła katolickiego, którzy nie są męczennikami.",,
Marokański imam deportowany z Włoch. Namawiał do dżihadu i bił żonę [WIDEO],"Imam pochodzenia marokańskiego, mieszkający w Padwie w północno-wschodnich Włoszech, został w piątek deportowany z kraju. Dekret w sprawie jego wydalenia przedstawiła minister spraw wewnętrznych Luciana Lamorgese.","Imam został deportowany drogą lotniczą z Bolonii do Casablanki. Wysiedlenie było motywowane względami bezpieczeństwa we Włoszech.  Minister Luciana Lamorgese wyjaśniła w dokumencie, że 41-letni mężczyzna był „oskarżony o wyrażanie uznania dla kalifatu al-Bagdadiego oraz wsparcie dla dżihadystów, którzy walczyli w Syrii”. Różne materiały wideo o charakterze propagandowym na rzecz dżihadu udostępnił na swoim profilu na Facebooku.    Ponadto, jak podano w dekrecie, „w 2018 roku jego żona, również pochodzenia marokańskiego, zgłosiła maltretowanie i obrażenia poniesione w wyniku pobicia za każdym razem, gdy tylko odmawiała noszenia nikabu” – chusty zasłaniającej twarz.   Burmistrz Padwy Sergio Giordani wyraził wdzięczność za zapewnienie miastu bezpieczeństwa. Napisał na swoim profilu na Facebooku: „Wielkie podziękowanie należy się siłom bezpieczeństwa, minister Lamborgese, kwestorowi Padwy i policji śledczej z Padwy. Nasze miasto wiele inwestuje w integralność i solidarność, nie można więc zostawić miejsca na ekstremistyczne postawy, które mogłyby zagrozić naszej wspólnocie”.",,
Sellin: PO jest partią bezideową. Dryfuje w kierunku lewicowym,"– Platforma Obywatelska z powodu pewnego zacietrzewienia politycznego przeciwko najsilniejszemu ugrupowaniu centroprawicowemu, jakim jest Prawo i Sprawiedliwość, ewidentnie od lat dryfuje w kierunku lewicowym – powiedział w programie „Kwadrans polityczny” w TVP1 wiceminister kultury i dziedzictwa narodowego Jarosław Sellin.","– Prawdą jest też, że jest niewiarygodna. PO jest bezideową partią u władzy albo partią tęskniącą do władzy – powiedział Sellin. Gość programu odniósł się do wypowiedzi lidera Platformy Obywatelskiej Grzegorza Schetyny, który mówi, że jego  celem politycznym jest to, aby Jarosław Kaczyński został liderem opozycji. – Platforma sygnalizuje, że jedyną ofertą dla Polaków jest to, że jest antyPIS-em – powiedział Jarosław Sellin. – To jedyna rzecz, jaką oferują Polakom, natomiast nie oferują żadnego pozytywnego programu. Nie słyszymy o nim, a jeśli jakieś elementy programowe się pojawiają, to zdumiewające i wręcz skandaliczne – dodał Sellin.",,
Szwecja zablokowała ekstradycję chińskiego urzędnika,"Szwecja nie zgodziła się wydać Chinom ich byłego urzędnika Qiao Jianjun, znanego też jako Feng Li. Powodem takiej decyzji – jak wyjaśnia Sąd Najwyższy – jest ryzyko prześladowań w razie jego powrotu do kraju. Pekin żądał ekstradycji Qiao jako podejrzanego o defraudację.","Chociaż istnieje uzasadnione przypuszczenie, że Chińczyk dopuścił się popełnienia przestępstw, Szwecja zablokowała jego ekstradycję. Sąd Najwyższy w uzasadnieniu zaznaczył, że istnieje zagrożenie prześladowań względem Qiao z racji jego działalności politycznej. Do tego, podejrzewa się Chiny o potraktowanie urzędnika naruszające Konwencję Europejską. – W takich warunkach ekstradycja nie może mieć miejsca – stwierdził szwedzki sędzia Petter Asp. Chiny nie mogą odwołać się od decyzji. Pekin żądał odesłania Qiao Jianjun ze względu na podejrzenia o naruszenie zaufania i oszustwa związane z przywłaszczeniem równowartości ok. 11 mln dolarów. Został on również oskarżony o pranie brudnych pieniędzy i oszustwa migracyjne w Stanach Zjednoczonych, które także oczekiwały jego ekstradycji. Qiao Jianjun został aresztowany w czerwcu zeszłego roku w Szwecji. Wypuszczono go w zeszłym miesiącu. Jednak kilka dni później aresztowano ponownie na wniosek USA. Szwedzki wymiar sprawiedliwości ocenił, że Chińczykowi grozi prześladowanie ze względów politycznych. – Oceniamy, że grozi mu kara śmierci. W naszej ocenie narażony jest na tortury – powiedział sędzia.",,
Do Szlachetnej Paczki przyłączyli się także watykańscy gwardziści,"W tym roku Szlachetna Paczka dla jednej z polskich rodzin dotrze aż z Watykanu. Wszystko dzięki papieskim gwardzistom, którzy postanowili przyłączyć się do akcji.","Przez ostatnie dwa lata akcję wspierał papież Franciszek, teraz ma swoich następców. Za jego przykładem poszli papiescy gwardziści wraz z Ordynariatem Polowym Wojska Polskiego. W koszarach  przygotowali podarunek dla rodziców z trójką dzieci w Polsce. Nie zabrakło tradycyjnych szwajcarskich przysmaków, serów, wypieków z kuchni gwardii papieskiej oraz domowych konfitur. Paczkę uzupełniły symbole gwardii, wśród nich specjalny kalendarz od papieskiego wojska, karta świąteczna z życzeniami od kapelana, a także różańce od Franciszka dla wszystkich członków rodziny.",,
Papież: W 80. rocznicę wybuchu II wojny światowej będziemy modlić się o pokój,"Papież Franciszek podczas środowej audiencji generalnej mówił o uroczystościach, które odbędą się w niedzielę w Polsce w 80. rocznicę wybuchu II wojny światowej. Podkreślił, że tego dnia wszyscy wierni będą modlić się o pokój.","Zwracając się do Polaków zebranych na placu Świętego Piotra papież powiedział: „Drodzy bracia i siostry, pierwszego września przypada 80. rocznica wybuchu II wojny światowej, która rozpoczęła się nazistowską, niemiecką agresją na Polskę”. – Podczas, gdy w stołecznej Warszawie, w Wieluniu i w innych miastach będą się odbywały wspomnieniowe obchody z udziałem licznych głów państw z całego świata, wszyscy będziemy modlić się o pokój, aby nigdy nie powtórzyły się tragiczne wydarzenia, sprowokowane przez nienawiść, które przyniosły jedynie zniszczenie, cierpienie i śmierć – dodał Franciszek.Następnie podkreślił: „Prośmy Boga, aby pokój panował w ludzkich sercach, w rodzinach, społeczeństwach i między narodami. Zawierzam was wszystkich matczynej opiece Maryi Królowej Pokoju i z serca wam błogosławię”.",,
"Komisja Wenecka, wkrótce Bruksela. Grodzki prosi o opinię ws. ustaw sądowych","Marszałek Senatu Tomasz Grodzki wysłał list do Komisji Weneckiej, w którym prosi o opinię w sprawie nowelizacji ustaw sądowych – poinformowała wiceszefowa Centrum Informacyjnego Senatu Anna Godzwon. Grodzki zapowiadał wcześniej, że kierowana przez niego Izba Wyższa parlamentu – do której Sejm skierował ustawę – będzie obradowała nad przepisami sądowymi „najstaranniej jak to możliwe”. Marszałek w tej sprawie wybiera się też do Brukseli.","List marszałka Senatu, jak poinformowała w czwartek wiceszefowa CIS, został wysłany do Komisji Weneckiej w poniedziałek, 30 grudnia. Zawiera prośbę o sformułowanie opinii w sprawie nowelizacji ustaw sądowych, czyli uchwalonych w grudniu minionego roku w Sejmie zmian m.in. w Prawie o ustroju sądów powszechnych i w Ustawie o Sądzie Najwyższym.  Wicemarszałek Senatu Gabriela Morawska-Stanecka informowała niedawno, że najbliższe posiedzenie Senatu zaplanowane jest od 15 do 17 stycznia i najprawdopodobniej na tym posiedzeniu Senat zajmie się nowelizacją ustaw sądowych.   Senat może przyjąć ustawę bez zmian, wnieść do niej poprawki, może ją też odrzucić w całości. Poprawki lub uchwałę Senatu odrzucającą ustawę Sejm odrzuca bezwzględną większością głosów przy obecności co najmniej połowy posłów.  Pod koniec grudnia rzecznik KE Christian Wigand poinformował, że Komisja Europejska zwróciła się w liście do: prezydenta, premiera, marszałków Sejmu i Senatu o wstrzymanie prac nad zmianami dotyczącymi ustaw sądowych do czasu przeprowadzenia konsultacji. W liście wiceszefowa KE Viera Jourova zachęciła mocno polskie władze do skonsultowania z Komisją Wenecką Rady Europy ówczesnego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji. Sejm uchwalił jednak wówczas nowelizację, którą teraz zająć ma się Senat.  Marszałek Grodzki w liście do Jourovej zapewnił wtedy, że Senat „należycie rozpatrzy wszelkie projekty aktów prawnych, które mogą zagrażać rządom prawa w Polsce i polskiemu sądownictwu”. Poinformował wiceprzewodniczącą KE, że Senat ma 30 dni na przyjęcie poprawek do ustawy, a jeśli nie dokona tego w tym terminie, ustawę uważa się za przyjętą zgodnie z brzmieniem przedłożonym przez Sejm. Zapewnił także Vierę Jourovą, że jest do jej dyspozycji w razie jej dalszych pytań. Wicerzecznik PiS Radosław Fogiel ocenił w czwartek, że marszałek Senatu próbuje osadzić się w roli alternatywnego ośrodka, jeśli chodzi o przekaz polityki zagranicznej.   Uchwalona przez Sejm 20 grudnia 2019 roku nowelizacja m.in. Prawa o ustroju sądów i Ustawy o Sądzie Najwyższym, a także o sądach administracyjnych, wojskowych i prokuraturze m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za „działalność publiczną niedającą się pogodzić z zasadami niezależności sądów i niezawisłości sędziów”.  Europejska Komisja na rzecz Demokracji przez Prawo, znana również jako Komisja Wenecka, jest organem doradczym Rady Europy. W jej skład wchodzą m.in. eksperci w dziedzinie zagadnień konstytucyjnych, prawa publicznego i międzynarodowego, parlamentarzyści oraz urzędnicy. Komisja opiniuje projekty oraz ustawy przyjmowane w państwach Rady Europy, w szczególności w państwach, które przechodzą transformację ustrojową. Komisja zajmuje się także propagowaniem i konsolidowaniem wspólnego dorobku konstytucyjnego państw członkowskich. Komisja działa od 1990 r.",,
Chiny zacieśniają kontrolę nad wspólnotami religijnymi,"Od 1 lutego obowiązywać będą w Chinach nowe przepisy wzmacniające kontrolę nad wspólnotami religijnymi w tym kraju. Wszelka ich działalność musi uzyskać uprzednią aprobatę urzędu ds. religijnych. Mają także propagować politykę partii komunistycznej i wychowywać wiernych tak, by wspierali jej przywództwo.","Nowe przepisy, jak informuje agencja Xinhua, uzupełniają zaktualizowane regulacje prawne w tej dziedzinie, wydane w 2018 r. Zawierają 41 artykułów, zebranych w sześciu rozdziałach, dotyczących organizacji, urzędów, stanowisk, nadzoru, planów pracy i zarządzania gospodarczego wspólnot religijnych na szczeblu lokalnym i krajowym.   Wszelkie aspekty ich życia – nauczanie, zgromadzenia, plany podlegać będą zatwierdzeniu przez rządowy urząd ds. religijnych. Oprócz powszechnej kontroli każdego ruchu wspólnot, nowe przepisy wymagają by „personel religijny” wspierał, promował i wdrażał wśród wszystkich członków wspólnoty całkowite podporządkowanie Chińskiej Partii Komunistycznej.    Artykuł piąty stwierdza, że „organizacje religijne powinny uznawać przywództwo Chińskiej Partii Komunistycznej, przestrzegać konstytucji, praw, regulaminów i polityk, przyjmować zasadę niezależności (red. od ośrodków zagranicznych) i samozarządzania, przyjmować wytyczne dotyczące religii w Chinach, wcielać w życie wartości socjalistyczne”.    Więcej wymaga artykuł 17, zgodnie z którym „organizacje religijne powinny upowszechniać zasady i politykę Chińskiej Partii Komunistycznej, jak również prawo państwowe, rozporządzenia dotyczące personelu religijnego i wierzących obywateli, wychowując personel religijny i wierzących obywateli do wspierania przywództwa Chińskiej Partii Komunistycznej, popierając system socjalistyczny, przyjmując i idąc drogą socjalizmu o cechach chińskich”.",,
Prezydent Tajwanu pojedzie do Ameryki Środkowej przez USA. Chiny protestują,"Prezydent Tajwanu Caj Ing-wen poleci w styczniu do Ameryki Środkowej przez USA – poinformowało jej biuro. Zatrzyma się przejazdem w Houston oraz w San Francisco. Chiny apelują, by Stany Zjednoczone nie zezwoliły na taką trasę.","W oświadczeniu biura prezydent Caj nie podano jednak, czy spotka się ona z przedstawicielami amerykańskiego prezydenta elekta Donalda Trumpa, jednak pełniący funkcję nieformalnej ambasady USA w Tajpej Amerykański Instytut na Tajwanie (AIT) poinformował, że wizyta będzie „prywatna i nieoficjalna”.– Przejazd prezydent Caj przez Stany Zjednoczone jest długotrwałą praktyką i jest spójny z nieoficjalnym charakterem naszych relacji z Tajwanem – powiedziała w rozmowie z Reuterem rzeczniczka AIT Alys Spensley. – Nie ma żadnej zmiany w amerykańskiej polityce „jednych Chin”. . Nieofiecjalne kontakty z Tajwanem Waszyngton utrzymuje z Tajpej jedynie kontakty nieoficjalne. W 1979 roku USA zerwały stosunki dyplomatyczne z Tajwanem i zamknęły swą ambasadę w Tajpej, po uznaniu Chińskiej Republiki Ludowej. ChRL uzależniała od tego nawiązanie stosunków z USA, bowiem traktuje Tajwan jako swoją zbuntowaną prowincję.Caj Ing-wen ma 7 stycznia wylecieć z Tajwanu i przylecieć do Houston. Następnego dnia uda się do Ameryki Środkowej, gdzie odwiedzi Honduras, Nikaraguę, Gwatemalę i Salwador. W drodze powrotnej 15 stycznia ma przybyć do San Francisco. Chiny protestują Jednak – jak podaje Reuters – ministerstwo spraw zagranicznych Chin zaapelowało, by władze USA nie zezwalały na przejazd prezydent Tajwanu przez terytorium Stanów Zjednoczonych i nie wysyłały „niepodległościowym siłom tajwańskim niewłaściwych sygnałów”. – Naszym zdaniem dla każdego bardzo wyraźne są jej (prezydent Tajwanu – przyp. red.) prawdziwe intencje – napisano w przekazanym Reuterowi oświadczeniu. Spore napięcia w relacjach USA-Chiny sprowokowała rozmowa telefoniczna Trumpa z Caj, do której doszło na początku grudnia. Pekin zareagował na nią oficjalną skargą. Chiny sprzeciwiają się wszelkim próbom utrzymywania oficjalnych stosunków z Tajwanem przez jakiekolwiek państwo. ChRL to najważniejszy partner handlowy USA, któremu prezydent elekt Trump zarzuca zaniżanie kursu juana i nieuczciwą konkurencję. Trump zapowiada, że za swej prezydentury ściągnie z powrotem do USA miejsca pracy utracone z powodu delokalizacji amerykańskiego przemysłu do Chin.",,
Franciszek na Sycylii: „Mafiosom mówię – zmieńcie się!”,"„Nawróćcie się” – apelował papież Franciszek do mafiosów podczas sobotniej mszy w Palermo na Sycylii, odprawionej w 25. rocznicę śmierci błogosławionego księdza Pino Puglisiego, zamordowanego przez cosa nostra.","Na mszę przybyło ponad 80 tysięcy osób.W homilii Franciszek powiedział: „Mafiosom mówię: zmieńcie się, bracia i siostry. Przestańcie myśleć o sobie samych i waszych pieniądzach, nawróćcie się na prawdziwego Boga i Jezusa Chrystusa”. W przeciwnym razie – dodał – wasze życie będzie zmarnowane i będzie to najgorsza z porażek”. „Podczas gdy mafijna litania mówi: »ty nie wiesz, kim ja jestem«, ta chrześcijańska brzmi: potrzebuję ciebie. Gdy mafijna groźba to: »zapłacisz mi«, chrześcijańska modlitwa głosi: Panie, pomóż mi kochać” – podkreślał papież. Nie można wierzyć w Boga i być mafiosem. Mafioso nie żyje jak chrześcijanin, bo bluźni życiem imię Boga – miłości – dodał Franciszek.",,
"Biznesmeni, innowatorzy, filantropi. Nagrody za wsparcie rozwoju polskiej gospodarki","Wręczono nagrody i wyróżnienia w konkursie „Polski Przedsiębiorca 2018 Gazety Polskiej Codziennie”. Wśród laureatów znalazł się m.in. prezes spółki Maspex Krzysztof Pawiński oraz prezes firmy Budimex Dawid Blocher. Konkurs dotyczy producentów, eksporterów, menedżerów, filantropów skutecznie wspierających rozwój polskiej gospodarki.","Nagrody przyznawane są osobom indywidualnym w kategoriach: eksporter, innowator, lider przemysłu, małe i średnie przedsiębiorstwa, filantrop. Podczas uroczystej gali w Warszawie wręczono także wyróżnienia redakcji „GPC” oraz Rady Gospodarczej Strefy Wolnego Słowa.Laureatem w kategorii Innowator został Dawid Cycoń – prezes firmy ML System. Spółka między innymi produkuje panele fotowoltaiczne. Prowadzi własne badania, tworzy prototypy ogniw i testuje nowe materiały. Cycoń pochwalił się, że firma posiada opatentowane technologie. – Innowacje tworzymy już od 2012 roku profesjonalnie, od 2007 mniej – wtedy nie mieliśmy jeszcze laboratorium. Na dzień dzisiejszy mamy 17 zgłoszeń patentowych, w tym 8 patentów przyznanych, a produkty, które wdrażamy – w szczególności kropka kwantowa – wiemy, że zrewolucjonizują nie tylko branżę polską, ale i światową – powiedział prezes ML System.W kategorii Eksporter nagrodę zdobył prezes MASPEX Sp. z o.o., Krzysztof Pawiński, w kategorii „Lider Przemysłu” – prezes Budimex SA, Dawid Blocher, w kategorii Małe i średnie przedsiębiorstwa – zdobyli Urszula Kurtiak i Edward Ley – Wydawnictwo Artystyczne Kurtiak i Ley, zaś w kategorii Filantrop – właściciele Grupy PBG SA – Małgorzata i Jerzy Wiśniewscy.Rada Gospodarcza Strefy Wolnego Słowa swoje wyróżnienie przyznała minister przedsiębiorczości i technologii Jadwidze Emilewicz. Wyróżnienie dziennika „Gazeta Polska Codziennie” otrzymał prezes KGHM Polska Miedź SA Marcin Chludziński.",,
334 lata temu wojska Jana III Sobieskiego pokonały islamistów z Imperium Osmańskiego,"334 lata temu, 12 września 1683 roku, pod Wiedniem wojska polsko-habsburskie pod wodzą króla Jana III Sobieskiego pokonały armię Imperium Osmańskiego, dowodzoną przez wezyra Kara Mustafę. Wygrana pod Wiedniem była jednym z ostatnich wielkich zwycięstw I Rzeczypospolitej.","Imperium Osmańskie przez wieki opierało swoją potęgę na podbojach, początkowo głównie obszarów azjatyckich. Jednak w XVII wieku Turcy rozpoczęli podbój terenów europejskich, atakując Bałkany, Węgry, księstwa rumuńskie, Kretę i Siedmiogród. W 1672 r. zajęli należące do Polski Podole, zaś kozacki hetman Piotr Doroszenko uznał zwierzchnictwo Turcji nad Ukrainą.Po upokarzającym dla Rzeczypospolitej pokoju w Buczaczu Polska nie tylko utraciła Podole, ale także zobowiązała się do płacenia Turcji 22 tys. talarów rocznego haraczu, co czyniło z niej lennika Imperium. Sejm polski odrzucił pokój, a w 1673 r. wojska Rzeczypospolitej – dowodzone przez hetmana Jana Sobieskiego – pokonały Turcję pod Chocimiem. Choć konflikt zakończył się rozejmem, zapowiadał kolejne działania zbrojne.Sobieski, któremu zwycięstwo pod Chocimiem zapewniło polską koronę, w obliczu nieuchronnego starcia z Turcją rozpoczął poszukiwania sojuszników. Początkowo planował koalicję z Francją i Szwecją, jednak wobec negatywnego nastawienia Ludwika XIV zwrócił się w stronę Habsburgów i Rosji. Choć car i cesarz nie zareagowali przychylnie na starania Polski, to wobec fiaska zabiegów dyplomatycznych i realnego zagrożenia ze strony Turcji Habsburgowie zaczęli dążyć do przymierza z Rzeczpospolitą.Papież gwarantem sojuszuSojusz, przewidujący wzajemną pomoc w razie ataku tureckiego podpisano 1 kwietnia 1683 r.; jego gwarantem został papież Innocenty XI. Armia polska miała otrzymać wsparcie finansowe cesarza i papieża.W tym samym czasie Turcy podjęli działania zbrojne przeciwko sojusznikom, organizując liczną armię dowodzoną przez wielkiego wezyra Kara Mustafę. Mobilizacja Austriaków przebiegła z opóźnieniem, ponieważ do końca nie było wiadomo, kogo zaatakuje Imperium. Turcy otoczyli WiedeńArmia turecka wspierana przez Tatarów, chcąc zaskoczyć przeciwnika, ruszyła na znajdującą się w głębi cesarstwa twierdzę Jawaryn. Skierowały się tam także siły habsburskie, jednak wobec oskrzydlenia przez Turków wycofały się w kierunku Wiednia, przyjmując po drodze potyczkę pod Petronell.Cesarz zwrócił się do sojuszników z prośbą o pomoc, sam opuszczając miasto. Turcy zbliżyli się do stolicy cesarstwa 14lipca, zaś dwa dni później otoczyli Wiedeń, wypierając oddziały austriackie. Kara Mustafa wysłał także posiłki pod Jawaryn, by uniemożliwić załodze odsiecz dla stolicy oraz wsparł wojskowo powstańców węgierskich planujących atak na Bratysławę. Miastu pomocy udzieliły oddziały ks. Lotaryńskiego, który dał odpór powstańcom i bronił dostępu na Morawy.Stolica cesarstwa była dobrze przygotowaną do obrony twierdzą, z 11-tysięczną załogą, 5 tys. straży miejskiej i artylerią. Siłami wojskowymi dowodził gen. Ernst Starhemberg, zaś obroną cywilną – Zdenek Kaplii. Podczas dwumiesięcznego oblężenia Turcy dzięki ciągłym atakom i pracom minerów zdobyli pierwsze fortyfikacje miasta, co groziło zajęciem twierdzy, której załoga uległa w czasie obrony znacznemu uszczupleniu.Polscy sojusznicy zbierali tymczasem siły. Zgoda Sejmu na działania wojenneSejm przegłosował zgodę na działania wojenne poza granicami, mobilizację i na nadzwyczajny podatek na utworzenie prawie 50-tysięcznej armii. Początkowo planowano zebranie już istniejącej armii koronnej w Trembowli na zachodniej Ukrainie, zaś nowego zaciągu w okolicach Lwowa. Litwini mieli grupować się w Janowie Podlaskim. Wobec ataku Turków na cesarstwo król zarządził mobilizację pod Krakowem, gdzie przybyło 27 tys. wojsk koronnych. Nie czekając na spóźniających się Litwinów, ruszył na pomoc Wiedniowi.Po przejściu przez Śląsk, Morawy i Czechy 3 września wojska polskie połączyły się nad Dunajem, 40 km od Wiednia, z oddziałami austriackimi i niemieckimi. Dowództwo nad 67-tysięczną armią objął Jan III Sobieski. Zarządził, by oddziały austriackie i niemieckie atakowały Turków wzdłuż prawego brzegu Dunaju, wiążąc w ten sposób ich główne siły. W tym czasie siły polskie przedzierały się pod miasto okrężną drogą. W bitwie poległo 10 tys. Turków12 września rano zaczęła się bitwa. Przekonani o swojej przewadze, słabo ufortyfikowani Turcy odpierali atak austriacko-niemiecki wzdłuż Dunaju, pozostawiając odsłonięty teren od strony Lasu Wiedeńskiego, skąd oddziały polskie wyprowadziły w godzinach popołudniowych atak.Sobieski najpierw wysłał z rozpoznaniem jedną chorągiew husarii, która wszczęła popłoch w szeregach wroga i wycofując się, pociągnęła za sobą większość tureckiej kawalerii – wprost pod ogień polskich armat. Wówczas król polski wykorzystał rozprężenie w szeregach wroga i poprowadził główny atak sił polsko-niemieckich. Brawurowy atak husarii spowodował bezładny odwrót i ucieczkę wojsk tureckich oraz towarzyszących im Tatarów. Król polski z powodu zbyt późnej pory nie kontynuował pościgu, zaś jego wojska zajęły obóz nieprzyjaciela.W bitwie poległo ok. 10 tys. Turków, a 5 tys. odniosło rany. Oddziały pod wodzą króla polskiego miały 1,5 tys. zabitych i 2,5 tys. rannych. Większość armii tureckiej zdołała uciec, pozostawiając część uzbrojenia i zapasy.Mustafa przegraną zapłacił życiemKlęska wiedeńska zakończyła okres zwycięstw Imperium Osmańskiego, a wielki wezyr Kara Mustafa za przegraną zapłacił życiem. Wiktoria wiedeńska nie została jednak przez Polaków należycie wykorzystana. Chociaż w obozie tureckim zdobyto broń, namioty, siodła, ubiory, cenne tkaniny i arrasy, a cesarz złożył Janowi III Sobieskiemu hołd pod murami swej stolicy, to Leopold I wjechał do miasta na czele wojsk i on jest do dziś w swym kraju uznawany za wybawcę stolicy. Wygrana pod Wiedniem była jednym z ostatnich wielkich zwycięstw I Rzeczypospolitej, coraz słabszej wewnętrznie i zewnętrznie, co zbliżało ją nieuchronnie do klęski rozbiorów.",,
Największa kradzież niemieckiego okupanta. Polska nie zrezygnuje z odzyskania arcydzieła,"Polska nie zrezygnuje z odzyskania „Młodzieńca” Rafaela – mówi w rozmowie z dziennikiem „Polska The Times” wiceminister kultury Magdalena Gawin. Jak dodaje, co roku ministerstwo sprowadza do Polski cenne obrazy, starodruki, rzeźby i inne artefakty skradzione w czasie niemieckiej okupacji. Arcydzieło Rafaela jest bez wątpienia najcenniejszym spośród utraconych obiektów.","Wiceminister kultury pytana była, kiedy w Polsce będzie można oglądać zaginiony obraz Rafaela. – Mogę (...) obiecać, że Polska nie zrezygnuje z odzyskania tego dzieła. Zajmuje się tym departament, który opracował listę polskich strat i współpracuje z krajowymi i zagranicznymi służbami – powiedziała Gawin w opublikowanej w poniedziałek rozmowie. Wiceminister przypomniała, że w 80. rocznicę wybuchu II wojny światowej minister kultury Piotr Gliński proponował Monice Gruetters, odpowiedzialnej w niemieckim rządzie za kulturę, wspólne podpisanie apelu, w którym pojawiłoby się wezwanie do zwrotu dzieł sztuki skradzionych w czasie wojny, skierowane zarówno do muzeów niemieckich jak i prywatnych właścicieli. – To byłby ważny apel, bo często sami Niemcy nie orientują się, co właściwie zostało wtedy zagrabione. Tego typu wspólne listy zwykle przyniosą pozytywny efekt – powiedziała. Jak dodała, Monika Gruetters „po wcześniejszym dwukrotnym zapewnieniu, że taki apel podpisze, ostatecznie odmówiła”.Wiceminister Gawin przypomniała też, że straty wojenne obejmują ponad 60 tysięcy zgrabionych artefaktów. –  Co roku ministerstwo sprowadza do Polski cenne obrazy, starodruki, rzeźby i inne artefakty skradzione w czasie niemieckiej okupacji. To praca wielu osób w Polsce i za granicą. Handel dziełami sztuki to ogromny rynek. W tym kontekście widać, jak ważne było uregulowanie prawa własności „Damy z gronostajem” –  zaznaczyła.",,
Rośnie polski eksport rolny. Minister podał liczby,"Wszystko wskazuje, że w tym roku wartość polskiego eksportu produktów rolno-spożywczych będzie większa niż w 2018 r., gdy wyniosła 30 mld euro - poinformował minister rolnictwa Jan Krzysztof Ardanowski.","Podczas Gali Ogólnopolskiego Konkursu Agroprzedsiębiorca RP 2019. Minister mówił o nierozerwalnym związku pracy rolnika i przetwórstwa.  – Nie można rolnictwa dzielić na część związaną z uprawą czy hodowlą i część związaną z przetwórstwem. To wszystko jest jednolite, to jest ciągłość. Jest to tak zwany łańcuch „od pola do stołu”, od producenta do konsumenta, to jest rolnictwo – wskazał Ardanowski. Szef resortu rolnictwa podkreślił, że konkurs Agroprzedsiębiorca RP jest jednym z najbardziej wartościowych konkursów w branży rolnej. Ardanowski zaapelował do agroprzedsiębiorców, aby w swoim codziennym życiu włączali się także w budowanie lokalnej wspólnoty. Aby skupiali się nie tylko na swoim gospodarstwie, na swoim biznesie i rozwijaniu działalności oraz pomnażaniu kapitału.  W jego ocenie powinni oni wspierać lokalne inicjatywy kulturalne, sportowe, religijne czy charytatywne w swoich miejscowościach, gminach i parafiach. Minister Ardanowski zwrócił uwagę na wysoką wartość polskiego eksportu produktów rolno-spożywczych i przypomniał, że za ubiegły rok było to 30 mld euro. – W tym roku wszystko wskazuje na to, że będzie to jeszcze więcej – powiedział.",,
Premier Morawiecki: Jest nadzieja na deeskalację napięcia na linii Iran-USA,"Polska chce doprowadzić do obniżenia napięć; odradzałbym odruchową reakcję w jakąkolwiek stronę – powiedział premier Mateusz Morawiecki, odnosząc się do sytuacji na Bliskim Wschodzie. Skomentował też oświadczenie prezydenta USA Donalda Trumpa, oceniając, że dało ono nadzieję na deeskalację konfliktu na linii Iran-USA.","Szef rządu na konferencji prasowej podczas wizyty w Berlinie przyznał, że Polska otrzymała odpowiednie sygnały i że naszym żołnierzom znajdującym się w Iraku nie groziło niebezpieczeństwo.  Morawiecki stwierdził, że odradzałby Sojuszowi „jakąś odruchową reakcję w jakąkolwiek stronę – albo gwałtownego wycofania się, albo jakiegoś eskalowania obecności czy napięć”.  – Polska chce doprowadzić do obniżenia napięć – podkreślił Morawiecki. Dodał, że Polska, ze swoimi partnerami z NATO, ale też poprzez dobre kontakty na Bliskim Wschodzie, zabiega poprzez swoją dyplomację o to, aby konflikt na Bliskim Wschodzie „raczej przygasł niż uległ eskalacji”.  Przyznał, że jest przekonany o tym, że „sprawy pójdą w dużo lepszym kierunku”, niż wyglądało to rano. Wtedy to z terytorium Iranu wystrzelonych zostało ponad 20 pocisków rakietowych, które uderzyły w cele USA w Iraku – bazę Ain Al-Asad, położoną 160 km na zachód od Bagdadu, i bazę w Irbilu na północy. Jak podały irańskie media, był to odwet za zabicie w zeszłym tygodniu w ataku sił USA wpływowego irańskiego generała Kasema Sulejmaniego.",,
Minister sportu: Jesteśmy lekkoatletyczną potęgą w Europie i należymy do światowej czołówki,"– To absolutnie historyczny wynik – mówił w TVP Info o sukcesach polskich lekkoatletów na mistrzostwach w Berlinie Witold Bańka, minister sportu i turystyki.","Rozmowa w programie „Minęła 8” dotyczyła mistrzostw Europy w lekkoatletyce oraz finansowania sportu w Polsce.– To absolutnie historyczny wynik – skomentował osiągnięcia polskich sportowców minister sportu Witold Bańka. – Jesteśmy europejską lekkoatletyczną potęgą i czołówką światową – dodał. Dużo czasu poświęcono sprawom finansowania sportu. Jak mówił Bańka, w 2018 r. Ministerstwo Sportu i Turystyki przekazało 38 mln zł Polskiemu Związkowi Lekkiej Atletyki, podczas gdy jeszcze w 2015 r. było to 29 mln. – Wyrwy w systemie były, także jeśli chodzi o finansowanie. Nie było choćby finansowania kadr wojewódzkich, czyli zgrupowań w województwach, w wielu dyscyplinach sportu, choćby w kategorii juniora czy juniora starszego. My to przywróciliśmy – powiedział minister sportu.",,
Abp Gądecki: Ważnym zadaniem jest budowanie wspólnoty europejskiej w oparciu o wartości,"– Polska potrzebuje Europy, a zadaniem Polaków jest aktywne budowanie wspólnoty europejskiej w oparciu o wartości chrześcijańskie – mówił w piątek na Jasnej Górze przewodniczący Konferencji Episkopatu Polski abp Stanisław Gądecki.","Jak przekonywał, Kościół popierał wejście Polski do UE i ma do zaoferowania Wspólnocie „najcenniejsze dobro”, jakim jest wiara. Wyraził wolę budowania nowej Europy, opartej na wartościach chrześcijańskich. Sprzeciwił się też wykorzystywaniu Kościoła do podsycania antyeuropejskich nastrojów.      Podczas uroczystości Najświętszej Maryi Panny Królowej Polski na Jasnej Górze abp Gądecki przewodniczył sumie pontyfikalnej, w której brali udział przedstawiciele episkopatu, m.in. prymas Polski abp Wojciech Polak, a także reprezentanci władz i tysiące wiernych.      Część homilii przewodniczący KEP poświęcił Europie. Jak powiedział, flaga UE w zamiarze jej twórcy Arsene'a Heitza nawiązywała do symboliki maryjnej, dzisiaj jednak nastąpił odwrót od początkowych inspiracji chrześcijańskich.      Jak zaznaczył, Kościół był za wstąpieniem do UE, czego dowodem są słowa Jana Pawła II, który mówił, że Polska zawsze stanowiła ważną część Europy i nie może wyłączać się z tej wspólnoty, która opiera się na chrześcijańskiej tradycji. v– Wejście w struktury UE na równych prawach z innymi państwami jest dla naszego narodu i bratnich narodów słowiańskich wyrazem jakiejś dziejowej sprawiedliwości, a z drugiej strony może stanowić ubogacenie Europy. Europa potrzebuje Polski, Kościół w Europie potrzebuje świadectwa wiary Polaków. Polska potrzebuje Europy – od Unii Lubelskiej do Unii Europejskiej – przypomniał słowa papieża Polaka abp Gądecki. Podkreślił, że Polska potrzebuje Europy. – Przed Polakami i innymi narodami, które przed laty uwolniły się spod wpływów komunizmu, stoi zadanie aktywnego budowania wspólnoty w oparciu o wartości, które pozwoliły przetrwać dziesięciolecia programowej ateizacji – przekonywał.      – Dlatego Kościół nie może nigdy pozwolić na nadużywanie go do antyeuropejskiej demagogii oraz podsycania antyeuropejskich nastrojów – podkreślił arcybiskup. Jak przekonywał, Kościół ma do ofiarowania Europie „najcenniejsze dobro, jakiego nikt inny nie może jej dać – wiarę w Chrystusa”.      Nawiązując do słów papieża Franciszka abp Gądecki ocenił, że fundamentalne znaczenie ma nie tylko dziedzictwo chrześcijaństwa, ale wkład, jaki chrześcijaństwo powinno wnieść do Wspólnoty obecnie i w przyszłości.      – Taki wkład nie stanowi zagrożenia dla świeckiego charakteru państwa i dla niezależności instytucji Unii, ale ubogacenie – przekonywał. Jak dodał, chodzi o takie ideały, jak pokój, zasadę pomocniczości i solidarności oraz humanizm koncentrujący się na poszanowaniu godności ludzi.      Zasada solidarności – dodał – domaga się dziś stawienia czoła problemowi migracji.      – Europa będzie w stanie poradzić sobie z problemami związanymi z migracją, jeśli będzie umiała jasno zaproponować swoją tożsamość kulturową i wprowadzi w życie odpowiednie ustawodawstwo, które potrafiłoby jednocześnie chronić prawa obywateli europejskich i zapewnić gościnność dla imigrantów – powiedział.      Jak mówił, chodzi o przyjęcie polityki „poprawnej, odważnej i konkretnej”, która „pomoże krajom ich pochodzenia w rozwoju społeczno-politycznym i przezwyciężeniu konfliktów wewnętrznych, głównej przyczyny tego zjawiska, zamiast polityki interesów, która zwiększa i podsyca te konflikty”. Przekonywał, że trzeba zająć się przyczynami, a nie tylko skutkami.      We wcześniejszej części homilii abp Gądecki krytykował ideologie materialistyczne, kwestionujące istnienie Boga. – Te ideologie, wykorzystując kulturę ponowoczesności, chcą doprowadzić Europę do totalnej sekularyzacji – powiedział.      – Po „skasowaniu” Boga przyjdzie, według ich pragnień, kolej na zdegradowanie człowieka, jako osoby, który ma stać się zwykłym zwierzęciem, a nie opiekunem świata. Ludzka etyka, oparta na ugodzie, ma zostać pozbawiona trwałych treści i doprowadzić do rozkładu sumienia (...)– mówił hierarcha.      Wyraził opinię, że „takie ideologie rezygnują z rodziny na rzecz jednostki, od małżonków przechodzą do partnerów, a od małżeństwa do wolnej miłości; miejsce szczęścia zajmuje w nich dobre samopoczucie, zamiast sumienia jest wolny wybór, a zamiast prokreacji - reprodukcja. W takich ideologiach wolność oznacza nieograniczoną konsumpcję, która stanie się religią” – mówił.      Hierarcha wyraził przekonanie, że tej „ponowoczesnej ideologii” towarzyszy „coraz szczelniejszy system prawny stojący na straży nowej ideologii oraz przemoc symboliczna, uprawiana przez media oraz ośrodki opiniotwórcze”.      – Jeśli ktoś wypowie się w przestrzeni publicznej, nie trzymając się politycznej poprawności i narzuconych ścieżek, media natychmiast zareagują, zarzucając mu populizm – uważa abp Gądecki.      – Wydaje się zupełnie niemożliwym przeciwstawienie się tej dominującej dzisiaj w Europie mentalności i jej medialnej, propagandowej potędze – dodał hierarcha. Wyraził nadzieję, że „i tym razem Pan Bóg okaże się silniejszy i miłość zwycięży nienawiść”.      Piątkową mszę poprzedziło poświęcenie nowej tablicy przed kaplicą Matki Bożej z fragmentami „Millenijnego Aktu oddania Polski w macierzyńską niewolę Maryi, Matki Kościoła za Wolność Kościoła Chrystusowego” z 1966 r. Święto NMP Królowej Polski zostało ustanowione na prośbę polskich biskupów po I wojnie światowej. W 1920 r. zgodził się na to papież Benedykt XV, a trzy lata później Pius XI je zatwierdził. Jest obchodzone 3 maja na pamiątkę uchwalenia pierwszej polskiej konstytucji, która realizowała część lwowskich ślubów Jana Kazimierza. W 1656 r. król ten zawierzył Polskę Maryi i ogłosił ją Królową Polski.",,
Prezes Kaczyński: Mimo potężnego frontu przeciwko nam zdołaliśmy wygrać,Mamy zwycięstwo; mimo potężnego frontu przeciwko nam zdołaliśmy wygrać – powiedział prezes Prawa i Sprawiedliwości Jarosław Kaczyński po ogłoszeniu pierwszych sondażowych wyników wyborów parlamentarnych.,"– Kończymy pewien etap, zaczynamy nowy, wcale nie łatwiejszy, może trudniejszy – podkreślił Jarosław Kaczyński. – Mam nadzieję, że nowy etap zakończymy jeszcze większym sukcesem – dodał.Kaczyński wskazywał, że PiS w minionej kadencji radykalnie poprawiło stan finansów publicznych. – I tak będzie to trwało dalej, jeśli będziemy rządzić – zapewnił. – Ale trzeba jeszcze dotrzeć z tą prawdą do społeczeństwa, do całego społeczeństwa, do wszystkich grup – powiedział.Jak podkreślił, walka polityczna to jedna sprawa, a inną jest sytuacja poszczególnych grup społecznych i obywateli. – Do nich właśnie musimy się jeszcze raz z naszym przekazem, z naszym wezwaniem do jedności i do spokoju, i z tą perspektywą polskiego państwa dobrobytu, polskiej wersji państwa dobrobytu zwrócić – powiedział prezes PiS. Prezes PiS wskazał, że wynik wyborów może być powodem, aby dążyć do tego, by sytuację w kraju poprawić, by politycy Zjednoczeniowej Prawicy stali się „lepsi z punktu widzenia społeczeństwa”. By te wszystkie rzeczy, które osłabiają nasze możliwości, zostały wyeliminowane – mówił. Nie jest to moment, by to rozważać. Musimy o tym pamiętać, bo jesteśmy formacją, która zasługuje na więcej, otrzymaliśmy dużo, ale zasługujemy na więcej – oświadczył Kaczyński. Dodał, że oznacza to przede wszystkim zobowiązanie do lepszej pracy, jeszcze większej ilości pomysłów i przyjrzenia się potrzebom grup, które nie poparły PiS. To jest perspektywa. Mam nadzieję, że jutrzejszy dzień będzie potwierdzeniem tego naszego sukcesu. Jesteśmy o tym głęboko przekonani. Przed nami wobec tego cztery lata ciężkiej pracy, bo Polska musi się zmieniać dalej i musi się zmieniać na lepsze – powiedział prezes PiS.  Według sondażu Ipsos: PiS zdobyło w wyborach parlamentarnych 43,6 proc.; KO – 27,4 proc.; SLD – 11,9 proc. PSL – 9,6 proc.; Konfederacja – 6,4 proc. Przekłada się to na 239 mandatów w Sejmie dla PiS, dla KO – 130, SLD – 43, PSL 34 i Konfederacji – 13.",,
"Suski: opozycja próbuje rozhuśtać nastroje, to niebezpieczne","– Opozycja obarczyła telewizję publiczną winą za zabójstwo Adamowicza  i to są skutki – powiedział szef Gabinetu Politycznego Prezesa Rady Ministrów Marek Suski, komentując w programie „Woronicza 17” atak na Magdalenę Ogórek przed siedzibą TVP Info w Warszawie. Mirosław Suchoń z Nowoczesnej zwrócił uwagę, że to do rządzących należy ochrona obywateli i skrytykował niewystarczające w jego ocenie działania policji. Wszyscy uczestnicy programu zgodnie potępili stosowanie agresji i apelowali o tonowanie nastrojów.","W sobotę późnym wieczorem Magdalena Ogórek została zaatakowana przez grupę demonstrantów przed siedzibą TVP Info. Była obrażana przez manifestantów, którzy starali się zablokować jej wyjazd. Protestujący krzyczeli do niej m.in.: „wstyd i hańba”, „kłamczucha”. Kartki z podobnymi napisami nakleili też na auto.              Na filmie widać, jak część protestujących próbuje uniemożliwić dziennikarce odjechanie samochodem, tarasując ulicę. Osoby te są odciągane na bok przez policję. Wobec dziennikarki, której ostatecznie dzięki pomocy policji udało się odjechać, padają napastliwe okrzyki, m.in. „s…rzaj kłamliwa babo obrzydliwa”.              – Dla mnie najbardziej przerażające jest to, że osoby, które napadły na Magdalenę Ogórek, umieściły później ten filmik w internecie. One się tym po prosty chwaliły, cieszyły się z tego, co zrobiły. Mam wrażenie, że doszliśmy do takiego momentu, kiedy jest taka bezkarność, pozwolenie na atak na drugą stronę – powiedziała Elżbieta Zielińska (Kukiz’15). „To  próba rozhuśtania emocji”              Suski oskarżył opozycję, że próbuje rozhuśtać nastroje, bo tylko w tym widzi szansę na zdobycie władzy. –  Nie na zasadzie programów pozytywnych, bo pomysłów nie mają, tylko w zaprzeczeniu władzy PiS i oskarżeniu nas o faszyzm, o polexit o zabójstwo, które było w Gdańsku. To jest próba rozhuśtania emocji i to niestety jest niezwykle niebezpieczne – dodał.              Mirosław Suchoń z Nowoczesnej odparł, że „w każdym państwie na całym świecie odpowiedzialność za to, w jaki sposób chronione są prawa człowieka, spoczywa na rządzących”,  dlatego że to rządzący mają odpowiednie do tego narzędzia.                – To niestety spirala która dzieje się dlatego, że państwo nie reagujecie – powiedział, przypominając m.in. sytuację, gdy w 2017 roku w Katowicach narodowcy powiesili na szubienicach zdjęcia europosłów.  – Oczekuję że rząd będzie agresję potępiał niezależnie od tego, czy to bojówki związane z PiS, czy z opozycją – mówił Suchoń. Spirala agresji              Również Krzysztof Paszyk z PSL  apelował, by potępiać agresję „bez względu na to, kto za tym stoi” i „bez względu na to, kto sprawuje władzę”.               – Boję się narastania spirali agresji, wszyscy powinniśmy potępiać takie zachowania. Nie zrzucać odpowiedzialności jeden na drugiego, tylko obniżać temperaturę sporu – apelował Marek Balt (SLD).              Paweł Sałek z Kancelarii Prezydenta RP wyraził nadzieję, że „w Polsce i Warszawie samochody na ulicach nie będą płonąć”, jednak „rzeczywiście jest takie niebezpieczeństwo, zwłaszcza w kontekście zbliżających się wyborów”. Podobnie jak pozostali uczestnicy programu zaapelował o obniżenie temperatury sporu.",,
Z bronią pod wpływem alkoholu. Durczok może usłyszeć kolejny zarzut,"Śląska policja wszczęła postępowanie mające cofnąć Kamilowi Durczokowi pozwolenie na broń – dowiedział się portal tvp.info. Dodatkowo dziennikarz, który po pijanemu doprowadził do kolizji na autostradzie A1, może usłyszeć zarzut noszenia broni będąc pod wpływem alkoholu, za co grozi areszt albo grzywna.","W samochodzie Durczoka policjanci znaleźli specjalną kasetkę, w której znajdował się pistolet walther. Dziennikarz miał na niego pozwolenie. Media spekulowały, że Durczok straci uprawnienia do posiadania broni, gdy zostanie prawomocnie skazany za jazdę po pijanemu. Tymczasem z ustaleń tvp.info wynika, że policja nie musi czekać tak długo, aby „rozbroić” dziennikarza.– W przypadku wymienionej przez pana osoby (Kamila Durczoka – przyp. red.) postępowanie takie zostało wszczęte niezwłocznie po uzyskaniu informacji o zdarzeniu z jej udziałem. Zgodnie bowiem z art. 18 ust. 1 pkt 4 ustawy o broni i amunicji, właściwy organ Policji cofa pozwolenie na broń, jeżeli osoba, której takie pozwolenie wydano, przemieszcza się z rozładowaną bronią albo nosi broń znajdując się w stanie po użyciu alkoholu, środka odurzającego lub substancji psychotropowej albo środka zastępczego – przekazał zespół prasowy katowickiej komendy wojewódzkiej.Z informacji udzielonej portalowi tvp.info wynika, że Durczok może również usłyszeć kolejny zarzut. –Noszenie broni w stanie po użyciu alkoholu jest wykroczeniem. Przepis art. 51 ust. 2 pkt 4 wymienionej ustawy stanowi o tym, że kto nosi broń znajdując się w stanie po użyciu alkoholu, środka odurzającego lub substancji psychotropowych albo środka zastępczego podlega karze aresztu albo grzywny – poinformowała KWP w Katowicach. Pijacki rajdPolicja nie odpowiedziała jednak portalowi tvp.info, kiedy dziennikarz usłyszy wspomniany zarzut. Z informacji medialnych wynika, że Durczok posiada zezwolenie na broń palną od 20 lat. W swojej kolekcji ma mieć pistolet, broń myśliwską oraz pistolet gazowy. Pod koniec lipca na drodze krajowej nr 1 pod Piotrkowem Trybunalskim (woj. łódzkie), 51-letni Durczok uczestniczył w kolizji na remontowanym odcinku trasy. Jadąc samochodem BMW w kierunku Katowic, najechał na pachołki oddzielające pasy ruchu. Jeden z pachołków uderzył w auto nadjeżdżające z przeciwka. Nikt z uczestników kolizji nie ucierpiał.Dziennikarz miał 2,6 promila alkoholu w wydychanym powietrzu. Trafił do policyjnej izby zatrzymań. Po wytrzeźwieniu został przewieziony do piotrkowskiej prokuratury rejonowej, gdzie przedstawiono mu zarzuty: kierowania pojazdem w stanie nietrzeźwości i sprowadzenia bezpośredniego niebezpieczeństwa katastrofy w ruchu lądowym. Prokuratura chciała, aby dziennikarz trafił do aresztu, ale sąd odrzucił wniosek śledczych.",,
„Zmiany w naszym sądownictwie są postrzegane w KE bardzo dobrze”,"– Moja rozmowa z szefem KE Jean-Claudem Junckerem potwierdziła, że zmiany w naszym sądownictwie są postrzegane w Komisji Europejskiej bardzo dobrze, jako konstruktywny krok – powiedział w Brukseli premier Mateusz Morawiecki.","Polski premier rozmawiał z szefem Komisji Europejskiej na marginesie niedzielnego szczytu Unii Europejskiej.              – Wyraźne ocieplenie i chęć przykrycia złych emocji z przeszłości – tak spotkanie opisywał  jeden z polskich dyplomatów. Według źródła z KE omawiano ostatnie kroki polskich władz odnoszące się do Sądu Najwyższego.              Rozmowa, choć nie była ustalona wcześniej, była oczekiwana ze względu na wprowadzane przez polskie władze zmiany w ustawie o Sądzie Najwyższym. KE wyraziła w czwartek satysfakcję w odpowiedzi na kroki podjęte przez Warszawę. Plan awaryjny  Premier powiedział, że „gdyby zaszła taka okoliczność, że umowa ws. wyjścia z UE nie zostanie zatwierdzona w ramach procesu legislacyjnego w Wielkiej Brytanii, mamy również plan awaryjny, plan B”.              – Od roku się do niego przygotowujemy w poszczególnych branżach, również w budżecie państwa – powiedział Morawiecki na konferencji w Brukseli. Wyraził jednocześnie „nadzieję i takie przekonanie, że nie powinno do niego dojść”.              – Dziś mogę podsumować trudny proces, który przechodził przez fazę zwątpienia; ale my jako polscy uczestnicy tego procesu byliśmy przekonani, że kompromis jest możliwy do wypracowania, że prawa naszych obywateli na Wyspach muszą być zagwarantowane; od tego nie odeszliśmy, a finansowanie projektów z udziałem budżetu brytyjskiego w kontekście funduszy UE muszą być zagwarantowane i ten warunek został spełniony – powiedział Mateusz Morawiecki.              – Cieszę się, że dziś, po tym trudnym okresie mogę zakomunikować duży sukces i polskiego przedstawicielstwa, które aktywnie uczestniczyło w tym procesie, na wielu etapach, i MSZ, jakkolwiek mieliśmy naszego głównego negocjatora, pana Michela Barniera – dodał szef rządu.",,
Solidarna Polska i Polska Razem tworzą klub parlamentarny?,"Polska Razem oraz Solidarna Polska dążą do stworzenia klubu parlamentarnego w Sejmie – dowiedziała się TVP Info. Jest to możliwe, ponieważ obie partie mają razem w parlamencie dokładnie 15 posłów. Z nieoficjalnych informacji wynika, że przewodniczącym powstającego klubu parlamentarnego będzie Jarosław Gowin.","– Mamy głęboki kryzys państwa, a może go z niego wydobyć jedynie zjednoczona prawica. Jednak powstanie nowego klubu parlamentarnego nie jest jeszcze przesądzone – powiedział w rozmowie z TVP Info Jarosław Gowin, przewodniczący Polski Razem. Gowin potwierdził, że złożona mu została propozycja przewodniczenia nowemu kołu parlamentarnemu.– Obecnie prowadzimy rozmowy. Zbudowaliśmy listę tego co nas łączy i dzieli. Przed wszystkim musimy porozumieć się w kwestiach gospodarczych, bo te rozbieżności były najpoważniejsze, ale sądzę, że dojście do porozumienia na płaszczyźnie programowej jest możliwe – podkreślił w rozmowie z TVP Info Jarosław Gowin. O inicjatywie prawicowych partii media spekulują od kilku dni. Jak pisała „Rzeczpospolita” podczas rozmów koalicyjnych Jarosława Kaczyńskiego z Jarosławem Gowinem powstał plan współpracy prawicy. Gowin miał otrzymać od Kaczyńskiego zielone światło dla utworzenia własnego klubu parlamentarnego w Sejmie. Mieliby wejść do niego obecnie niezrzeszeni posłowie jego partii, a także posłowie Solidarnej Polski. CZYTAJ TAKŻE: Nowy układ na prawicy? Kaczyński porozumiał się z Gowinem i Ziobrą",,
Psycholog społeczny: Spodziewamy się postępowania w trybie wyborczym. Schetyna mija się z prawdą,"– Źle oceniam to wystąpienie, ponieważ zawiera ono dużo sprzeczności i błędów – powiedział w TVP Info prof. Norbert Maliszewski, psycholog społeczny i ekspert ds. marketingu, odnosząc się do przemówienia Grzegorza Schetyny na konwencji Koalicji Obywatelskiej. Gość programu podkreślił, że lider Platformy Obywatelskiej stosuje schematy, które przez lata towarzyszyły jego partii: próbuje straszyć Polaków Jarosławem Kaczyńskim.","Maliszewski zwrócił uwagę, że kandydatka KO na premiera Małgorzata Kidawa-Błońska próbowała z kolei straszyć mroczną atmosferą rządów Prawa i Sprawiedliwości. – To dawało sukces w 2007 roku, dawało sukces w 2011 roku. Ale Polacy nauczyli się postrzegać, że to jest nieprawda  – powiedział psycholog społeczny. Dodał, że porównywanie Polski przez polityków opozycji do tonącego Titanica rozmija się z rzeczywistością. – Mamy rekordowo niskie bezrobocie, duży wzrost gospodarczy, Polacy są zadowoleni z sytuacji w kraju  – mówił Maliszewski. Jak zauważył, w trakcie wystąpienia Schetyny padło wiele nieprawdziwych informacji.  – My się spodziewamy jednak takiego postępowania w trybie wyborczym, dlatego, że tutaj łatwo jest pokazać, że Grzegorz Schetyna mija się z prawdą  – powiedział. Zasugerował, że teraz opozycja prowadzi akcję mobilizacyjną straszenia przedsiębiorców.  Maliszewski zauważył, że opozycja  wyciąga fałszywe wnioski ze słów prezesa PiS.– Kaczyńskiemu chodzi o to, żeby  budować klasę średnią, poszerzać grono przedsiębiorców, inwestować w polski biznes. A oni wyciągają taki wniosek, że ta zmiana dotyczy tego, że ludziom będą odbierane przedsiębiorstwa – powiedział.",,
Brytyjskie media: w negocjacjach ws. Brexitu rząd użyje strachu przed Putinem,"Brytyjscy ministrowie rozmawiali o użyciu w negocjacjach z Brukselą dotyczących Brexitu strachu europejskich liderów przed rosyjską agresją i prezydentem Władimirem Putinem – wynika z notatki, której treść opisał w niedzielę „Telegraph”.","Dziennik dotarł do zapisu dyskusji z rządowego posiedzenia poświęconego wyjściu Wielkiej Brytanii z Unii Europejskiej, w trakcie którego szefowie najważniejszych resortów - m.in. ministrowie obrony, spraw zagranicznych, finansów i ds. Brexitu - mieli się zgodzić, że W. Brytania ma „silną pozycję” i może próbować wykorzystać współpracę w zakresie bezpieczeństwa w celu uzyskania ustępstw ze strony pozostałych 27 państw UE.List do Tuska Brytyjska premier Theresa May ostrzegła w środę w liście do przewodniczącego Rady Europejskiej Donalda Tuska, że brak porozumienia w sprawie przyszłych relacji handlowych zaszkodzi bezpieczeństwu Wielkiej Brytanii i Unii Europejskiej. To był pierwszy raz, gdy brytyjski rząd bezpośrednio połączył kwestię przyszłych regulacji handlu między Zjednoczonym Królestwem a Wspólnotą z przyszłą współpracą w zakresie bezpieczeństwa i walki z terroryzmem.„W kwestii bezpieczeństwa brak porozumienia oznaczałby osłabienie naszej współpracy w walce z przestępczością i terroryzmem. W takim scenariuszu zarówno Wielka Brytania, jak i Unia Europejska będą musiały sobie z tym poradzić, ale nie jest to wynik rozmów pożądany przez którąś ze stron. Musimy ciężko pracować, by tego uniknąć” - napisała szefowa rządu. Ten akapit wywołał negatywne reakcje w europejskich stolicach i został przyjęty jako próba szantażu i wymuszenia ustępstw poprzez tworzenie poczucia zagrożenia i niepewności wobec przyszłej współpracy w zakresie bezpieczeństwa. Kancelaria premier May próbowała zbagatelizować taką interpretację zapisu, podkreślając, że chodziło jedynie o odnotowanie konsekwencji braku nowego porozumienia, a nie próbę wpływania na pozycję europejskich partnerów.Niedzielny „Telegraph” zauważył jednak, że opisane w uzyskanym przez gazetę dokumencie rozmowy „podważają” argumentację Downing Street i wskazują na to, że ministrowie świadomie postanowili zasygnalizować pozostałym europejskim państwom, że współpraca w zakresie bezpieczeństwa może się zmienić w wyniku negocjacji.Taktyczna przewaga Według notatki, do której dotarła gazeta, szef brytyjskiej dyplomacji Boris Johnson miał mówić, że o ile nie byłoby na miejscu, aby rząd w Londynie stawiał z tego powodu żądania, to „powinien być świadomy taktycznej przewagi”. Z kolei minister obrony Michael Fallon miał podkreślić, że „poczucie zagrożenia w Europie jest na najwyższym poziomie od czasów zimnej wojny” i „obserwujemy zwiększoną agresywność ze strony Rosji”. – Unia Europejska potrzebuje naszych zdolności obronnych – zaznaczył.– O ile były drobne niuanse, o tyle myślę, że ogólny pogląd wśród osób biorących udział w spotkaniu był taki, że mamy bardzo silną pozycję i Europejczycy o tym wiedzą. Rozpoczynamy te negocjacje, mając politykę bezpieczeństwa i obrony jako silny argument po naszej stronie - powiedział gazecie anonimowy rozmówca, który zna szczegółowy przebieg posiedzenia rządu w tej sprawie.Premier May rozpoczęła formalnie dwuletni proces wyjścia Wielkiej Brytanii z Unii Europejskiej w ubiegłą środę. Według art. 50 traktatu lizbońskiego, Brytyjczycy powinni opuścić Wspólnotę najpóźniej 29 marca 2019 roku.",,
Sondaż: Jeden silny lider i dwa komitety poza Sejmem,"Blisko 45 proc. poparcia dla Prawa i Sprawiedliwości deklarują badani w najnowszym sondażu pracowni Estymator dla portalu DoRzeczy.pl. Partia Jarosława Kaczyńskiego ma niespełna piętnastoprocentową przewagę nad drugą w sondażu Koalicją Obywatelską (30,4 proc.). Do Sejmu weszłaby jeszcze Lewica (SLD, Wiosna i Razem), a także Koalicja Polska (PSL i Kukiz’15).","Gdyby wybory parlamentarne odbyły się w najbliższą niedzielę, swój głos na Zjednoczoną Prawicę oddałoby 44,9 proc. obywateli. W porównaniu z poprzednim sondażem tej pracowni to spadek o jeden punkt procentowy. Notowania Koalicji Obywatelskiej od tego czasu wzrosły o 0,2 pkt. proc. – poparcie dla opozycji kierowanej przez Grzegorza Schetynę deklaruje 30,4 proc. ankietowanych. Na ostatnią na podium lewicową koalicję – Sojuszu Lewicy Demokratycznej, Wiosny i Partii Razem – chce głosować 9,8 proc. badanych (spadek o 0,3 pkt. proc.). W Sejmie znalazła by się także Koalicja Polska – czyli porozumienie Pawła Kukiza z ludowcami Władysława Kosiniaka-Kamysza – która w badaniu uzyskała 6,8 proc (wzrost o 1,5 pkt. proc.). Progu wyborczego nie przekroczyła Konfederacja z poparciem 3,8 proc. ankietowanych (spadek o 0,3 pkt. proc.) oraz Bezpartyjni Samorządowcy – którzy uzyskali 2,3 proc. (spadek o 1 pkt. proc.). Odpowiedzi „inni” udzieliło 2 proc. respondentów.Jak wnioskuje z badania portal DoRzeczy.pl, wynik najnowszego sondażu przełożyłby się na 240 mandatów dla partii Jarosława Kaczyńskiego. Koalicja Obywatelska wprowadziłaby do Sejmu 162 posłów, Lewica – 34, a Koalicja Polska – 23. Jeden mandat przypadłby mniejszości niemieckiej.",,
"Posłowie dostaną instrukcję, jak zwracać się do kolegów","Komisja Etyki Poselskiej pracuje z Biurem Analiz Sejmowych nad opinią dla posłów, dotyczącą zasad zwracania się w Sejmie do przedstawicieli mniejszości etnicznych i seksualnych – dowiedział się portal tvp.info. To skutek m.in. wypowiedzi Marka Suskiego z PiS, który czarnoskórego Johna Godsona z PO nazwał „Murzynkiem”.",,,
Fala wezbraniowa na Wiśle osiągnie Warszawę,"Fala wezbraniowa na Wiśle dociera do Warszawy. Jej kulminacja w województwie mazowieckim przewidziana jest na wtorek i środę. Hydrolog Magdalena Mańk z Instytutu Meteorologii i Gospodarki Wodnej ocenia, że poziom rzeki na wysokości stolicy osiągnie zapewne stan ostrzegawczy.","– Stan alarmowy obowiązuje, kiedy poziom wody znajdzie się na wysokości 650 centymetrów. Najprawdopodobniej fala wezbraniowa w Warszawie znajdzie się poniżej tej granicy – przewiduje Mańk. Stan ostrzegawczy ma zostać osiągnięty także w powiecie otwockim. Na wysokości pozostałych powiatów w Mazowieckiem mają to być jednak stany alarmowe. Rządowe Centrum Bezpieczeństwa ostrzega, żeby nie zbliżać się do Wisły. Alerty z taką informacją zostały przesłane SMS-em do mieszkańców powiatów: garwolińskiego, grójeckiego, piaseczyńskiego, otwockiego, warszawskiego zachodniego, legionowskiego, nowodworskiego, sochaczewskiego, płońskiego, płockiego. Informację o zagrożeniu otrzymali także mieszkańcy Warszawy i Płocka.Na Mazowszu, podobnie jak w Lubuskiem, nadal obowiązuje zagrożenie przed powodzią drugiego stopnia.",,
"Przełom w sprawie, za którą skazano Komendę. Nowe informacje portalu tvp.info",– Na polecenie Wydziału Zamiejscowego Prokuratury Krajowej we Wrocławiu zatrzymano drugiego podejrzanego o śmierć 15-letniej Małgosi z Dolnego Śląska – ustalił portal tvp.info. Informację potwierdziła rzeczniczka Prokuratury Krajowej prok. Ewa Bialik. To za tę zbrodnie przesiedział 18 lat w więzieniu niesłusznie skazany Tomasz Komenda.,"Zatrzymany dziś mężczyzna to – według prokuratury – człowiek, który razem z ujętym już rok temu podejrzanym, Ireneuszem M., miał brutalnie zgwałcić dziewczynkę i pozostawić ja na mrozie. 15-latka zmarła. Więcej szczegółów na ten temat ma przedstawić Prokurator Generalny podczas briefingu o godz. 11. Komenda został w 2004 r. prawomocnie skazany na karę 25 lat pozbawienia wolności za gwałt i zabójstwo 15-latki, do którego doszło 31 grudnia 1996 r. Wyrok przez 18 lat odsiadywał w Zakładzie Karnym w Strzelinie. W marcu br. został przez sąd penitencjarny warunkowo zwolniony z odbywania kary i opuścił więzienie. Zdaniem prokuratury, która powołała się na nowe dowody w sprawie brutalnego morderstwa, Tomasz Komenda nie popełnił zbrodni, za którą spędził młodość w więzieniu. 16 maja Komendę uniewinnił Sąd Najwyższy.   Teraz śledztwo w sprawie naruszeń popełnionych przez  funkcjonariuszy publicznych w sprawie morderstwa 15-latki i niesłusznej kary więzienia Komendy prowadzi Prokuratura Okręgowa w Łodzi.",,
Kanadyjska Polonia za Kaczyńskim,"Polskie wybory prezydenckie w Kanadzie odbyły się już w sobotę. Polacy w Kanadzie głosowali przede wszystkim na Jarosława Kaczyńskiego. Dane te nie uwzględniają jeszcze głosów oddanych w Vancouver, Calgary i Edmonton.","Z danych z komisji wyborczych z konsulatów w Toronto (gdzie jest największeskupisko Polaków), Ottawy i Montrealu wynika, że w czterech komisjachwyborczych, które znajdowały się na terenie konsulatów w tych trzechmiastach, Jarosław Kaczyński otrzymał łącznie 3665 głosów, BronisławKomorowski – 947 a Grzegorz Napieralski – 62 glosy.Pozostali kandydaci otrzymali następujące poparcie: Janusz Korwin – Mikke –61 głosów, Marek Jurek – 31, Andrzej Olechowski – 21, Waldemar Pawlak – 12,Andrzej Lepper – 9, Kornel Morawiecki – 5 i Bogusław Ziętek – 4 głosy.",,
Henryk Wujec ostatecznie uniewinniony ws. spowodowania wypadku,Działacz opozycji z czasów PRL oraz były doradca prezydenta Bronisława Komorowskiego Henryk Wujec jest już ostatecznie uniewinniony ws. potrącenia pieszego w 2014 r. Sąd Najwyższy oddalił kasację Ministra Sprawiedliwości wniesioną na niekorzyść Wujca.,"Sędzia Andrzej Siuchniński uzasadniając postanowienie SN wskazał, że „tak naprawdę kasacja była bliska oczywistej bezzasadności”. Jak dodał, odnosząc się do wyroku uniewinniającego Wujca, „w tych okolicznościach sprawy, jakie znamy, teza o tym, że to orzeczenie jest rażąco niesprawiedliwe, zdecydowanie nie znajduje najmniejszego uzasadnienia”.– Bardzo ubolewam, że doszło do tego wypadku. Według mojej wiedzy, nie popełniłem jednak błędu, gdy wówczas kierowałem i postępowałem zgodnie z przepisami – powiedział przed SN Wujec, który zgodził się na podanie nazwiska.Do wypadku doszło 12 lutego 2014 r. o godz. 18, w Warszawie, na skrzyżowaniu ulic rtm. Witolda Pileckiego i Indiry Gandhi. Kierujący toyotą Wujec – wówczas doradca ówczesnego prezydenta RP Bronisława Komorowskiego – potrącił przechodzącego na pasach mężczyznę. Poszkodowany doznał urazu głowy i spędził w szpitalu kilka tygodni. Wujec był trzeźwy. Usłyszał zarzut potrącenie pieszego, groziło mu za to do trzech lat więzienia. SR przywołał także opinie biegłego z zakresu ruchu drogowego, która w jego ocenie miała „istotne znacznie w tej sprawie”. Biegły stwierdził, że zachowanie się pieszego było „jednoznacznie nieprawidłowe już w momencie, kiedy pieszy wkroczył na jezdnię”. Wynikało z niej, iż sposób przechodzenia pokrzywdzonego był nieprawidłowy, bo nie zachował on szczególnej ostrożności podczas wkraczania na pasy, prawidłowej oceny odległości i prędkości zbliżającego się samochodu.Takie rozstrzygniecie podtrzymał kilka miesięcy później warszawski sąd okręgowy. Kasację od tego prawomocnego wyroku wniósł do SN Minister Sprawiedliwości-Prokurator Generalny, wnosząc o uchylenie wyroku SO. W kasacji tej wskazywał m.in., że uzasadnienie wyroku sądu II instancji było niepełne i ograniczyło się tylko do argumentów apelacji prokuratora, zaś pominięto apelację pełnomocnika pokrzywdzonego, jako oskarżyciela posiłkowego. Ponadto według kasacji sądy pominęły niektóre stwierdzenia z opinii biegłego i w sprawie powinna być zasięgnięta jeszcze dodatkowa opinia.– Z treści rozstrzygnięcia wynika, że apelacja oskarżyciela posiłkowego została rozpoznana. Treść protokołu na to wskazuje – zaznaczył w uzasadnieniu decyzji SN sędzia Siuchniński, odnosząc się do zarzutów kasacji. Jak zaznaczył, „braki w uzasadnieniu nie mogą być ocenione jako mające wpływ na treść wyroku”. Ponadto, jak ocenił SN, „fakt, że sądy oceniając opinię biegłego nie podzielają jej w całości, nie świadczy jeszcze o tym, iż jest ona niepełna bądź wadliwa”.",,
"Karczewski: możliwa nowela ustawy o SN, by naprawić „drobną pomyłkę”",„Drobna pomyłka” w ustawie o Sądzie Najwyższym wymaga szybkiej nowelizacji; Senat może ją przedstawić na lipcowym posiedzeniu – napisał w sobotę na Twitterze marszałek Senatu Stanisław Karczewski.,"Chodzi o art. 12. i 18. przyjętej przez Senat bez poprawek w nocy z piątku na sobotę ustawy o SN, z których jeden mówi, że Zgromadzenie Ogólne Sędziów Sądu Najwyższego przedstawia prezydentowi RP pięciu kandydatów na I prezesa Sądu Najwyższego, spośród sędziów SN w stanie czynnym, a drugi, że do kompetencji Zgromadzenia Ogólnego Sędziów SN należy „dokonywanie wyboru trzech kandydatów” na stanowisko I prezesa SN oraz przedstawienie ich prezydentowi.",,
„Jesteśmy tacy jak wy”. Emocjonalne wystąpienie Beaty Szydło,"– Jesteśmy tacy jak wy, bo tak jak wam zależy nam na Polsce – mówiła w emocjonalnym wystąpieniu na konwencji Prawa i Sprawiedliwości w Kielcach Beata Szydło. Była premier zaapelowała do wszystkich Polaków, aby w niedzielnych wyborach parlamentarnych oddali swój głos.","– Proszę państwa, tych, co nie głosowaliście na nas i zastanawiacie się, czy pójść i zagłosować: zaufajcie nam, proszę – przekonywała Beata Szydło. – Zaufajcie, jak zaufały nam miliony Polaków cztery lata temu – apelowała. Była premier przypomniała, że politycy PiS nigdy nie unikali spotkań ze swoimi wyborcami i ogólnie z Polakami. – Spotkania z wami to przecież nie tylko ta kampania. Przez wiele miesięcy i nawet lat wcześniej jeździliśmy na spotkania z wami. Z tych rozmów narodził się program Prawa i Sprawiedliwości. Ten program, któremu później zaufaliście. W 2015 r. było to zaufanie na kredyt, ale nie zawiedliśmy was – stwierdziła premier Szydło.  I zadeklarowała kontynuację polityki obecnego rządu, która, jak przekonywała, sprawiła, że wielu Polakom żyje się lepiej. – My zrobimy wszystko, aby was nie zawieść. Bo jesteśmy wiarygodni. Bo jesteśmy tacy jak wy. Bo tak jak wam, zależy nam na Polsce. Niech łączy nas Polska, bez względu na to, jakie kto ma poglądy – apelowała Beata Szydło.",,
„Putin i jego koledzy kontrolują rosyjskie firmy. Używają ich jako broni politycznej”,"– Putin jest byłym oficerem KGB. On oraz jego koledzy kontrolują Gazprom, Rosnieft oraz inne rosyjskie firmy. To nie są żadni biznesmeni, oni używają tych spółek jako broni politycznej. W związku z tym firmy, które są kontrolowane przez pana Putina i jego ludzi, są przedłużonym ramieniem rządu – stwierdził w programie „Studio Wschód” Jens Høvsgaard, duński dziennikarz śledczy i pisarz.","Høvsgaard jest autorem książki z 2010 roku poświęconej budowie gazociągu Nord Stream, z Rosji do Niemiec przez Bałtyk, a także towarzyszącym temu zakulisowym rozgrywkom polityki i biznesu z udziałem byłych agentów KGB i niemieckiej Stasi. W programie „Studio Wschód” duński dziennikarz, wraz z niemieckim ekspertem ds. Europy Wschodniej i relacji UE – Rosja Corneliusem Ochmannem oraz dyrektorem Instytutu Instrumentów Analiz Politycznych w Moskwie Aleksandrem Szpuntem, rozmawiali o wpływie niemieckich wyborów na relacje z Rosją i nominacji byłego kanclerza Niemiec Gerharda Schrödera na szefa rady dyrektorów w rosyjskim koncernie naftowym „Rosnieft”. ",,
Timmermans 9 kwietnia w Polsce na rozmowach ws. praworządności,Wiceszef Komisji Europejskiej Frans Timmermans przyjedzie do Polski 9 kwietnia na rozmowy ws. praworządności. Zaproszenie wystosował do niego minister spraw zagranicznych Jacek Czaputowicz. Wizyta będzie kontynuacją dialogu między polskimi władzami a Komisją odnośnie do sytuacji wokół Trybunału Konstytucyjnego oraz ustaw dotyczących funkcjonowania wymiaru sprawiedliwości.,"Wizyta w polskiej stolicy odbędzie się jeszcze zanim Sejm zajmie się projektami ustaw przedstawianych przez polityków PiS jako ustępstwa  wobec Komisji.Timmermans był w Warszawie na rozmowach z polskimi władzami w pierwszej połowie 2016 r., jeszcze na początku sporu o praworządność, gdy ograniczał się on tylko do kwestii Trybunału Konstytucyjnego. Później dialog się załamał i mimo tego, że wiceszef KE chciał spotkać się z ówczesnym szefem MSZ Witoldem Waszczykowskim, ostatecznie do wizyty nie doszło. Według nieoficjalnych informacji polska dyplomacja oferowała wówczas Timmermansowi spotkanie z ministrem ds. europejskich, wiceszefem MSZ Konradem Szymańskim, co w Brukseli uznano za zbyt niski poziom.",,
Samuel Pereira: Donald Tusk podpisał się pod końcem demokracji w Polsce,W dyskusji o rocznicy 4 czerwca i ocenach wystąpienia Donalda Tuska umknął jeden bardzo istotny fakt gdańskich obchodów. Szef Rady Europejskiej i nieformalny patron „totalnej opozycji” razem ze wspieranymi przez PO prezydentami miast podpisał się pod rozbiorem Polski. Wprowadzenie w życie zmian opisanych w „21 tezach samorządowych” uderzałoby w Konstytucję RP i oznaczało faktyczny koniec demokracji w Polsce.,"– Jeśli otworzycie się, zapomnicie o podziałach, przekonacie każdego – nawoływał do zgromadzonych na Długim Targu w Gdańsku Donald Tusk. Słowa te stoją w sprzeczności z całym wystąpieniem, w czasie którego porównywał mający (niedawno odświeżony) silny demokratyczny mandat rząd do władz reżimu komunistycznego i chwalił kolegów: „Macie talent, potraficie dowalić”. Do tego braku logicznej spójności, udawania pacyfisty z ukrytym nożem w kieszeni zdążyliśmy się przyzwyczaić. Co w ocenie obchodów 4 czerwca, zorganizowanych alternatywnie do tych organizowanych przez polskie państwo, uderza najbardziej, to zapowiedziany i podpisany projekt decentralizacji naszego kraju.Chodzi o „21 tez samorządowych”, które zanim zostały podpisane, omówione zostały w sali Polskiej Filharmonii Bałtyckiej na Ołowiance w Gdańsku. Moderatorką (jednostronnej, bo w rozmowie brali udział jedynie politycy sprzyjający PO) była dziennikarka „Gazety Wyborczej” Dominika Wielowieyska. To na łamach tej gazety, w tekście pod topornym tytułem „Słona cena dobrej zmiany: kilkadziesiąt tysięcy ludzi umiera co roku, by PiS mógł rządzić” możemy przeczytać, że dystrybucja środków dzieli się na słuszną (przez samorządy) i niesłuszną (przez rząd).„Gdyby zamiast rozdawnictwa pieniędzy rząd dał środki gminom, by zatroszczyły się o opiekę nad małymi dziećmi, setki tysięcy kobiet mogłyby pracować, a dochody ich rodzin powiększyłyby się więcej niż o 500 zł na dziecko” – pisze Witold Gadomski. Pomysł decentralizacji Polski, a faktycznie współczesnego rozbioru, podziału naszego kraju, nie powstał kilka dni temu. Jest lansowany od kilku miesięcy, przy aktywnym udziale fundacji George’a Sorosa. Ma się wiązać nie tylko z radykalnym rozmontowaniem instytucji centralnych, wprowadzeniem „współczesnego rozbicia dzielnicowego”, zmianą konstytucji, likwidacją ministerstw oraz legalizacją związków partnerskich i adopcją dzieci przez takie związki, ale również np. z wprowadzeniem podatku katastralnego, o czym pisaliśmy na portalu tvp.info. Kto za tym stoi? Współautorem dokumentu przygotowanego dla Platformy Obywatelskiej jest Maciej Kisilowski – wiceprezes stowarzyszenia Inkubator Umowy Społecznej, które promuje pomysł zmiany ustroju Polski pod hasłem „Zdecentralizowana Rzeczpospolita”. Okazuje się, że architekci podziału Polski mają poparcie samego Donalda Tuska. „Z tym zaangażowaniem samorządowców koresponduje idea Zdecentralizowanej Rzeczpospolitej, ogłoszona publicznie przez grupę naukowców kilkanaście tygodni temu, a zakładająca ograniczenie władzy centralnej oraz przekazanie kompetencji na szczebel lokalny. Pomysł spodobał się Tuskowi, który według moich informacji poprosił prof. Macieja Kisilowskiego i Pawła Lisiewicza, byłego szefa gabinetu Bronisława Komorowskiego, o przeredagowanie tej idei na potrzeby programu wyborczego” – ujawniła dziennikarka TOK FM Karolina Lewicka. I tak we wtorek mieliśmy już otwarte wsparcie dla decentralizacji Polski. Donald Tusk w towarzystwie prezydentów miast związanych i popieranych przez PO podpisał „21 tez samorządowych”, które – co istotne – w otwarty sposób uderzają w zapisy Konstytucji RP, ale również są skrajnie szkodliwe dla stabilności i siły polskiego państwa. Polskę podzieloną łatwiej zinfiltrować, skłócić i osłabić. Kawałek po kawałku.Co to oznacza w warstwie politycznej? Dochodzi do sytuacji, że Donald Tusk i jego polityczne środowisko publicznie krzyczą „Konstytucja!” i „Demokracja!” a faktycznie stają przeciwko konstytucji i pragną ograniczenia demokracji w naszym kraju. Bo czym innym jest odebranie polskim obywatelom prawa do większościowego stanowienia o kierunku rozwoju Polski? Większość w ostatnich latach głosuje inaczej niż chce Donald Tusk, więc Donald Tusk Polakom odbierze albo ograniczy prawo do głosowania? Brzmi niewiarygodnie? Proszę, oto „21 tez samorządowych”:1. Pełne prawo wspólnoty samorządowej do samodzielnego decydowania o całokształcie spraw lokalnych2. Budowa społeczności lokalnej solidarnej i otwartej, przeciwdziałanie wykluczeniom3. Przekształcenie Senatu RP w Izbę Samorządową4. Prawo społeczności lokalnej do decydowania o przyszłości swojej małej ojczyzny - zniesienie odgórnego ograniczenia kadencyjności5. Obowiązek konsultowania z przedstawicielami samorządu i społeczności lokalnej wszystkich projektów ustaw6. Zwiększenie nakładów na edukację, godne pensje nauczycieli 7. Niezależna kultura, angażująca społeczności lokalne8. Decentralizacja służby zdrowia9. Skuteczna ochrona środowiska, walka ze smogiem10. Ochrona krajobrazu i przestrzeni publicznej11. Rozwój budownictwa komunalnego i społecznego12. Samodzielność samorządów w zakresie podatków lokalnych oraz działalności gospodarczej13. Środki z budżetu państwa muszą być adekwatne do zakresu zadań realizowanych przez samorządy 14. Decentralizacja rozdziału funduszy unijnych, 15. Przekazanie społecznościom lokalnym mienia publicznego 16. Swoboda tworzenia związków metropolitalnych i obszarów funkcjonalnych 17. Likwidacja urzędu wojewody. Pozostawienie władzy centralnej nadzoru nad legalnością działania jednostek samorządu terytorialnego 18. Zwierzchność powiatów i samorządów wojewódzkich nad zespolonymi służbami 19. Odpolitycznienie mediów publicznych 20. Policja municypalna 21. Przywrócenie służby cywilnej.",,
Kościół anglikański nie zmienił definicji małżeństwa,"Wbrew oczekiwaniom Kościół anglikański w Kanadzie nie zmienił
definicji małżeństwa, by włączyć w nią pary osób tej samej płci.
Tym samym za małżeństwo nadal będzie uważany wyłącznie związek
kobiety i mężczyzny.","Podczas Synodu Generalnego Kościoła w Vancouver za przyjęciemzmiany była większość izby świeckich i izby duchownych. Natomiastw izbie biskupów nie zdołano zebrać dwóch trzecich głosów,potrzebnych do jej uchwalenia. Jednocześnie przyjęto inny wniosek, który upoważnia każdądiecezję do ustalenia własnych reguł w tej kwestii.Tym samym każda z nich ma prawo wyboru, czy będzie błogosławić„małżeństwa” homoseksualne, czy też nie.",,
Prymas Polski: Nie wolno wysłuchać osoby skrzywdzonej i potem zostawić ją własnemu losowi,"Przyjęcie zeznań od osoby pokrzywdzonej to nade wszystko spotkanie ze zranionym człowiekiem. Nie wolno być w takiej sytuacji człowiekiem bez sumienia, który co prawda wysłucha, ale zostawi rozbite życie własnemu losowi – powiedział prymas Polski abp Wojciech Polak.","Prymas Polski gościł na XV Warsztatach Rzeczników Prasowych i Pracowników Instytucji Kościelnych, odbywających się w Konstancinie-Jeziornie. Tematem trzydniowego spotkania jest komunikacja kryzysowa. Abp Polak mówił o tym, jak instytucjonalnie wspierać w Kościele osoby pokrzywdzone seksualnie przez niektórych duchownych. Przypomniał, że Kościół w Polsce ma wypracowane bardzo dobre zasady postępowania w tych sprawach, ale teraz trzeba je skutecznie wprowadzać w życie. Prymas poinformował, że wiedzę o przestępstwie można uzyskać z formalnego zgłoszenia od osoby skrzywdzonej, ale też od osób trzecich. Za każdym razem trzeba kompetentnie reagować, chroniąc ofiary, aby uniknąć pogłębienia ran. Za zgłoszenie – tłumaczył – wystarcza protokół ze spotkania z pokrzywdzoną osobą, zweryfikowany i potwierdzony przez nią i przez delegata. Gdy natomiast sprawca umarł, wsparcie pokrzywdzonym nadal jest możliwe. Proces jest możliwy, jeśli wyjaśnienie sprawy posłużyłoby dobru Kościoła. Należy unikać powielania przesłuchań ofiar, zapewniając im poczucie bezpieczeństwa przez obecność zaufanej osoby lub kompetentnego psychologa. Nie wolno mówić o „nadużyciu”, jest to bowiem sformułowanie nieprecyzyjne, ale o krzywdzie i wykorzystaniu osób bezbronnych. Prymas wspomniał też o Fundacji Świętego Józefa, powołanej niedawno przez Episkopat Polski. Ma ona działać na rzecz osób pokrzywdzonych, wspierać działania systemowe i konkretną pomoc w odniesieniu do danych sytuacji. Nie jest jej zadaniem gromadzenie funduszy przeznaczonych na odszkodowania dlapokrzywdzonych. Nie będzie też Fundacja duplikować działań diecezjalnych we wspieraniu osób pokrzywdzonych. Priorytetem jest osoba skrzywdzona, choć oskarżany – póki nie jest mu odwiedzona wina – ma prawo do domniemania niewinności i do dobrego imienia – podkreślał prymas. Zaznaczył, że tak jak potrzeba wspierać osoby skrzywdzone, tak potrzeba też w Polsce specjalistycznych ośrodków leczących psychikę tych, którzy krzywdzili – duchownych i świeckich. W pierwszym dniu warsztatów wystąpił o. Adam Żak SJ, koordynator Episkopatu Polski ds. Ochrony Dzieci i Młodzieży oraz założyciel i dyrektor Centrum Ochrony Dziecka, zajmującego się szkoleniem kościelnych instytucji i ich przedstawicieli w zakresie zasad prewencji przed przypadkami wykorzystywania seksualnego najmłodszych. – Jak mogło tak długo trwać krycie przestępstw i przestępców? Jak były możliwe kariery niektórych biskupów? Jak było możliwe „ratowanie kapłaństwa” przez płacenie ceny milczenia? Dlaczego instytucja była bardziej chroniona od ofiar? Te pytania pokazują, że problem nie leży tylko w grzesznych zachowaniach pojedynczych osób, lecz że mamy do czynienia z odpowiedzialnością instytucjonalną o głębszych korzeniach – tłumaczył o. Żak.  – Dla Kościoła najważniejszy musi być Chrystus, a nie ochrona instytucji. W kwestii nadużyć trzeba być po stronie ofiar – podkreślił koordynator KEP ds. Ochrony Dzieci i Młodzieży. – Milczenie nie jest lekarstwem na grzech pedofilii. Ani Kościołowi ani grzesznikowi zasłona milczenia nie pomogła i nie pomoże – powiedział o. Żak. Tematem trzydniowych (25-27 listopada) XV Warsztatów Rzeczników Prasowych i Pracowników Instytucji Kościelnych, odbywających się w Konstancinie-Jeziornie jest komunikacja kryzysowa.",,
Granat na terenie niemieckiego ośrodka dla uchodźców. Niewybuch zabezpieczyli saperzy,"Nieznani sprawcy wrzucili w nocy z czwartku na piątek granat na teren niemieckiego ośrodka dla uchodźców. Pocisk był uzbrojony, a sprawcy wyciągnęli przed rzutem zawleczkę, jednak do wybuchu nie doszło. Policja przeszukuje teren w poszukiwaniu śladów.","Ochroniarz strzegący ośrodka dla uchodźców w Villingen-Schwenningen w Badenii-Wirtembergii znalazł w czwartek w nocy leżący na ziemi niewybuch. Jak podała agencja dpa nieznani sprawcy wrzucili w nocy z czwartku na piątek granat na teren ośrodka dla uchodźców. Pocisk był uzbrojony, a sprawcy wyciągnęli przed rzutem zawleczkę. Granat został unieszkodliwiony przez saperów. Policja przeszukuje teren w poszukiwaniu śladów. Seria ataków na schroniska, w których mieszkają imigranci, nie słabnie. Od początku roku doszło do 10 aktów przemocy przeciwko takim obiektom. Ponad milion imigrantówFederalny Urząd Kryminalny (BKA) poinformował w czwartek, że liczba aktów przemocy przeciwko ośrodkom dla uchodźców w Niemczech zwiększyła się w zeszłym roku sześciokrotnie w porównaniu z rokiem 2014. Szczególnie wzrosła liczba podpaleń - z 6 do 92. W 2015 roku doszło do 173 przestępstw z użyciem siły skierowanych przeciwko obiektom służącym imigrantom. Rok wcześniej policja odnotowała 28 takich przypadków. W zeszłym roku do Niemiec przyjechało ponad 1,1 mln imigrantów. W 2014 było ich 200 tys.",,
"„Komorowski chce zbudować front przeciwko PiS-owi”, „Byłym prezydentom wyznaczyłbym rolę autorytetu”","– To nie jest dobra wiadomość dla PO. Komorowski jest symbolicznym przegranym. Byłym prezydentom wyznaczyłbym rolę autorytetu społecznego – powiedział w programie „Po przecinku” Sławomir Sierakowski z „Krytyki Politycznej” komentując deklaracje ustępującego prezydenta, że chce włączyć się w walkę o jesienne wybory. Dziennikarz uważa, że naturalnym liderem PO jest premier Ewa Kopacz. Z kolei według Andrzeja Stankiewicza z „Rzeczpospolitej”, Kopacz straciła szansę na pokazanie przywództwa. – Miała ją po przegranej prezydenta – ocenił. Jego zdaniem Komorowski chce zbudować szerokie porozumienie, być może z lewicą, częścią SLD, na pewno z Kwaśniewskim. – Chce zbudować front jedności narodu przeciwko PiS-owi. Ale to nie znaczy, że chce uczestniczyć we władzy – przekonywał dziennikarz.",,,
Coca–Cola pod choinkę oddała Krym Rosji. Fala oburzenia w internecie,"Coca-Cola oddała Krym Rosji, Ukraina protestuje. Chodzi o reklamę producenta napojów. Koncern wykorzystał w niej mapę, na której okupowany przez Moskwę ukraiński półwysep, znalazł się w granicach Rosji.","Reklama została umieszczona przez producenta napojów w jednej z sieci społecznościowych. Wywołało to falę oburzenia wśród ukraińskich internautów. Wielu zapowiedziało, że zrezygnuje ze spożywania produktów tego koncernu.Do sprawy odnieśli się też ukraińscy dyplomaci. Ambasada Ukrainy w Stanach Zjednoczonych wysłała do Coca-Coli i Departamentu Stanu pisma, w których wyraziła zaniepokojenie w związku z opublikowaniem przez amerykański koncern mapy przedstawiającej Krym w granicach Rosji. Jak zaznaczono, działania Coca-Coli stoją w jawnej sprzeczności ze stanowiskiem Stanów Zjednoczonych w sprawie okupacji Krymu.Przedstawicielstwo Coca-Coli na Ukrainie przeprosiło Ukraińców za nieporozumienie związane z publikacją mapy.",,
Donald Trump: Spotkanie z Kim Dzong Unem pewnie w styczniu lub lutym,"Prezydent USA Donald Trump oświadczył, że drugi szczyt z północnokoreańskim przywódcą Kim Dzong Unem prawdopodobnie odbędzie się w styczniu lub lutym 2019 roku. Dodał, że kiedyś zaprosi Kima do Stanów Zjednoczonych.", ,,
Niemcy podzieleni w sprawie wydalenia rosyjskich dyplomatów,"Decyzja Niemiec o wydaleniu rosyjskich dyplomatów podzieliła SPD, partnera koalicyjnego CDU kanclerz Angeli Merkel. W dwa tygodnie po uformowaniu nowego niemieckiego rządu niektórzy z socjaldemokratów krytykują działania Berlina w sprawie Siergieja Skripala.","Jak wskazuje Agencja Reutera, wśród czołowych polityków chadeków i socjaldemokratów panuje „szeroki konsensus” w sprawie decyzji o wydaleniu rosyjskich dyplomatów, ale „wśród szeregowych członków SPD rośnie zaniepokojenie”.Agencja przywołuje słowa byłego komisarza unijnego ds. rozszerzenia Guentera Verheugena, który powiedział, że sankcje powinny być oparte na faktach, a nie podejrzeniach. „Pogląd, że w razie wątpliwości (Władimir) Putin i Rosjanie są winni wszystkiemu, zatruwa myśli i trzeba z nim skończyć” – powiedział polityk SPD cytowany przez dziennik „Augsburger Allgemeine”.W ocenie byłego szefa SPD i poprzedniego ministra spraw zagranicznych Niemiec Sigmara Gabriela komentarz Verheugena był „odważny oraz zdroworozsądkowy”.Utrzymać dialog i powstrzymać nową zimną wojnę„Musimy zrobić wszystko, co możliwe, by powstrzymać nową zimną wojnę z Rosją” – stwierdził z kolei rządowy koordynator ds. Rosji Gernolt Erler. Uznał również, że Niemcy mają niezmienne stanowisko wobec Rosji i chcą „utrzymać dialog z Moskwą”. Decyzja rządu Merkel o wydaleniu rosyjskich dyplomatów spotkała się z krytyką niemieckich kół biznesowych – odnotowuje Agencja Reutera. Negatywnie o reakcji Berlina wypowiadali się też przedstawiciele partii lewicowych oraz prawicowej i antymigranckiej Alternatywy dla Niemiec (AfD). W ocenie jednego z dwóch współprzewodniczących tej największej niemieckiej opozycyjnej partii Alexandra Gaulanda: „Niemcy nie mają nic do wygrania i wiele do stracenia, jeśli dadzą się wciągnąć przez podżegaczy w nową zimną wojnę”. Od poniedziałku łącznie 27 państw, w tym USA, Australia i 18 krajów UE, zapowiedziało wydalanie w sumie 122 rosyjskich dyplomatów (z czego Niemcy czterech) w związku z atakiem na Skripala, byłego rosyjskiego szpiega. Wcześniej Wielka Brytania wydaliła 23 rosyjskich dyplomatów; taka sama liczba brytyjskich dyplomatów musiała opuścić Rosję. Rzecznik Kremla Dmitrij Pieskow zapowiedział, że w stosownym czasie Rosja odpowie na te kroki, a reakcja będzie zgodna z interesami Moskwy. Rosja odrzuca oskarżenia o atak na Skripala; Pieskow ocenił, że brytyjskie władze nie przedstawiły dowodów na rzecz stanowiska, jakie zajęły w tej sprawie. Zamach na szpiegaSkripal i towarzysząca mu córka Julia 4 marca trafili do szpitala w stanie krytycznym, gdy stracili przytomność w Salisbury w Wielkiej Brytanii. W toku śledztwa, prowadzonego z udziałem m.in. policyjnych sił antyterrorystycznych i wojskowych ekspertów ds. broni chemicznej, odkryto, że do próby otrucia była wykorzystana produkowana w Rosji broń chemiczna typu nowiczok.",,
Prezydent zatwierdził stanowisko Polski na szczyt NATO,"Prezydent zatwierdził stanowisko Polski na szczyt NATO w Londynie. Omówione zostało ono podczas wczorajszego spotkania z szefami resortów obrony narodowej i spraw zagranicznych oraz ambasadorem RP w Brukseli. – Potwierdzenie gotowości Polski do zachowania dynamiki działań w Sojuszu Północnoatlantyckim było jednym z tematów narady zwołanej przez prezydenta Andrzeja Dudę – poinformował szef BBN Paweł Soloch. Szczyt NATO odbędzie się w momencie nasilenia dyskusji o kształcie sojuszu, który podważa część zachodnioeuropejskich przywódców.","Zwołana przez prezydenta Andrzeja Dudę piątkowa narada z udziałem szefa MON Mariusza Błaszczaka, szefa dyplomacji Jacka Czaputowicza, ambasadora RP przy NATO Tomasza Szatkowskiego oraz szefa gabinetu prezydenta Krzysztofa Szczerskiego i szefa BBN Pawła Solocha trwała około dwóch godzin. Po zakończeniu spotkania Soloch powiedział dziennikarzom, że zostało ono zwołane po rozmowie telefonicznej Andrzeja Dudy z sekretarzem generalnym NATO Jensem Stoltenbergiem. Jak dodał, celem narady było „omówienie tego, co może nas czekać na spotkaniu w Londynie”. Podczas narady przekazano sobie informacje, które „posiada każde z ministerstw, ambasada i również ośrodek prezydencki” – zaznaczył szef BBN. Soloch nie chciał mówić o szczegółach narady. Podkreślił, że chodziło o wypracowanie stanowisk wobec różnych kwestii, które pojawią się podczas szczytu w Londynie, zaplanowanego na 3 i 4 grudnia. Dodał, że była m.in. mowa o kwestiach związanych z „potwierdzeniem gotowości Polski do zachowania dynamiki działań w sojuszu”. – Mówimy tutaj o wysuniętej obecności na flance wschodniej NATO, o relacjach z Rosją. Mówimy przede wszystkim o zachowaniu jedności sojuszniczej, bo tu chodzi o to, żeby stanowisko Polski służyło temu, żeby również wszystkie państwa sojuszu mówiły jednym głosem, prezentowały na zewnątrz zwartą pozycję. Chodzi o to, żeby te procesy, które zostały uruchomione w czasie szczytu warszawskiego w 2016 r., które skutkowały obecnością wojsk NATO, struktur natowskich, a zwłaszcza obecnością sojuszników amerykańskich, żeby te procesy były podtrzymane i nie straciły na swojej dynamice – podkreślił minister. – Teraz chodzi o to, żeby rzeczywiście Sojusz mógł wspólnie dać na te zagrożenia odpowiedź. A Polska jest tym krajem, który rzeczywiście zarówno w relacjach bezpośrednio z sekretarzem generalnym NATO, ale też z poszczególnymi sojusznikami, a zwłaszcza z najważniejszym – ze Stanami Zjednoczonymi – odgrywa pozytywną rolę, integrującą – podkreślił szef BBN. Soloch wskazał także na znaczenie takich inicjatyw regionalnych, jak tzw. grupa państw flankowych NATO, czyli dziewięciu państw przy wschodnich granicach sojuszu. – I tutaj Polska, Rumunia, kraje nabdbałtyckie i inne także odgrywają pozytywna rolę – ocenił. Szef BBN poinformował, że podczas piątkowej narady rozmawiano także „o współpracy z krajami między NATO, a Unią Europejską, gdzie zwłaszcza relacje z takimi państwami, jak Szwecja, czy Finlandia odgrywają kluczową rolę”. Wspomniał także o „kwestii ukraińskiej”, jako bardzo dla nas ważnej, a także o relacjach transatlantyckich, czyli USA-Europa. Odnosząc się do kwestii wydatków na zbrojenia, zaznaczył, że „mamy przekroczone 2 proc. (PKB), i należymy do grupy tych państw, które realizują rekomendacje NATO-wskie, wypracowane jeszcze przed szczytem w Warszawie, czyli na szczycie w Walii w 2014 r.” – powiedział. – Te wszystkie kwestie był tutaj omawiane i również doprecyzowanie naszego stanowiska właśnie w tych i innych, bardziej szczegółowych sprawach – dodał. Szczyt NATO odbędzie się w momencie nasilenia dyskusji o kształcie sojuszu, który podważa część zachodnioeuropejskich przywódców. Prezydent Francji Emmanuel Macron w wywiadzie dla tygodnika „The Economist” z 7 listopada mówił o „śmierci mózgu” NATO z powodu braku koordynacji między Stanami Zjednoczonymi i Europą oraz jednostronnego zachowania Turcji. Po czwartkowym spotkaniu z sekretarzem generalnym NATO Jensem Stoltenbergiem przekonywał, że jego wypowiedź była „potrzebnym sygnałem alarmowym”. Słowa te wywołały kontrowersje w Europie, a Macron był za nie krytykowany. – Jeśli chcemy zbudować pokój w Europie, odbudować europejską, strategiczną autonomię, musimy przemyśleć nasze stosunki z Rosją – mówi prezydent Francji i kontynuując, wyraźnie jest przeciwny opieraniu europejskiego bezpieczeństwa o sojusz z USA, a idąc dalej – o NATO w obecnym kształcie. Tym samym wraca, podobnie jak Angela Merkel, do idei budowy unijnej armii. Kanclerz Niemiec Angela Merkel pod koniec zeszłego roku mówiła w Parlamencie Europejskim o potrzebie utworzenia europejskiej armii. Co ciekawe, ta utopijna inicjatywa w Niemczech ma sporo zwolenników. Słowa niemieckiej kanclerz wywołały na sali duże emocje. – Musimy stworzyć oddziały europejskie. Powinniśmy pracować, by pewnego dnia mieć prawdziwą europejską armię – mówiła Merkel.",,
Testowy tor dla szybkiej kolei może kosztować nawet 100 mln zł,"100 mln zł może kosztować rozbudowa infrastruktury testowej dla szybkiej kolei do CPK, którą będzie można wykorzystać także do testów pojazdów metra czy tramwajów. Inwestycję w Żmigrodzie miałby zrealizować Instytut Kolejnictwa – informuje środowy „Puls Biznesu”.","Szybka kolej ma osiągać prędkości 250 km/h. „Niezależnie od tego, czy tabor będzie produkowany w Polsce, czy za granicą (decyzja jeszcze nie zapadła), powinien zostać przetestowany na miejscu przed rozpoczęciem seryjnej produkcji i eksploatacji” – pisze dziennik, dodając, że temu celowi ma służyć rozbudowa infrastruktury doświadczalnej w Żmigrodzie. Według szacunków przedstawionych przez „PB”, koszt inwestycji szacowany jest na 80-100 mln zł, ale – jak zauważa gazeta – decyzja w tej sprawie, która jest w gestii rządu, jeszcze nie zapadła. „Jeśli pociągi do CPK mają być gotowe przed jego otwarciem, najwyższy czas podjąć decyzje także o zasadach pozyskania taboru oraz miejsca do testowania” – podkreśla „Puls Biznesu”.",,
Przez internetowych oszustów stracił ponad 5 tys. złotych,"Otrzymał wiadomość SMS z informacją,  że musi dopłacić 88 groszy do złożonego zamówienia.  Mężczyzna wszedł w przesłany w wiadomości link, potwierdził płatność i tym sposobem stracił ponad 5 tysięcy złotych. Do zdarzenia doszło na terenie Hrubieszowa (Lubelskie).","Mężczyzna miał otrzymać na swój telefon komórkowy wiadomość SMS z informacją, że musi dopłacić 88 groszy do paczki, którą rzekomo zamawiał. Wiadomość nie wydała się mężczyźnie podejrzana, ponieważ zamawiał on przed świętami przesyłki. Wszedł w przesłany link wiadomości i autoryzował transakcję, będąc przekonanym, że płaci  88 groszy. Strona internetowa, na którą mężczyzna został przekierowany, była łudząco podobna do strony internetowej banku, w którym ma konto. W wyniku nieuprawnionej transakcji internetowej mężczyzna stracił  ponad 5 tys. złotych. Jak się okazuje coraz częściej dochodzi do podobnych oszustw.  Internetowi oszuści podszywają się pod strony legalnie działających instytucji i po uzyskaniu haseł dostępu do kont, dokonują nieuprawnionych operacji na rachunkach bankowych.  Policjanci apelują, aby korzystać tylko ze sprawdzonych sklepów oraz ofert, a przed podjęciem ostatecznej decyzji o zakupie koniecznie należy zweryfikować rzetelność sprzedawcy.",,
Banksy stworzył w Paryżu nowe murale. Wszystkie krytykują politykę Francji,"Banksy, jeden z najbardziej znanych artystów street art, stworzył w stolicy Francji sześć nowych murali. Krytykują one obecną politykę tego kraju. Brytyjski artysta uderzył głównie w imigracyjną politykę Francji, która staje się coraz bardziej konserwatywna. Jeden z murali przedstawia czarnoskórą dziewczynkę zamalowującą swastykę różowym sprejem. Praca powstała nieopodal ośrodka dla uchodźców. Na innym z murali można zobaczyć mężczyznę, który karmi psa kością z odpiłowanej nogi.",,,
"G7 wzywa Rosję, by „rozliczyła się ze swej roli” w zestrzeleniu samolotu nad Donbasem","Szefowie MSZ państw G7 wezwali Rosję, by „rozliczyła się ze swej roli” i „w pełni współpracowała przy ustalaniu prawdy i dochodzeniu sprawiedliwości” dla osób, które zginęły po zestrzeleniu malezyjskiego samolotu nad wschodnią Ukrainą w 2014 roku.","W oświadczeniu, wydanym w związku z czwartą rocznicą zestrzelenia nad Donbasem samolotu pasażerskiego linii Malaysia Airlines, ministrowie uznali za „przekonujące, znaczące i głęboko niepokojące” ustalenia międzynarodowego zespołu dochodzeniowo-śledczego „dotyczące roli Rosji w katastrofie (samolotu wykonującego – red.) lot MH17”. Międzynarodowi śledczy stwierdzili, że pocisk rakietowy Buk, którym zestrzelono maszynę, pochodził z 53. rosyjskiej brygady przeciwlotniczej stacjonującej w Kursku. Władze Rosji kategorycznie temu zaprzeczyły.„G7 przypomina, że rezolucja nr 2166 Rady Bezpieczeństwa ONZ wymaga, aby wszystkie państwa w pełni współpracowały w związku z podejmowanymi wysiłkami zmierzającymi do ustalenia odpowiedzialności” – napisano w oświadczeniu wydanym przez Kanadę, która obecnie sprawuje prezydencję w G7. Holandia i Australia, których wielu obywateli jest wśród 298 ofiar śmiertelnych ataku na samolot, uważają Rosję za odpowiedzialną za rozmieszczenie pocisku, a tym samym za śmierć pasażerów lotu MH17. Ministrowie G7 i wysoka przedstawiciel UE ds. polityki zagranicznej wzywają Rosję, aby „niezwłocznie i w dobrej wierze nawiązała współpracę z Australią i Holandią oraz odpowiedziała na wszelkie istotne pytania dotyczące ewentualnych naruszeń prawa międzynarodowego”. Ministrowie po raz kolejny złożyli kondolencje rodzinom ofiar. Na koniec oświadczenia podkreślili: „Jesteśmy zjednoczeni przeciwko bezkarności tych, którzy dopuszczają się agresywnych działań zagrażającym porządkowi międzynarodowemu opartemu na regułach, zawsze i wszędzie i w każdych okolicznościach”.",,
Wilk wpadł pod koła. Tej samej nocy trafił na stół operacyjny,"Młody wilk wpadł w weekend pod koła samochodu kierowanego przez 57-latka. Zwierzę, choć mocno poturbowane, miało jeszcze dość  siły, by doczołgać się do przydrożnego rowu. – Był przytomny i spokojny – opowiadają policjanci, którzy przez półtorej godziny szukali dla niego weterynarza.","O sprawie pisze Dziennik Bałtycki. Do wypadku doszło na drodze nr 221, w pobliżu skrzyżowania trasy do Małego Klincza i Grabowa w województwie pomorskim. Kierowca nie zdążył wyhamować i uderzył w wilka, który wybiegł na trasę.  Na miejsce przyjechali policjanci. Widząc, że zwierzę przeżyło, zaczęli szukać pomocy. Dopiero po półtorej godzinie udało im się sprowadzić weterynarza z Bytowa. Jeszcze tej samej nocy pacjent trafił na stół operacyjny.",,
Adwokat weterana AK dla portalu tvp.info: Wyrok w sprawie przeciw ZDF być może jeszcze w tym roku,"– Uważam, że dobra osobiste zostały w tej sprawie naruszone – mówi portalowi tvp.info dr Monika Brzozowska-Pasieka, reprezentująca kpt. AK Zbigniewa Radłowskiego w sprawie przeciw niemieckim producentom serialu „Nasze matki, nasi ojcowie”. Zdaniem adwokat wyrok może zostać wydany jeszcze w tym roku, natomiast jest prawdopodobne, że sprawa przejdzie przez wszystkie instancje, aż po Europejski Trybunał Praw Człowieka.","– Sąd Okręgowy w Krakowie oddalił wniosek strony niemieckiej o przesłuchanie kolejnego biegłego  – mówi w rozmowie z naszym portalem dr Brzozowska-Pasieka. Znane są kolejne dwa terminy rozpraw: 18 i 28 grudnia. Na którejś z nich sąd może wydać wyrok.  Adwokat kapitana AK liczy na to, że stanie się to przed końcem roku, by strona przegrana mogła złożyć apelację. Jej zdaniem jest to bardzo prawdopodobne, niezależnie od treści orzeczenia sądu, że przegrana strona będzie odwoływać się od wyroku.  – Jest to taka sprawa, że nawet na apelacji prawdopodobnie się nie skończy, bo myślę, że przejdziemy przez wszystkie instancje, a więc dalej kolejno: Sąd Najwyższy i Europejski Trybunał Praw Człowieka – przewiduje nasza rozmówczyni.  – Chyba każdy z prawników uczestniczących ma świadomość tego, że ostatecznym etapem jest właśnie ETPCz, do którego strona przegrana złoży skargę albo o naruszenie wolności artystycznej, albo o naruszenie dóbr osobistych – wyjaśnia prawnik. – Takich ciekawych wątków prawnych, które na pewno sąd będzie musiał rozstrzygnąć, jest tu bardzo wiele – ocenia prawniczka.  Wyrok, być może już niebawem, wyda sąd, natomiast mecenas Brzozowska-Pasieka uważa, że faktycznie producenci serialu działali ze złą wolą, przedstawiając żołnierzy AK „jako zadeklarowanych antysemitów, którzy nie mają żadnych oporów, by pozostawić Żydów na śmierć”.  – Nie mam żadnych wątpliwości, że doszło tu do zawinionego naruszenia dóbr osobistych moich mocodawców – mówi.  Pierwotnie na rozprawie wyznaczonej na 18 grudnia strony miały wygłosić oświadczenia końcowe, jednak kpt. Radłowski ze względu na stan zdrowia, który znacznie utrudnia mu wizyty w sądzie, poprosił o taką możliwość już 14 grudnia. Weteran przypomniał o fenomenie Polskiego Państwa Podziemnego i „stanowiącej integralną część Sił Zbrojnych RP Armii Krajowej liczącej ponad 350 tys. żołnierzy”. – A co zobaczyliśmy w serialu? Bandę dzikich zbirów, antysemitów grasujących po lasach – przypominał oficer.  – Myślę, że moi pełnomocnicy, powołani biegli i świadkowie bezspornie udowodnili, iż obraz AK pokazany w serialu jest niezgodny z fundamentalnymi i dobrze znanymi faktami historycznymi i że sekwencje serialu dotyczące AK zostały zrealizowane według najlepszych wzorów hitlerowskiej propagandy – mówił kpt. Radłowski. Weteran nie ma wątpliwości co do celu działania Niemców: – Żeby nas obarczyć niepopełnionymi przez nas zbrodniami. Żeby te wartości, które są najcenniejsze w narodzie polskim, a które reprezentowało AK, znowu wytarzać w błocie. Żeby tych  wszystkich wspaniałych i odważnych polskich patriotów, którzy walczyli w szeregach AK jeszcze raz upokorzyć. Upodlić. Nawet po ich śmierci – wskazywał, apelując o sprawiedliwy wyrok i przypominając, że nic nie zatrze znanej mu prawdy o tym, kto był zbrodniarzem, a kto bohaterem.",,
Brexit uchwalony. Decyzja należy do królowej,"Brytyjski parlament ostatecznie przyjął projekt ustawy o porozumieniu w sprawie wystąpienia z Unii Europejskiej. Izba Lordów zdecydowała, że nie będzie dalej forsować swoich poprawek, co oznacza, że projekt ustawy musi już tylko uzyskać zgodę królowej.","Izba Gmin odrzuciła w głosowaniach wszystkich pięć poprawek, które do projektu ustawy zaproponowała Izba Lordów. Zgodnie z parlamentarną procedurą Izba Lordów mogła dalej naciskać na utrzymanie poprawek. Choć część członków lordów wyrażała niezadowolenie z powodu zignorowania ich głosu, ostatecznie wyższa izba zrezygnowała forsowania poprawek i zaakceptowano projekt w wersji zaproponowanej przez rząd.  Postulowane przez Izbę Lordów poprawki dotyczyły prawa dzieci uchodźców do dołączenia do ich krewnych przebywających w Wielkiej Brytanii, wydawania obywatelom UE mającym prawo do pozostania w Wielkiej Brytanii dokumentu potwierdzającego ten fakt, zakresu w jakim stopniu sądy mogą unieważniać unijne prawo oraz przyjmowania ustawy wbrew stanowisku parlamentów Szkocji, Walii i Irlandii Północnej. Wszystkie zostały odrzucone większością kilkudziesięciu głosów.  Ustawa, nazywana w skrócie WAB, ma dać prawnie obowiązującą moc politycznym uzgodnieniom zawartym w umowie z UE, wynegocjowanej w połowie października zeszłego roku przez rząd Johnsona. M.in. uchyla ona ustawę, na mocy której Wielka Brytania weszła przed laty do Europejskiej Wspólnoty Gospodarczej. Przywraca obowiązywanie tej ustawy do końca okresu przejściowego i daje podstawę prawną do przekazywania płatności do UE, do których Wielka Brytania się zobowiązała. Reguluje także zapisy protokołu w sprawie granicy między Irlandią Północną a Irlandią i precyzuje zakres, w jakim Wielka Brytania będzie podlegać jurysdykcji Trybunału Sprawiedliwości UE. Jej wejście w życie jest niezbędne do uporządkowanego wystąpienia Wielkiej Brytanii z UE, które ma nastąpić 31 stycznia. Samo wystąpienie z UE nie zakończy jeszcze procesu brexitu, bo rozpocznie się wtedy 11-miesięczny okres przejściowy, podczas którego Wielka Brytania w praktyce stanie się niegłosującym członkiem UE. Wielka Brytania formalnie nie będzie już w Unii, ale nadal będzie członkiem jednolitego unijnego rynku, co oznacza też swobodę przepływu osób, nadal będzie częścią unii celnej, będzie płaciła składki do unijnego budżetu i pozostanie związana unijnymi prawami.",,
Wałęsa zagubiony na środku katedry na pogrzebie prezydenta [WIDEO],"Były prezydent Lech Wałęsa wraz z prezydentem Andrzejem Dudą wziął udział w uroczystościach pogrzebowych 41. prezydenta Stanów Zjednoczonych George’a H.W. Busha, które odbyły się w Katedrze Narodowej w Waszyngtonie. Na nagraniu udostępnionym na Facebooku widać, jak Wałęsa przechadza się po świątyni w bluzie z napisem „konstytucja”, jednak nikt z obecnych w katedrze osób zdaje się nie zwracać na niego uwagi.",,,
Po „drugim exposé” PiS nadal wyprzedza PO,"Gdyby wybory odbyły się dziś, na PiS głosowałoby 40 proc., a na PO – 35 proc. wyborców – wynika z najnowszego sondażu przeprowadzonego przez TNS Polska na zlecenie „Wiadomości” TVP1. Badanie wykonano już po „drugim exposé” premiera, wygłoszonym wczoraj w Sejmie.","Według sondażu w  Sejmie znalazłyby się cztery partie: Prawo i Sprawiedliwość z poparciem 40 proc., Platforma Obywatelska – 35 proc., Sojusz Lewicy Demokratycznej – 13 proc. i Ruch Janusza Palikota – 7 proc. Cztery  pozostałe ugrupowania – Polskie Stronnictwo Ludowe (2 proc.), Solidarna Polska Zbigniewa Ziobro  (1 proc.), Nowa Prawica Janusza Korwin-Mikkego (0 proc.)  i Polska Jest Najważniejsza (0 proc.) – nie przekroczyłyby progu wyborczego.  17 proc. badanych nie poszłoby na wybory, a kolejne 29 proc.  respondentów nie wie, na kogo zagłosuje.  Zapowiedzi z „drugiego exposé” jako receptę na kryzys oceniło 18 proc. badanych, jednak w opinii 49 proc. propozycje te taką receptą nie są. 33 proc. nie miało na ten temat zdania. Widać również, że  „exposé” nie ocenili wysoko nawet zwolennicy PO. Tylko 40 proc. odpowiedziało, że pomysły premiera są receptą na kryzys, prawie tyle samo (41 proc.) wybrało „furtkę” – „Trudno powiedzieć”. Wśród  wyborców PiS odpowiedzi pozytywnej udzieliło 11 proc., negatywnej – 69 proc., a 19 proc.  nie udzieliło jednoznacznej odpowiedzi.  Sondaż przynosi  lekki wzrost dla partii Jarosława Kaczyńskiego od czasu rekordowego wyniku po m.in. marszu „Obudź się Polsko” – kiedy to udało jej się, pierwszy raz od lat, wyprzedzić konkurencyjną PO. Tuż po marszu, według badania dla programu „Forum” w TVP Info,  na PiS chciało głosować 39 proc. ankietowanych, na PO – 33 proc.   Badanie na zlecenie Telewizji Polskiej zrealizował TNS Polska.Sondaż przeprowadzono telefonicznie 12 października 2012 r. na grupie 1000 dorosłych Polaków.",,
Ukraina: Zniszczono krzyże na polskim cmentarzu,"Nieznani sprawcy zniszczyli krzyże na cmentarzu w Kołomyi na zachodniej Ukrainie, gdzie pochowani są polscy jeńcy z wojny polsko-ukraińskiej w 1918 r. – poinformowała prezes Towarzystwa Kultury Polskiej „Pokucie” w Kołomyi Stanisława Kołusenko.","– 27 października na cmentarzu zostało ustawionych 200 nowych krzyży, które zostały także wówczas poświęcone. W nocy z niedzieli na poniedziałek 95 z nich zostało zniszczonych: ktoś poprzewracał je i porozbijał. Zawiadomiliśmy o tym policję i Służbę Bezpieczeństwa Ukrainy – powiedziała w rozmowie telefonicznej. Policja obwodu iwano-frankowskiego, w którym leży Kołomyja, poinformowała, że prowadzi śledztwo w tej sprawie, jednak winni ataku na cmentarz na razie nie zostali ustaleni. Prezes Kołusenko powiedziała, że władze miejskie odnowiły już część krzyży i uporządkowały teren. Zniszczona część cmentarza została odnowiona w związku ze 100-leciem niepodległości Polski. Spoczywają tam polscy jeńcy wojny polsko-ukraińskiej i Polacy internowani w obozie w Kosaczowie na przedmieściach Kołomyi, zmarli w latach 1918-19.Obóz został utworzony przez władze Zachodnioukraińskiej Republiki Ludowej. Przetrzymywano w nim ok. 3 tys. polskich działaczy niepodległościowych i społecznych. Około tysiąca z nich zmarło z powodu chorób, zimna i głodu. Obóz istniał do maja 1919 r., gdy władzę w Kołomyi przejęli Polacy.",,
Rosjanka miała ingerować w wybory w USA. Zatrzymana na Białorusi,"Rosjanka podejrzana o ingerowanie w wybory w Stanach Zjednoczonych została zatrzymana na Białorusi, a następnie wypuszczona. Według różnych źródeł Anna Bogaczowa spędziła w areszcie od kilku do kilkudziesięciu godzin.","Anna Bogaczowa jest na liście osób objętych sankcjami w związku ze śledztwem dotyczącym rosyjskiej ingerencji w amerykańskie wybory prezydenckie sprzed trzech lat. Miała być pracownicą fabryki trolli. W rosyjskich kołach nacjonalistycznych jest znana jako Anna Trigga. Była działaczką nacjonalistycznej organizacji „Russkij Obraz”. Kobieta została zatrzymana na Białorusi na podstawie listu gończego Interpolu. Po południu rosyjska ambasada w Mińsku poinformowała, że Anna Bogaczowa jest na wolności.",,
„Centrum politycznej grawitacji w Austrii uległo przesunięciu”,"Po wyborach w Austrii możliwy jest sojusz Wiedeń - Warszawa - Budapeszt – ocenia brytyjski „The Times”. Analizując wstępne wyniki wyborów, brytyjskie dzienniki oceniają, że kraj zaostrzy kurs wobec Unii Europejskiej.","Chadecka Austriacka Partia Ludowa (OeVP) zajęła pierwsze miejsce w niedzielnych wyborach do austriackiej Rady Narodowej (izby poselskiej parlamentu) – wynika z urzędowych wstępnych wyników. Zwycięzcy zdobyli 31,36 proc. głosów. Na drugim miejscu znalazła się prawicowo-populistyczna Austriacka Partia Wolności (FPOe) z 27,35 proc. głosów, a na trzecim współrządząca dotąd z chadekami Socjaldemokratyczna Partia Austrii (SPOe), którą poparło 26,75 proc. głosujących. Porozumienie chadeków z Partią Wolności to według „Timesa” najbardziej prawdopodobny powyborczy scenariusz. Dziennik ocenia, że zwiastuje to „nowy prawicowy i antyimigracyjny sojusz z Polską, Węgrami innymi krajami Europy Środkowej zaniepokojonymi muzułmańskimi uchodźcami”. Według dziennika to sojusz, który w Unii Europejskiej „wzbudzi kontrowersje”. Zwrot na prawo   Komentując wyniki wyborów parlamentarnych w Austrii, niemieccy komentatorzy piszą w poniedziałek o zwrocie na prawo i zwycięstwie populizmu, przewidując, że kierowanie Europą przez Angelę Merkel i Emmanuela Macrona stanie się jeszcze trudniejsze.   Ukazujący się w Berlinie „Tagesspiegel” pisze o zwrocie na prawo, który zdaniem autora Maxa Tholla stanowi zagrożenie dla Europy takiej, do jakiej dążą kanclerz Niemiec i prezydent Francji.    Komentator, odnosząc się do prawdopodobnego sojuszu Austriackiej Partii Ludowej (OeVP) z „prawicowo-populistyczną” Austriacką Partią Wolności (FPOe) Heinza Christiana Strache, zwraca uwagę, że chociaż lider OeVP i przyszły kanclerz Sebastian Kurz uważa proeuropejski kurs za warunek takiego sojuszu, to w praktyce „można uznać za pewnik, że Austria nie będzie w przyszłości wspierała polityki Merkel i Macrona wobec Europy”.    Tholl przypomina, że Strache domagał się w kampanii wyborczej przyłączenia się Austrii do Grupy Wyszehradzkiej, a szczególnie zmiany polityki migracyjnej na taką, jaką prowadzą Węgry i Polska. Kurz jako szef MSZ też domagał się rygorystycznego zabezpieczenia granicy – dodaje komentator. „Zwyciężył jawny populizm”  „W przyszłości takie hasła będą głoszone nie z ław opozycyjnych czy krajów wschodnioeuropejskich, lecz bezpośrednio z ław rządowych i z centrum Europy” – pisze Tholl. „Wynik wyborów oznacza, że Merkel będzie jeszcze trudniej kontynuować dotychczasową politykę” – ocenia komentator „Tagesspiegla”.   „Zwyciężył jawny populizm” – pisze Peter Muench w „Sueddeutsche Zeitung”. Jego zdaniem Austria skręciła ostro na prawo, a centroprawica (OeVP) i FPOe zawdzięczają sukces „rygorystycznej polityce migracyjnej”, popieranej przez „absolutną, wręcz przytłaczającą większość”.   Austria nie jest wyjątkiem – zastrzega Muench. „Za pomocą ksenofobii, islamofobii i lęku przed deklasacją można obecnie wszędzie w Europie odnosić sukcesy w Europie” – uważa niemiecki dziennikarz. „Do perfekcji doprowadził tę politykę Viktor Orbán na Węgrzech, który za pomocą tego populistycznego trójskoku zapewnia sobie władzę. Duch czasu wieje z tego kierunku i należy się obawiać, że siła tego wiatru jeszcze się zwiększy” – czytamy w „SZ”.   „Wybory w Austrii pokazują, że nie znaleziono jeszcze skutecznej odtrutki na prawicowy populizm” – zauważa Muench. Jego zdaniem partia Kurza OeVP „ukradła” FPOe temat migracji i sama uległa prawicowemu populizmowi. „Prawicy nie powstrzyma się, samemu grzesząc”  „Cena jest wysoka. Prawicy nie powstrzyma się, samemu grzesząc, lecz jedynie klarownymi ofertami dla wyborców. Konieczna jest polemika, a nie łaszenie się. Kto z tego rezygnuje, ten pozwala na to, by polityka pogrążała się w populizmie” – konkluduje Muench.     Zdaniem „Frankfurter Allgemeine Zeitung” sukces Kurza polega na tym, że udało mu się przestawić swoją chrześcijańsko-demokratyczną partię na bardziej konserwatywny kurs, przede wszystkim w kwestiach dotyczących migracji. W ten sposób przyszły kanclerz wzmocnił mieszczańskie centrum, któremu groziła marginalizacja.   Wyniki wyborów w Austrii komentuje także prasa regionalna.    Monachijski „Münchner Merkur” pisze, że Austrii udała się sztuczka: doszło co prawda do zwrotu na prawo, jednak udało się zagrodzić „kąpanemu w gorącej wodzie” szefowi FPOe Strachemu drogę do niemal pewnego kanclerstwa. „Austria wybrała na szefa rządu charyzmatycznego przywódcę, który nie jest jednak nieobliczalnym świrem jak Trump, lecz pełnym uroku dzieckiem cesarzem” – ocenia autor.      „Przykład Kurza pokazuje, że marsz populistów można zatrzymać, jeżeli renomowane partie wsłuchują się w głos wyborców, zamiast odpisywać ich na straty jako niereformowalnych” – czytamy w „Münchner Merkur”.",,
Opozycja o Nurowskiej i Jachirze: Obywatele mają prawo wybierać z szerokiego grona,"Posłowie opozycji nie widzą nic złego w kandydaturach Marii Nurowskiej do Senatu i Klaudii Jachiry do Sejmu. – Obywatele mają prawo wybierać z szerokiego grona kandydatów. Koalicja Obywatelska otworzyła się bardzo szeroko na obywateli, samorządowców, którzy nie byli członkami partii, tylko były znane i doceniane przez  środowiska obywatelskie – powiedział portalowi tvp.info poseł Nowoczesnej Mirosław Suchoń. Zdaniem Prawa i Sprawiedliwości kandydatki słyną z wypowiedzi pełnych nienawiści do rządzących.","Pisarka Maria Nurowska, która z poparciem PO powalczy o miejsce w Senacie w Nowym Targu zasłynęła m.in. z zaskakujących wpisów internetowych o pośle PiS Stanisławie Piotrowiczu. –  Stało się, zrobiłam laleczkę prokuratora Piotrowicza i wbijam w nią szpilki. Jego dni są policzone... – poinformowała przed rokiem na Facebooku. Po krytyce części internautów stwierdziła, że  „wystarczy mały wylew i paraliż”. Klaudia Jachira, która startuje z 13. miejsca warszawskiej listy PO-KO, to z kolei bohaterka ponad 7 tys. filmików opublikowanych na portalu społecznościowym YouTube. Na wielu nagraniach śpiewa, występuje z gumową podobizną Jarosława Kaczyńskiego. Zdarza się, że parodiuje dialog prezesa PiS z obrazem Jezusa Chrystusa albo w niewybredny sposób atakuje szefa rządzącej partii. – Dla PiS istotą funkcjonowania było dostarczanie młodych mężczyzn Jarosławowi Kaczyńskiemu – mówiła na jednym z nagrań. Sęk w tym, że podczas konferencji prasowych politycy opozycji, którzy wielokrotnie zapewniali, że walczą z mową nienawiści również nie chcą oceniać kandydatur Nurowskiej i Jachiry. - Mam taki zwyczaj, że staram się nie udzielać wypowiedzi telewizji, która głównie zajmuje się szczuciem i manipulacją. Wy powinniście się rozliczyć ze swoich programów typu „W tyle wizji” i wtedy zobaczylibyście, co to jest prawdziwy hejt i manipulacja na masową skalę. Dziękuję bardzo - stwierdziła przewodnicząca Nowoczesnej Katarzyna Lubnauer, po czym szybko opuściła konferencję prasową. Zjednoczona Prawica nie kryje zaskoczenia kandydaturami Nurowskiej i Jachiry. - Mówimy tutaj o laleczce voodoo i słowach, które są nie do zaakceptowania w życiu publicznym. Tu już nie jest satyra, to już jest rzeczywiście nienawiść. Oczekujemy od Platformy zastosowania tych samych standardów co my i walki z taką sytuacją, a nie nagradzania tych ludzi miejscami na listach wyborczych – powiedział portalowi tvp.info poseł PiS Zbigniew Gryglas. – Widać wyraźnie, że Platforma Obywatelska stosuje moralność Kalego. Jak Kali kraść krowę, to dobrze, jak Kalemu ukraść krowę, to niedobrze. Jeżeli Platforma uprawia hejt, czy ludzie związani z Platformą, to jest dobrze, natomiast jeżeli ktokolwiek inny, to jest oczywiście niedobrze – krytykował kandydatki Koalicji Obywatelskiej senator PiS Jan Maria Jackowski.",,
Polska wieś odcięta od internetu.  734 miejscowości bez dostępu do sieci,"W erze Facebooka, smartfonów i tabletów aż 734 miejscowości w całej Polsce nie mają dostępu do globalnej sieci. Nie dotarły tam ani łącza szerokopasmowe, ani zasięg LTE. Tylko nieznacznie lepiej wygląda sytuacja w 4299 wsiach – pisze „Dziennik Gazeta Prawna”.","Największy procent miejscowości bez dostępu do sieci jest w województwach małopolskim (52 proc.), śląskim (49 proc.) i podkarpackim (48 proc.). Ale to nie wszystko. Nawet w tych miejscach Polski, które oficjalnie są połączone z siecią stałym łączem, mieszkańcy często nie mogą korzystać z jej dobrodziejstw, bo kabel dociągnięto tylko do budynków urzędowych – czytamy w artykule, który omawia dane z najnowszego raportu Urzędu Komunikacji Elektronicznej (UKE).",,
Oczekiwanie na narodziny Chrystusa. Dziś zaczyna się Adwent,"Zaczyna się Adwent. To czterotygodniowy okres przygotowujący do świąt Bożego Narodzenia i czas oczekiwania na powtórne przyjście Chrystusa. Adwent rozpoczyna nowy rok liturgiczny.
Początkowo adwent wiązał się z przygotowaniem do święta Objawienia Pańskiego - Trzech Króli. Dopiero od piątego wieku jest on oczekiwaniem na Boże Narodzenie.","Wraz z pierwszą niedzielą Adwentu (w tym roku przypada ona 3 grudnia), wszyscy chrześcijanie - oprócz Kościołów prawosławnych, obchodzących początek roku 1 września -  rozpoczynają rok liturgiczny.W dniu rozpoczęcia Adwentu w 1983 roku papież Jan Paweł II powiedział, że Chrystus stale jest nadzieją dla ludzi, którzy go oczekują. Ojciec Święty nawiązał do tradycji porannej mszy adwentowej, zwanej roratami, podczas której zapala się specjalną świecę symbolizującą Maryję. Papież podkreślił szczególną rolę Matki Jasnogórskiej w życiu narodu polskiego.Nadejście królaNazwa „Adwent” pochodzi od łacińskiego słowa „Adventus”, oznaczającego przyjście, nadejście króla. Wierni przeżywają ten czas, rozmyślając nie tylko o narodzinach Syna Bożego, jako wcielenia człowieka, lecz także o powtórnym jego przyjściu w dniu Sądu Ostatecznego.Polską tradycją Adwentu jest msza święta wotywna, zwana roratami, odprawiana przed świtem. Jej początki sięgają czasów Bolesława Wstydliwego. Regionalnym zwyczajem, istniejącym na Podlasiu i Mazowszu, do którego obecnie powraca się w niektórych wsiach, jest „otrąbywanie Adwentu”. Rano i wieczorem chłopcy lub mężczyźni grają na ligawkach, czyli drewnianych instrumentach, których używa się tylko podczas rorat.",,
Ardanowski: Expose Wojciechowskiego przyjęto oklaskami,"Prezentacja nowego komisarza ds. rolnictwa Janusza Wojciechowskiego dotycząca przyszłości europejskiego rolnictwa została przyjęta przez ministrów rolnictwa UE brawami - powiedział minister rolnictwa Jan Krzysztof Ardanowski podsumowując poniedziałkowe spotkanie w Brukseli. Było to pierwsze posiedzenie nowej kadencji KE, Rady Ministrów Rolnictwa i Rybołówstwa UE (AGRIFISH).","– Expose Janusza Wojciechowskiego zostało bardzo dobrze odebrane przez ministrów rolnictwa UE. Chyba po raz pierwszy się zdarzyło, że była owacja, brawa i podziękowania za jego pomysł na europejskie rolnictwo i kierunki związane z (Zielonym Ładem), wykorzystaniem rolnictwa w walce ze zmianami klimatycznymi, ale również ochrony mniejszych gospodarstw rodzinnych, pomocy dla młodych – podkreślił Ardanowski. Jak mówił, pobyt w Brukseli został wykorzystany przez niego także na rozmowy dwustronne, odbyło się osiem takich spotkań. Chodzi o wyjaśnianie polskiego stanowiska w sprawie wyrównania dopłat bezpośrednich. – Okazuje się, że w wielu krajach Europy jest niewiedza, jakie argumenty Polska podnosi w tej sprawie – wyjaśnił minister rolnictwa; np. minister rolnictwa Grecji nie wiedział, że w Polsce są także małe gospodarstwa rolne, które potrzebują wsparcia. Ardanowski poinformował, że na posiedzeniu rozmawiano na temat Wspólnej Polityki Rolnej po 2020 r., a także podsumowano postęp prac nad tą reformą podczas prezydencji fińskiej. Oczekiwania Polski w zakresie modyfikacji ram prawnych WPR są nadal aktualne i dotyczą listy spraw takich jak: wyłączenie małych gospodarstw z warunkowości, większa elastyczność w realizacji planu strategicznego, odpowiednia lista sektorów kwalifikujących się do wsparcia oraz możliwość przesuwania środków pomiędzy filarami WPR - dodano. - Potrzebna jest nowa wizja rozwoju rolnictwa, gdyż są nowe wyzwania, których nikt z obecnych na sali ministrów nie kwestionuje. Natomiast zasady wsparcia bezpośredniego są archaiczne, sprzed 30 lat, oparte na plonach referencyjnych z tego okresu i liczbie zwierząt - tłumaczył cytowany w komunikacie minister. Według ministra Polska wizja rozwoju rolnictwa jest zbieżna z tą, którą przedstawił na posiedzeniu Rady komisarz Wojciechowski. Dotyczy ona aktywności wobec zmian klimatycznych, które są dotkliwe dla rolnictwa. Ważne jest też wsparcie małych gospodarstw, nie tylko ze względu na ich produkcję i aktywność na obszarach wiejskich, aby te obszary utrzymać w stanie żywotnym, obok rozwijających się aglomeracji miejskich. Jego zdaniem należy też stworzyć lepsze warunki dla młodych rolników, by chcieli być rolnikami i nie wystarczy tylko wymiana pokoleniowa, ale jest potrzeba stworzenie warunków do powstawania i rozwoju gospodarstw rolnych.",,
36 lat temu strzelano do Jana Pawła II. Kulisy zamachu pozostały niewyjaśnione,"Mija 36 lat od zamachu na papieża Jana Pawła II. 13 maja 1981 roku o godzinie 17.19, podczas audiencji na placu św. Piotra w Rzymie turecki zamachowiec Ali Agca strzelił do Ojca Świętego. Rannego papieża przewieziono natychmiast do kliniki Gemelli i poddano kilkugodzinnej operacji.","Na wieść o zamachu większość stacji radiowych i telewizyjnych na świecie przerwała program i informowała o stanie zdrowia papieża. W całej Polsce rozpoczęły się modlitwy i nocne czuwania w intencji Jana Pawła II. O godzinie 20.00 w Krakowie zabrzmiał Dzwon Zygmunta.Kardynał Franciszek Macharski (zm. w 2016 r.) dowiedział się o zamachu, będąc poza Krakowem. Następnego dnia rano, w wypowiedzi dla Polskiego Radia, podkreślił, że jest poruszony postawą jedności i modlitwą Polaków.Czuwanie na całym świecieSzok, oburzenie,  żal – takie były reakcje ludzi, którzy bez względu na poglądy, wyrażali solidarność z papieżem. Godzinom po zamachu, kiedy ważyły się losy Jana Pawła II, towarzyszyło czuwanie ludzi na całym świecie. Do Watykanu napływały depesze od przywódców politycznych państw i religijnych, różnych wyznań.  Polacy spontanicznie gromadzili się na modlitwie. Dziesięć dni po zamachu lekarze z kliniki Gemelli poinformowali, że życiu papieża nie zagraża niebezpieczeństwo. Po trzech tygodniach Jan Paweł II powrócił do Watykanu, jednak nie odzyskał już dawnej kondycji.W pierwszym publicznym przemówieniu po zamachu, papież przebaczył Ali Agcy. Ocalony dzięki opiece Matki Boskiej Fatimskiej Jan Paweł II przypisywał swoje ocalenie opiece Matki Boskiej Fatimskiej, strzały padły bowiem w rocznicę objawień fatimskich, 13 maja o tej samej godzinie. W 2000 roku Watykan ogłosił, że treścią „trzeciej tajemnicy fatimskiej” był zamach na ojca świętego. Przestrzelony pas papieskiej sutanny znajduje się w sanktuarium na Jasnej Górze. Jest wyeksponowany w pobliżu Cudownego Obrazu Matki Bożej. Pocisk, którym Ali Agca strzelał do papieża, został umieszczony jako wotum w koronie Matki Bożej w sanktuarium w Fatimie. Dlaczego zamach?Kulisy zamachu na papieża oraz motywy, którymi kierował się Agca, nie zostały dotychczas wyjaśnione. Zdaniem sędziego Ferdinando Imposimato, który prowadził dochodzenie we Włoszech, stały za tym władze Związku Radzieckiego. W 2006 roku komisja śledcza włoskiego parlamentu ustaliła, że rozkaz zabicia papieża wydał I sekretarz KC KPZR Leonid Breżniew, a zatwierdziło Biuro Polityczne partii. Z kolei według Marco Ansaldo, watykanisty włoskiego dziennika „La Repubblica”, za zamach odpowiadała skrajnie prawicowa turecka organizacja terrorystyczna Szarych Wilków, do której należał Mehmet Ali Agca.Zamachowiec odsiedział blisko 20 lat we włoskich więzieniach, po czym na prośbę papieża został ułaskawiony. W Turcji spędził w celi kolejne 5 lat, za inne przestępstwa. Wyszedł na wolność w 2010 roku.Śledztwo IPNŚledztwo w sprawie zamachu na papieża Polaka przez 8 lat prowadził Instytut Pamięci Narodowej. Dotyczyło ono spisku służb komunistycznych i miało na celu zbadanie udziału funkcjonariuszy różnych państw w planowaniu tej zbrodni. IPN umorzył je 9 maja 2014 roku. Ustalił, że w zamachu Ali Agcy pomagali Bułgarzy, a przedstawiciele krajów komunistycznych pomagali ukryć prawdę o kulisach przestępstwa.",,
"„Będziemy tam tak długo, jak długo będziemy potrzebni”. Polscy strażacy w Szwecji","– Polscy strażacy będą przebywać w Szwecji tak długo, jak długo będą potrzebni – powiedział komendant główny PSP gen. brygadier Leszek Suski. Jak zaznaczył, nie ma obawy, że zagraniczna akcja osłabi możliwości straży w Polsce.","Wyjazd polskich strażaków do Szwecji związany jest z oficjalną prośbą tamtejszych władz, które za pośrednictwem Europejskiego Mechanizmu Ochrony Ludności zwróciły się o wsparcie ratownicze w walce z pożarami lasów. Pożary są skutkiem fali upałów, z którymi od kilku tygodni zmaga się cała Skandynawia.– Będziemy tam tak długo, jak długo będziemy potrzebni. Przygotowaliśmy moduły na dwa tygodnie, bo taki jest standard, ale jeżeli będą to dwa miesiące, to będziemy pomagać przez dwa miesiące. Proszę się nie obawiać, że to osłabi nasze środki w kraju. W kraju mamy 31 tys. strażaków, pojazdów mamy prawie 6,5 tys., także 44 pojazdy, które tam pojechały (do Szwecji – red.) stanowią tylko część naszych sił i środków. Nie ma żadnej obawy, że nastąpi jakiś uszczerbek w naszych siłach – powiedział podczas konferencji prasowej Suski. W niedzielę wieczorem strażacy dotarli miejscowości Sveg w środkowej części kraju i właśnie w tym rejonie zaczęli dziś działania.              Udział Polaków w akcji gaszenia pożarów lasów w Szwecji spotkał się z ogromnym zainteresowaniem mieszkańców tego kraju. Gdy przemieszczali się w weekend z południowych rejonów do jego środkowej części, ich konwój był po drodze witany przez grupy ludzi, często z transparentami, trąbkami i polskim flagami.",,
Mnóstwo złotej biżuterii i wazy ze szkła. Archeolodzy odkryli świetnie zachowany grób,Archeolodzy odkryli na wyspie Sikinos na Morzu Egejskim bogato wyposażony starożytny grób kobiety należącej do elity społecznej – informuje serwis internetowy Tornos News.,"Odkrycia dokonano podczas prac wykopaliskowych i konserwacyjnych prowadzonych na stanowisku Episkopi. Znajduje się tam starożytne mauzoleum z czasów rzymskich oraz świątynia, przekształcona w okresie bizantyńskim w kościół.Rzymianie zajęli wyspę w III w. p.n.e., a od końca IV w. n.e. znalazła się ona pod panowaniem Cesarstwa Bizantyńskiego. Według komunikatu Ministerstwa Kultury Grecji, podczas prac konserwacyjnych przy zabytkowych budowlach na stanowisku Episkopi archeolodzy odkryli pod ziemią starożytny grób skrzynkowy, zawierający szczątki kobiety oraz bogate wyposażenie. Odkryty grób przetrwał w stanie nienaruszonym ponad 2000 lat, dzięki czemu naukowcy mogą zbadać kompletną zawartość pochówku. Ciało kobiety złożono do grobu wraz z licznymi złotymi ozdobami, jak bransolety, pierścienie i naszyjnik. Z grobu naukowcy wydobyli też broszę z kameą oraz wazy ze szkła i metalu, a także liczne drobne przedmioty. Zachowały się też organiczne pozostałości tkaniny z ubrania lub całunu, które okrywały ciało zmarłej. Według naukowców głęboki grób był dobrze ukryty obok rzymskiego mauzoleum, co może świadczyć o tym, że budowla została wzniesiona dla upamiętnienia zmarłej kobiety.",,
"Zawyżali prognozy ruchu na A2 – muszą oddać prawie 1,4 mld zł","Sąd Unii Europejskiej stanął po stronie Polski w jej sporze ze spółką Autostrada Wielkopolski (AWSA). Podłożem sądowej batalii była rekompensata dla koncesjonariusza z tytułu utraconego przychodu z opłat za przejazd ciężarówek autostradą A2 Nowy Tomyśl – Konin. NIK wykrył, że przez sześć lat spółka otrzymywała za wysokie odszkodowanie od skarbu państwa. Polski rząd w sporze z AWSA poparła Komisja Europejska a teraz także Sąd UE.","W momencie wstępowania Polski do UE konieczna była zmiana systemu poboru opłat na autostradach. W 2005 r. zniesione podwójne opłaty dla kierowców ciężarówek posiadających ważną winietę. Autostrada Wielkopolska S.A. zawarła wtedy ze Skarbem Państwa aneks do umowy koncesyjnej gwarantujący rekompensaty z tytułu utraconego przychodu z opłat.Odszkodowanie wypłacano przez prawie sześć lat (1 września 2005 r. – 30 czerwca 2011 r.), do momentu obowiązywania winiet na autostradach płatnych. Najwyższa Izba Kontroli sprawdzała w 2006 r. i 2009 r. umowy koncesyjne na budowę i eksploatację autostrad i badała rozliczenia budżetu państwa z koncesjonariuszami z tytułu rekompensat za przejazdy autostradami.W trakcie wspomnianych kontroli Najwyższa Izba Kontroli wykryła szereg nieprawidłowości. Ustalono m.in., że od początku wprowadzenia systemu rekompensat dla koncesjonariuszy za bezpłatne przejazdy autostradami nie zostały podjęte działania, które zapewniłyby ich rzetelne rozliczanie.Rekompensaty obliczano na postawie nieaktualnych prognoz ruchu i dochodów. Pokontrolny wniosek NIK o zwrot nadpłaty od AWSA wystosowany do Ministra Infrastruktury nie został uznany przez koncesjonariusza.",,
Cameron nie poleci 9 maja na obchody do Moskwy. „Względy dyplomatyczne”,"Coraz większe napięcie na linii Londyn-Moskwa. Premier Wielkiej Brytanii David Cameron uznał, że nie weźmie udziału w oficjalnych obchodach 70. rocznicy zakończenia II wojny światowej. Uroczystości odbędą się 9 maja w stolicy Rosji.","– Premier Wielkiej Brytanii David Cameron nieplanuje udziału w oficjalnych obchodach 9 maja w Moskwie w 70. rocznicy zakończenia drugiej wojny światowej.  Kto będzie nas reprezentował, rozważymy biorąc pod uwagę trwającą dyskusję z Rosją, nasze zaniepokojenie jej działaniami, toteż nie sądzę, byśmy mieli plany udziału premiera (w ceremonii w Moskwie) – poinformowało biuro prasowe szefa brytyjskiego rządu.Napięcia związane z kryzysem na wschodniej Ukrainie już wcześniej oziębiły stosunki dyplomatyczne między Londynem a Moskwą. Niedawno szef brytyjskiej dyplomacji Philip Hammond stwierdził, że Rosja ma potencjał, by stać się największym zagrożeniem dla bezpieczeństwa Wielkiej Brytanii.Nie tylko UkrainaPrzyczyną napięcia między krajami nie jest tylko kwestia kryzysu na Ukrainie. Londyn jest zaniepokojony wzmożoną aktywnością rosyjskich strategicznych bombowców dalekiego zasięgu Tu-95 u wybrzeży Wielkiej Brytanii. Przeloty tych samolotów stanowią zagrożenie dla maszyn cywilnych. Co miesiąc Royal Air Force odnotowuje wiele przypadków naruszania brytyjskiej przestrzeni powietrznej przez rosyjskie bombowce.Stosunki między Moskwą i Londynem popsuły się po śmierci Aleksandra Litwinienki. Oficer FSB i krytyk polityki Władimira Putina został otruty w 2006 roku w stolicy Wielkiej Brytanii. Istnieje podejrzenie, że zabito go na rozkaz Kremla.",,
Nielegalni migranci zatrzymani na granicy z Białorusią. Trafili do aresztu,Czterech obywateli Iraku zatrzymali funkcjonariusze białoruskiej straży granicznej podczas próby nielegalnego przekroczenia granicy z Polską. Informację przekazał białoruski Państwowy Komitet Graniczny.,"Do incydentu doszło we wtorek. Zatrzymane osoby, w wieku od 24 do 46 lat, próbowały nielegalnie przedostać się do UE „w celu poprawienia swojej sytuacji życiowej”. Irakijczycy mieli przy sobie rzeczy osobiste, telefony komórkowe i walutę.Obcokrajowcy zostali umieszczeni w areszcie brzeskich służb granicznych. Funkcjonariusze poszukują odpowiedzialnych za organizację nielegalnej migracji.Po zamknięciu szlaku bałkańskiego nielegalni imigranci coraz częściej próbują przedostać się na Zachód Europy przez Ukrainę bądź Białoruś i Polskę.",,
Starcia antyrządowych demonstrantów z policją w Bogocie. Są ofiary śmiertelne,"Policja w stolicy Kolumbii, Bogocie użyła gazu łzawiącego, aby rozproszyć grupy demonstrantów protestujących przeciwko polityce rządu prezydenta Ivana Duque. W nocy z piątku na sobotę w stolicy obowiązywała godzina policyjna.","21 listopada ponad 250 tys. osób wzięło udział w marszach i demonstracjach, a w piątek tysiące Kolumbijczyków zbierało się na tzw. „cacerolazo”, charakterystycznych dla Ameryki Łacińskiej protestach odbywających się przy akompaniamencie bicia w patelnie i garnki. Demonstranci domagali się od rządu Duque nawiązania dialogu z grupami pracowniczymi w celu wprowadzenia reform, zwiększenia nakładów na edukację publiczną oraz skutecznej ochrony praw ludności indiańskiej do życia w jej tradycyjnych siedliskach – podobnie jak w Brazylii jest ona coraz częściej atakowana przez gangi działające na zlecenie wielkich plantatorów. Wśród postulatów uczestników protestów ważne miejsce zajmuje też żądanie poszanowania porozumienia o zawarciu w 2016 roku pokoju z lewicową partyzantkę FARC (Siły Zborojne Rewolucji Kolumbijskiej). Demonstranci wyrażają ponadto niezadowolenie z braku działań rządu w zwalczaniu korupcji i jego polityki emerytalnej i ochrony zdrowia. Rząd jest też oskarżany o gwałcenie praw człowieka.  W starciach z policją trzy osoby zginęły a 151 odniosło rany.",,
Sobolewski: Najbardziej „antysystemowy” Kukiz’15 z najbardziej systemową partią w Polsce,"Paradoks jest taki, że „najbardziej antysystemowy” ruch społeczny Kukiz’15 chce zabierać się za zmiany systemu z najbardziej systemową partią w Polsce – powiedział w TVP1 Krzysztof Sobolewski, przewodniczący komitetu wykonawczego Prawa i Sprawiedliwości. Podpisane przez Pawła Kukiza i Władysława Kosiniaka-Kamysza porozumienie programowe nazwał „wchłonięciem” Kukiz’15 przez PSL.","Przypomnijmy – czwartkowe porozumienie dotyczy współpracy obu ugrupowań  w wyborach do Sejmu. Politycy Pawła Kukiza mogą otrzymać nawet 10-11 „jedynek” na listach PSL.Sobolewski – który sam startuje w wyborach parlamentarnych z pierwszego miejsca rzeszowskiej listy PiS – podkreślił, że Paweł Kukiz wcześniej mówił o „zmianach systemu, o jego wysadzeniu, a teraz będzie to robił z najbardziej establishmentową partią III RP”. Przypomniał, że PSL przez większość okresu po 1989 r. współuczestniczyło we władzy w Polsce.Polityk PiS przyznał, że jego partia także prowadziła rozmowy z Kukiz’15 na temat ewentualnej współpracy, jednak „nie udało się porozumieć”. Sobolewski powiedział, że jeszcze do czwartku kilku obecnych posłów tego ugrupowania – medialnie zapowiadanych jako „jedynki” wspólnej listy Kukiza i PSL – pytało o możliwość startu z Prawem i Sprawiedliwością.Zapytany o posłankę Agnieszkę Ścigaj czy wicemarszałka Stanisława Tyszkę odpowiedział, że „nie potwierdza, nie zaprzecza”. – Kilka osób chciało o tym porozmawiać – dodał.",,
Szef MON: polsko–ukraińska współpraca potrzebna Europie,– Dwustronna współpraca między Polską i Ukrainą jest potrzebna Europie wobec agresywnej postawy Rosji - powiedział w piątek minister obrony Antoni Macierewicz po spotkaniu z przebywającymi w Polsce ukraińskimi parlamentarzystami.,"– Nasza współpraca układa się bardzo dobrze – powiedział szef MON. Podkreślił, że na zakończonym dzień wcześniej w Brukseli spotkaniu ministrów obrony państw NATO poruszył temat Ukrainy. Dodał, że sekretarz obrony USA James Matis „jednoznacznie wypowiedział się w sprawie konieczności przywrócenia integracji terytorialnej Ukrainy, Gruzji, wszystkich krajów które padły ofiarą agresji ze strony rosyjskiej”.Jak powiedział Macierewicz, Polskę i Ukrainę łączą „wspólne doświadczenia tragiczne, ale także wspólne doświadczenia wspaniałe”. – Liczę na to, że przezwyciężenie złej przeszłości pozwoli na potwierdzenie współdziałania i współpracy polsko-ukraińskiej, tak potrzebnej wobec agresji rosyjskiej zagrażającej całej Europie – oświadczył szef MON. „Szef MON znanym przyjacielem Ukrainy”Kniażycki ocenił, że obecnie na Ukrainie atmosfera sprzyja staraniom o akcesję do NATO. Wyraził nadzieję, że referendum w tej sprawie wykaże poparcie dla wstąpienia do sojuszu. Macierewicz podkreślił, że wejście do NATO to nie jednorazowy akt, lecz proces.Kniażycki nazwał Macierewicza „znanym przyjacielem Ukrainy”, przypominał wsparcie polskich władz i społeczeństwa dla tego kraju; szef MON dziękował za uruchomienie polskiego programu w telewizji ukraińskiej.W czwartek i piątek przebywa w Polsce 11 deputowanych z różnych frakcji Rady Najwyższej Ukrainy, należących do polsko-ukraińskiej grupy parlamentarnej. Z delegacją Ukraińsko-Polskiej Grupy Przyjaźni spotkał się w czwartek wicemarszałek Sejmu Ryszard Terlecki",,
Beata Szydło: Wszyscy mamy prawo korzystać ze wzrostu gospodarczego,Wicepremier Beata Szydło i wojewoda małopolski Piotr Ćwik zainaugurowali w Krakowie akcję informacyjną w regionie o „nowej piątce PiS”. – Wszyscy mamy prawo korzystać ze wzrostu gospodarczego – przekonywała Szydło.,"– Rząd potrafi dobrze zarządzać finansami publicznymi, dobrze gospodarować budżetem. Uszczelniliśmy system podatkowy, te miliardy złotych, które za czasów naszych poprzedników wypływały z budżetu państwa, w tej chwili są w budżecie, i dzięki temu można finansować kolejne projekty społeczne – podkreśliła Szydło.Wicepremier oceniła, że programy społeczne, przygotowywane przez rząd PiS, „stają się również kołem zamachowym polskiej gospodarki, jak na przykład 500 Plus”. – Przygotowaliśmy kolejne projekty i rozpoczęliśmy wdrażanie ich w życie – dodała. Wojewoda Ćwik przekonywał, że celem władz jest dotarcie z nowym programem do szerokiego grona mieszkańców Małopolski. – Chcemy być w każdej i powiecie, spotykać się z mieszkańcami, przekazywać informacje, ale też odpowiadać na pytania. Nasze spotkania będą miały formułę konsultacji z mieszkańcami – zapowiedział. Jak ocenił, „rodzina jest motywem przewodnim działań rządu PiS, szeroko rozumiane programy rodzinne, kierowane do różnych grup społecznych, są realizowane i wdrażane przez rząd PiS – konsekwentnie od początku funkcjonowania rządu”.Wicepremier Szydło i wojewoda małopolski udali się z wizytą do Myślenic i Krzeszowic. W Krzeszowicach obecny będzie również premier Mateusz Morawiecki.Tzw. „nową piątkę PiS” przedstawił pod koniec lutego prezes PiS Jarosław Kaczyński i premier Morawiecki na konwencji Prawa i Sprawiedliwości. Zakłada ona wprowadzenie 500 Plus od pierwszego dziecka, brak podatku PIT dla pracowników do 26. roku życia, trzynasta pensja dla emerytów, przywrócenie zredukowanych połączeń autobusowych, obniżenie kosztów pracy.",,
"„Mrówki smakują trochę jak słonecznik, karaczan jak coś chrupiącego. Całkiem smaczne”","Placuszki z mąki z mącznika młynarka zamiast schabowego, pieczone mrówki, a na deser batony z dodatkiem świerszczy – to może być menu przyszłości. Do jedzenia owadów zachęca Unia Europejska, a nowe trendy dotarły już do Polski.","Wrocławianka Agata Anioł jest współautorką bloga o jedzeniu i chętnie testuje nietypowe przysmaki. –  Podczas moich podróży próbowałam mrówki smażone. W Kambodży jadłam szaszłyki z larwami jedwabnika, a w Polsce miałam przyjemność spróbowania ciasta podawanego z mącznika młynarka z upieczonym karaczanem – opowiada. Chociaż dla wielu Polaków spróbowanie larwy jest wciąż nie do pomyślenia, nowe żywieniowe trendy powoli zyskują zwolenników. – Mrówki smakują trochę jak słonecznik. Karaczan jak coś chrupiącego, przypieczonego, całkiem smaczne. Nie było to nic odrażającego – zachwala blogerka. Zdrowe i naturalne Od roku w Łodzi działa sklep internetowy. Sprzedaje batony i musli z dodatkiem mączki ze świerszczy. – Takie jedzenie jest zdrowe i naturalne – przekonuje właściciel firmy Jacek Janicki. – Jestem pierwszą osobą, która się tym zajmuje. Jestem pewien, ze to jest przyszłość Europy, coraz więcej firm tego typu powstaje – mówi. Do jedzenia owadów zachęca Unia Europejska, która niedawno przyjęła rozporządzenie mające uprościć zasady wprowadzanie innowacyjnej żywności na unijny rynek. Bo na przykład świerszcze to cenne źródło białka, a ich hodowanie jest tańsze od hodowli ssaków czy ptaków.                                                    Karaczany smażone w głębokim tłuszczu są chrupiące i podobno bardzo smaczne (fot. flickr.com/Spolster)",,
"Spotkanie liderów PO, SLD i PSL. Ma wyłonić kandydata na marszałka Senatu",Lider PO Grzegorz Schetyna spotka się we wtorek z liderami SLD i PSL – poinformował poseł Cezary Tomczyk. Rozmowy mają dotyczyć kandydata na marszałka Senatu.,"Jak podkreślił Tomczyk w radiowej „Trójce”, ważne jest by jak najszybciej dojść do porozumienia w tej sprawie. Mówił, że „bardzo poważnym kandydatem” na funkcję marszałka Senatu jest Bogdan Borusewicz. – Są też inni senatorowie, którzy mają doświadczenie parlamentarne, którzy mogliby udźwignąć tak wielki ciężar – mówił poseł. W wyniku wyborów PiS ma 48 mandatów w izbie wyższej parlamentu, jednak może mieć problem z utworzeniem większości. Cezary Tomczyk poinformował też, że Platforma w ciągu dwóch miesięcy prawdopodobnie ogłosi swojego kandydata na prezydenta. Jak mówił, w grze jest kilka nazwisk. – Nie wyklucza tego Donald Tusk, jest Małgorzata Kidawa-Błońska, jest pewnie jeszcze kilku innych kandydatów – wymieniał. Cezary Tomczyk mówił, że proces wyboru kandydata trzeba „dokładnie zaplanować” i że poprzedzą go pewnie zaplanowane na styczeń 2020 wybory przewodniczącego partii.",,
„Ja bym z tego afery nie robił”. Prezes PiS o lotach premiera Tuska,"– Jeżeli chodzi o latanie samolotem, cóż, premier ma takie prawo. To jest prawo premiera, każdy ma prawo być w swoim domu. Nie można przyjąć, że każdy, kto jest premierem, musi mieszkać w Warszawie. Ja bym z tego sprawy nie robił – mówił w 2011 r. Jarosław Kaczyński. Prezes Prawa i Sprawiedliwości komentował doniesienia mediów, że Donald Tusk jako premier lata do domu w Trójmieście rządowym samolotem.","– Żeby premier miał tylko takie grzechy na sumieniu, to biłbym mu brawo. Trudno, żeby tylko warszawiacy mogli zostać premierami. To byłoby dla mnie nawet dobre. Uważam, że nie należy czepiać się szczegółów – podkreślił w rozmowie z tygodnikiem „Wprost”. Według tygodnika Donald Tusk „wylatał” tylko w pierwszej z dwóch kadencji PO-PSL (2007-11), podróżując 175 razy z Warszawy do Gdańska i z powrotem blisko 6 mln złotych. Z kolei „Super Express” doliczył się 90 lotów za 2,5 mln w samym tylko 2011 r.Słowa lidera opozycyjnego wówczas Prawa i Sprawiedliwości zostały przypomniane w kontekście żądań członków klubu parlamentarnego Platforma Obywatelska-Koalicja Obywatelska złożyli wniosek o odwołanie Marka Kuchcińskiego z funkcji marszałka Sejmu po tym, jak media ujawniły, że marszałek latał rządowymi samolotami z żoną i dziećmi.Kuchciński przeprosił za wykorzystywanie rządowych samolotów do podróży z rodziną. – Mam świadomość, że opinia publiczna negatywnie ocenia takie postępowania, dlatego pragnę wszystkich, którzy poczuli się urażeni, przeprosić. Jednocześnie chciałbym zdecydowanie stwierdzić, że działałem zgodnie z prawem. Dane o tych lotach są dostępne w kilku instytucjach. Towarzyszenie mi przez członków rodziny nie podwyższało w żadnym przypadku kosztów lotów – zapewnił.",,
"Premier Szydło na Westerplatte: Europa stoi w obliczu destabilizacji, nie możemy zdezerterować","– Polska była ofiarą, ale i bohaterem II wojny światowej. Zachowaliśmy się, jak trzeba – powiedziała w piątek na Westerplatte premier Beata Szydło. W Gdańsku odbyły się uroczystości 78. rocznicy wybuchu II wojny światowej. Z kolei prezydent Andrzej Duda wziął udział w uroczystościach w Wieluniu.","Premier Beata Szydło, wraz z członkami rządu, wzięła nad ranem udział w obchodach na Westerplatte. Poranne uroczystości rozpoczęły się, zgodnie z tradycją, tuż przed 4.45; o tej godzinie bowiem 1 września 1939 r. nastąpił niemiecki atak na polską Wojskową Składnicę Tranzytową, ulokowaną na gdańskim półwyspie. Hołd żołnierzom – Jesteśmy tu, aby oddać hołd polskim żołnierzom, by upamiętnić ich heroizm – mówiła szefowa rządu. – O Westerplatte trzeba mówić światu głośno – dodała. Beata Szydło podkreśliła, że niestety „musimy ciągle przypominać, kto był katem, a kto ofiarą”. – Jakże haniebne jest mówienie w niektórych zachodnich mediach o polskich obozach koncentracyjnych – wskazywała.Premier dodała, że „Polska była ofiarą, ale i bohaterem II wojny światowej”. – Zachowaliśmy się, jak należy – podkreśliła. – Europa stoi dziś w obliczu destabilizacji, dlatego nie możemy zdezerterować – apelowała. Pod pomnikiem Obrońców Wybrzeża odbył się Apel Pamięci, po czym oddana została salwa honorowa. Modlitwę za poległych odmówił metropolita gdański abp Sławoj Leszek Głódź. „Polska pozostanie obrońcą pokoju w Europie i na świecie” „Polska jest i pozostanie obrońcą nie tylko własnej wolności i własnych granic, ale także pokoju oraz stabilnej architektury bezpieczeństwa w Europie i na świecie” – napisał prezydent Andrzej Duda w liście skierowanym do uczestników obchodów 78. rocznicy wybuchu II wojny światowej.List prezydenta odczytał w piątek na gdańskim Westerplatte szef BBN Paweł Soloch.  „78 lat temu, tu w Polsce rozpoczął się najstraszliwszy, najbardziej krwawy konflikt zbrojny w dziejach ludzkości. Wojna totalna, która objęła niemal cały glob ziemski. Wojna, która według niektórych szacunków pochłonęła blisko 80 mln istnień ludzkich” – napisał prezydent. „Polski duch wolności, heroiczny patriotyzm”  Jak podkreślił, „obrona Westerplatte na wieczne czasy zapisała się w kronikach chwały polskiego oręża”. „To było pierwsze starcie wojsk III Rzeszy i Rzeczypospolitej, w sposób niezwykle jasny ujawniając intencje, ideały i wartości obu walczących stron. Polski duch wolności, heroiczny patriotyzm a także rycerski etos poszanowania prawa wojennego i prawa narodów, zderzyły się z nazistowską ideologią nienawiści, z kultem przemocy i pogardą dla wszelkich norm etycznych” – ocenił Andrzej Duda.Zdaniem prezydenta, nie znając „prawdziwej historii” tej strasznej wojny, „nie można zrozumieć Polski współczesnej”.„Pamiętając o ofierze życia złożonej przez naszych bohaterów, stajemy w jednym szeregu z narodami, które stanowczo przeciwstawiają się terroryzmowi i nieuprawnionym atakom na terytorialną integralność suwerennych państw. Nie godzimy się na zastępowanie dialogu dyktatem siły” – podkreślił prezydent.  Lekcja dla świataZ kolei w Wieluniu odbyły się nad ranem uroczystości z udziałem prezydenta Andrzeja Dudy. O godz. 4.40. w mieście zabrzmiały syreny alarmowe.– Pamięć ma znaczenie najistotniejsze; trzeba wiedzieć i pamiętać, kto był ofiarą, a kto był mordercą, trzeba wiedzieć i pamiętać, kto był ofiarą, a kto był agresorem, i nie wolno dopuścić do tego, by ta elementarna prawda była zamazywana – powiedział prezydent.",,
Wojna z dopalaczami. Przepisy mają być zaostrzone,Parlament ma przyjąć nowatorskie przepisy eliminujące sklepy z substancjami psychoaktywnymi z ulic polskich miast – informuje „Rzeczpospolita”. Handlarzom mają grozić m.in. wysokie grzywny.,"Prawdopodobnie jeszcze w tej kadencji Sejm przyjmie przepisy, mające zadać ostateczny cios sklepom z dopalaczami. Zgodnie z nimi, grzywna do 100 tys. zł ma grozić temu „kto w ramach lub pod pozorem prowadzenia działalności gospodarczej udziela innej osobie środki zastępcze służące do odurzania człowieka, zwłaszcza sugerujące inne ich właściwe przeznaczenie”.Projekt nowelizacji ustawy o przeciwdziałaniu narkomanii miał swój początek w Lesznie, mieście od 2015 roku zmagającym się z dopalaczami. – Mieliśmy trzy sklepy, które kłuły w twarz. O interwencję prosił nas Monar i rodzice. Okazało się, że nie jest to takie proste – opowiada Piotr Jóźwiak, zastępca prezydenta Leszna.Luki w prawieJak wyjaśnił, miasto przyjęło dwie uchwały zakazujące handlu dopalaczami, jednak nie udało się ich utrzymać w mocy. Wojewoda wywodził, że podstawy do ich przyjęcia nie daje ustawa o samorządzie gminnym. Podobne stanowisko zajął sąd. Miasto złożyło więc zawiadomienie do prokuratury w sprawie narażenia życia i zdrowia, jednak skończyło się ono fiaskiem z powodu braku odpowiednich przepisów w kodeksie karnym. Sklepy udało się zamknąć w nietypowy sposób, czyli z uwagi na szkodzenie wizerunkowi miasta.",,
Obywatele RP spierają się z Platformą: Twarde stanowiska z obu stron,"Środa – przed siedzibą PO, czwartek – przed siedzibą PSL: działacze opozycyjnego ruchu Obywateli RP demonstrowali przed budynkami opozycyjnych partii. Lider organizacji, Paweł Kasprzak zastrzega, że nie chodzi o protest, ale o rozmowy. – Były twarde stanowiska z obu stron – mówi.","– My mówiliśmy, czego się domagamy, a PO przedstawiała twarde stanowisko, które określa jako realistyczne. Twierdzili, że tego się nie da zrobić i że Koalicja Europejska jest skuteczna, tylko trzeba ją umocnić. Delikatnie mówiąc, nie podzielamy tego poglądu – opowiadał Paweł Kasprzak w rozmowie z portalem wpolityce.pl. Zdaniem lidera ruchu, Obywatelom RP prawdopodobnie uda się przeprowadzić swoje postulaty odnośnie kandydatur do Senatu, czyli, jak powiedział, „doprowadzić do tego, żeby w 100 okręgach do Senatu te środowiska twierdzące, że walczą o demokrację, wystawiły po jednym kandydacie”.  Kasprzak powiedział, że jego organizacji „chodzi o głęboką reformę państwa oraz o rozwiązanie najbardziej nabrzmiałych problemów społecznych. Wśród nich, poza zakresem pomocy społecznej i projektów takich, jak 500 plus, są tak kontrowersyjne rzeczy, jak regulacja dotycząca aborcji”.",,
Płażyński: Trzaskowski i Gronkiewicz-Waltz doprowadzili do skażenia Wisły,"Prezydenci stolicy Hanna Gronkiewicz-Waltz wspólnie z Rafałem Trzaskowskim doprowadzili do skażenia Wisły – powiedział w środę przewodniczący klubu radnych PiS w Gdańsku Kacper Płażyński. Dodał, że „nie chce rozstrzygać, kto jest w tym przypadku bardziej winny”.","– To skażenie, już jak wiemy z doniesień medialnych, dotarło również do zatoki bałtyckiej, co potwierdzają badania epidemiologiczne – powiedział Płażyński. Według Pomorskiego Państwowego Wojewódzkiego Inspektora Sanitarnego, w próbce z kąpieliska na Stogach w Gdańsku wykryto przekroczenie norm ilości bakterii Escherichia coli. W związku z tym PPWIS zaapelował o unikanie kontaktu z wodą z Wisły oraz z wodami Zatoki Gdańskiej – w celach rekreacyjnych oraz socjalno-bytowych – od miejscowości Stogi do miejscowości Mikoszewo.Gdański radny PiS zwrócił też uwagę na bierną postawę środowisk ekologicznych w tej sprawie, przypominając przy okazji o ostatnich wydarzeniach w Gdańsku. W poniedziałek wieczorem grupa aktywistów Greenpeace blokowała w porcie statek z transportem węgla z Mozambiku, chcąc zwrócić uwagę na „pilną potrzebę działań na rzecz ochrony klimatu i konieczność odejścia od węgla do 2030 r.”. We wtorek, w związku z zajściem, wpłynęły do prokuratury akta sprawy dotyczącej dwojga obcokrajowców z Greenpeace, zatrzymanych przez Morski Oddział Straży Granicznej. – Dla nas to jest rzecz, oczywiście, niezrozumiała – skomentował Płażyński działania ekologów.  Na środowej konferencji prasowej podziękował służbom i Straży Granicznej za profesjonalne działanie w kontekście – jak powiedział – „wybryków niektórych aktywistów, którzy nazywają siebie aktywistami ekologicznymi”. Dodał, że „politycy PO zamiast skupić się na poważnych, prawdziwych działaniach, biorą udział w kolejnej awanturze”. – Tym razem atakują służby państwowe za to, że w sposób zgodny z prawem odpowiednio reagują na niebezpieczeństwa – stwierdził.",,
„Łamanie porozumienia nuklearnego z Iranem niedopuszczalne”,"Prezydent Rosji Władimir Putin oświadczył w Teheranie, że niedopuszczalne jest, by jedna ze stron porozumienia nuklearnego Iranu z sześcioma mocarstwami z 2015 r. nie przestrzegała swych zobowiązań lub by jednostronnie je łamała. Podkreślił, że wszystkie strony powinny przestrzegać ustaleń.","Putin przybył do Teheranu na rozmowy trójstronne z prezydentem Iranu Hasanem Rowhanim i prezydentem Azerbejdżanu Ilhamem Alijewem w sprawie podziału Morza Kaspijskiego i innych problemów regionalnych. Rozmowy dotyczyły również porozumienia nuklearnego z Iranem i konfliktu syryjskiego.„Wszystkie strony porozumienia nuklearnego z Iranem powinny dotrzymywać swoich zobowiązań” – głosi wspólne oświadczenie podpisane przez trzech prezydentów. Zgodzili się oni także na rozszerzenie współpracy w sektorze naftowym i gazowym.Putin zaoferował Iranowi wsparcie w sytuacji, gdy USA chcą się wycofać z porozumienia nuklearnego, czym niedawno zagroził prezydent Donald Trump. Zdecydowana deklaracjaWedług komunikatu wydanego przez kancelarię Rowhaniego prezydent Rosji powiedział, że „jednostronne naruszenie porozumienia nuklearnego z Iranem nie zostanie zaakceptowane pod żadnym pretekstem”.Rowhani podkreślił, że „rola Rosji jest ważna i wpływa na wzmocnienie porozumienia oraz wypełnianie zobowiązań przez wszystkich jego sygnatariuszy”. – Porozumienie nuklearne jest umową wielostronną; jej zachowanie jest ważne dla pokoju i stabilności na szczeblu regionalnym i międzynarodowym – zaznaczył. Putin podkreślił też, że jedynie Międzynarodowa Agencja Energii Atomowej (MAEA) ma prawo oceniać, czy Iran wypełnia zobowiązania i że porozumienie z 2015 r. „nie jest związane z irańskim programem obronnym i rakietowym”.Bez problemówW poniedziałek szef MAEA Yukiya Amano oświadczył, że Iran wywiązuje się ze zobowiązań w ramach porozumienia atomowego z 2015 r., a inspektorzy nie napotykają żadnych problemów podczas weryfikacyjnych kontroli.13 października Trump zagroził porzuceniem porozumienia, jeśli jego „wady” nie zostaną poprawione. Przekonywał, że jest gotów zerwać je „w krótkim czasie” i oświadczył, że chce nałożenia kolejnych sankcji na Iran. Podkreślił też, że jeśli Kongres USA nie przyjmie nowych retorsji, to sam „zakończy układ” z Iranem. Porozumienie nuklearne z Iranem dotyczące kontroli irańskiego programu rozwoju broni jądrowej z 14 lipca 2015 r. podpisała z Iranem grupa 5+1, czyli USA, Rosja, Wielka Brytania, Francja, Chiny i Niemcy. Pierwsza „piątka”, to mocarstwa nuklearne i równocześnie stali członkowie Rady Bezpieczeństwa ONZ. Dodatkową stroną porozumienia jest Unia Europejska. Ogranicza ono program atomowy Teheranu w zamian za zniesienie międzynarodowych sankcji gospodarczych.",,
„Niemcy za wolno zwracają zrabowane dzieła sztuki”,"Ponad 20 lat temu niemieckie władze zobowiązały się do poszukiwania i zwrotu dzieł sztuki zrabowanych w czasie wojny. Zdaniem przewodniczącego Światowego Kongresu Żydów (WJC) Ronalda Laudera robią to zbyt opieszale. Wskazał, że godzi to w dobry wizerunek Niemiec na świecie.","Jestem bardzo rozczarowany. To kolejny dowód na to, że Niemcy – kraj ponoszący największą odpowiedzialność za ten problem – nie skorzystał z okazji, by jako pierwszy dać dobry przykład i zrobić to, co należy – podkreślił Lauder w wywiadzie dla niemieckiego dziennika „Bild”.Dziennik zwraca uwagę, że pochodzenie ok. 2,5 tys. dzieł sztuki znajdujących się w zasobach niemieckiego rządu jest nadal niewyjaśnione. W podpisanym w 1998 r. w Waszyngtonie porozumieniu Niemcy zobowiązały się do poszukiwania zrabowanych dzieł sztuki i do ich zwrotu prawowitym właścicielom.– Jeśli chodzi o zwrot dzieł sztuki zrabowanych przez nazistów, Niemcy postępują bez przekonania. Minister stanu (do spraw kultury i mediów) Monika Gruetters obiecywała, lecz nie ma konkretnych rezultatów. Nadal istnieją przeszkody uniemożliwiające spadkobiercom dochodzenia sprawiedliwości. Nie ma żadnych powodów, by ten pozbawiony odpowiedzialności stan trwał nadal – przekonywał Lauder.",,
Chrabąszcze żyły już 99 mln lat temu. Znaleziono dowód,"Skamielinę  chrabąszcza, która ma 99 milionów lat, znaleziono  w Republice Związku Mjanmy (Birma). Zatopiony w bursztynie owad  pochodzi z epoki kredy. Jest dowodem na to, że owady zapylające żyły 50 mln lat wcześniej niż sądzili naukowcy.","Według ekspertów owad pochodzi z epoki kredy; skamielina ma ok. 99 mln lat. Należał do rodziny schylikowatych (Mordellidae), które żyją na łąkowych kwiatach.  Jak zaznaczyli, chrabąszcz miał na sobie resztki pyłku kwiatowego  z rośliny dwuliściennej, która ewoluowała w wyniku kontaktu z owadami. – Niezwykle rzadko można znaleźć okaz, w którym zarówno owad, jak i pyłek są przechowywane w jednej skamielinie. Oprócz znaczenia jako najwcześniejszego znanego bezpośredniego dowodu zapylenia roślin przez owady, okaz ten doskonale ilustruje kooperacyjną ewolucję roślin i zwierząt w tym okresie – powiedział jeden z autorów badania, David Dilcher.",,
Dlaczego Polska B nie chce opozycji? Byt a świadomość [OPINIA],"Opozycja niemal otwartym tekstem wskazuje od ponad trzech lat, że w Polsce mamy do czynienia z niejawnym stanem wyjątkowym. Tylko że obserwacja społeczna tego nie potwierdza. I stąd rozziew między opozycyjną histerią a jej niskimi sondażowymi notowaniami.","Janusz Lewandowski, europoseł Platformy Obywatelskiej, jeden z superbeneficjentów polskiej transformacji, niegdyś minister przekształceń własnościowych, zdziwił się niepomiernie na łamach „Polityki”, że opozycji znów spadło poparcie w sondażu. I to zrobionym dla liberalnej gazety – mowa o niedawnym sondażu „Kantar” właśnie dla „Polityki”. I tak to skomentował: „Mam nadzieję, że to jest incydent, bo nijak nie jestem w stanie sobie tego wytłumaczyć. Być może, wbrew temu, co się powszechnie mówi, strajk nauczycieli nie jest tak dobrze odbierany, a poparcie dla strajku również. Nie potrafię sobie wyniku sondażu wytłumaczyć. Powinno być odwrotnie”.Rzadko politycy opozycji tak jasno artykułują bezbrzeżne zdumienie własnymi porażkami: „powinno być odwrotnie”. Przez lata byli przekonywani, że przegrać nie mogą, że ich przeciwnicy to słabeusze, głośny, ale margines, „plebs”, który na dobre okiełznała „Polska racjonalna”. Słynne słowa Adama Michnika o ciężarnej zakonnicy na pasach świetnie tę pewność oddawały. A jednak od paru lat nic nie wskazuje, żeby notowania opozycji miały poszybować w górę – więc straszą kataklizmami, wieszczą nieledwie stan wyjątkowy w kraju i biadolą nad pisowskim autorytaryzmem, w mediach krajowych i zagranicznych. Tego nie rozumieją opozycyjni politycy i grające larum liberalne media: w Polsce zwykłym ludziom nie żyje się dziś szaro i źle. W Polsce nie ma żadnego stanu wyjątkowego: przy rodzinnych stołach znaczna część ludzi wcale nie skupia się na polityce. Dostrzec można coś dokładnie odwrotnego: ludzie widzą, że ich okolice się zmieniają na lepsze i modernizują – choćby montaż światłowodu traktowany jest przy tym jako rzecz najbardziej oczywista. Nikt nie ma poczucia, że dokonuje się jakiś cywilizacyjny regres, że rządzi PiS, bynajmniej. To, że w świąteczną niedzielę można kupić lody w lodziarni, także jest zupełnie naturalne. O tym, że znacznie więcej ludzi na prowincji ma dziś zdecydowanie więcej pieniędzy w portfelu, nawet nie wspomnę. A to, że wiele kobiet po pięćdziesiątce cieszy się, że wreszcie ma pracę albo że więcej dostaje na rękę i że wreszcie się nie boi bezrobocia, też nie jest bez znaczenia. Są to rzeczy, które widać gołym okiem, gdy się spędza czas w zwykłych  polskich wsiach i miasteczkach. To są te drobne sprawy, zwykle kompletnie niewidoczne dla liberalnych mediów i warszawocentrycznej klasy politycznej, które – jak sądzę – w dużej mierze decydują o tym, że opozycja w sondażach wciąż wypada kiepsko. To są te elementarne życiowe kwestie, które wpływają na to, że wielu ludzi nie wie, skąd opozycyjna histeria, skąd medialna atmosfera ciągłej wojny przeciw PiS-owi. Przynajmniej ta Polska B, którą znam - a znam jej jednak niemało - patrzy na to wszystko jak na cudzy spektakl. To, co dla opiniotwórczej inteligencji jest sensem życia, czasem zresztą nieco montypythonowskim, dla ludzi, którzy chcą lepiej żyć w swoich stronach, jest mało czytelne, a przez to mało emocjonujące. Dlaczego zatem Schetynie et consortes miałoby rosnąć w sondażach, skoro znacznej części społeczeństwa ta władza w żaden sposób nie uwiera? I nie jest też tak, jak wieszczono, gdy powstała Wiosna Roberta Biedronia, że Kościół katolicki w Polsce leży już na łopatkach, a dobije go właśnie małomiasteczkowy antyklerykalizm. Otóż w święta ludzie wciąż tłumnie chodzą do kościołów, a gdy mówią o swoich proboszczach, to nawet jeśli mają im coś za złe, to raczej sprawy związane z codziennym funkcjonowaniem parafii. Widać zresztą wyraźnie, że doświadczenia religijne są wciąż istotne, gdyż służą kultywowaniu wspólnej pamięci. Gdy w Wielkanoc zjeżdżają się całe rodziny, rozłączone zarobkową emigracją, to obowiązkowo idą wspólnie na groby – bo wreszcie jest taka możliwość.  Życie w matriksie nie służy ani opozycji, ani wielkomiejskim, z reguły inteligenckim elitom. Widać, że ta współczesna Polska, skomplikowanie procesów, jakie zachodzą od dobrych paru lat, zdecydowanie ich przerasta. Nie rozumieją, dlaczego Prawo i Sprawiedliwość może wygrywać, więcej gwarantując Polsce mniej zamożnej, choć pewnie dla lewicy społecznej to wciąż zbyt dalekie od ideału. Liberalna opozycja nie rozumie od lat aspiracji Polski B i nie rozumie, że bardzo długo musiała ona walić głową w mur albo odbijać się od szklanego sufitu.",,
Wenecja może stać się demograficzną pustynią,"Wenecja, która ucierpiała w ostatnich dniach w wyniku rekordowej powodzi, może zamienić się w pustynię demograficzną. Zwraca się na to uwagę w dniach dyskusji na temat przyszłości miasta, gdzie nadzwyczaj wysoki przypływ wywołał ogromne zniszczenia i straty.","Miasto, którego duża część znalazła się pod wodą, a obecnie stoi w obliczu groźby kolejnej wysokiej fali, przeżywa od lat inny dramat – wyludnienie. Pisze o tym dziennik „Avvenire”, przytaczając dane wskazujące, że co roku wyjeżdża stamtąd tysiąc mieszkańców, co daje średnio trzy osoby na dzień.To najlepiej świadczy o tym, jak bardzo krucha i bezbronna wobec wody jest Wenecja. Realną groźbą, przed jaką stoi jej ludność, to samotność ludzi starszych i ucieczka młodzieży. W rezultacie może stać się „wyludnioną perłą” – zaznacza gazeta. Obawy te nasiliły się właśnie teraz, gdy tysiące osób poniosły ogromne straty, ponieważ zalane zostały ich domy, firmy, warsztaty, sklepy, punkty usługowe, lokale gastronomiczne.Według prognoz do roku 2028 będzie tam coraz mniej rodzin z dziećmi, a pozostaną przede wszystkim ludzie starsi, powyżej 80. roku życia.Przypomina się inicjatywę miejscowego stowarzyszenia Venessia, które w marcu 2008 roku zainstalowało na ulicy licznik mieszkańców. – Wtedy w historycznym centrum ich liczba wynosiła 60 tysięcy, dzisiaj jest ich 52 tysiące – powiedział szef organizacji Matteo Secchi. Przyznał, że turyści najczęściej pytają wenecjan: „Zostajecie czy i wy stąd wyjedziecie?”.W dniach zmagań ze skutkami powodzi przytacza się też alarmujące prognozy organizacji pozarządowej Climate Central, według których Wenecja zostanie całkowicie zalana do 2050 roku.Trwa tam zatem prawdziwa walka o przyszłość miasta – podkreślają komentatorzy we włoskich mediach.",,
Rozenek zamiast Celińskiego kandydatem SLD na prezydenta Warszawy,"Zarząd warszawskiego Sojuszu Lewicy Demokratycznej cofnął Andrzejowi Celińskiemu rekomendację do startu w wyborach prezydenckich w stolicy. Decyzja ta ma związek z jego obraźliwymi wpisami w internecie pod adresem Jana Śpiewaka. Nowym kandydatem Sojuszu został były poseł Ruchu Palikota, Andrzej Rozenek.","– Podjęliśmy decyzję o cofnięciu rekomendacji dla Andrzeja Celińskiego – oświadczył lider SLD w Warszawie Sebastian Wierzbicki. W piątek na konferencji prasowej Wierzbicki potwierdził nieoficjalne informacje, że nowym kandydatem partii w najbliższych wyborach na prezydenta stolicy będzie Andrzej RozenekWierzbicki stwierdził wcześniej, że SLD nie może pogodzić się z takim językiem, jakiego w stosunku do Jana Śpiewaka użył Celiński.– Jedno jest pewne, że SLD jest poważną partią i szybko reaguje na takie kryzysowe sytuacje –  podkreślił.Andrzej Celiński w wulgarny sposób zwrócił się na Facebooku do Jana Śpiewaka, lidera stowarzyszenia Wolne Miasto Warszawa, a zarazem jednego ze swoich kontrkandydatów (Śpiewaka popiera komitet „Wygra Warszawa”, który - oprócz WMW - tworzą: Partia Razem, Zieloni i Stowarzyszenie Inicjatywa Polska).",,
Premier: Schetyna zrezygnował z rywalizacji z prezesem Kaczyńskim,"Rozumiem, że pan Grzegorz Schetyna zrezygnował z rywalizacji z prezesem Kaczyńskim w Warszawie – powiedział premier Mateusz Morawiecki w wywiadzie dla „Super Expressu”. Szef rządu skomentował w ten sposób informację, że kandydatką opozycji na premiera rządu została Małgorzata Kidawa-Błońska.","– Rozumiem, że pan Grzegorz Schetyna zrezygnował z rywalizacji z prezesem Kaczyńskim w Warszawie. Na sobotniej konwencji w Lublinie pokażemy nasz program oparty na konkretach i wartościach. Na gospodarce, Wspólnocie Atlantyckiej, bezpiecznym rozwoju dla polskich rodzin. O takim programie możemy dyskutować. Nasi oponenci nie mają programu – powiedział premier. – Dla nas punktem odniesienia nie są decyzje wizerunkowe opozycji – dodał, pytany, czy Kidawa–Błońska jest groźniejszym rywalem niż Schetyna. – Dla nas jedynym i najważniejszym punktem odniesienia są oczekiwania i potrzeby Polaków. I na tym się skupiamy realnie od czterech lat – żeby Polakom żyło się lepiej, godnie i bezpieczniej na co dzień. To, czy pani Kidawa–Błońska jest groźniejszym konkurentem, możemy zweryfikować dopiero po tym, kiedy będziemy wiedzieli, o czym mamy dyskutować. Kiedy będzie kompleksowa oferta programowa? Przez blisko cztery ostatnie lata działał gabinet cieni Platformy Obywatelskiej, taki niby–rząd opozycji. Kto o nim słyszał? Co konstruktywnego zaproponowali? Jego pracami kierował niby–premier Schetyna. I co? Zmienili kolejny raz zdanie? A to zaskoczenie... – mówił premier.",,
"Czabański: Uzurpatorzy mówią, że szkoła ma być bez religii, historii i polskiej kultury","– Różni uzurpatorzy mówią, że dzieci mają być wychowywane w szkole bez religii, tradycji, kultury polskiej i historii – powiedział w piątek we Włocławku szef Rady Mediów Narodowych Krzysztof Czabański. Dodał, że trzeba wspierać polskie rodziny w przeciwstawianiu się temu zjawisku.","Przewodniczący Rady Mediów Narodowych i poseł PiS Krzysztof Czabański był organizatorem wykładu małopolskiej kurator oświaty Barbary Nowak pt. „Prawa rodziców w polskiej szkole; praktyczne porady wobec ataku ideologii neomarksistowskiej” w Muzeum Diecezjalnym we Włocławku. – Matka jest tą osobą, która kształtuje całą sferę emocjonalną i uczuciową dziecka. Ona uczy dziecko kochać. Ojciec to jest ten, który uczy przestrzegania prawa, pokazuje ideały, do których należy dążyć, które należy zdobywać. Jedno i drugie bezwzględnie jest człowiekowi potrzebne. Jeżeli zabraknie któregoś z tych elementów, to człowiek staje się jakoś duchowo kaleki – podkreślił w rozmowie z PAP obecny na spotkaniu bp włocławski Wiesław Alojzy Mering. Dodał, że w jego ocenie polskie szkolnictwo winno być oparte na rodzinie, która jest fundamentem wszystkiego. – Szkoła musi rodzinę wspierać. Wydaje mi się, że z dwóch celów, które powinny przyświecać szkole – wychowaniu i uczeniu – jeszcze z tym uczeniem nie jest najgorzej, załóżmy, ale na pewno słabo jest z wychowaniem. (...) Tylko najlepsi nauczyciele nie poprzestają na byciu nauczycielami, ale stają się mistrzami dla swoich uczniów, czyli tymi, którzy pokazują życiową drogę – mówił ordynariusz diecezji włocławskiej. Bp Mering zaznaczył, że szef RMN Krzysztof Czabański wpłynął na przemianę w mediach publicznych. Objawiło się to, mówił biskup, m.in. w przekazach z akcji modlitewnej „Polska pod Krzyżem”. Zdaniem biskupa Meringa dzięki mediom narodowym informacje o tym wydarzeniu trafiły do wielu milionów ludzi w całym kraju, ale i za granicą. Czabański powiedział, że wykłady małopolskiej kurator oświaty praktycznie odpowiadają na pytanie, jakie rodzice mają prawa we współczesnej szkole, jeżeli czują, że dzieci są zagrożone ideologiami, „w których oni by nie chcieli, aby one były wychowywane”. – Myślimy głównie o ideologiach neomarksistowskich – dodał szef RMN. – Rodzina jest dla Prawa i Sprawiedliwości najważniejsza. Działamy w dwóch wymiarach - materialnym, który pozwala rodzinom godnie żyć, bo to jest niesłychanie istotne, żeby rodziny miały podstawy finansowe, mogły mieć poczucie kształtowania własnego losu. Drugą sprawą jest to, żeby potem dzieci w systemie wychowawczym nie trafiały na obszary nihilizmu i były przez ten nihilizm kształtowane, ale miały odniesienia do naszej historii, kultury, systemu wartości – europejskiego systemu wartości. Europa stoi na trzech filarach – filozofii greckiej, prawie rzymskim i chrześcijaństwie – mówił Czabański. Ocenił, że prawo decyzji odnośnie wychowania dzieci, a więc i tego, jak powinna wyglądać szkoła, muszą mieć rodzice. – Są różni uzurpatorzy, którzy mówią, że dzieci mają być wychowywane tak, a nie inaczej, bez religii, tradycji, kultury polskiej i historii. Wykłady pani kurator pokazują rodzicom, co mogą zrobić i jak mogą działać, żeby ich dzieci były kształtowane według ich zamysłu na życie, a nie czyjegoś widzimisię – powiedział Czabański. Małopolska kurator oświaty podkreśliła, że polskie prawo wskazuje rodziców, jako jedyne osoby odpowiedzialne za wychowanie dzieci. – Dziś do szkół wchodzą różne stowarzyszenia, różne organizacje, które mają inne cele niż te określone w szkole, chociażby w programie profilaktyczno-wychowawczym. Dyrektor za każdym razem musi zadecydować, czy te zajęcia są z tym programem zgodne i czy nie naruszają prawa rodziców. Jeżeli tak się dzieje, że naruszają, nie może dopuścić do zaistnienia takich zajęć w szkole – powiedziała Nowak. Dodała, że rodzice muszą dostawać dokładne informacje o tym, jak te zajęcia mają wyglądać, jakie treści będą prezentowane, jak również o tym, kto te zajęcia będzie prowadził. – Te wszystkie informacje podane rodzicom mają wpływ na ich zgodę bądź nie. (...) Jeżeli nauczyciel, który musi być oceny na takich zajęciach słyszy, że przekazywane są treści np. niedostosowane do wieku dziecka, to powinien takie zajęcia przerwać – mówiła w rozmowie z PAP kurator Nowak.",,
Białoruś chce deportować opozycjonistkę. Za jazdę na gapę,Mieszkająca od 16 lat na Białorusi rosyjska aktywistka Anna Krasulina ma być odesłana do Rosji. Decyzję taką podjęła Służba Migracyjna Białorusi na podstawie „materiałów do użytku służbowego”.,"Telewizja Biełsat wskazuje, że choć Krasulina jest Rosjanką, na Białorusi od dawna czuje się jak w domu. Jej mąż i dzieci są Białorusinami, a ona sama sprowadziła do Mińska swoich rodziców. Tym, co przykuło uwagę władz, jest natomiast fakt, że pełni obowiązki rzeczniczki opozycyjnej Zjednoczonej Partii Obywatelskiej (AHP).Aktywistce ogłoszono w jednej z komend dzielnicowych w Mińsku, że zostanie deportowana. Ma opuścić Białoruś do końca miesiąca i nie może pojawić się z powrotem przez rok. Przysługuje jej odwołanie.Zastraszanie i terror– Reżim poważnie podupadł. Nie ma żadnych zasobów oprócz strachu, zastraszania i terroru – skomentowała Rosjanka.Urząd migracyjny uznał Rosjankę za osobę, która „stwarza zagrożenie dla porządku publicznego”. W uzasadnieniu decyzji wymieniono również jej przyczyny – m.in. przejazd bez biletu komunikacją miejską (zakończony opłaceniem na miejscu mandatu). Oprócz tego weszła w konflikt z prawem wzięciem udziału w legalnej pikiecie, a także przyjściem pod areszt na spotkanie z opuszczającymi zakład „politycznymi”.",,
Ziobro nie będzie przepraszać?,"Zbigniew Ziobro nie zamierza się kajać za krytyczne słowa o Jarosławie Kaczyńskim i jego polityce - czytamy w „Rzeczpospolitej”. Jak dowiedziała się gazeta, Ziobro stara się jednak o rozmowę w cztery oczy z prezesem PiS.","„Współpracownicy Ziobry nie wykluczają, by miał publicznie przeprosić za swoje wcześniejsze wypowiedzi, między innymi o konieczności modernizacji ugrupowania i otwarcia partii na nowe środowiska. A tego chcą współpracownicy Kaczyńskiego i sam prezes” – czytamy w „Rzeczpospolitej”.–  Nie wydaje mi się, żeby konflikt udało się bezboleśnie wyciszyć i zakończyć – przyznaje w rozmowie z gazetą Jacek Sasin, były minister w Kancelarii Prezydenta Lecha Kaczyńskiego. Według informacji „Rzeczpospolitej"", podczas nieoficjalnych narad stronnicy Ziobry ustalili, że muszą przetrwać w partii do zapowiedzianego na drugą połowę listopada posiedzenia Rady Politycznej. Ziobryści do tego czasu chcą się skupić na pozyskiwaniu „szabel"", które mogłyby ich poprzeć podczas obrad rady.Według informacji gazety w ostatnich dniach współpracownicy Kaczyńskiego proponowali związanym z Ziobrą posłom, że jeśli „odetną się od wiceprezesa Ziobry”, nie spotkają ich żadne sankcje. –  W każdym przypadku spotkali się z odmową – nie kryje satysfakcji bliski współpracownik Ziobry.Jak dowiedziała się nieoficjalnie „Rzeczpospolita"", Ziobro znalazł się niedawno w nielicznym gronie gości zaproszonych na vip-owską część imienin dyrektora Radia Maryja, ojca Tadeusza Rydzyka. Był tam jedynym liczącym się politykiem PiS. Usłyszał zapewnienie, że nadal cieszy się poparciem redemptorysty.",,
Kuchciński odpowiada na fake newsa „Rzeczpospolitej”,"Pokrywam wszystkie koszty wynajmowanego od Kancelarii Prezydenta mieszkania; nieprawdziwe są informacje, że zostanie nimi obciążona Kancelaria Sejmu – poinformował były marszałek tej izby Marek Kuchciński. To odpowiedź na dzisiejszą publikację „Rzeczpospolitej”, w której dziennik podał, że poseł PiS nadal wynajmuje prezydencką willę w stolicy, a koszty wynajmu pokrywa Kancelaria Sejmu. Do sprawy odniosło się także CIS.","„Były marszałek Sejmu Marek Kuchciński korzysta z mieszkania wynajmowanego od Kancelarii Prezydenta zgodnie z obowiązującymi przepisami” – czytamy w komunikacie na stronie Centrum Informacyjne Sejmu. W wyjaśnieniu podkreślono, że Kuchciński zobowiązał się do opłacania czynszu z prywatnych pieniędzy. Chodzi o kwotę 4145,28 zł, które izba niższa parlamentu płaci miesięcznie za wynajem budynku.„Rzeczpospolita” podała, że Kancelaria Sejmu przedłużyła umowę na wynajem willi przy ul. Bacciarellego do 8 listopada, choć przepisy nakazują zwolnienie służbowego mieszkania przez marszałka Sejmu w ciągu dwóch miesięcy od utraty funkcji. Kuchciński ze stanowiskiem pożegnał się 8 sierpnia.W twitterowym wpisie były marszałek zaznaczył, że z możliwości przedłużenia terminu do opuszczenia lokalu skorzystał zgodnie z obowiązującymi przepisami.",,
"UE sfinansuje projekty w Polsce, m.in. ekspresówki do Warszawy",Komisja Europejska poinformowała o podjęciu decyzji ws. finansowania budowy kilku dróg w Polsce. Pieniądze pójdą m.in. na S7 z Warszawy do Grójca. Będzie też finansowe wsparcie Szczecińskiej Kolei Metropolitalnej i zakupu nowego sprzętu do Szpitala Uniwersyteckiego w Krakowie.,"Projekty w Polsce znalazły się w szerszym pakiecie ogłoszonym przez KE, który obejmuje 10 państw członkowskich i 25 inwestycji. Poza Polską chodzi o: Bułgarię, Czechy, Grecję, Maltę, Niemcy, Portugalię, Rumunię, Węgry i Włochy. – Każdy z tych 25 projektów ilustruje, w jaki sposób UE działa, aby poprawić codzienne życie naszych obywateli, na przykład przez zapewnienie lepszej jakości wody pitnej, szybszego transportu kolejowego czy dostępu do nowoczesnych szpitali – mówiła na konferencji prasowej w Brukseli komisarz ds. polityki regionalnej Corina Cretu. W przypadku Polski decyzja dotyczy projektów związanych z poprawą opieki zdrowotnej oraz infrastruktury wodnej, kolejowej i drogowej. – W Polsce mamy ważne projekty drogowe, pogłębienie podejścia dla promów w Porcie Gdynia, budowę siedmiu dróg ekspresowych, w tym sekcji Warszawa – Grójec – wyliczała Cretu. Z informacji przekazanych przez Komisję wynika, że fundusze polityki spójności sfinansują budowę drogi ekspresowej S7 na odcinku Warszawa-Grójec (129 mln euro), autostrady A2 na odcinku między południową obwodnicą Warszawy a Mińskiem Mazowieckim (ponad 78 mln euro), odcinka drogi ekspresowej S3 na Dolnym Śląsku prowadzącego do granicy czeskiej (105 mln euro) i odcinka obwodnicy Olsztyna (87 mln euro). Wszystkie te projekty wchodzą w skład transeuropejskiej sieci transportowej. Komisja podała, że wesprze kwotą 126 mln euro budowę Szczecińskiej Kolei Metropolitalnej łączącej główne miasta województwa zachodniopomorskiego, w tym Stargard, Police i Gryfino. Z nowych połączeń będzie mogło korzystać 687 tys. mieszkańców tych ośrodków. Z kolei 39 mln euro ma pomóc w zakupie 16 elektrycznych pociągów, które będą jeździć w aglomeracji warszawskiej. Blisko 58 mln euro z unijnej kasy ma pójść na modernizację 152 wagonów pasażerskich i zakup 20 lokomotyw elektrycznych, które będą eksploatowane na trasach krajowych obsługiwanych przez PKP Intercity. Z komunikatu KE wynika, że wsparte zostaną inwestycje nakierowane na zwiększenie bezpieczeństwa operacji w Porcie Gdańsk (modernizację układu falochronów). Na ten cel ma zostać przeznaczone 155 mln euro z budżetu UE. Z kolei na zwiększenie bezpieczeństwa ruchu w Porcie Gdynia (rozbudowę i modernizację nabrzeża i budowli hydrotechnicznych) ma iść blisko 65 mln euro. Cretu poinformowała, że w obecnej perspektywie finansowej zatwierdziła 258 dużych projektów infrastrukturalnych, na które przeznaczono 32 mld euro z funduszy UE (to połowa ich łącznej wartości). Duże projekty infrastrukturalne to te, w które inwestowane jest z funduszy polityki spójności ponad 50 mln euro (75 mln w przypadku projektów transportowych). Ze względu na ich skalę, podlegają one ocenie Komisji, która wydaje następnie decyzję w ich sprawie.",,
„Wcześniejszych wyborów nie będzie”,"– Nie będzie żadnych przedterminowych wyborów i nie będzie rozpadu koalicji. Czytam różne opowiadania na ten temat i większość z nich to mniej czy bardziej urocze baśnie albo political fiction – przekonywał przewodniczący SLD Leszek Miller, gość poranka w TVP Info. Zdaniem byłego premiera Donald Tusk i Waldemar Pawlak zdają sobie sprawę, że przedterminowe wybory byłby porażką dla ich partii.",,,
"Prezydent: Stajemy tu, by uczcić heroizm i ofiarę naszych poprzedników","– My, współcześni, stajemy tu, aby uczcić heroizm i ofiarę naszych poprzedników – powiedział prezydent Andrzej Duda w piątek w Wilnie podczas uroczystości pogrzebowych 20 powstańców styczniowych.","Prezydent Andrzej Duda wraz z małżonką Agatą Kornhauser-Dudą bierze w piątek udział w uroczystościach pochówku przywódców i uczestników powstania styczniowego, m.in. Zygmunta Sierakowskiego i Wincentego Konstantego Kalinowskiego.Zwracając się do zebranych, prezydent Duda powiedział, że to wielkie, ogromne i ważne wydarzenie, że „stajemy dzisiaj tutaj razem - Polacy, Litwini, Białorusini, Łotysze, Ukraińcy”.– Jesteśmy tutaj jako przedstawiciele państw Europy Środkowej, ale jesteśmy tutaj także jako depozytariusze wielkiego dziedzictwa Rzeczypospolitej wielu narodów, którą nasi przodkowie kiedyś współtworzyli – mówił.– Spotkaliśmy się, aby wspólnie uczcić bohaterów powstania styczniowego, spotkaliśmy się pod znakiem Orła Białego, Pogoni i św. Michała Archanioła, godłami Polski, Litwy i Rusi, które widnieją na pieczęci rządu narodowego – dodał.Duda wskazywał, że zryw z 1863 r. skierowany był przeciwko imperiom carów, które niszczyło nasze wspólne państwo i zniewoliło nasze narody. Dodał, że powstanie styczniowe było „ostatnim akordem tej przepięknej symfonii różnych kultur, języków i wyznań, jaką niegdyś rozbrzmiewała dawna Rzeczpospolita”. „Jednoczy nas wspólnota wartości i wspólnota dążeń” Prezydent Duda stwierdził, że w jej dziejach liczących ponad cztery wieki, od zawarcia pierwszej unii polsko-litewskiej po trzeci rozbiór Polski, „słuchać było mowę polską, litewską, ruską, jidysz i wiele innych”.Jak dodał, podobnie też słychać je doskonale w dwuletniej dramatycznej historii powstania styczniowego. Powstańcy podjęli wówczas nierówną walkę o wolność, godność i niepodległość - zaznaczył.– Dzisiaj my, współcześni, stajemy tu, aby uczcić heroizm i ofiarę naszych poprzedników, ale stajemy tu także przede wszystkim po to, aby zamanifestować, że jednoczy nas ta sama, co ich wtedy, przed 156 laty, wspólnota pamięci i losów. Wspólnota wartości i wspólnota dążeń – podkreślił Duda. „Powstanie z 1863 r. było wspólnym bojem wielu narodów” – W osobach bohaterów, którzy dziś otrzymują wreszcie należny im godny pochówek, składamy hołd wszystkim uczestnikom zrywu powstańczego z 1863 r.; był to wspólny bój wielu narodów dawnej Rzeczypospolitej – powiedział Andrzej Duda.W przemówienia prezydent podkreślił, że przed blisko trzema laty archeolodzy odkryli szczątki bohaterów. – Bez trumien, ze związanymi z tyłu rękami, ich ciała wrzucono do jam grobowych i zasypano wapnem. Dobrze znamy ten charakterystyczny, barbarzyński obyczaj kontynuowany od białego do czerwonego caratu, wciąż przecież odnajdujemy bezimienne doły śmierci ze zwłokami ofiar żołnierzy partyzantki antysowieckiej zamordowanych przez czerwony reżim – mówił prezydent.– Pamiętamy dzisiaj także o nich, o polskich Żołnierzach Wyklętych, o litewskich Leśnych Braciach i o innych, bo wszyscy oni – zarówno ci sprzed 150 lat, jak też ci sprzed 70 lat – są dla naszych narodów bohaterami wolności. Wszystkich ich miał też spotkać taki sam los – potępienie, zhańbienie, zgładzenie, zapomnienie – podkreślił Duda.Jak dodał, „my tutaj, w Europie Środkowej, nigdy się z tym nie pogodziliśmy”. – Pielęgnowaliśmy pamięć o nich wbrew przemilczeniom, czciliśmy po cichu ich czyny w domach i na cmentarzach, a dzisiaj robimy to uroczyście – wskazał.– W osobach bohaterów, którzy dziś otrzymują wreszcie należny im godny pochówek, składamy hołd wszystkim uczestnikom zrywu powstańczego z 1863 r. Był to wspólny bój wielu narodów dawnej Rzeczypospolitej – powiedział prezydent. Nauseda: Idee powstańców dotyczące praw obywatelskich to znak otwartości naszych narodów – Podnoszone przez uczestników powstania styczniowego idee praw obywatelskich stanowiły znak otwartości naszych narodów na nowoczesność – powiedział prezydent Litwy Gitanas Nauseda. Podkreślił, że powstańcy styczniowi nie godzili się na zniewolenie swojej ojczyzny, a carska Rosja polowała na nich „jak na dzikiego zwierza”.– Zwłoki uczestników powstania zostały ukryte, aby nie świeciły przykładem i nie inspirowały nowych pokoleń o walki o wolność. Nigdy jednak o nich nie zapomnieliśmy – mówił.Prezydent Litwy podkreślał, że na identyfikację zwłok przywódcy powstania Zygmunta Sierakowskiego pozwoliło odnalezienie przez litewskich archeologów jego obrączki ślubnej. – Powstanie styczniowe na Litwie przez długi czas było tematem skomplikowanym. Nie byliśmy pewni, jak nowoczesną Litwę połączyć z dziedzictwem Litwy historycznej. Pochówek szczątków powstańców pozwala nam na nowo przemyśleć XIX-wieczną historię Litwy i całego regionu, lepiej zrozumieć jej złożoność – powiedział.– Podnoszone przez uczestników powstania styczniowego idee praw obywatelskich, wolności sumienia, praw, sprawiedliwości społecznej stanowiły znak otwartości naszych narodów na nowoczesność – dodał.Nauseda podkreślał, że dziś można jeszcze usłyszeć opinie, że „godność człowieka i wolność nie są wiele warte”, ale historia XX wieku pokazała, jak mogą upadać opresyjne reżimy. – Trzeba tylko iskry, żeby rozgorzał potężny pożar. Trzeba tylko grupy odważnych ludzi, aby historia zmieniła swój bieg – powiedział.– Trzeba przychylnych okoliczności, aby beznadziejny, zdawałoby się, pomysł stał się rzeczywistością. Litwini, Polacy, Białorusini, Ukraińcy i Łotysze - wszyscy doświadczyliśmy wielu nieszczęść – powiedział prezydent Litwy. Jak podkreślił, wszystkie te narody podjęły liczne próby i ostatecznie były w stanie „odrodzić swą państwowość”.",,
Francja walczy z fake newsami. Zgromadzenie Narodowe przyjęło ustawę,"Przy zdecydowanym sprzeciwie opozycji Zgromadzenie Narodowe, niższa izba francuskiego parlamentu, uchwaliło ustawę, która ma umożliwiać walkę z fake newsami w okresie kampanii przedwyborczych. Nowe prawo ma sprawić, że kandydat w wyborach będzie mógł w trybie pilnym bronić się przed rozpowszechnianymi w internecie fałszywymi informacjami na swój temat.","Sąd mógłby np. zobowiązać dostawcę usług internetowych, by zablokował dostęp do tych treści. Warunkiem do podjęcia podobnych działań byłoby zamierzone rozpowszechnianie tych treści na wielką skalę i uznanie, że mogłyby one wpłynąć na wybory. Nowe prawo stanowi, że platformy internetowe, takie jak media społecznościowe, byłyby zobowiązane do przestrzegania zwiększonej przejrzystości w przypadku pojawiających się tam treści sponsorowanych w okresie trzech miesięcy przed wyborami.",,
Kolejne izraelskie osiedla powstaną na terenach palestyńskich,"Władze izraelskie zatwierdziły budowę 1936 nowych domów w izraelskich osadach na administrowanych przez Tel Awiw terenach palestyńskich - poinformowała w poniedziałek pozarządowa organizacja Peace Now, śledząca rozwój izraelskiego osadnictwa.","Zgodę na budowę nowych domów wydał Wysoki Komitet Planowania Izraelskiego Urzędu Cywilnego. „Chociaż nie ma wyraźnego mandatu, rząd ten zachowuje się tak, jakby nic się nie wydarzyło i nadal zezwala na szkodliwe budownictwo na okupowanych terytoriach” – oświadczyła Peace Now, organizacja wrogo nastawiona do rozwoju izraelskich kolonii. W ostatnich latach przyspieszyła budowa osiedli żydowskich na Zachodnim Brzegu Jordanu i w Jerozolimie Wschodniej, co wywołuje dodatkowe napięcia między Izraelem a Autonomią Palestyńską. Na terenach tych żyje 3 mln Palestyńczyków i ponad 600 tys. Izraelczyków.  Społeczność międzynarodowa w zdecydowanej większości uważa izraelskie osiedla za nielegalne. Argumentowane jest to często IV konwencją genewską, która zakazuje okupantowi na przemieszczanie swojej cywilnej ludności na terytorium okupowane.  W listopadzie br. sekretarz stanu USA Mike Pompeo oświadczył jednak, że izraelskie osadnictwo na Zachodnim Brzegu Jordanu nie jest sprzeczne z prawem międzynarodowym. – Zakładanie izraelskich cywilnych osiedli na Zachodnim Brzegu nie jest samo w sobie sprzeczne z prawem międzynarodowym – oświadczył wówczas szef amerykańskiej dyplomacji.  Peace Now (Pokój Teraz) to pozarządowa, lewicowa organizacja, której celem jest przekonanie izraelskiego rządu i społeczeństwa do konieczności osiągnięcia pokoju i porozumienia z Palestyńczykami w zamian za ustępstwa terytorialne. \",,
KE ma odblokować kredyt na wielką fabrykę akumulatorów  we Wrocławiu,Komisja Europejska ma odblokować kredyt na wielką fabrykę akumulatorów koreańskiego koncernu LG Chem we Wrocławiu – podaje „Rzeczpospolita”.,"„RZ” przypomina, że w Luksemburgu zbiera się Rada Dyrektorów Europejskiego Banku Inwestycyjnego (EBI), która ma wydać zgodę na pół miliarda euro pożyczki na kluczową dla rozwoju samochodów elektrycznych w Europie inwestycję we Wrocławiu.  Fakt, że wniosek o jej zaakceptowanie idzie na Radę Dyrektorów, oznacza, że eksperci EBI uważają projekt za wiarygodny i zgodny z jego celami statutowymi – oceniają dziennikarze „Rz”. Z ich nieoficjalnych informacji wynika, że do ostatniej chwili odmienne stanowisko w tej sprawie miała Komisja Europejska (KE). Musi ona wydać opinię na temat każdego finansowanego przez ten unijny bank projektu, a w przypadku inwestycji LG Chem do środy po południu takiej opinii nie było.  Zdaniem gazety, w akcję przeciwko finansowaniu dla LG Chem w poprzedniej Komisji Europejskiej zaangażował się osobiście Maroš Šefčovič, słowacki wiceprzewodniczący KE, który miał argumentować, że unijny bank nie powinien finansować koreańskich inwestycji, tylko europejskie. Problem jest jednak w tym, że europejskich fabryk baterii jeszcze nie ma.",,
„Ciężka praca albo bankructwo”. Premier Włoch bez ogródek o przyszłości kraju,"Premier Włoch Giuseppe Conte powiedział w sobotę na podsumowującej rok konferencji prasowej, że jeśli chce się uniknąć bankructwa kraju i unijnej procedury dotyczącej finansów publicznych, trzeba poważnie działać i walczyć z oszustwami podatkowymi.","Podczas ponadtrzygodzinnej konferencji w Rzymie premier oświadczył, mówiąc o planach rządu: – Mamy przed sobą trzyletni maraton; to nie znaczy, że będziemy działać powoli. Chcemy zrealizować ambitny plan reform, kroków, na które kraj czeka od lat, by poprawić jakość życia obywateli.              Wśród priorytetów Conte wymienił skuteczną walkę z oszustwami podatkowymi. – Jedynym poważnym i wiarygodnym sposobem na to, by uniknąć procedury naruszenia reguł UE, jest walka z unikaniem płacenia podatków, kradzieżą, która odbywa się kosztem uczciwych obywateli – zaznaczył.              – Szara strefa to około 100 miliardów euro. Jeśli odzyskamy te ogromne zasoby, właśnie to, a nie szumne zapowiedzi, będzie konkretną, poważną i wykonalną drogą, by naprawdę obniżyć podatki. Niech płacą wszyscy, by płacić mniej – powiedział szef rządu. Zapewnił o zamiarze uproszczenia systemu podatkowego i zmniejszenia presji fiskalnej. „Rezultaty bez rozgłosu”              Premier wyraził opinię, że w kwestii migracji rząd „odnosi rezultaty bez rozgłosu” i „politycznej propagandy”. Była to aluzja do postawy byłego szefa MSW w jego poprzednim gabinecie, Matteo Salviniego, który wielokrotnie mówił o potrzebie ograniczenia migracji i zamknięcia portów. Conte ocenił, że korekty wymagają przygotowane przez lidera Ligi dekrety dotyczące polityki migracyjnej. Za „niebywały rezultat” Conte uznał zanotowany w ciągu 8 miesięcy spadek ubóstwa we Włoszech o 60 procent, głównie dzięki wprowadzeniu dochodu podstawowego, zwanego obywatelskim.              Szef rządu wyraził opinię, że nowym frontem działań dla państw UE stała się walka ze zmianami klimatycznymi i „przełom” ekologiczny. Ocenił, że Europa musi „walczyć o wprowadzenie w życie porozumień z Paryża i szerzyć tę wrażliwość na wszystkich kontynentach”.              Premier mówił też o współpracy z kanclerz Niemiec Angelą Merkel. Komentując wyrażane wśród opozycji opinie o podporządkowaniu się Włoch Niemcom, oświadczył: „Odłóżmy propagandę polityczną, która musi tworzyć sobie wrogów”. Zapewnił, że „nie oddaje pod opiekę” Niemcom włoskich interesów narodowych.",,
Pierwszy wyłom w Koalicji Europejskiej. Czy PSL znajdzie naśladowcę? A może to tylko chwilowa separacja [OPINIA],"Szok opozycji spowodowany rozmiarami przegranej w wyborach do Parlamentu Europejskiego ciągle trwa. Pierwsze otrząsnęło się z niego Polskie Stronnictwo Ludowe, które oświadczyło, iż opuszcza Koalicję Europejską. Jak stwierdziło kierownictwo partii, podjęto taką decyzję, aby zbudować nowy, wspólny blok wyborczy. Ma on gromadzić środowiska, podzielające wartości Stronnictwa. Najważniejsze wśród nich to wartości chrześcijańskie, demokratyczne, ludowe i narodowe.","Już dzień później pierwsze objawy niezadowolenia z decyzji PSL wyrazili liderzy Platformy Obywatelskiej. Uznali, że „rozwód” PSL z Koalicją Europejską osłabia obóz opozycyjny. Liczą na to, że, po ich zdaniem skazaną na porażkę próbą zbudowania samodzielnego bytu politycznego, zdolnego do rywalizowania w wyborach do Sejmu, PSL wróci skruszony do szerokiej koalicji partii opozycyjnych. Sobotnią decyzję traktują więc nie jako „rozwód”, lecz chwilową „separację”. Potwierdzeniem trafności tych kalkulacji jest to, że już kilkanaście godzin po oficjalnym wyjściu, jeden z liderów PSL Jarosław Kalinowski nie wyklucza, że w jesiennych wyborach do Sejmu PSL pójdzie razem z Platformą Obywatelską. Inne partie i partyjki koalicyjne, decyzję PSL określają mianem „ryzykownej”. W skrajnym przypadku, grożącej nawet zaniknięciem PSL na mapie politycznej Polski. Inne ugrupowania, należące do KE, ciągle wiążą nadzieje z szeroką antypisowską wspólnotą. Wszyscy ich liderzy, włącznie z Grzegorzem Schetyną, mówią o konieczności znalezienia klucza do pokonania obecnego obozu władzy, ale nikt nie podaje żadnego rozwiązania, nie wysuwa żadnego pomysłu. To wyraz nadal trwającej bezradności i kryzysu po wyborczej klęsce. Dodatkowe osłupienie wynika z tego, że opozycja naprawdę była raczej pewna swojej wygranej. Minimalnej, ale wygranej. Inaczej mówiąc zamęt w głowie, zarówno Grzegorza Schetyny, jak pozostałych szefów partii europejskiej koalicji ma swoje źródło z nadmiernego, niczym nieuzasadnionego optymizmu, który doprowadził do złudzenia, że jest się już zwycięzcą pierwszego etapu rywalizacji. Wszak, jak mówi Zbigniew Hołdys, opozycja rzuciła do walki wszystkie zjednoczone siły. Następny krok do zdobycia władzy jest już tylko naturalnym, oczywistym skutkiem wyniku z 26 maja. Krok ten nie wymaga żadnego specjalnego wysiłku. Władza i związane z nią najróżniejsze apanaże są na wyciągnięcie ręki. Nie zauważyła tylko, że robi kampanię, jak za czasów króla Ćwieczka.   Wiele wskazuje na to, że obydwa główne obozy rywalizujące ze sobą – Koalicja Europejska i PiS – zaskoczone są wielkością różnicy między pokonanymi a zwycięzcami. PiS pławi się jeszcze rozmiarami zwycięstwa, choć Jarosław Kaczyński już w wieczór wyborczy, gdy wyniki wstępne wskazywały na wygraną jego partii, przestrzegał przed zdradliwymi oparami triumfalizmu. Zapowiedział też szybkie zakasanie rękawów do pozytywistycznej pracy przed kolejnymi wyborami. O wiele ważniejszymi niż majowe, bo do polskiego parlamentu. Z wnętrza obozu PiS płyną sygnały, że kierownictwo partii zamierza spokojnie realizować swoje wcześniej założone zamierzenia. Nawet konieczna dziś ze względów „technicznych”, czyli odejściem  kilku ministrów do Parlamentu Europejskiego, rekonstrukcja rządu, nie budzi w najwyższych rejonach ugrupowania żadnej ekscytacji, która wcześniej przy każdej zmianie składu rządu była na porządku dziennym. To jeden z istotnych wskaźników, mówiących o stabilizacji partii. Jeśli to w polityce jest w ogóle możliwe. Na ciekawy aspekt po trosze stoickiej obecnie postawy PiS zwrócił uwagę Michał Wróblewski z WP. Wedle jego wiedzy, partia Kaczyńskiego nie zamierza od zaraz tworzyć zarysu strategii wyborczej przed jesiennym głosowaniem do naszego parlamentu. PiS czeka na „ruchy” opozycji, które wkrótce muszą się ujawnić. Niebawem opozycja musi zdecydować się, jaki przybierze kształt, a więc jakie ugrupowania wejdą w jej skład oraz na jakich motywach wystartuje do wyborów parlamentarnych.  Trzeba powiedzieć, że poza SLD, które odniosło spory sukces, utrzymując pięć miejsc w PE, jakie miało w poprzedniej kadencji, sytuacja pozostałych partii jest nie do pozazdroszczenia.  W najtrudniejszej sytuacji znajduje się PSL, które straciło wprawdzie tylko jedno miejsce, uszczuplając swoją reprezentację do trzech osób. Najbardziej bolesnym ciosem dla PSL jest ogromny ubytek wiejskiego elektoratu. W sporej części elektorat ten przejął PiS, a jeszcze większa część, co potwierdzają badania, w majowym głosowania zbojkotowała wyjście z domu do urn wyborczych. Obecnie PSL miało jedynie wybór między dwoma rozwiązaniami, z których każde było złe. Jak wiemy, PSL zdecydowało o pożegnaniu się z Koalicją Europejską. Wyjście z tego tworu utworzonego z jednego tylko powodu, pokonania PiS, w sytuacji PSL niewiele zmieni. Dla ludności wiejskiej partia ludowa, dzięki nieustannej, od blisko 30 lat partycypacji we władzy, zapewniała lokalnym działaczom partyjnym stanowiska na miarę ich aspiracji. Po odejściu od władzy koalicji PO–PSL, przestała być dla nich atrakcyjna. W dodatku blisko rok temu straciła dużą część swoich wpływów w samorządach. Obecne postawienie na samodzielny start w wyborach do naszego parlamentu, grozi uzyskaniem wyniku na pograniczu progu wyborczego. I to w optymistycznej wersji. Najważniejszym powodem odwrócenia się wyborców wiejskich od PSL jest utrata wiarygodności, jaka nastąpiła po przystąpieniu do KE. Lawirowanie między rzekomym poszanowaniu tradycyjnych wartości chrześcijańskich, głęboko zakorzenionych na polskiej wsi a europejskimi nowinkami genderowymi, ideami LGBT, było balansowaniem pełnym fałszu i zakłamania. Widoczne szczególnie u Władysława Kosiniaka-Kamysza. Nieudolne w jego wykonaniu, chwilami kabaretowe próby pogodzenia wody z ogniem, nieuchronnie musiały wywołać odruch odrzucenia. Niestety, Kosiniak-Kamysz, podobnie jak jego doraźny  guru polityczny Grzegorz Schetyna, do dziś udaje, że nic niedobrego się nie wydarzyło. Powitanie Władysława Kosiniaka-Kamysza podczas sobotniego posiedzenia Rady Naczelnej partii gromkimi brawami, ktoś trafnie skwitował, że działacze PSL gładko połknęli żabę. Pozostanie przez PSL w KE, dawało pewną korzyść. Gwarantowało praktycznie Stronnictwu uzyskanie kilkunastu miejsc w Sejmie. Odbyłoby się to jednak kosztem zerwania na długie lata więzów ze środowiskiem, którego synonim zawarty jest w nazwie partii. Koalicja Europejska jako pewien sztuczny twór, nie jest w stanie wyzwolić się od dominacji światopoglądu lewicowego w różnych mutacjach. Zawsze jednak naczelnym hasłem dla tych środowisk będzie walka z Kościołem. Jedynie pod różnymi szyldami. Raz to będzie kwestia aborcji, innym razem religia w szkołach, jeszcze innym, uczestnictwo państwa w częściowym finansowaniu potrzeb Kościoła i jego sług – duchownych, czy wreszcie antyklerykalizm we wszystkich możliwych przejawach.  Rozum podpowiada, że są to rzeczy nie do strawienia przez PSL. Czy jednak zawsze polityka kieruje się rozumem?",,
Paliwo z Lotosu będzie napędzać polskie promy,"Spółka Lotos Asfalt zawarła roczny kontrakt z Polską Żeglugą Bałtycką na dostawy niskosiarkowych paliw za ponad 100 mln zł, które będą napędzać promy pływające pod logo Polferries – podała w piątkowym komunikacie Grupa Lotos.","„Podpisany kontrakt dotyczy dostaw morskich paliw żeglugowych o wartości ponad 100 milionów zł. To kolejny krok w ekspansji Lotos Asfalt na rynku morskich paliw żeglugowych. Oferujemy wysokiej jakości paliwa, zawierające jedynie 0,1 proc. siarki, spełniające bardzo rygorystyczne wymagania ekologiczne na Bałtyku. Jesteśmy gotowi na wyzwania wynikające z zaleceń ograniczenia emisji siarki do atmosfery w ramach regulacji IMO 2020” – powiedział cytowany w komunikacie prezes Lotos Asfalt Cezary Godziuk.  Od początku 2020 r. zaczęły obowiązywać nowe przepisy Międzynarodowej Organizacji Morskiej (IMO) ograniczające zawartość siarki w paliwach napędzających statki z 3,5 proc. do 0,5 proc. Lotos Asfalt jest obecnie jedynym polskim producentem i dostawcą paliwa RMD80, które jest alternatywnym paliwem wobec morskiego oleju napędowego MGO. Od 1 stycznia br. RMD80 jest paliwem bardzo oczekiwanym przez rynek żeglugi wielkiej. Przeznaczone jest dla statków morskich wyposażonych w system grzania paliwa.  „Polska Żegluga Bałtycka od lat kontynuuje współpracę z Grupą Lotos w zakresie dostaw paliw żeglugowych dla naszej floty. Mając ma uwadze spełnianie najwyższych norm ekologicznych, dostępność wymaganych produktów oraz warunki finansowe, kołobrzeski armator zdecydował się na korzystanie z paliw dostarczanych przez spółkę Lotos Asfalt” – dodał cytowany w komunikacie prezes Polskiej Żeglugi Bałtyckiej Piotr Redmerski. Wszystkie pięć promów Polferries, które pływać będą na paliwie wyprodukowanym przez gdańską rafinerię, realizuje regularne połączenia między Polską a Szwecją oraz Danią. Promy Nova Star i Wawel operują na linii Gdańsk – Nynäshamn (Szwecja), Mazovia, Baltivia i Cracovia płyną ze Świnoujścia do Ystad (Szwecja), a poprzez przeprawę przez most Oresund - łączą Świnoujście z Kopenhagą.  Lotos to polska grupa kapitałowa, której działalność ma strategiczne znaczenie dla krajowego i europejskiego bezpieczeństwa w sektorze energii oraz polskiej gospodarki. Lotos wydobywa gaz ziemny i ropę naftową w Polsce, Norwegii oraz na Litwie.  Należy do niego, zlokalizowana w Gdańsku, jedna z najnowocześniejszych europejskich rafinerii.Lotos to także sieć ponad 500 stacji paliw na terenie całego kraju. Grupa Lotos jako sprzedawca detaliczny i hurtowy, zaopatruje w paliwa blisko 1/3 polskiego rynku. Zajmuje też pozycję drugiego przewoźnika kolejowego w kraju oraz czołowy producent asfaltów drogowych, olejów silnikowych oraz smarów do samochodów, samolotów, pociągów, statków, a nawet pojazdów techniki wojskowej.",,
"ONZ, UE i NATO potępiają Koreę Północną. „Pjongjang złamał pięć rezolucji”",Unia Europejska dołączyła do światowej krytyki Korei Północnej za wystrzelenie rakiety dalekiego zasięgu. Oświadczenie potępiające władze w Pjongjangu opublikował też sekretarz generalny NATO Jens Stoltenberg oraz sekretarz generalny ONZ Ban Ki-mun.,"– Korea Północna złamała pięć rezolucji Rady Bezpieczeństwa ONZ – napisał szef Sojuszu. Wzywają one zakończenia testów rakietowych i nuklearnych i zakazywały dalszych prób. Jens Stoltenberg ponowił apel do północnokoreańskiego reżimu, by ten zaprzestał działań prowokacyjnych i postępował zgodnie z międzynarodowymi zobowiązaniami.  O jawnym i poważnym złamaniu tych zobowiązań napisała też w oświadczeniu szefowa unijnej dyplomacji. Federica Mogherini dodała, że działania władz Pjongjangu stanowią zagrożenie dla pokoju w świecie i doprowadzają do eskalacji napięć na Półwyspie Koreańskim. Szefowa unijnej dyplomacji i sekretarz generalny NATO przypomnieli, że test rakietowy został przeprowadzony zaledwie miesiąc po nielegalnych testach nuklearnych. „Prowokacyjne działania”Unia Europejska zapowiedziała konsultacje z Radą Bezpieczeństwa ONZ, która spotkała się na nadzwyczajnym posiedzeniu. Rada także potępiła Koreę Płn. za wystrzelenie rakiety, zaś sekretarz generalny Organizacji Ban Ki-mun wezwał Pjongjang do zaprzestania „prowokacyjnych działań”. Podkreślono, że mimo międzynarodowej rezolucji Korea Płn. naruszyła rezolucję Rady.Amerykańska ambasador przy ONZ Samatha Power oświadczyła, że Rada wyciągnie „surowe konsekwencje” wobec północnokoreańskich władz. Doradczyni prezydenta Baracka Obamy ds. bezpieczeństwa Susan Rice oceniła, że wystrzelenie rakiety było „kolejnym prowokacyjnym posunięciem” Pjongjangu.",,
Alarm bombowy w budynkach szkoły o. Rydzyka,Nie potwierdziły się anonimowe informacje o podłożeniu ładunku wybuchowego w obiektach Wyższej Szkoły Kultury Społecznej i Medialnej w Toruniu. Policja sprawdziła obiekty przy. ul. Starotoruńskiej oraz św. Józefa i nie znalazła bomby.,"– Nasze działania w tej sprawie się zakończyły. Nie potwierdziły się informacje o podłożeniu ładunku wybuchowego w obiektach WSKSiM – przekazała rzecznik prasowy KMP w Toruniu podinsp. Wioletta Dąbrowska. Sprawdzono budynki przy ul. Starotoruńskiej i św. Józefa. Studenci, a także pracownicy szkoły, którzy wcześniej zostali ewakuowani, mogą wracać do akademików i innych obiektów należących do placówki. – Przedstawiciele szkoły dostali e-maila w tej sprawie. Zaniepokoił on ich i powiadomili policję. Na szczęście te informacje okazały się nieprawdziwe – powiedziała PAP podinsp. Dąbrowska. Wyższa Szkoła Kultury Społecznej i Medialnej została założona w 2001 r. przez redemptorystę o. Tadeusza Rydzyka, założyciela Telewizji Trwam i Radia Maryja.",,
Premier zaprosił prezydent Gdańska. „Dziękuję i cieszę się na rozmowę”,"Prezydent Gdańska Aleksandra Dulkiewicz przyjęła zaproszenie premiera Mateusza Morawieckiego do Kancelarii Prezesa Rady Ministrów. Premier wystosował zaproszenie po tym, jak w Gdańsku został zaczepiony na ulicy przez Dulkiewicz. Prezydent miasta wołała dłuższy czas do premiera, żeby dołączył do rozmów przy okrągłym stole.","– Bardzo serdecznie zapraszam panią prezydent na kawę do kancelarii, do mnie. Proponowałbym tylko, żeby nie brała ze sobą kamer, żeby ta rozmowa była poważna – podkreślił premier.Dulkiewicz na Twitterze potwierdziła, że spotka się z premierem Mateuszem Morawieckim we wtorek. „Dziękuję i cieszę się na rozmowę, bo mamy ważne sprawy dla Gdańska i Polski” – napisała.",,
"„Oddawanie eurokratom gigantycznej władzy  sprawi, że będą rosły siły odśrodkowe”","Jeżeli znowu będzie oddawanie eurokratom gigantycznej władzy, buta i arogancja,  wystąpi deficyt demokracji, czyli to co dostrzegamy w obecnej Unii Europejskiej, to będą rosły siły odśrodkowe, eurosceptyczne – skomentował w programie „Minęła dwudziesta” Jan Maria Jackowski (PiS). – Im więcej do powiedzenia mają instytucje wspólnotowe, tym mniejsze jest zagrożenie, że jeden, wielki kraj nas zdominuje – powiedziała Róża Thun (PO). Goście TVP Info komentowali skutki referendum ws. Brexitu.","Referendum w sprawie wyjścia Wlk. Brytanii z UE (prawie 52 proc. zwolenników Brexitu) zaszokowało wielu komentatorów i polityków. Jan Maria Jackowski uważa, że to może być dopiero początek eurosceptycznej fali w Europie.  – Jeżeli znowu będzie oddawanie eurokratom gigantycznej władzy, buta i arogancja,  wystąpi deficyt demokracji, czyli to co dostrzegamy w obecnej Unii Europejskiej, to będą rosły siły odśrodkowe, eurosceptyczne.  Brytyjczycy podkreślają, że to był ten impuls, który spowodował zmianę  nastrojów na Wyspach.  Mamy je we Francji,  w Holandii, w Austrii. Za chwilę są wybory w Hiszpanii. Otwiera się worek – podkreślił Jan Maria Jackowski.  Jak dodał polityk PiS, słowacka prawic  zapowiada zbieranie podpisów pod wnioskiem o referendum w sprawie wyjścia tego kraju z UE.",,
"Świetna ocena Standard & Poor's dla Polski. „Gospodarka prężna, zrównoważona”",Polska gospodarka jest prężna i nie widać w niej nierównowag - oceniła agencja Standard & Poor’s w raporcie z 21 czerwca. Analitycy Standard & Poor’s zwrócili uwagę na możliwość spadku konkurencyjności w polskim sektorze bankowym z uwagi na podwyższony udział państwa w branży.,"„Uważamy, że prężną gospodarkę Polski wspiera reżim płynnego kursu walutowego oraz niezależna i wiarygodna polityka Narodowego Banku Polskiego (...)” – napisano w raporcie.Polska gospodarka „nie posiada wyraźnych nierównowag, bilansuje to wyższa podatność na zmienność kursu walutowego oraz potencjalne szoki zewnętrzne” – dodano.Wskazano również, że odnotowywany od 2013 roku wzrost cen na polskim rynku mieszkaniowym „nie doprowadził do akumulacji nierównowag”.S&P podtrzymała w czerwcowym opracowaniu prognozy dynamiki PKB Polski na lata 2018-20 na poziomie, odpowiednio, 4,5 proc., 3,5 proc. i 3,0 proc. rocznie.Utrzymano również szacunki deficytu sektora gg w relacji do PKB w tym samym okresie rzędu, odpowiednio, 2,0 proc., 2,5 proc., 2,5 proc.„Spodziewamy się, że konsumpcja wewnętrzna będzie w średnim terminie odgrywała istotną rolę we wzroście gospodarczym, wraz z przyspieszeniem importu i konsumpcji, co w rezultacie skutkować będzie spadkiem kontrybucji eksportu netto do wzrostu” – napisano.„Jednocześnie widzimy, iż niepewność instytucjonalna wśród inwestorów zagranicznych może prowadzić do dalszego osłabienia poziomu zagranicznych inwestycji bezpośrednich (FDI)” – dodano. W kontekście ryzyka politycznego w Polsce agencja oceniła, że „osłabienie niezależności i autorytetu Trybunału Konstytucyjnego oraz innych ciał sądowniczych może ciążyć wzrostowi gospodarczemu w długim terminie poprzez negatywny wpływ na potencjalną percepcję inwestorów względem praw własności oraz równego stosowania reguł praworządności” – wynika z raportu.S&P ocenia, że zmiany w ordynacji podatkowej dla banków komercyjnych, sektora detalicznego, medialnego i „szersza niepewność instytucjonalna” może tłumaczyć niskie tempo przyrostu inwestycji prywatnych w 2017 r. oraz szacowane przez agencję spowolnienie (poniżej 0,4 proc. PKB) napływu FDI netto.Jednocześnie agencja nie przewiduje, by spór polskiego rządu z UE ws. Trybunału Konstytucyjnego skutkował sankcjami na mocy art. 7 Traktatu UE. S&P spodziewa się, że stopy procentowe w Polsce pozostaną w 2018 roku bez zmian. W przypadku systematycznego wzrostu inflacji do celu w 2018 r. agencja nie wyklucza możliwości podwyżek stóp na początku 2019 r.W odniesieniu do polskiej giełdy, S&P spodziewa się, że indeks WIG „utrzyma się na poziomach lekkiej korekty na przestrzeni przyszłego roku, o ile nie wystąpią istotne szoki zewnętrzne” – napisano w raporcie.Dodano, iż „ostatni rozwój wycen jest neutralnym czynnikiem dla polskich banków”.S&P zwraca uwagę, że coraz większy udział państwa w sektorze bankowym może wpłynąć na konkurencyjność i zyski w sektorze finansowym.„Choć do tej pory nie zauważyliśmy, by kontrolowane przez państwo banki zaburzyły lub ich widoczne działania wpłynęły na funkcjonowanie polskiego rynku, to uważamy jednak, że rosnący udział państwa w sektorze bankowym niesie pewne wyzwania dla dynamiki konkurencyjności oraz dla zysków instytucji finansowych – napisano w raporcie. „Kontrolowane przez państwo instytucje i ich strategie mogą wpisywać się w cykliczność wyborczą, podlegać dłuższym i bardziej złożonym procesem decyzyjnym lub kierować się innymi celami strategicznymi, w porównaniu do w pełni prywatnych banków. W pewnym momencie mogłoby to wywrzeć presję na standardy kredytowania, politykę pożyczkową lub proces restrukturyzacji przeterminowanych zobowiązań. Nadal będziemy monitorować sytuację, a nasza ocena może ulec zmianie, jeżeli na przykład rząd okaże się pasywnym inwestorem lub sprzeda część posiadanych udziałów” – dodano. S&P ocenia, że Narodowy Bank Polski jest skłonny oraz ma po temu możliwości, by zapewnić wsparcie płynnościowe w walucie krajowej i FX sektorowi bankowemu w razie potrzeby.Po wzroście dynamiki cen nieruchomości w 2017 r. w Polsce do 5 proc. (realnie), S&P spodziewa się „kontynuacji przyspieszonego wzrostu na przestrzeni kolejnych 2 lat, choć zależeć to będzie od polityki stóp procentowych banku centralnego” – wynika z raportu.W ocenie agencji, udział przeterminowanych zobowiązań (NPL) w systemie ustabilizuje się w najbliższych latach (6,8 proc. NPL w całym systemie w 2017 r. vs. 6,5 proc. w 2020 wg prognoz agencji).„Spodziewamy się, że skala straty z tytułu NPL ustabilizuje się przeciętnie na poziomie 70-80 pb. w 2018-19 r. vs. szczyt 190 pb. w 2009 r. dokładne dane będą zależeć od faktycznych skutków implementacji IFRS9” – dodano.",,
"Most na Zakopiance już otwarty, straż interweniowała setki razy","Przywrócony został ruch na tymczasowym moście na Zakopiance w Białym Dunajcu. Był ona przez całą noc zamknięty z powodu groźby zawalenia, wywołanej wysokim stanem wody. Podtopione zostały wsie na Podhalu. Tylko w Małopolsce strażacy interweniowali blisko 500 razy.","Tymczasową przeprawę w Białym Dunajcu wzniesiona na czas budowy nowego mostu w tej miejscowości. Została ona zamknięta w wyniku wezbrania wód rzeki Biały Dunajec po ulewnych deszczach– Straż pożarna usuwa konary rzeki Biały Dunajec, które oparły się o podpory mostu tymczasowego, wywołując bardzo duży napór na konstrukcję. Od godz. 21 policja kieruje kierowców poruszających się Zakopianką na objazdy. Z Nowego Targu na Maruszynę, z Poronina na Suchą i Ząb – mówił wówczas portalowi tvp.info pracownik krakowskiej informacji drogowej Daniel Wiśniewski.– Nie możemy w tej sytuacji zagwarantować bezpieczeństwa samochodom przejeżdżającym przez ten most, w związku z tym cały odcinek drogi krajowej nr 7, czyli popularnej Zakopianki, będzie zamknięty na odcinku od Szaflar do Poronina. Samochody będę kierowane na objazdy – powiedział rzecznik zakopiańskiej policji Krzysztof Waksmundzki.",,
„W relacjach TVN zabrakło stanowiska drugiej strony”,"– W mojej ocenie w relacjach tej stacji dochodziło do przekraczania granicy bycia dziennikarzem – powiedziała w programie „Minęła dwudziesta” Dorota Kania z TV Republika. – Można się zastanawiać, czy nie zostały przekroczone pewne artykuły dotyczące naruszenia bezpieczeństwa państwa – zgodził się Krzysztof Świątek, szef publicystyki Polskiego Radia 24. Goście TVP Info uznali za słuszną decyzję KRRiT sprzed kilku dni o nałożeniu kary na spółkę TVN SA, nadawcę programu TVN 24, za sposób relacjonowania wydarzeń w Sejmie i przed Sejmem z grudnia 2016 r.","Nadawca, zdaniem Rady, naruszył przepisy m.in. przez „sprzyjanie zachowaniom zagrażającym bezpieczeństwu”. TVN SA zapowiedziała odwołanie się od tej decyzji.  16 grudnia zeszłego roku rozpoczął się na sali sejmowej protest posłów PO i Nowoczesnej. Oba kluby były przeciwne planowanym przez marszałka Sejmu zmianom dotyczącym zasad pracy dziennikarzy w Sejmie. Protest dotyczył też wykluczenia z posiedzenia posła PO Michała Szczerby. Później posłowie protestowali również w związku z głosowaniami m.in. nad ustawą budżetową na 2017 r., które odbyły się podczas obrad przeniesionych przez marszałka Sejmu do Sali Kolumnowej. Od 16 grudnia przed Sejmem trwał też protest osób wspierających przebywających na sali plenarnej posłów.12 stycznia Platforma protest zawiesiła i po blisko miesiącu opuściła salę obrad.",,
CIS skomentował nakaz sądu ws. list poparcia do KRS,"Będziemy oczekiwać na pisemną korespondencję w sprawie nakazu Sądu Okręgowego w Olsztynie dot. przedstawienia list poparcia kandydatów do KRS – poinformował  dyrektor CIS Andrzej Grzegrzółka. Podkreślił, że Kancelarię Sejmu wiąże w sprawie list postanowienie prezesa UODO.","Rzecznik Prasowy Sądu Okręgowego w Olsztynie Agnieszka Żegarska przekazała w sobotnim komunikacie, że w toku jednego z cywilnych postępowań odwoławczych olsztyński sąd uznał za konieczne rozstrzygnięcie, czy sędzia nominowany przez nową Krajową Radę Sądownictwa był uprawniony do tego, aby w pierwszej instancji orzekać w tej sprawie. W tym celu Sąd Okręgowy nakazał szefowi Kancelarii Sejmu przedstawienie m.in. zgłoszeń oraz list osób popierających kandydatów na członków KRS.Żegarska wyjaśniła, że chodzi o zarejestrowaną w IX Wydziale Cywilnym Odwoławczym Sądu Okręgowego w Olsztynie sprawę z powództwa jednego z funduszy sekurytyzacyjnych o zapłatę. Według rzeczniczki Sąd Okręgowy w Olsztynie w toku tego postępowania apelacyjnego - mając na uwadze wyrok Trybunału Sprawiedliwości Unii Europejskiej z 19 listopada 2019 r. – uznał, że zaszła konieczność zbadania z urzędu nieważności tego postępowania w zakresie składu orzekającego w pierwszej instancji.Dyrektor CiS pytany o decyzję sądu podkreślił w komunikacie: „Będziemy oczekiwać na pisemną korespondencję w tej sprawie. Jednocześnie warto przypomnieć, że Kancelarię Sejmu wiąże postanowienie Prezesa Urzędu Ochrony Danych Osobowych zakazujące udostępniania danych zawartych w listach poparcia”.W końcu lipca do Kancelarii Sejmu wpłynęło postanowienie prezesa Urzędu Ochrony Danych Osobowych zobowiązujące Kancelarię Sejmu do powstrzymania się od upublicznienia lub udostępnienia w jakiejkolwiek formie danych osobowych sędziów, zawartych w wykazach osób popierających zgłoszenia kandydatów do Krajowej Rady Sądownictwa. Jak przekazano, postanowienie nie ma charakteru ostatecznego, ale tymczasowy i zakazuje udostępniania danych do czasu wydania przez prezesa UODO decyzji kończącej postępowanie w sprawie. Wybór 15 członków-sędziów KRS, na wspólną czteroletnią kadencję przez Sejm, dokonany został w marcu ub.r. zgodnie z nowelizacją ustawy o KRS, która weszła w życie w połowie stycznia 2018 r. – wcześniej wybierały ich środowiska sędziowskie. Podmiotami uprawnionymi do zgłoszenia propozycji kandydatów do KRS były grupy 25 sędziów oraz grupy, co najmniej dwóch tysięcy obywateli. Wpłynęło 18 kandydatur.Do Kancelarii Sejmu składane były wnioski m.in. polityków i organizacji społecznych o informacje o imionach, nazwiskach i miejscach orzekania sędziów, którzy poparli zgłoszenia kandydatów do KRS. Szef Kancelarii Sejmu odmawiał udostępnienia tych informacji wszystkim, którzy się o nie ubiegali.Skargę w sprawie odmówienia przez Kancelarię Sejmu udostępnienia załączników do zgłoszeń kandydatów na członków KRS – zawierających wykaz obywateli oraz sędziów popierających te zgłoszenia – złożyła też posłanka PO-KO Kamila Gasiuk-Pihowicz. WSA uchylił decyzję szefa Kancelarii Sejmu, a Kancelaria odwołała się wówczas do NSA. Sąd ten orzekł, że Kancelaria Sejmu powinna udostępnić wykazy nazwisk osób popierających kandydatów do KRS złożone w ramach procedury wyboru 15 sędziów-członków Rady przez Sejm. Tym samym NSA oddalił skargę kasacyjną szefa Kancelarii Sejmu w tej sprawie od wyroku WSA.Po wyroku NSA dyrektor CIS mówił, że Kancelaria czeka na pisemne uzasadnienie, które będzie punktem wyjścia do analizy nad sposobem wykonania orzeczenia. Zapewniał też, że zawarte w wyroku wskazania będą zrealizowane.16 lipca do Kancelarii Sejmu wpłynęło pisemne uzasadnienie wyroku NSA. Tego samego dnia posłowie PO-KO poinformowali, że składają wniosek o oficjalne ponaglenie szefa Kancelarii Sejmu w sprawie wykonania wyroku NSA. Stanowisko zajął także rzecznik praw obywatelskich. RPO przyłączył się do postępowania przed prezesem Urzędu, uznawszy, że prezes UODO „przyznał sobie prawo do kontrolowania prawomocnych orzeczeń sądu”.",,
"Misiło do Scheuring-Wielgus: Miej na uwadze, że musimy wygrać z PiS","Start Joanny Scheuring-Wielgus z list Wiosny Roberta Biedronia wzbudził duże emocje po stronie opozycji. Poseł PO-KO Piotr Misiło odniósł się do sprawy na Twitterze, gdzie – życząc dawnej koleżance z klubu powodzenia – zaapelował do niej: „miej na uwadze, że musimy, po prostu musimy wygrać zbliżające się wybory parlamentarne” z PiS.","Pokonania partii rządzącej dokonać może – zdaniem Misiły – wyłącznie opozycja „prawdziwie zjednoczona”, gdzie będzie miejsce również dla Wiosny.",,
Premier o „wydziale nienawiści” w ratuszu Brejzy: Schetyna nie reaguje,U naszych konkurentów politycznych – według doniesień medialnych – instytucje miasta Inowrocławia uczestniczą w zorganizowanym hejcie i  przewodniczący Platformy Obywatelskiej Grzegorz Schetyna nie reaguje – powiedział na konferencji prasowej premier Mateusz Morawiecki.,"Morawiecki ogłosił, że rząd przyjął wstępny projekt budżetu na 2020 r., który zakłada brak deficytu.Jeden z dziennikarzy zapytał premiera, czy zamierza wyciągnąć konsekwencje wobec ministra sprawiedliwości Zbigniewa Ziobry za sprawę związaną z byłym już sekretarzem stanu resortu sprawiedliwości Łukaszem Piebiakiem.Morawiecki zaznaczył, że „minister Ziobro nie wiedział o tym, co się tam dzieje”. – W dużych instytucjach, gdzie pracują tysiące ludzi, nie można dokładnie określić, jakie sprawy w jakim kącie jakiego pokoju się zgromadziły. Minister Ziobro zareagował tak jak powinien, gdy doszło do wykrycia nieprawidłowości. Decyzje podjęte zostały w 24 godziny – zaznaczał Morawiecki.– Tymczasem u naszych konkurentów politycznych – według doniesień medialnych – instytucje miasta Inowrocławia uczestniczą w zorganizowanym hejcie i pan przewodniczący Schetyna nie reaguje. W przypadku gdy przewodniczący klubu PO-KO Sławomir  Neumann ma zarzuty – Schetyna nie reaguje – mówił. Dodał, że podobnie jest z posłem Platformy Stanisławem Gawłowskim, który również ma zarzuty karne. – Tu też Schetyna nie reaguje. Apeluję, by w sposób sprawiedliwy traktować nieprawidłowości, które się pojawiają – stwierdzał.– Instytucje miasta, które organizują hejt? Należy wyciągnąć wnioski, reakcja powinna być taka sama – stwierdził.",,
"Hołownia o Sądzie Ostatecznym: Zwierzęta mnie będą sądzić; świnie, które zjadłem","Zwierzęta, które spotkałem w życiu, będą mnie sądzić na Sądzie Ostatecznym; świat mnie będzie sądził – uważa kandydat na prezydenta, prezenter telewizyjny i dziennikarz Szymon Hołownia. Jak ocenia, sądzić go będą także ludzie, ale wskazuje też na... świnie. – Świnia, którą zjadłem w życiu, a zjadłem ich na pewno co najmniej kilkanaście, to było stworzenie Boże – mówił przy okazji promocji jednej ze swoich książek.","W czasie krakowskiego spotkania autorskiego w marcu ubiegłego roku Szymon Hołownia apelował do – jak mówił – „współbraci chrześcijan”, by na jedzenie mięsa spojrzeli z innej perspektywy.  – Nam powinno być głupio i powinniśmy wreszcie wziąć odpowiedzialność za to; powiedzieć: stworzenia, to nie jest wasza wina, my was w to wchrzaniliśmy – twierdził.  Jego zdaniem „trzeba sobie jasno powiedzieć: mniej mięsa, nawet nie dla zdrowia, ale żeby uratować, zrobić miejsce dla innych ludzi na świecie”.   – Czy to jest kotlecik, czy to jest szyneczka babuni, czy salceson dziadunia, czy paróweczka kogoś tam – nie ma na tym świecie paróweczki, która nie wzięłaby się z przemocy, z krwi, śmierci zwierzęcia, które w momencie zarzynania krzyczało, że chce żyć. Nie ma takiej paróweczki! – podkreślał Hołownia.  Fragmenty tamtego spotkania znalazły się w filmie dokumentalnym portalu pch24.pl, zatytułowanym „Mięsożerca. Wróg numer jeden”. ",,
Boris Johnson: Iran jest odpowiedzialny za ataki na saudyjskie rafinerie,"Premier Wielkiej Brytanii Boris Johnson powiedział, że Iran jest odpowiedzialny za ataki z 14 września na instalacje naftowe w Arabii Saudyjskiej. Dodał, że jego kraj rozważy udział w amerykańskich wysiłkach mających na celu wzmocnienie obrony tego kraju.","Lider konserwatystów zaznaczył jednocześnie, że Wielka Brytania będzie współpracowała ze swoimi sojusznikami „w celu deeskalacji” napięć na Bliskim Wschodzie, które wzrosły po atakach na rafinerie przetwarzające połowę wydobywanej w Arabii Saudyjskiej ropy naftowej. – Będziemy współpracowali z naszymi amerykańskimi i europejskimi przyjaciółmi nad odpowiedzią, która spróbuje zmniejszyć napięcia w rejonie Zatoki Perskiej – powiedział Johnson dziennikarzom późnym wieczorem w niedzielę, lecąc na doroczną sesję Zgromadzenia Ogólnego ONZ w Nowym Jorku. Wcześniej tego dnia szef brytyjskiego MSZ Dominic Raab odmówił wskazania, kto zdaniem Londynu odpowiada za atak z 14 września. Raab powiedział, że biorąc pod uwagę dostępne obecnie informacje za „całkowicie nieprawdopodobną” należy uznać deklarację jemeńskich rebeliantów Huti, że to oni odpowiadają za atak na saudyjskie rafinerie. Jednocześnie Raab oświadczył, że Arabia Saudyjska ma wszelkie prawo do działania we własnej obronie. Premier Johnson poinformował z kolei, że w czasie rozpoczynającej się we wtorek sesji ZO ONZ spotka się z prezydentem Iranu Hasanem Rowhanim. Ma również rozmawiać z prezydentem USA Donaldem Trumpem, kanclerz Niemiec Angelą Merkel i prezydentem Francji Emmanuelem Maronem. Johnson powiedział, że chce, aby wielka Brytania była „mostem między naszymi europejskimi przyjaciółmi i Amerykanami, jeśli chodzi o kryzys w Zatoce Perskiej”. Agencja Associated Press ocenia, że USA i UE „ostro rozeszły się” w kwestii tego, jak radzić sobie z Iranem. Francja, Niemcy i Wielka Brytania nadal przestrzegają międzynarodowego porozumienia nuklearnego z 2015 roku, mającego na celu ograniczenie ambicji nuklearnych Iranu; Trump wyprowadził swój kraj z tej umowy w maju 2018 roku. Waszyngton o ataki na saudyjskie rafinerie oskarża Teheran.  Johnson podkreślił, że na napięcia na Bliskim Wschodzie potrzebna jest dyplomatyczna reakcja, ale zastrzegł, że Wielka Brytania rozważy prośbę o pomoc militarną. Szef Pentagonu Mark Esper ogłosił, że USA wyślą kolejnych żołnierzy i sprzęt w rejon Zatoki Perskiej, aby wzmocnić obronę powietrzną Arabii Saudyjskiej i Zjednoczonych Emiratów Arabskich.  Nie sprecyzował jednak, ilu żołnierzy zostanie wysłanych w rejon Zatoki Perskiej. – Będziemy temu uważnie się przyglądać – powiedział Johnson dziennikarzom. – I oczywiście, jeśli Saudyjczycy czy Amerykanie poproszą nas o odegranie roli, wtedy zastanowimy się, w jaki sposób moglibyśmy być przydatni (...) w zależności od tego, jaki będzie dokładny plan – dodał. Arabia Saudyjska jest największym eksporterem ropy naftowej i drugim po USA producentem tego surowca na świecie.",,
Abp Jędraszewski: rozpoznawać znaki czasu i głosić światu Dobrą Nowinę,"– Rozpoznać znaki czasu. Rozpoznać to, co Pan Bóg mówi do nas
dzisiaj. Rozpoznać je w świetle Ewangelii i nauczania Kościoła
– oto ciągle aktualne i ważne wezwanie – mówił abp Marek
Jędraszewski w krakowskim w Kościele Świętych Apostołów Piotra
i Pawła. Hierarcha przewodniczył Mszy św. dla kleryków
krakowskich seminariów z okazji Nadzwyczajnego Miesiąca Misyjnego
w Kościele Powszechnym.","Metropolita krakowski przypomniał, że w homilii inaugurującej swój pontyfikat Jan Paweł II mówił o konieczności modlitwy za misje, by Ewangelia dotarła do wszystkich ludzi. Papież prosił wtedy także, by nie bać się i otworzyć drzwi Chrystusowi. Stwierdził, że wszyscy powinni przyjąć Dobrą Nowinę, bo dziękitemu zyskają i zrozumieją sens swego istnienia na Ziemi. Abp Jędraszeski wskazał, że „rozpoznać znaki czasu” oznaczatakże powrócić do okoliczności Nadzwyczajnego Miesiąca Misyjnego,który związany jest z listem apostolskim Benedykta XV ,,Maximumillud"". W 1919 roku zakończyła się I wojna światowa, którazostała nazwana przez Benedykta XV „bezsensowną rzezią”, wyrosłąz imperialnych dążeń. Oznaczała ona koniec dotychczasowego światai podważenie zasad Ewangelii. W liście apostolskim „Maximumillud” ówczesny papież wskazywał na żywotną siłę Ewangelii, jejczystość i przesłanie zbawcze, wolne od polityki. Metropolita krakowski przypomniał, że w świetle soboruWatykańskiego II działalność misyjna jest obowiązkiem Kościoła.Tę myśl pogłębił św. Paweł VI w adhortacji apostolskiej Evangeliinuntiandi, stwierdzając że obowiązek ewangelizacji to łaskai powołanie Kościoła. Abp Jędraszewski przywołał też słowa Św. Jan Paweł II z encyklikiRedemptoris missio: „Misja Chrystusa Odkupiciela, powierzonaKościołowi, nie została jeszcze bynajmniej wypełniona do końca”,„gdy obejmujemy spojrzeniem ludzkość, przekonujemy się, że misjaKościoła dopiero się rozpoczyna i że w jej służbie musimyzaangażować wszystkie nasze siły”. Arcybiskup zauważył, że ciągle od nowa i w nowych kontekstachdo nowych pokoleń, krajów i narodów trzeba iść z orędziemEwangelii. Do słów św. Jana Pawła II nawiązał papież Franciszek,który w adhortacji apostolskiej Evangelii gaudium pisał,że sprawa misji powinna być na pierwszym miejscu i działalnośćmisyjna stanowi paradygmat każdego dzieła Kościoła.– We wszystkim tym, co czyni Kościół, musi być zapał misyjnyi otwarcie się, by głosić światu Dobrą Nowinę o zbawieniu, którestało się w Panu naszym, Jezusie Chrystusie – powiedziałmetropolita. Przywołał też stwierdzenie Franciszka, że Kościół nie możepoprzestać na administrowaniu, ale powinien być w „stanie misji”i mieć w sobie misyjnego ducha. – Chrystus ofiarowuje komuś swojąprzyjaźń nie po to, by trwał w samozadowoleniu. Być przyjacielemJezusa znaczy iść za nim, bo On jest Prawdą. Iść jego drogą,ponieważ On jest Drogą i w ten sposób dążyć do pełni życia– powiedział abp Jędraszewski. Zauważył, że konieczna jestodwaga, by wychodzić ze zmurszałych struktur, otwierać się i żyćradością głoszenia Ewangelii. Metropolita krakowski nawiązał do myśli papieża Franciszka,że podobnie jak w czasach papieża Benedykta XV wzniecanesą kolejne konflikty i podkreślane różnice. Dlatego pojawia siękonieczność niesienia Dobrej Nowiny, że w Jezusie jestprzebaczenie i poczucie bezpieczeństwa. Klerycy zebrani w Kościele Świętych Apostołów Piotra i Pawław Krakowie modlili się o to, by nigdy nie zabrakło duszpasterzypowołanych do głoszenia Dobrej Nowiny w krajach, gdzie brakujekapłanów. Papież Franciszek ogłosił październik 2019 roku NadzwyczajnymMiesiącem Misyjnym, pod hasłem „Ochrzczeni i posłani: KościółChrystusa z misją w świecie”. Jego celem jest rozbudzenieświadomości misji oraz podjęcie misyjnej przemiany życiai duszpasterstwa. W tym czasie wierni otaczają szczególnąmodlitwą i wsparciem misjonarzy, posługujących w różnychzakątkach świata.",,
Niemcy: nie mamy żadnego długu wobec NATO,"Niemiecka minister obrony Ursula von der Leyen nie zgadza się z zarzutami amerykańskiego prezydenta Donalda Trumpa, który powiedział, że Niemcy wydają zbyt mało pieniędzy na obronność. Prezydent USA we wpisie na Twitterze stwierdził również, że Niemcy są winne Paktowi Północnoatlantyckiemu pieniądze.","Przedstawicielka niemieckiego rządu w wydanym oświadczeniu napisała, że Niemcy nie mają żadnego długu wobec NATO. Jej zdaniem, łączenie decyzji członków Sojuszu o przeznaczaniu przez każdy kraj do 2024 roku 2 procent PKB na obronność, tylko z NATO, nie jest właściwe.Szefowa niemieckiego resortu obrony wyjaśniła, że Niemcy wydają również pieniądze na misje pokojowe ONZ, czy też na walkę z terroryzmem. Ursula von der Leyen powiedziała także, że każdy z krajów chce równego rozłożenia ciężaru wspólnej obrony, ale do tego trzeba opracować – jak się wyraziła – „nową koncepcję bezpieczeństwa”, która obejmie nie tylko NATO, ale także system obrony Europy.",,
Po zatonięciu promu w Tanzanii. Żałoba narodowa i pierwsze aresztowania,"Aresztowania osób zarządzających promem, który wywrócił się w czwartek w pobliżu pomostu na Wyspie Ukara na wodach Jeziora Wiktorii, nakazał prezydent Tanzanii John Magufuli. Prezydent ogłosił czterodniową żałobę narodową.","Prezydent powiedział w telewizji publicznej TBC One, że „jasnym wydaje się przeciążenie promu”. Dodał, że zaniedbanie kosztowało życie wielu osób. – To wielka katastrofa dla naszego narodu – powiedział John Magufuli. Ogłosił cztery dni żałoby narodowej i nakazał organom ścigania aresztować wszystkich odpowiedzialnych za ten wypadek. Wyjaśnił, że zatrzymany już został kapitan promu, który dopuścił do sterów osobę nieodpowiednio przeszkoloną w kierowaniu takimi jednostkami.Prezydent zapewnił też, że rząd pokryje koszty pogrzebu ofiar.Jak pisze Associated Press, wyrazy współczucia przekazali władzom Tanzanii papież Franciszek, sekretarz generalny ONZ Antonio Guterres, prezydent Rosji Władimir Putin i wielu przywódców państw afrykańskich.",,
„Macron obiecuje dawać po 500 euro plus na imigrantów. Kompletny idiotyzm”,"Mając do wyboru pomiędzy Marine Le Pen a Emmanuelem Macronem, głosowałbym na nią.  Macron obiecuje dawać po 500 euro plus  na imigrantów. Jakby ich jeszcze było mało w Europie. Chce ich zachęcić, żeby przyjeżdżali. Kompletny idiotyzm – powiedział w programie „24 minuty” Janusz Korwin-Mikke. Lider partii „Wolność”, komentując sytuację w Europie odniósł się m.in.  do wyborów we Francji i wyjaśniał, dlaczego obawia się Ukrainy, a nie Rosji.","– Nie jestem pełen entuzjazmu wobec Marine Le Pen. To niestety narodowa socjalistka, idzie coraz bardziej w lewo, nie tylko pod względem gospodarczym, ale i społecznym. Jednak mając do wyboru pomiędzy Le Pen a Emmanuelem Macronem, głosowałbym na nią – zaznaczył   Korwin-Mikke, odnosząc się do drugiej tury wyborów prezydenckich nad  Sekwaną, która odbędzie się 7 maja. – Emmanuel Macron obiecuje dawać po 500 euro plus  na imigrantów. Jakby ich jeszcze było mało w Europie. Chce ich zachęcić, żeby przyjeżdżali. Kompletny idiotyzm – zaznaczył gość TVP Info. Pytany o przedwyborcze wypowiedzi Macrona ws. sankcji dla Polski, odpowiedział krótko:  „Gdybym był Francuzem, specjalnie nie przejmowałbym się”. „W tej chwili boję się Ukrainy”  Elementem takiej polityki jest również zbliżenie Paryża z Moskwą. Według gościa TVP Info, byłoby to korzystne dla Polski.  – Naszym wrogiem w tej chwili jest Ukraina. Gdy ja byłem w opozycji, ludzie byli szkoleni na Giedroyciu, który tłumaczył, że dla Polski niesłychanie ważna jest niepodległa Ukraina. Jej powstanie zmieni całkowicie geopolitykę. To jest prawda. Powstała niepodległa Ukraina, Białoruś, Litwa. Całkowicie zmieniła się geopolityka, a ludzie nadal mówią tak, jakbyśmy dalej graniczyli z Rosją – mówił Korwin-Mikke.",,
Rak skóry może mieć początek w mieszkach włosowych,"Melanocyty – komórki pigmentowe odpowiedzialne za kolor włosów i wytwarzające melaninę, chroniącą skórę przed szkodliwym promieniowaniem UV – w mieszkach włosowych mogą przekształcać się w komórki nowotworowe – wykazały badania opublikowane w piśmie „Nature Communications”.","Badacze z NYU School of Medicine i Perlmutter Cancer Center skoncentrowali się na komórkach macierzystych dających początek melanocytom. Dla celów badawczych stworzyli transgeniczne myszy, u których można było „edytować” geny jedynie w komórkach macierzystych tworzących melanocyty. Dzięki temu komórki, które potem budowały nowotwór można było „podświetlić” i obserwować ich podróż po organizmie. Naukowcy zauważyli wówczas, że w niedojrzałych melanocytach w mieszkach włosowych mogą następować onkogenne zmiany genetyczne. Następnie komórki te migrują do naskórka, namnażają się i migrują głębiej, do skóry właściwej. Oznacza to, że komórki czerniaka mogą wywodzić się z komórek macierzystych tworzących melanocyty. W skórze właściwej komórki te pozbywają się markerów i pigmentu, zdradzających ich pochodzenie, a zyskują molekularne cechy komórek nerwowych i komórek skóry. Zaczynają bardziej przypominać komórki występujące w tkankach człowieka, zaatakowanych przez czerniaka. Na kolejnym etapie badań ustalono, że melanocyty z mieszków włosowych, nawet jeśli posiadały onkogenne mutacje, nie ulegały podziałom i nie migrowały, a co za tym idzie – nie powodowały raka, jeśli nie ulegały ekspozycji na endotelinę (EDN) i białka tworzące szlak sygnalizacyjny Wnt. Te białka sygnalizacyjne w normalnych warunkach odpowiadają za wzrost włosa i namnażanie się komórek pigmentowych w mieszkach włosowych. W przypadku zmienionych komórek mogą jednak stymulować rozwój raka. – Dzięki potwierdzeniu, że onkogenne melanocyty w mieszkach włosowych są źródłem czerniaka, możemy lepiej zrozumieć biologię tego nowotworu i pracować na nowymi metodami walki z nim – mówi współautorka badań dr Mayumi Ito Suzuki. – Wyniki naszej analizy wymagają potwierdzenia podczas badań przeprowadzonych wśród ludzi, jednak wskazują one, że czerniak może rozwijać się z komórek pigmentowych i mieć źródło zarówno w mieszkach włosowych, jak i w warstwach skóry – dodaje kierująca pracami naukowców dr Qi Sun.",,
Edward Mosberg: Ocalałem. Moim obowiązkiem jest mówić światu o Holokauście,"Jestem ocalonym z Zagłady i moim obowiązkiem jest mówienie światu o tragedii Holokaustu – mówił Edward Mosberg podczas upamiętniającej ofiary Szoa ceremonii Marszu Żywych, która odbywa się w byłym niemieckim obozie Auschwitz II-Birkenau.","Mosberg był więźniem niemieckich obozów w Płaszowie i Mauthausen. W momencie wybuchu II wojny światowej miał 13 lat. Większość jego najbliższych została zgładzona w Holokauście. Prezydent Andrzej Duda odznaczył Edwarda Mosberga Krzyżem Komandorskim Orderu Zasługi RP „za wybitne zasługi w rozwijaniu polsko-żydowskiego dialogu i upowszechnianie wiedzy o roli Polaków w ratowaniu Żydów”.– Jestem ocalonym z Zagłady i moim obowiązkiem jest mówienie światu o tragedii Holokaustu. Jestem częścią Marszu Żywych, Fundacji Shoah oraz From the Depths. To trzy organizacje, które edukują ludzi na świecie na temat Holokaustu. Miałem tylko 13 lat, kiedy wybuchła wojna. Z mojej rodziny przeżyłem tylko ja – mówił.Mosberg podkreślił, że na Marszu Żywych jest nie tylko, by opowiadać swoją historię. – Jestem tu po to, żeby powiedzieć, że zgadzam się z tym, co mówił polski premier Mateusz Morawiecki, że hitlerowskie Niemcy są odpowiedzialne za Holokaust – stwierdził. Podczas ceremonii zapłonęły pochodnie symbolizujące m.in. ofiary, ocalonych i Sprawiedliwych wśród Narodów Świata, którzy ratowali Żydów.Uczestnicy Marszu Żywych do byłego obozu Birkenau szli trzykilometrową trasą z byłego Auschwitz I. Mijali m.in. tzw. Judenrampe. To torowisko między byłymi obozami. Od wiosny 1942 do połowy maja 1944 r. docierały tam transporty z przywiezionymi do obozu setkami tysięcy Żydów, kilkudziesięcioma tysiącami Polaków, tysiącami Romów i innymi deportowanymi.Na teren obozu uczestnicy Marszu Żywych weszli przez historyczną bramę główną. To murowany budynek z przeszkloną wieżą wartowniczą, wysoką na niemal 15 m, góruje nad byłym Auschwitz II-Birkenau.Szli wzdłuż 750-m rampy kolejowej, która powstała wiosną 1944 r., tuż przed rozpoczęciem deportacji ponad 400 tys. Żydów z Węgier. W jej centralnej części lekarze SS przeprowadzali selekcje kierując większość z przywiezionych osób do komór gazowych.W tym roku Marsz Żywych przypada w 80. lat po wybuchu II wojny światowej, a także w 75. rocznicę deportacji Żydów z Węgier i likwidacji getta Litzmannstadt (Łódź).",,
Rzeczniczka PiS o inicjatywie „STOP 447”: Sprawa zwrotu mienia uregulowana,"Zgłaszanie obecnie jakichś projektów „anty-447” jest bezsensowne – oceniła rzeczniczka PiS Anita Czerwińska. Jak podkreśliła, tylko „większość parlamentarna i rząd PiS są gwarantem, że jakiekolwiek próby działań na szkodę Polski i polskich obywateli będą nieskuteczne”.","Zebrano 200 tys. podpisów poparcia pod obywatelską inicjatywą ustawodawczą „STOP 447”, która ma zabezpieczyć Polskę przed roszczeniami żydowskimi dotyczącymi mienia bezspadkowego oraz penalizować działania zmierzające do ich zaspokojenia – poinformował w poniedziałek prezes Stowarzyszenia Roty Marszu Niepodległości i pełnomocnik Komitetu OIU Robert Bąkiewicz.  – Posługując się nomenklaturą pokerową możemy powiedzieć: „sprawdzamy” panie (prezesie PiS) Jarosławie Kaczyński. Chcemy wiedzieć, na kogo Polacy, patrioci, mają głosować w drugiej turze wyborów prezydenckich, czy faktycznie na „dobrą zmianę”, lepszą zmianę, która ma nam dać pięknie rozwijającą się Polskę, wspaniały kraj, który dba o własne interesy – zaznaczył Bąkiewicz.  Czerwińska komentując fakt zebrania podpisów podkreśliła, że „Polska żadnych zobowiązań nie ma”. – I to zarówno z punktu widzenia prawa, jak i z punktu widzenia elementarnej moralności i sprawiedliwości – dodała. – Nie jesteśmy nikomu nic winni – oświadczyła rzeczniczka PiS. Natomiast – jak dodała – „twierdzenie, że mamy płacić za Niemców, to ohydne zamienianie ofiary i kata miejscami”.",,
Rzecznik TK: remonty i wydatki na uposażenia zwiększyły budżet,"Wzrost kosztów funkcjonowania TK w 2018 r. spowodowany był m. in. wzrostem wydatków na uposażenia sędziów w stanie spoczynku i uposażeń rodzinnych – poinformowała rzeczniczka TK Aleksandra Wójcik. Dodała, że w ubiegłym roku konieczne było także przeprowadzenie remontów.","W środę niektóre media, powołując się na dane Najwyższej Izby Kontroli podały, że w 2018 roku wydatki Trybunału Konstytucyjnego wzrosły o 2,3 mln zł. Jak podkreślono, jednym z kosztowniejszych zakupów TK był samochód osobowy za 181 tys. zł., którym – zdaniem mediów – nie wiadomo kto dysponuje. W odpowiedzi na te publikacje rzeczniczka Trybunału Konstytucyjnego Aleksandra Wójcik poinformowała, że wzrost kosztów funkcjonowania TK w 2018 roku spowodowany był m.in. wzrostem wydatków na uposażenia sędziów w stanie spoczynku i wzrostem uposażeń rodzinnych, podstawy naliczania oraz zwiększoną liczbą wypłacanych świadczeń. – Czynniki te wynikają z obowiązujących przepisów prawa. We wskazanym okresie konieczne było również przeprowadzenie niezbędnych remontów – podkreśliła Wójcik. Wójcik dodała, że rok 2015 był szczególny w działalności orzeczniczej TK z uwagi na wpływ znacznej liczby spraw związanych z ustawą o grach hazardowych. Jak wskazała, dotyczyło tego przeszło 43 proc. wszystkich spraw, jakie wpłynęły w 2015 r.  Podkreśliła też, że na pracę TK w latach 2016-2018 miały wpływ zmiany w składzie Trybunału i konieczność wykorzystania zaległych urlopów przez sędziów. – W latach 2016-2017 zwolniły się stanowiska sześciu sędziów TK, co skutkowało koniecznością wyboru nowych sędziów. Od 2017 r. przyjęto praktykę wykorzystywania przez sędziów zaległych urlopów wypoczynkowych. Spowodowało to, że część z nich była wyłączona z orzekania. Takie działanie wynikały z przepisów Kodeksu pracy. Uniknięto tym samym konieczności wypłacania z budżetu państwa sędziom ekwiwalentów za niewykorzystany urlop – podała Wójcik. Dodała, że w wpływ na pracę TK w tym czasie miały także zmiany przepisów związanych z organizacją i trybem postępowania przed Trybunałem oraz zmiany organizacyjne, w tym likwidacja Biura Trybunału Konstytucyjnego.",,
Dzień Solidarności z Kościołem Prześladowanym,Co roku z powodu wiary ginie sto tysięcy chrześcijan. Co dziesiąty jest represjonowany – podaje papieskie stowarzyszenie Pomoc Kościołowi w Potrzebie. Pod hasłem „Ocalmy chrześcijan na Bliskim Wschodzie” Kościół katolicki w Polsce obchodzi 9. Dzień Solidarności z Kościołem Prześladowanym. W parafiach w całym kraju wierni modlą się o pokój na świecie i o przestrzeganie wolności religijnej.,"– Jesteśmy głosem tych, których głos nie jest słyszany – mówi ksiądz Waldemar Cisło dyrektor polskiego oddziału PKWP. Jego zdaniem najważniejsze zadanie także dla nas, to modlitwa, pomoc materialna i mówienie za prześladowanych.Akcję stowarzyszenia Pomoc Kościołowi w Potrzebie można wesprzeć również wysyłając SMS o treści „RATUJE” pod numer 72 405. Jego koszt to 2 złote 46 groszy.Syryjski biskup w PolsceW ostatnich dniach do Polski przyjechał biskup Antoine Chbeir z Tartus w Syrii. Opowiadał o sytuacji chrześcijan w Syrii. – Minęło 6 lat od rozpoczęcia wojny. Pomocy humanitarnej potrzebuje ponad 13 milionów ludzi, w tym 6 milionów dzieci – mówił biskup. Zachęcał, aby wsłuchiwać się w głos papieża, który prosi chrześcijan na całym świecie o pomoc uchodźcom. Jednak dla niego zapraszanie Syryjczyków, aby zamieszkali w Europie to bardzo zły pomysł. Powinni zostać w ojczyźnie i tam należy kierować wsparcie. – Syryjczykom bardzo trudno przychodzi zaakceptować wasze wartości – dodał. Biskup Antoine Chbeir wyraził wdzięczność za modlitwę i pomoc materialną z Polski. Jego zdaniem dziś na Bliskim Wschodzie potrzebne są szkoły, by kraje zniszczone przez wojnę mogły się odbudowywać, rozwijać. Biskup podkreślał, że w Syrii Kościół pomaga nie tylko chrześcijanom, ale wszystkim potrzebującym. W akcję pomocy chrześcijanom na Bliskim Wschodzie angażuje się polski Kościół. – Niektórzy giną za wiarę w Chrystusa. Nasi bracia dają żywe świadectwo wiary w niezwykle trudnych warunkach. A przy tym także warunki bytowania są naprawdę ciężkie – wskazuje rzecznik Konferencji Episkopatu Polski ks. Paweł Rytel-Andrianik. Potrzebne szkoły i szpitale– Jako bracia i siostry w wierze nie możemy zostawiać ich samym sobie. Bp Antoine Chbeir z diecezji Tartus w Syrii, który ostatnio był w Polsce, wskazał, że najbardziej potrzebna jest pomoc przy budowie i wyposażeniu szkół oraz szpitali – tłumaczy duchowny.Ks. Rytel-Andrianik podkreśla, że dla chrześcijan z Bliskiego Wschodu solidarność jest niezwykle istotna. – Modlitwa i pomoc materialna są dla nich oznaką tego, że nie zostali opuszczeni, że Kościół o nich pamięta. Wparcie psychologiczne jest również bardzo istotne i pozwala przetrwać trudne chwile, które często związane są z prześladowaniami za wiarę. To codzienna rzeczywistość dla wielu chrześcijan. Na Bliskim Wschodzie są biblijne korzenie chrześcijaństwa, dlatego tym bardziej musimy zrobić wszystko, by Kościół katolicki tam przetrwał – apeluje.Rzecznik KEP przywołuje słowa papieża Franciszka, który mówił, że z niepokojem śledzi wiadomości napływające ze wspólnot chrześcijańskich w Mosulu w Iraku i innych częściach Bliskiego Wschodu, gdzie „od początku chrześcijaństwa żyły u boku swoich współobywateli, wnosząc znaczący wkład w dobro społeczeństwa”.",,
"„Partnerskie relacje”, „jak równy z równym” – komentarze po polsko-amerykańskim szczycie","Średniej wielkości państwo rozmawia jak partner, jak równy z równym z największym imperium świata. To największa korzyść dla naszego kraju z tego spotkania – powiedział Ryszard Żółtanecki, były ambasador RP w Atenach. – O taki dokument zabiegaliśmy w zasadzie od 1999 r., od wejścia do NATO – zwrócił uwagę dr Sławomir Dębski, dyrektor Polskiego Instytutu Spraw Międzynarodowych. Prezydent Andrzej Duda i prezydent Donald Trump podpisali w Waszyngtonie deklarację dotyczącą polsko-amerykańskiej współpracy obronnej.","Zgodnie z podpisaną przez przywódców Polski i USA deklaracją o około tysiąc żołnierzy zwiększy się aktualna obecność wojskowa Amerykanów w Polsce. Zdaniem historyka i politologa dr Sławomira Dębskiego deklaracja jest na tyle ważnym dokumentem, że „określa politykę prezydenta Trumpa”, a Stany Zjednoczone i amerykańska administracja będą dążyć, by „to, co zostało w niej zapisane, zostało zrealizowane”. Dyrekor PISM wskazał, że deklaracja została zawarta w sytuacji, kiedy w ciągu ostatnich lat bezpieczeństwo w Europie zmieniło się na niekorzyść – w tym kontekście wymienił rosyjską agresję na Ukrainę. – I w tym właśnie momencie, gdy sytuacja na świecie zmienia się na niekorzyść, także na niekorzyść Polski, doprowadzamy do zawarcia porozumienia, które niewątpliwie intensyfikuje i wzmacnia relacje transatlantyckie, wzmacnia amerykańskie zaangażowanie w Europie oraz relacje polsko-amerykańskie – zaznaczył dr Dębski.Zwrócił również uwagę na inny kontekst podpisanej deklaracji – Amerykanie w ostatnim czasie sygnalizują zamiary wycofania się z zaangażowania w różnych regionach świata. Jego zdaniem możliwe jest, że w jakiejś perspektywie czasowej mogą chcieć ograniczać swoje zaangażowanie także w Europie. Dyrektor PISM przypomniał m.in. napięcia w relacjach transatlantyckich, głównie na tle polityki handlowej, z którymi mieliśmy do czynienia w ostatnich latach. – Tymczasem to, z czym mamy dzisiaj do czynienia, to jest działanie polskie na rzecz wiązania interesów amerykańskich, zaangażowania w bezpieczeństwo Europy – mówił Dębski. Na atmosferę, która panowała w trakcie spotkania przywódców Polski i USA, zwrócił uwagę z kolei Ryszard Żółtaniecki. – Średniej wielkości państwo rozmawia jak partner, jak równy z równym z największym imperium świata – skomentował były dyplomata i ocenił, że to największa korzyść dla Polski. – Pełne partnerskie relacje. Kupujemy w dobrej wierze najlepszy towar i w dobrej wierze ten najlepszy towar jest nam sprzedawany, we wspólnym interesie. Nikt o nic nie żebrze. My, właściwie mały kraj gdzieś w środkowo-wschodniej Europie – i gigantyczne imperium. Rozmawiamy jak równi – powiedział Żołtaniecki.Były ambasador RP w Atenach zwrócił także uwagę na zacieśnianie polsko-amerykańskich relacji gospodarczych. Obaj przywódcy poświęcili dużo uwagi m.in. bezpieczeństwu energetycznemu. – W tle jest elektrownia atomowa. Coś wreszcie może ruszy z energetyką, przestanie się ślimaczyć, przestanie być taki chaos między wiatrakiem a węglem. Ani jedno, ani drugie do niczego nie prowadzi. Może wreszcie dojdzie do jakiegoś przełomu decyzyjnego w Polsce, pod wpływem tego impulsu i rzeczywiście zaczniemy w naszym kraju budować elektrownię atomową. W dużej mierze rozwiąże ona nasze problemy energetyczne – mówił Żółtaniecki.",,
Prezes PKO BP: Cyfryzuj albo zgiń,"– Nowy rok to okazja, by skupić się na wyzwaniach, którym warto sprostać, a takim niewątpliwie jest digitalizacja polskiej gospodarki – mówi dla piątkowego „Pulsu Biznesu” prezes PKO BP Zbigniew Jagiełło. Zaznacza, że najbardziej scyfryzowaną gałęzią polskiej gospodarki jest sektor finansowy.","– Z różnych badań i międzynarodowych porównań wynika bowiem, że w tej dziedzinie wciąż bliżej nam do końca peletonu niż do cyfryzacyjnej awangardy. Z drugiej strony, postępy, jakie zrobiliśmy w tym zakresie w ostatnich latach, stawiają nas wśród liderów cyfrowego przyspieszenia. Szczególne osiągnięcia w tym zakresie mają polskie firmy, które cyfryzują się szybciej niż konsumenci, bo w wykorzystaniu tego trendu widzą swoją przyszłość i możliwość zdobycia przewagi konkurencyjnej — i w tym tkwi sedno sprawy – uważa Jagiełło. Jak podkreśla, „digitalizacja procesów produkcyjnych czy systemu sprzedaży wiąże się nieodłącznie z inwestowaniem w nowoczesne technologie”.",,
Sellin: Beata Szydło będzie odpowiadać za sprawy społeczne,"Beata Szydło pozostaje w rządzie jako wicepremier, będzie odpowiadać za politykę społeczną; decyzja, czy z teką czy bez teki podejmie premier Mateusz Morawiecki i kierownictwo PiS –  mówił w sobotę wiceminister kultury Jarosław Sellin","– Pani wicepremier Beata Szydło w rządzie pozostaje, będzie odpowiadać za politykę społeczną, bo tutaj ma największe sukcesy –  powiedział Sellin w radiowej Trójce. Dopytywany, czy to jest już przesądzone, że Szydło będzie wicepremierem bez teki odpowiedzianym za sprawy społeczne odparł, że „to się okaże”. – To będzie oczywiście decyzja nowego premiera i kierownictwa mojego środowiska politycznego, czy to będzie bez teki czy z teką – powiedział.Sellin zaznaczył, że zmiana na stanowisku premiera wynika z tego, że obóz rządzący myśli o tym, jakie zadania są do wykonania i w związku z tymi zadaniami dopasowuje osoby do ich wykonania. – Bilans tych dwóch lat jest dobry, są dobre oceny społeczne, są dobre sondaże i jestem przekonany, że bilans kolejnych dwóch lat również w wyniku tej zmiany także będzie dobry – powiedział.Jak mówił, „akcenty w pierwszych dwóch latach rządów położyliśmy przede wszystkim na kwestie społeczne, które w dużej mierze zostały rozwiązane z efektami bardzo dobrymi dla ludzi i ludzie to doceniają”. – Natomiast na kolejne dwa lata chcemy się skoncentrować na sprawach gospodarczych – zaznaczył. Jak mówił, że w Sejmie został złożony przez Morawieckiego, jeszcze jako wicepremiera, pakiet ustaw gospodarczych tzw. konstytucję dla biznesu. – To ma być realizowane przez niego już na pozycji premiera –  mówił.",,
"„Ci, którzy wiedzieli o tym, co powie Donald Tusk, mogli na tym nieźle zarobić”","– Donald Tusk nigdy nie powiedział ostrego sformułowania. Na pewno nie powiedział, że w 2011 roku wejdziemy do strefy euro – zapewnił w programie „Minęła 8” polityk PO Ireneusz Raś.  Prowadzący program Adrian Klarenbach przypomniał wcześniej słowa byłego premiera z 2008 r., że celem jego rządu będzie wejście Polski do strefy euro do 2011 roku. – Tego dnia kurs złotego szybko poszybował w górę i ci, którzy wiedzieli o tym, co powie Donald Tusk, mogli na tym nieźle zarobić – mówił w drugiej części programu Artur Soboń, sekretarz stanu w Ministerstwie Inwestycji i Rozwoju.","Prezydent Francji Emmanuel Macron i kanclerz Niemiec Angela Merkel uzgodnili, że Paryż i Berlin chcą wspólnego budżetu strefy euro.– Z punktu widzenia Polski to jest niepokojąca informacja – komentowała minister finansów Teresa Czerwińska.                Adrian Klarenbach zapytał Ireneusza Rasia (PO), czy Platforma jest za przyjęciem przez Polskę europejskiej waluty. – Przyspieszenie pewnych procesów w UE wymaga odpowiedzialnej postawy Polski. Nie wiem, kiedy powinno to nastąpić, ale trzeba z partnerami o tym rozmawiać – powiedział polityk.              Prowadzący program przypomniał, że Donald Tusk jako premier zapowiadał, iż będziemy przystępowali do strefy euro.  – Ale nie powiedział daty – odparł Raś. – Powiedział, że Polska przystąpi do strefy euro, ale nie powiedział kiedy; powiedział, że w dobrym czasie – dodał.              – Były daty – zaprotestował Klarenbach. Przypomniał słowa Donalda Tuska, jakie padły we wrześniu  2008 r. podczas otwarcia 18. Forum Ekonomicznego w Krynicy.  Ówczesny premier powiedział wtedy, że celem jego rządu będzie wejście Polski do strefy euro do 2011 r. Soboń: Ci, którzy wiedzieli, mogli zarobić              Temat powrócił w drugiej części programu „Minęła 8”. Artur Soboń, sekretarz stanu w Ministerstwie Inwestycji i Rozwoju, na pytanie, co powiedział Tusk w 2008 r.,  odparł:  – Że celem Polski jest wejście Polski do strefy euro w 2011 r.              – Tego dnia kurs złotego szybko poszybował w górę i ci, którzy wiedzieli o tym, co powie Donald Tusk rano w Krynicy, mogli na tym nieźle zarobić – powiedział Artur Soboń.                                                teraz odtwarzaneSoboń: Ci, którzy wiedzieli co powie Tusk, mogli zarobić",,
Putin: Rozmowy z Ukrainą o wymianie więźniów są bliskie sfinalizowania,"Prezydent Rosji Władimir ogłosił, że rozmowy z Ukrainą na temat wymiany osób przetrzymywanych przez oba kraje są bliskie sfinalizowania. Zapowiedział, że skala wymiany będzie dość duża i ocenił, że będzie to dobrym krokiem ku normalizacji stosunków.","Pierwsza o rozmowach na temat wymiany więźniów poinformowała pracująca w Radzie Najwyższej Ukrainy Hanna Isłamowa, której wiadomość udostępnił na Facebooku nowy prokurator generalny Ukrainy Rusłan Riaboszapka.„Modlimy się. Wymiana zakończona: marynarze (zatrzymani w Cieśninie Kerczeńskiej – przyp. red.), Ołeh Sencow, Mykoła Karpiuk, Wołodymyr Bałuch, Pawło Hryb lecą do domu! Czekamy” – napisała Isłamowa.Prowadzenie negocjacji potwierdził prezydent Rosji Władimir Putin.Pod koniec sierpnia Sencow, więziony w kolonii karnej w rosyjskiej Arktyce, został przewieziony do aresztu śledczego Lefortowo w Moskwie. Według agencji TASS i Interfax ma być wymieniony na rosyjskiego dziennikarza, którego wypuszczono z ukraińskiego więzienia",,
„Sankcje dla prezydenta; mediacje OBWE”,"– Wyraźnie widać, że sytuacja nie tylko się zaostrza, ale wymyka się spod kontroli. Staje się w gruncie rzeczy nieprzewidywalna – powiedział w rozmowie z TVP Info były prezydent RP Aleksander Kwaśniewski.","– Dialogu między władzą, a opozycją nigdy nie było. Tam jest brak zaufania – powiedział Kwaśniewski. Były prezydent uważa, że obecna sytuacja na Ukrainie to pułapka i konieczna jest międzynarodowa mediacja. –Coraz bardziej skłaniam się do tego żeby zwrócić się do Organizacji Bezpieczeństwa i Współpracy Europejskiej, żeby była takim formalnym mediatorem. To jest organizacja, w składzie której są zarówno kraje europejskie, jak i Stany Zjednoczone, jak i Ukraina, która zresztą dwa lata temu była szefem OBWE i Rosja. Chodzi przynajmniej o jedno – żeby zaprzestać przemocy, żeby ludzie nie ginęli, bo w jakiś uczciwy dialog między opozycją a władzą nie wierzę – dodał.– To, co dzisiaj Europa może zrobić, to wprowadzić indywidualne sankcje dla prezydenta i jego otoczenia, ale to nie zatrzyma rozlewu krwi. Natomiast zadanie podstawowe, to jest zatrzymać to, co się dzieje no i siąść do stołu negocjacji, nawet gdyby te negocjacje były bezskuteczne, udawane. Rozejm na ulicach daje szanse zarówno siłom porządkowym jak i przede wszystkim zwyczajnym obywatelom – powiedział Kwaśniewski.– Nie miałem i nie mam złudzeń dotyczących Janukowycza – jego celem jest utrzymanie władzy, bo dla niego utrzymanie władzy to jest kwestia zarówno ochrony własnych pieniędzy, ale przede wszystkim bezpieczeństwa. On dobrze wie, że znalazł się w sytuacji, w której utrata władzy kieruje go właściwie od razu na ławy sądowe. Będzie oskarżany o to wszystko, co się działo i co się dzieje – ocenił Kwaśniewski. – Wyraźnie widać, że ukraińska władza jest za słaba, a opozycja też nie jest w stanie kontrolować swoich radykałów. Janukowycz będzie odchodził odpowiedzialny za rozlew krwi i katastrofę ekonomiczną. Prezydent Ukrainy nie panuje nad sytuacją – powiedział Kwaśniewski w TVP Info.",,
Poseł PSL: Niech Lubnauer martwi się o swoje strachy,"Niech szefowa Nowoczesnej Katarzyna Lubnauer zajmie się swoimi „strachami” i nie martwi się o „strachy” PSL – powiedział Marek Sawicki z PSL, odnosząc się do słów Lubnauer o udziale ludowców w tzw. pakcie senackim. Podkreślił jednocześnie, że relacje KO i PSL „są świetne”.","Lubnauer pytana w radiowej Trójce o tzw. „pakt senacki” – porozumienie opozycji ws. wyborów do Senatu, powiedziała, że odnosi wrażenie, iż przedstawiciele PSL „strasznie” boją się słowa „pakt”. Jak mówiła, pakt senacki to porozumienie, które zakłada, że w okręgach, w których do Senatu będą wystawieni przedstawiciele Koalicji Obywatelskiej, swoich kandydatów nie wystawi PSL. Analogicznie, w okręgach, w których swoich kandydatów wystawi PSL, nie będą kandydować przedstawiciele KO.– To porozumienie staje się faktem. Nie będzie bratobójczej wojny. Będzie możliwość głosowania na jednego przedstawiciela opozycji – tłumaczyła Lubnauer.Pod koniec lipca lewica zaproponowała tzw. pakt senacki, który zakłada, że opozycyjne partie nie będą wystawiały przeciwko sobie kandydatów w wyborach do Senatu. W poniedziałek sekretarz generalny PO Robert Tyszkiewicz zapewnił dziennikarzy, że Koalicja Obywatelska, lewica i PSL wypracowały porozumienie w wyborach do Senatu, jednak pozostało kilka okręgów, co do których prowadzone są jeszcze rozmowy.Sawicki pytany o relacje Polskiego Stronnictwa Ludowego i Koalicji Obywatelskiej, odpowiedział, że są one „świetne”. – Porozumiewamy się na poziomie regionów, województw i nie ma z tym żadnego problemu – zapewnił. Odnosząc się do słów przewodniczącej Nowoczesnej na temat reakcji PSL na „pakt senacki”, poseł PSL powiedział: „Niech pani Lubnauer zajmie się swoimi strachami i nie martwi się o strachy PSL”.",,
„Noc Konfesjonałów” w całej Polsce.  To już 10. edycja,"W 37 diecezjach w całej Polsce rozpocznie się tegoroczna akcja „Noc Konfesjonałów”. Jej celem jest stworzenie możliwości wyspowiadania się dla osób, które z powodu braku czasu lub zwykłego lenistwa zaniedbały w Wielkim Poście tę praktykę.","Po raz 10 rozpoczyna się ogólnopolska kampania społeczna „Noc Konfesjonałów”. To doświadczenie uwidoczniło, że pomimo wielu praktyk wielkopostnych jest rosnąca grupa ludzi, która funkcjonuje tylko w horyzoncie doczesności na duchowym pustkowiu i nie korzysta ze zwyczajnych praktyk realizowanych w parafiach. – Powodem takich postaw nie jest jedynie zła wola czy lenistwo,lecz również styl życia, który objawia się w zapracowaniu,nieustannym biegu, życiowej gonitwie. To właśnie od tej grupyludzi płynęła największa wdzięczność za stworzenie możliwościwyspowiadania się w niestandardowych godzinach – wyjaśnia ks.Grzegorz Adamski, koordynator „Nocy Konfesjonałów”. „Noc Konfesjonałów” opiera się na dwóch filarach.Pierwszy, to poszukiwanie w przestrzeni publicznej, m.in. w internecie, sposobu dotarcia do osób zabieganych, żyjących poza wspólnotą Kościoła. Drugi, to trud setek księży, którzy pomimo intensywnego okresu Triduum Sacrum, zgłaszają gotowość do przeprowadzenia akcji w swojej parafiido północy lub przez całą noc. W tym roku „Noc Konfesjonałów” przeprowadzą księża w największych miastach Polski: Wrocławiu, Warszawie, Katowicach, Szczecinie, Lublinie czy Gdańsku.Łącznie tegoroczna „Noc Konfesjonałów” organizowana jest w ponad 200 kościołach.",,
Sejm wybierze członków komisji weryfikacyjnej ws.  „dzikiej reprywatyzacji”,"Dziś ostatni dzień posiedzenia Sejmu. Posłów czeka między innymi trzygodzinny blok głosowań, a w nim – wybór członków komisji weryfikacyjnej, która zajmie się wyjaśnianiem nadużyć reprywatyzacyjnych w Warszawie.","Na przewodniczącego komisji premier Beata Szydło powołała wiceministra sprawiedliwości Patryka Jakiego. Poza nim w komisji będzie pracowało osiem osób. Cztery z nich rekomenduje Prawo i Sprawiedliwość. Są to doktor nauk prawnych, komornik Łukasz Kondratko, Sebastian Kaleta – prawnik po aplikacji radcowskiej i obecny rzecznik ministra sprawiedliwości, a także posłowie Jan Mosiński i Paweł Lisiecki.  Pozostałym klubom parlamentarnym przypada po jednym przedstawicielu w komisji. Platforma Obywatelska zgłosiła posła Roberta Kropiwnickiego, Nowoczesna - posła Jerzego Meysztowicza, ruch Kukiz'15 - prawnika Adama Zielińskiego, a PSL prawnika Bartłomieja Opalińskiego.",,
"Gróbarczyk: Rosja interweniowała w Unii Europejskiej, by nie było przekopu Mierzei Wiślanej","– Sam rosyjski wiceminister rolnictwa interweniował u komisarza Komisji Europejskiej. Będzie dużo oddziaływań rosyjskich w tej sprawie. Rosja chce zablokować przekop Mierzei Wiślanej, bo dzięki temu Polska uniezależni się. To chyba ostatnie miejsce w Polsce tak zależne od starego układu – powiedział w Polskim Radiu minister gospodarki morskiej i żeglugi śródlądowej Marek Gróbarczyk.","Minister gospodarki morskiej i żeglugi śródlądowej mówił w Polskim Radiu 24, że realizacja budowy kanału żeglugowego przez Mierzeję Wiślaną jest zgodna z prawem i nie ma podstaw do wstrzymania prac. Poinformował, że pod koniec kwietnia ma zostać wybrany inwestor. Minister Gróbarczyk przypomniał, że Komisja Europejska nie kwestionuje konieczności przekopu Mierzei Wiślanej. – Obecnie jest już przygotowany grunt pod inwestycję, 24 kwietnia wybierzemy wykonawcę na roboty budowlane – mówił.– Chcemy uczestniczyć we wszystkich spotkaniach proponowanych przez Unię. Jednak inwestycja ta nie wymaga od nas zgody KE – oświadczył. – Tu działa art. 6 Traktatu Europejskiego, dotyczący bezpieczeństwa państwa, który zwalnia nas z konieczności uzyskania pozwolenia Unii Europejskiej – dodał.– Mamy do czynienia z pewną farsą. Traktujmy to w kategoriach irracjonalnej reakcji opozycji. Szaleństwa – ocenił minister, komentując sprzeciw wobec przekopu.Gróbarczyk skomentował też doniesienia o złożach bursztynu w rejonie planowanych prac. – Cała Mierzeja jest usiana bursztynem. Występuje on tam powszechnie. W dwóch miejscach stwierdziliśmy zgromadzenie kruszcu. Proszę o cierpliwość, chcemy wskazać mapę poglądową. Mamy próbki, trwają badania, aby wydzielić obszary, w których bursztyn występuje. Pokażemy, w których miejscach znajdują się te złoża. Niestety nie są tak bogate, jak piszą gazety. Ich wydobycie może być zwyczajnie nieopłacalne – zaznaczał.",,
Polacy kochają CBA. Takiego wyniku w sondażach Biuro nie miało nigdy,"Działalność Centralnego Biura Antykorupcyjnego pozytywnie ocenia 43 proc. Polaków ankietowanych przez CBOS, 15 proc. mówi o niej negatywnie – wynika z badań CBOS. To najwyższe oceny CBA z dotychczas zarejestrowanych – zauważa ośrodek badawczy.","CBOS skazuje jednocześnie, że wysoki odsetek – 42 proc. badanych – nie potrafi jednoznacznie ustosunkować się do działań tej instytucji.W badaniu sprzed pół roku CBA pozytywnie oceniało 39 proc. badanych, 15 proc. negatywnie, a 49 proc. nie miało zdania. Jak wynika z sondażu, oceny Biura zależą w dużym stopniu od partyjnych sympatii respondentów – 69 proc. badanych deklarujących zamiar głosowania na Prawo i Sprawiedliwość dobrze mówi o pracy CBA; najbardziej krytyczni są zwolennicy Platformy Obywatelskiej (31 proc.). RPO raczej na plusWśród innych instytucji, o które zapytał respondentów CBOS – w porównaniu do czerwca – nieco pogorszyły się oceny działalności Rzecznika Praw Obywatelskich; dobrze ocenia ją 44 proc. badanych (od czerwca mniej o 3 pkt proc.) a źle – 14 proc. – (wzrost o 2 pkt proc.). 42 proc. Polaków nie potrafi ocenić działalności RPO. Według badania działalność RPO częściej oceniana jest pozytywnie niż negatywnie, ale wśród ankietowanych deklarujących poglądy prawicowe ocenia ją tak jedynie 39 proc., z kolei wśród osób identyfikujących się z lewicą i politycznym centrum odpowiednio 57 i 55 proc. W ocenach Trybunału Konstytucyjnego po marcowym spadku notowań, we wrześniowym sondażu widać poprawę. Nadal jednak odsetek negatywnych ocen – 38 proc. przewyższa oceny pozytywne – 28 proc. Co trzeci badany (34 proc.) nie potrafi ocenić działalności Trybunału. Sądy i prokuratura na minusDziałalność sądów i prokuratury nadal częściej jest krytykowana niż pozytywnie oceniana – choć te oceny się poprawiają. Jak wynika z badania, obecnie pracę sądów źle ocenia 45 proc. Polaków, a pozytywnie 32 proc.; natomiast prokuratury – 38 proc. przy pozytywnych ocenach 26 proc. respondentów. Ocenić tej kwestii w przypadku sądów nie potrafi 23 proc. badanych, a 35 proc. – jeśli chodzi o prokuratury. Oceny pracy Najwyższej Izby Kontroli praktycznie się nie zmieniają – podkreśla CBOS. 43 proc. badanych ocenia jej działalność dobrze, 15 proc. – źle. Znaczna część Polaków nadal nie ma wyrobionego zdania na temat funkcjonowania tej instytucji (42 proc.).",,
Ławrow ostrzega Zachód: wojna na sankcje może trwać latami,"Szef rosyjskiej dyplomacji w wywiadzie dla „Moskiewskiego Komsomolca” ostrzega przed długotrwałą wojną na sankcje. Siergiej Ławrow mówi, że wszystko zależy od tego, czy w Unia Europejska nadal będzie „szła na smyczy agresywnej mniejszości, sformowanej przez państwa nastawione antyrosyjsko”.","Zdaniem rosyjskiego ministra, dla Europy nadszedł „czas prawdy”. Siergiej Ławrow twierdzi, że Zachód zdał sobie sprawę, iż antyrosyjskie sankcje nie przystają do wizerunku Unii Europejskiej. W jego opinii, przeciwko Rosji występuje kilka państw, w których dominuje rusofobia. To one – według szefa rosyjskiej dyplomacji – „zamawiają orkiestrę, wykorzystując zasadę konsensusu i solidarności”. Cytowany przez „Moskiewskiego Komsomolca” Siergiej Ławrow ostrzegł przed „wojną na sankcje, która może trwać dziesięciolecia”. Przy tym wyraził przekonanie, że największy wpływ na przedłużanie się kryzysu w kontaktach Moskwy z Zachodem mają Stany Zjednoczone. Kraje Unii Europejskiej i inne zachodnie państwa nałożyły na Rosję sankcje w 2014 roku, w związku z aneksją Krymu i wojną w Donbasie.",,
W Warszawie zainaugurowano obchody Chanuki,W niedzielę po zmierzchu Żydzi rozpoczęli świętowanie Chanuki. To jedno z najbardziej radosnych i rodzinnych świąt żydowskich. Nazywane jest ono Świętem Świateł. W ramach obchodów w Filharmonii Narodowej odbył się koncert chanukowy Chabad Lubawicz Polska oraz symboliczne zapalenie menory.,,,
„Domagam się działań w obronie krzyża we Francji”. Polscy internauci apelują do PE,"„Odwołując się do słów jednego z oo. założycieli zjednoczonej
Europy, sł. bożego Roberta Schumana, który mówił, że »demokracja
będzie chrześcijańska albo nie będzie jej wcale«, domagam
się podjęcia przez Parlament Europejski działań w obronie krzyża
we Francji” - piszą sygnatariusze petycji zredagowanej przez
CitizenGo Polska. Apel adresowany do liderów grup politycznych
PE podpisało już ponad 24,8 tys. osób.","„Pragnę przypomnieć, że krzyż przypomina o chrześcijańskichkorzeniach Europy. Każda próba cenzurowania przestrzenipublicznej poprzez eliminowanie tak ważnego dla Europy symbolujest wyrazem odcinania się od korzeni, które ją zbudowały” - brzmi fragment apelu, jaki do liderów grup politycznych PE kierują internauci za pośrednictwem portalu CitizenGo Polska.Zamieszczoną tam petycję w sprawie obrony krzyża na pomniku św.Jana Pawła II we francuskim miasteczku Ploermel podpisało już25 tys. osób.",,
„Chciał ukryć zaniedbania”. Proces pracownika ochrony finału WOŚP w Gdańsku,"Przed Sądem Rejonowym Gdańsk-Południe ma się dziś rozpocząć proces Dariusza S., pracownika ochrony tegorocznego finału Wielkiej Orkiestry Świątecznej Pomocy w Gdańsku. Podczas imprezy, która miała miejsce 13 stycznia, doszło do śmiertelnego ataku na prezydenta Gdańska Pawła Adamowicza.","Dariusz S. został oskarżony o składanie fałszywych zeznań oraz podżeganie innych do zeznawania nieprawdy. Zdaniem prokuratury Dariusz S. tuż po zdarzeniu powiedział, że nożownik, który zaatakował Adamowicza, dostał się na scenę posługując się plakietką z napisem „Media”. Ochroniarz przekazał policjantom identyfikator, którym rzekomo miał się posłużyć napastnik. Funkcjonariusze ustalili jednak, że mężczyzna kłamał. Wskazywały na to m.in. wyniki badań plakietki, na której nie znaleziono materiału DNA nożownika. Zdaniem śledczych składając fałszywe zeznania Dariusz S. chciał „ukryć zaniedbania w zakresie zabezpieczenia imprezy”. Już w trakcie toczącego się w jego sprawie śledztwa ochroniarz próbował nakłonić kolegów, aby złożyli zeznania potwierdzające przedstawioną przez niego wersję zdarzeń. Dariusz S. początkowo nie przyznawał się do oszustwa. Na dalszym etapie postępowania przyznał jednak, że złożył fałszywe zeznania i nakłaniał do tego kolegów. Grozi mu do 8 lat więzienia.",,
Węgry: Upamiętniono ofiary katastrofy polskiego autokaru z pielgrzymami,"W węgierskiej miejscowości Balatonszentgyorgy nad Balatonem odbyła się w piątek msza święta upamiętniająca ofiary katastrofy polskiego autokaru, do której doszło 1 lipca 2002 roku. Zginęło wtedy 20 osób, a 31 odniosło obrażenia.","Autokar z pielgrzymami udającymi się do sanktuarium maryjnego Medjugorie w Bośni wywrócił się na rondzie między miejscowościami Balatonszentgyorgy i Balatonkeresztur.W piątkowej mszy uczestniczył sekretarz stanu ds. relacji z Kościołem w kancelarii premiera Węgier Miklos Soltesz, czołowi przedstawiciele samorządu mniejszości polskiej na Węgrzech, pasażerowie tamtego autokaru, którzy przeżyli katastrofę oraz rodziny ofiar. Zwracając się do zebranych Soltesz nazwał tamtą tragedię „bolesnym wydarzeniem, stanowiącym część licznych więzi łączących Polskę i Węgry”. Hołd pamięci tych, którzy zginęli oddano następnie na rondzie, na którym doszło do tragedii. Jest tam pomnik ku czci ofiar – ma formę dzwonnicy, wykonanej z pnia drzewa. Pień i trzy odchodzące od pnia konary okryte są kopułą z krzyżem. Pod kopułą umieszczono dwadzieścia dzwonków. Kształt pomnika nawiązuje zarówno do polskich kapliczek przydrożnych, jak i do typowej architektury węgierskiej.",,
Śledztwo ws. nożownika z Paryża przejęła prokuratura antyterrorystyczna,"Francuska prokuratura antyterrorystyczna przejęła w piątek śledztwo w sprawie czwartkowego ataku nożownika w budynku paryskiej prefektury policji. Hipoteza dżihadystyczna „oczywiście nie została odrzucona” – skomentowała rzeczniczka rządu. W ataku zginęło czworo pracowników policji, jedna osoba jest w szpitalu.","– W świetle dowodów zebranych przez śledczych na tym etapie śledztwa krajowa prokuratura antyterrorystyczna podjęła dziś wieczorem śledztwo w sprawie wydarzeń, do których doszło wczoraj w prefekturze policyjnej – powiedział prokurator paryski. Napastnikiem był 45-letni Mickael H., zatrudniony jako informatyk w wydziale wywiadu kryminalnego paryskiej policji; był głuchy. Francuskie media podały, że pracujący od 16 lat cywilny pracownik policji przeszedł na islam półtora roku temu, jednak informacja ta nie została potwierdzona przez władze. Krajowa prokuratura antyterrorystyczna kontynuuje śledztwo, podczas gdy dochodzenie wszczęte przez paryską prokuraturę nie zakwalifikowało ataku jako zamachu terrorystycznego. Żona napastnika, której w piątek przedłużono areszt, powiedziała śledczym z brygady kryminalnej o „nietypowym zachowaniu” jej męża dzień przed atakiem na posterunku policji – podało agencji AFP źródło zbliżone do śledztwa. Prefekt policji zapewnił, że warunki bezpieczeństwa w prefekturze są „właściwe” i „nie ma wątpliwości, że nie były przyczyną dramatu, do jakiego nigdy wcześniej tam nie doszło”. W czwartek między godziną 12.30 a 13 Mickael H., wyposażony w nóż kuchenny, w dwóch biurach na parterze budynku najpierw śmiertelnie ranił dwóch policjantów i pracownika administracyjnego prefektury. Następnie w windzie zaatakował dwie kobiety – policjantkę i pracownicę kadr. Policjantka zginęła na miejscu, druga osoba trafiła do szpitala, jej życiu nie zagraża niebezpieczeństwo. Napastnik następnie wyszedł na dwór, gdzie policjant, który dopiero od sześciu dni był na służbie, najpierw usiłował go namówić do odrzucenia noża i potem zranił go śmiertelnie w głowę. Krewny Mickaela H. powiedział policji, że „nie rozumie” jego postępowania; dodał, że często razem chodzili do meczetu w Gonesse, gdzie mieszkali. – Skarżył się, że nie rozwija się zawodowo z powodu  niepełnosprawności; miał kompleksy – powiedział zastępca sekretarza muzułmańskiego stowarzyszenia w Gonesse o imieniu Abdelaziz.",,
Rosja i Chiny przeciwne nakładaniu nowych sankcji na Koreę Północną,"Rosja i Chiny są przeciwne rozwiązaniom siłowym wobec Korei Północnej w związku z podjętą przez ten kraj próbą wystrzelenia międzykontynentalnego pocisku balistycznego. Wykluczają też możliwość nałożenia sankcji na Pjongjang, o czym powiadomiły Radę Bezpieczeństwa.","Podczas gdy ambasadorowie USA, W. Brytanii i Francji opowiedzieli się w środę na posiedzeniu Rady Bezpieczeństwa ONZ za nałożeniem dodatkowych sankcji na reżim w Pjongjangu, przedstawiciele Rosji i Chin apelowali do wszystkich zainteresowanych krajów, by „poparły wspólną rosyjsko-chińską inicjatywę ws. uregulowania sytuacji na Półwyspie Koreańskim”.Zastępca rosyjskiego ambasadora przy ONZ, Władimir Safronkow wskazał w swym wystąpieniu na „konieczność wykluczenia opcji militarnej jako sposobu na rozwiązanie problemów Półwyspu Koreańskiego”. Nawoływał, by Stany Zjednoczone odstąpiły od rozważanej obecnie opcji wojskowej. – Opowiadamy się za tym, by Korea Południowa i Korea Północna rozpoczęły dialog i wzajemne konsultacje – oświadczył. Także Safronkow ocenił, że nie wolno ignorować „zatroskania północnokoreańskich władz zagrożeniami dla bezpieczeństwa kraju”. – Trzeba wyjść z błędnego koła niebezpiecznej logiki konfrontacyjnej i postarać się o znalezienie kompleksowego politycznego rozwiązania dla problemów Półwyspu – oświadczył. „Zabrniemy w ślepą uliczkę” W swym wystąpieniu dyplomata podkreślił, że wprowadzenie nowych sankcji gospodarczych wobec Pjongjangu, jak tego chcą Stany Zjednoczone, W. Brytania i Francja, może sprawić, że „zabrniemy w ślepą uliczkę”, gdy chodzi o możliwości uregulowania sytuacji przy wykorzystaniu środków dyplomatycznych”. W podobnym duchu wypowiedział się ambasador Chin Liu Jieyi, który przyznał, że ostatnia próba balistyczna Pjongjangu „jest nie do zaakceptowania” i „stanowi rażące pogwałcenie rezolucji ONZ”, ale zaapelował jednocześnie do wszystkich stron o „wstrzemięźliwość, unikanie prowokacyjnych działań i nieużywanie wojowniczej retoryki”. Bardziej wskazana byłaby – jak wskazał – „współpraca stron na rzecz osłabienia obecnych napięć”. Ambasadorowie Chin i Rosji podali w wątpliwość argument strony amerykańskiej, że Pjongjang jest w stanie już teraz dokonywać wystrzelenia międzykontynentalnych rakiet balistycznych (ICBM), dla których maksymalna odległość pomiędzy punktem startu a celem przekracza 5500 km. „Możemy zapobiec katastrofie” – Wystrzelenie ICBM przez Koreę Płn. stanowi jasną i wyraźną eskalację militarną – oświadczyła natomiast ambasador USA przy ONZ Nikki Haley. – W najbliższych dniach przedstawimy Radzie Bezpieczeństwa rezolucję proporcjonalną do eskalacji Korei Płn. – dodała.  – Jeśli wspólnota międzynarodowa będzie działała wspólnie, możemy zapobiec katastrofie – mówiła Haley. Zastrzegła, że USA są gotowe do zastosowania różnych kroków, w tym militarnych. Powiedziała, że działania Korei Płn. sprawiają, że szybko wyczerpuje się możliwość rozwiązania dyplomatycznego.",,
"„Nawołują do protestów, a nie przychodzą na głosowanie. »Madera 2.0«”","Politycy opozycji od kilku dni namawiali obywateli do udziału w środowych demonstracjach „w obronie sądów”, jednak na czwartkowym głosowaniu, gdy Sejm decydował o włączeniu do obrad projektu PiS budzącego kontrowersje w jej szeregach, zabrakło 32 parlamentarzystów opozycji. „Madera 2.0” – ocenia Sebastian Kaleta. Wiceminister sprawiedliwości przywołał wydarzenia sprzed kilku lat, kiedy Ryszard Petru „poleciał na wakacje, gdy mówiono Polakom, że »kończy się demokracja«”.","– Dziś mówicie o tym, że niszczone są wolne sądy, a tak naprawdę nie angażujecie się w prace parlamentarne, by móc dalej krytykować projekt – stwierdził wiceszef resortu sprawiedliwości w programie „Minęła 20”.  Przypomnijmy – w czwartek od rana Sejm zajmował się projektem PiS zmian w Prawie o ustroju sądów powszechnych i ustawie o Sądzie Najwyższym. Rano tego dnia, gdy Sejm decydował o włączeniu budzącego kontrowersje projektu PiS do porządku obrad, udziału w głosowaniu nie wzięło udziału 32 posłów opozycji, w tym 11 z Koalicji Obywatelskiej. Cała jedenastka została zresztą przez władze klubu ukarana karą pieniężną po 1000 złotych.   Całą sytuację Kaleta nazwał teatrem urządzonym przez opozycję, która wcześniej nawoływała swoich zwolenników do „oprotestowania tych ustaw”.  – Nikt nie przewidział, że posłów PiS zabraknie – stwierdził Robert Kropiwnicki. Jak wyjaśniał, „zdarza się niestety tak, że część posłów nie dojdzie do głosowania”. Zdaniem posła Platformy kłopot związany z ustawą polega na tym, że sędziowie są „karani za wyroki, które nie podobają się ministrowi sprawiedliwości”.  Z taką argumentacją nie zgodził się Kaleta i zarzucił politykowi Platformy kłamstwo. – Żaden sędzia nie ma zarzutów za wyroki – podkreślił. – W projekcie ustawy nie chodzi o to, w jaki sposób merytorycznie rozstrzyga konkretny sędzia, ale z drugiej strony popatrzmy: sędziowie, którzy paraliżują postępowania mówiąc, że sędzia wydający wyrok w niższej instancji nie jest sędzią, ignorują interesy stron czekających na wyrok – zaznaczył na antenie TVP Info Kaleta.  Jak jednak przekonywał Robert Kropiwnicki, w polskim sądownictwie jest „ogromna zapaść”.   – Miliony spraw czekają z lat ubiegłych, terminy się wydłużają, a ludzie mają wątpliwości co do sprawiedliwości w sądach – mówił polityk PO.  – To może nie protestujcie z sędziami, niech pracują – odparł Kaleta.  Wiceminister dodał, że „sędziowie w swoich sprawach protestują bardzo silnie”. – Boli ich, że w końcu będzie sądownictwo dyscyplinarne na poziomie europejskim, bo wprowadzamy w tym zakresie standardy europejskie – powiedział.  Nie zgodził się z nim poseł Kropiwnicki: „to białoruskie standardy, absolutnie turecko–białoruskie”.",,
Polacy uciekają z miast,W ciągu dziewięciu lat polskim aglomeracjom ubyło prawie 205 tys. mieszkańców. To tak jakby całkowicie opustoszał Toruń – stwierdza „Dziennik Gazeta Prawna”.,"Według danych GUS z powszechnego spisu ludności, duże miasta tracą swoich stałych mieszkańców i tych zameldowanych na pobyt czasowy na ponad 3 miesiące. W pierwszej piątce są: Łódź, Poznań, Katowice, Sosnowiec i Częstochowa.Wśród dużych miast tylko Warszawie i Białemustokowi wyraźnie przybyło mieszkańców – wylicza „DGP”, podkreślając, że i tak wzrost nie był imponujący (w stolicy 29 tys. osób).Powodem ucieczki z miast jest zmęczenie uciążliwościami życia w aglomeracji – hałasem, korkami, ale też m.in. trudna sytuacja na rynku pracy.Według specjalistów w przyszłości ośrodki miejskie będą się nadal wyludniały, m.in. dlatego, że zmniejszać się będzie cała ludność naszego kraju (za sprawą ujemnego przyrostu naturalnego). Dodatkowo utrzymywać się może emigracja zarobkowa także przyczyniająca się do wyludniania się miast.",,
Nieoficjalnie: Żona Pawła Adamowicza „dwójką” na listach Koalicji Europejskiej,"Żona zmarłego po ataku nożownika prezydenta Gdańska Magdalena Adamowicz kandydować będzie z list Koalicji Obywatelskiej w wyborach do Parlamentu Europejskiego – powiedział dziennikarz TVN24 Konrad Piasecki. Według źródeł dziennikarza wybrane zostały już główne twarze opozycji, w tym jako „jedynka” z Warszawy Włodzimierz Cimoszewicz.","– Według moich informacji nawet listy są dogadane. Jarosław Kalinowski ma być „jedynką” koalicji na Mazowszu. W Warszawie „jedynką” Włodzimierz Cimoszewicz. W Trójmieście „jedynką” i „dwójką” Janusz Lewandowski i Magdalena Adamowicz. W Wielkopolsce Ewa Kopacz i Leszek Miller, jeśli się zdecyduje – mówił w w TVN24 redaktor Konrad Piasecki.O tym, że wdowa po zmarłym Pawle Adamowiczu ma zamiar kandydować do PE informowano już kilkanaście dni po jego śmierci, jednak do tej pory oficjalnie nikt nie potwierdził jej kandydatury. Prezydent Gdańska został śmiertelnie raniony nożem podczas finału WOŚP w Gdańsku 13 stycznia. Mimo intensywnej walki o jego życie polityk zmarł dzień później.",,
"Gdzie trzech się kłóci, tam Rosja korzysta? [OPINIA]","Decyzja Donalda Trumpa o wycofaniu amerykańskich żołnierzy i ofensywa turecka na Kurdów mogą głęboko przebudować układ sił w Syrii. Opuszczeni przez Amerykanów, osamotnieni Kurdowie będą zmuszeni szukać porozumienia z Damaszkiem. Damaszek nie może zaś pozwolić na zbyt duże sukcesy Turków. I tu pojawia się Rosja z ofertą mediacji.","Wkroczenie Turków i ich sprzymierzeńców z Wolnej Armii Syryjskiej na obszary kontrolowane przez Kurdów spotkało się z ostrą międzynarodową krytyką. Od UE po państwa arabskie i Iran. Oczywiście ostro zareagował też reżim Baszara el-Asada. Operację wojskową Ankary skrytykował też amerykański establishment, choć to przecież ruch Trumpa otworzył drogę do tureckiego najazdu. Decyzja o wycofaniu żołnierzy współdziałających z Kurdami w północno-wschodniej Syrii to porzucenie dotychczasowego sojusznika (który m.in. zdobył w 2017 roku „stolicę” Państwa Islamskiego, Rakkę) w obliczu Turcji, od dawna nie skrywającej, że zrobi wszystko, by zapobiec powstaniu kurdyjskiej autonomii w Syrii. Gdy tylko zniknęła przeszkoda w postaci obecności żołnierzy USA, Ankara uderzyła. Ale ucieszył się nie tylko Recep Tayyip Erdogan. Zaskakujące dla niektórych wydarzenia w Syrii z zadowoleniem przyjęto również na Kremlu. Oto bowiem otwierają się nowe możliwości dla wzmocnienia wpływów rosyjskich  w regionie. Po pierwsze, cieszy Kreml wizerunkowa klęska głównego rywala, USA. Po drugie, możliwe całkowite opuszczenie Syrii przez Amerykanów ułatwi działania Rosji i jej sojusznikom. Po trzecie, zdradzeni przez Trumpa Kurdowie będą bardziej skłonni dogadać się z Moskwą i jej sojusznikami. Po czwarte, Rosjanie mogę wzmocnić swoją rolę kluczowego „peacemakera” w Syrii, oferując mediacje różnym stronom tego skomplikowanego konfliktu. Kreml stara się występować jako bardziej pragmatyczny, przewidywalny partner niż USA. Dlatego wyraził zrozumienie dla działań tureckich, podkreślając jednocześnie konieczność poszanowania integralności terytorialnej Syrii oraz ograniczenia strat cywilnych. Już kilka godzin po tym, jak Trump zagroził „całkowitym zniszczeniem” tureckiej gospodarki, jeśli kraj ten jego zdaniem posunie się w Syrii za daleko, Moskwa zabrała głos – w zupełnie innym tonie. Rzecznik Kremla Dmitrij Pieskow potwierdził uznanie Rosji dla „prawa Turcji do zapewnienia sobie bezpieczeństwa”. Zaprzeczył, jakoby Putin i Erdogan omawiali plany Ankary przeprowadzenia operacji wojskowej w północno-wschodniej Syrii. Choć, jak dodał, „rosyjscy i tureccy wojskowi, jak też wywiady, utrzymują bliski kontakt”. Cele RosjiPrezydent Rosji Władimir Putin zaapelował 9 października do prezydenta Turcji Recepa Tayyipa Erdogana, by unikał w czasie ofensywy w Syrii wszelkich kroków, które mogłyby storpedować proces pokojowy w tym kraju. Następnego dnia  doradca prezydenta Rosji ds. polityki zagranicznej Jurij Uszakow mówił, że Rosja ze zrozumieniem odnosi się do zaniepokojenia Turcji kwestią jej bezpieczeństwa narodowego, ale uważa, że należy przestrzegać zasady jedności i integralności terytorialnej Syrii. Jak dodał, prezydent Turcji zapewnił Putina w rozmowie telefonicznej, że jest zwolennikiem takiego podejścia. Również 10 października – czyli w dniu, w którym ruszyła lądowa ofensywa w Syrii – szef MSZ Rosji Siergiej Ławrow powiedział, że Moskwa będzie nalegać na dialog między Turcją i Syrią, jak również wspierać kontakty między Syrią i ugrupowaniami kurdyjskimi, które – jak zaznaczył – „odrzucają ekstremizm i terrorystyczne metody działalności”. Podczas wizyty w Turkmenistanie zapewnił, że władze Syrii i przedstawiciele organizacji kurdyjskich sygnalizowali Moskwie, iż są zainteresowani tym, by Moskwa „wykorzystała swoje dobre stosunki ze wszystkimi stronami”. Rosja uważa za ważne, by nie dopuścić w północno-wschodniej Syrii do dalszej destabilizacji i wzywa wszystkie strony do „maksymalnej powściągliwości”, a także respektowania integralności terytorialnej Syrii – oświadczyło 11 października MSZ w Moskwie.Jakie najważniejsze wnioski płyną z tych pierwszych reakcji Moskwy na operację turecką przeciwko Kurdom? Po pierwsze, kwestia „poszanowania integralności terytorialnej” Syrii. To oznacza, że Rosjanie tolerują wejście Turków, ale tylko jako rozwiązanie tymczasowe. Trwała okupacja, a tym bardziej aneksja zajmowanych terenów jest nie do przyjęcia. Ale o tym Ankara i tak wie. Wydaje się, że w tym kontekście ważniejsze jest oczekiwanie Kremla, że Turcja nie będzie dokonywała trwalszych zmian w Syrii. Co istotne, ta kwestia integralności terytorialnej jest też skierowana przez Rosjan do Kurdów. Oto Moskwa mówi im: jeśli nie chcecie być zupełnie zniszczeni przez Turków, musicie się z nami, a właściwie z Damaszkiem dogadać. Ale to oznacza rezygnację z autonomii, a więc i federalizacji Syrii. Drugi wniosek płynący z komunikatów rosyjskich, wiążący się zresztą z pierwszym: Moskwa chce być pośrednikiem między walczącymi stronami, ale nie tylko. Operacja turecka powoduje bowiem negatywne reakcje Asada, a więc i tu trzeba mediować na linii Damaszek-Ankara. Z punktu widzenia rosyjskiego wkroczenie Turków do Syrii jest o tyle dobre dla Moskwy, że zmusi Asada do szukania wsparcia rosyjskiego. Jeśli bowiem ktoś ma zatrzymać Turków, to nie będzie to Iran, ale właśnie Rosja, mająca ostatnio świetne relacje z Ankarą. W rywalizacji rosyjsko-irańskiej o wpływ na Asada, włączenie się Turcji do gry to raczej punkt dla Kremla. Gra w trójkąciePodczas gdy Kurdowie będą się zmagać z Turkami i bojownikami FSA na północy, na ich tyłach oddziały rządowe i szyickie proirańskie milicje będą mogły bez przeszkód przejść Eufrat i zająć złoża gazowe i naftowe w prowincji Dajr az-Zaur. Nie przeszkodzą im ani Amerykanie, ani Kurdowie. A przecież to właśnie tutaj w lutym 2018 roku Amerykanie sprawili krwawą łaźnię rosyjskim najemnikom, próbującym zająć obiekty naftowe. Teraz Asad i Rosjanie mają szansę zdobyć te tereny bez jednego wystrzału. Damaszek, Moskwa i Teheran nie chcą wojować z YPG. Zapewne z pobitymi przez Turków Kurdami zawrą jakieś porozumienie. Przedstawiciel kurdyjskich władz na obszarach północnej Syrii oświadczył jeszcze przed wkroczeniem Turków, że jeśli dojdzie do pełnego wycofania sił USA z obszarów przy granicy, możliwe będą rozmowy z Damaszkiem i Rosją, „żeby wypełnić próżnię lub zablokować turecki atak”.Moskwa chce zająć pozycję mediatora między Damaszkiem a Kurdami, ale też między Damaszkiem a Ankarą. Niemal cały świat potępił turecką inwazję, od UE po reżim Asada. Mniej krytyczna jest Moskwa. Damaszek nazywa operację turecką agresją i będzie chciał pomóc Kurdom, przy okazji zwiększając swój wpływ na ten region kraju. Dla Asada i jego protektorów z Moskwy i Teheranu wyjście Amerykanów to szansa na kolejne zdobycze. Kurdowie nie mają teraz wyboru – muszą dogadać się z Damaszkiem. Asad odmawia jednak przyznania im regionalnej autonomii. 7 września podczas spotkania z przywódcami autonomii kurdyjskiej w Iraku Siergiej Ławrow powiedział, że możliwe jest polityczne, a nie zbrojne rozwiązanie kwestii kurdyjskiej w Syrii. Pod warunkiem, że tereny obecnie kontrolowane przez SDF znajdą się pod kontrolą Damaszku. Już wcześniej, w rejonie Kobane, atakowani przez Turków i ich sojuszników Kurdowie dochodzili do porozumienia z siłami rządowymi. W Afrin z kolei współpracowali z Rosjanami. Stojąc w obliczu tureckiej inwazji teraz też mogą wybrać mniejsze zło: uznanie zwierzchności Damaszku i mniejszą autonomię. Inwazja turecka jest Moskwie i jej sojusznikowi Asadowi na rękę, bo osłabia Kurdów i otwiera drogę na wschodni brzeg Eufratu. Pojawia się szansa zajęcia ważnych obszarów, przez które biegną główne drogi – część komunikacyjnego korytarza Iran-Irak-Syria-Liban. To ważne dla Teheranu, ale też Moskwy. Tutaj leżą złoża węglowodorów, to których jedną trzecią prawa ma Jewgienij Prigożin, rosyjski oligarcha, przyjaciel Putina, szef farmy trolli w Olgino, sponsor wagnerowców. Wspomniane osłabienie Kurdów – dotąd de facto niezależnych od Damaszku ze swą stutysięczną „armią” i wsparciem USA – nie może być jednak zbyt duże. Z punktu widzenia Moskwy, Damaszku i Teheranu, zupełna klęska Kurdów jest niepożądana z dwóch powodów. Po pierwsze, za bardzo umocni się Turcja. Po drugie, na zajęte przez nią tereny wrócą miliony syryjskich uchodźców – sunnitów i wrogów Asada. Jeśli połączymy te dwie rzeczy, okaże się, że Erdogan wyrasta na ważnego gracza przy stole, na którym ma się rozstrzygać powojenna przyszłość Syrii.Aby zapobiec temu scenariuszowi, Moskwa będzie wpływała na Ankarę, by ta ograniczała skalę ofensywy. Dla Rosji lepsze jest utrzymanie stałego zagrożenia dla Turcji w postaci syryjskich Kurdów. Najgorsze byłoby zdecydowane zwycięstwo jednej ze stron. A tak Moskwa będzie mogła mówić, że uratowała zdradzonych przez Amerykę Kurdów przed rzezią. Jednocześnie przypisze sobie zasługi w procesie przywracania przez rząd w Damaszku zwierzchnictwa nad całą Syrią. Nie można też zapominać, że to będzie symboliczne zwycięstwo z USA na Bliskim Wschodzie. Zresztą Rosjanie liczą też na zaostrzenie konfliktu Turcji z Zachodem. Choć to decyzja Trumpa otworzyła drogę do operacji zbrojnej, niewykluczone, że USA nałożą sankcje na Turcję. Kreml może liczyć na to, że rozwój sytuacji w Syrii jeszcze mocniej popchnie Ankarę ku Moskwie. A wcześniej Rosja dostanie od Turków wolną rękę w Idlib – koalicja asadowsko-rosyjsko-irańska usiłuje od paru miesięcy ostatecznie zniszczyć ten ostatni bastion opozycji antyasadowskiej.",,
Katalońska „deklaracja suwerenności”,"Deklarację implikującą prawo tego najsilniejszego gospodarczo regionu Hiszpanii do
samostanowienia uchwalił w środę parlament Katalonii. „Naród Katalonii (...) jest suwerennym podmiotem z politycznego i prawnego punktu widzenia” – głosi ten dokument.","Tę „deklarację suwerenności” uważa się za pierwszy krok ku referendum niepodległościowemu w Katalonii.Za przyjęciem deklaracji głosowali katalońscy nacjonaliści z ugrupowania Konwergencja i Związek (CiU), któremu przewodzi premier Katalonii Artur Mas, Republikańska Lewica Katalonii (ERC) i kilka mniejszych ugrupowań. Przeciw byli konserwatyści i socjaliści.W deklaracji, przyjętej 85 głosami przeciwko 41, podkreślono, że proces samostanowienia będzie przebiegał ściśle według demokratycznych reguł.Rząd w Madrycie uważa, że referendum w sprawie niepodległości, do którego dążą siły separatystyczne w Katalonii, byłoby nielegalne, i zapowiada skargę do Trybunału Konstytucyjnego.Separatysta Artur Mas został w grudniu ponownie premierem Katalonii, dzięki wsparciu ze strony ERC. Tym samym sojusz nacjonalistów i lewicowych republikanów w Katalonii stał się faktem. Obie partie stawiają sobie za cel zdecydowane poszerzanie autonomii katalońskiej, aż po utworzenie odrębnego państwa. Chcą przeprowadzenia referendum niepodległościowego w 2014 roku.",,
Szefowa IDEE: polsko–amerykańska deklaracja obronna wzmocni NATO,"Prezes i współdyrektorka Instytutu na rzecz Demokracji w Europie Wschodniej – IDEE, Irena Lasota podkreśliła znaczenie podpisanej przez prezydentów: Andrzeja Dudę i Donalda Trumpa deklaracji dotyczącej polsko-amerykańskiej współpracy obronnej.","– Uważam, że jest to rzeczywiście bardzo dobra, pożyteczna deklaracja. Oczywiście deklaracje z reguły są planami ramowymi, a nie obowiązującym prawem. Jednak w porównaniu z innymi deklaracjami podpisanymi przez Stany Zjednoczone czy samego prezydenta Trumpa jest to deklaracja daleko idąca – oceniła Lasota. Jak dodała, „deklaracja i to, co obaj prezydenci mówili, to nie jest żaden element wyciągania Polski z NATO czy osłabiania NATO”. – To jest moim zdaniem wzmocnieniem NATO – oświadczyła Lasota. – Świadczy o tym chociażby oświadczenie sekretarza generalnego NATO Jensa Stoltenberga, który pochwalił podpisanie tej deklaracji. Dlatego jakieś zachwyty, że „przywaliliśmy Niemcom czy Francji”, są po prostu absurdalne. Komentowanie tej deklaracji jako wymierzonej w Sojusz Północnoatlantycki jest wielkim nieporozumieniem, takie zachwyty szkodzą Polsce – oceniła Lasota. – Wojsko w dzisiejszych czasach, nie potrzebuje okopów i milionów żołnierzy. Nowoczesne wojsko, to drony, rakiety balistyczne, wielozadaniowe samoloty bojowe, jak F-35 – przekonywała Lasota.",,
Petru o propozycji przejścia do PO: Partia nie reprezentuje dużej części elektoratu,"– Platforma Obywatelska nie reprezentuje dużej części elektoratu, dla którego praca, wolność gospodarcza i unikanie populizmu są fundamentalne – powiedział szef koła poselskiego Liberalno-Społeczni Ryszard Petru.","Szef klubu parlamentarnego PO Sławomir Neumann ocenił w poniedziałek w RMF FM, że Petru powinien dołączyć do PO, jeśli myśli poważnie o polityce. Zdaniem polityka PO budowanie nowych ruchów to pomysł zły i szkodliwy. – Dzisiaj to łączenie się jest czymś, co jest ważne dla ludzi – przekonywał Neumann.Petru pytany, czy zamierza skorzystać z zaproszenia Neumanna, powiedział, że „nie można zapomnieć, że Platforma nie reprezentuje dużej części elektoratu, dla którego praca, wolność gospodarcza i unikanie populizmu są fundamentalne”.Podkreślił jednocześnie, że w wyborach samorządowych popiera kandydatów Koalicji Obywatelskiej.– Ostatnie propozycje PO, takie jak trzynasta emerytura, niższy wiek emerytalny, czyli niskie emerytury, a także odrzucanie pomysłów Barbary Nowackiej oznacza, że bardzo duża grupa Polaków nie będzie miała na kogo głosować. Ten elektorat trzeba zagospodarować w kolejnych wyborach. Priorytetem jest pokonanie PiS. Jestem pewny, że z PiS może wygrać tylko szeroki front partii politycznych, które będą reprezentować różne środowiska – przekonywał Petru.",,
Szef fundacji Kwaśniewskiej bez wyroku,"Nie zapadł dziś wyrok w sprawie Andrzeja Kratiuka, prezesa rady fundacji Jolanty Kwaśniewskiej „Porozumienie bez barier” – dowiedział się portal tvp.info. Według prokuratury, Andrzej Kratiuk zeznał nieprawdę, podając przed sejmową komisją śledczą ds. PKN Orlen, że nie był współpracownikiem SB. Ogłoszenie wyroku odbędzie się najprawdopodobniej w lutym.",,,
„Ziobryści i Merkel winni porażki PiS”,"Jarosław Kaczyński wysłał list do szefów terenowych struktur Prawa i Sprawiedliwości i do lokalnych działaczy, w którym tłumaczy przyczyny porażki wyborczej i kryzysu w partii – ujawnia „Rzeczpospolita”. Zrobił to tydzień przed Radą Polityczną PiS, na której ma odbyć się dyskusja miedzy innymi o przyczynach tej porażki.","Prezes PiS w liście wylicza przyczyny porażki i obarcza winą wykluczonych niedawno z partii europosłów Zbigniewa Ziobro, Jacka Kurskiego i Tadeusza Cymańskiego. Kaczyński zarzuca posłom, którzy odeszli do nowego klubu Solidarna Polska, związki z Januszem Palikotem. Przekonuje, że prawica ponosi porażki przez nadmierną ambicję polityków. Kaczyński pisze, że PiS jest „formacją antyestablishmentową”, która jednak potrafiła stworzyć rząd, zdobyć urząd prezydenta i realizować swój program. „Stąd wielka mobilizacja przeciwko nam, zgromadzenie do walki z nami ogromnych sił i zasobów. Taka sytuacja powinna szczególnie zobowiązywać do jedności. Niemniej od 2007 roku mamy do czynienia z kolejnymi rozłamami, które – przy wszystkich różnicach wynikających z okoliczności – przypominająwydarzenia lat 90” – podkreślił.W tym kontekście – zaznaczył – należy rozpatrywać też ostatni rozłam, dokonany przez grupę Jacka Kurskiego i Zbigniewa Ziobro. „Liczono na niepowodzenie Prawa i Sprawiedliwości w kolejnych wyborach, które miało stworzyć przesłanki do realizacji własnych ambicji, a więc nie wystawiono własnej kandydatury na prezesa na kongresie partii w 2010 roku, nie sformułowano własnej płaszczyzny politycznej, oczekiwano na przegraną ś.p. Lecha Kaczyńskiego w wyborach prezydenckich. Później, gdy tragiczny bieg wydarzeń pokrzyżował te plany, oczekiwania ulokowano w wyborach parlamentarnych” – napisał Jarosław Kaczyński. Prezes PiS dodał, że reakcja władz partii na działania Kurskiego, Ziobry i Cymańskiego była wynikiem „zarówno przemyślenia poprzednich doświadczeń, jak i wiedzy na temat (ich) przedsięwzięć”. Podkreślił, że władze partii są przekonane „o słuszności podjętej decyzji”.Lider PiS pisze, że do niższego o 3-5 punktów procentowych niż oczekiwano wyniku (PiS zdobył 29 proc.) przyczyniły się błędy popełnione w ostatnim tygodniu kampanii. Do nich Jarosław Kaczyński zalicza zbyt późną odpowiedź na spot PO  „Oni pójdą głosować” wskazujący na „kinoli” jako sympatyków PiS. Na minus zalicza też „dyskusję o Angeli Merkel, i opóźnioną odpowiedź na łatwy do przewidzenia atak”. Chodzi o awanturę wokół wydanej tuż przed wyborami książki „Polska naszych marzeń”. Jarosław Kaczyński napisał w niej, że wybór na kanclerz Niemiec Angeli Merkel nie był przypadkowy, co wywołało medialną burzę w Polsce i Niemczech. „Polska w obecnym kształcie, pod obecnymi rządami i z panowaniem obecnych elit musi zrealizować czarny scenariusz. Faktyczna utrata suwerenności, praw obywatelskich, narastająca opresja ekonomiczna wobec większości społeczeństwa i polityczna wobec tych wszystkich, dla których ważne są jakieś ponadindywidualne wartości, będzie narastać. (...) Można się temu skutecznie przeciwstawić. Ale warunkiem jest konsolidacja, łączenie wszystkich uczciwych sił i pozostawienie samym sobie tych, którzy niezależnie od składanych deklaracji wszelkie wartości, wszystko, co nie dotyczy ich indywidualnej pomyślności, mają za nic” – napisał na zakończenie prezes PiS.",,
Terlecki o nagrodach dla szefowej kancelarii Senatu za czasów Borusewicza: Podwójny skandal,"– To jest skandal. I jest podwójny – powiedział w TVP Info Ryszard Terlecki, wicemarszałek Sejmu, szef klubu parlamentarnego Prawa i Sprawiedliwości. W ten sposób skomentował informacje o wysokich nagrodach dla szefowej kancelarii Senatu z czasów kiedy marszałkiem był Bogdan Borusewicz.","Ewa Polkowska, która przez wiele lat była szefową kancelarii Senatu, gdy marszałkiem był Bogdan Borusewicz, otrzymała 800 tys. zł. w ramach nagród i premii ze specjalnego funduszu nagród Kancelarii Senatu. Do sprawy w TVP Info odniósł się Ryszard Terlecki, wicemarszałek Sejmu, szef klubu parlamentarnego PiS.  – To jest skandal. A jest podwójny dlatego, że nasze znacznie skromniejsze nagrody były bardzo kontestowane i krytykowane przez PO; dziś się okazuje, że to były skromne wydatki w porównaniu z tym, jak szafowała Kancelaria Senatu w czasie, gdy rządziła tam dzisiejsza opozycja – powiedział gość programu.",,
Konflikt wokół Juszczyszyna trwa. Zażalenie ws. uchylenia decyzji o odsunięciu sędziego,Do Sądu Najwyższego wpłynęło zażalenie na uchwałę uchylającą zarządzenie o przerwie w orzekaniu przez sędziego Pawła Juszczyszyna – poinformował rzecznik prasowy Izby Dyscyplinarnej Sądu Najwyższego Piotr Falkowski. Wyznaczenie terminu rozpoznania zażalenia nastąpi już w nowym roku.,"„Sędzia Michał Lasota (zastępca rzecznika dyscyplinarnego sędziów - red.) zaskarżył wadliwą uchwałę SN w sprawie Pawła J., uchylającą zarządzenie o przerwie w czynnościach służbowych. Będziemy konsekwentnie podejmować wszystkie możliwe czynności celem zapobiegania i skutecznego reagowania na przypadki uchybień godności urzędu sędziego” – napisał natomiast na Twitterze drugi z zastępców sędziowskiego rzecznika dyscyplinarnego sędzia Przemysław Radzik. Izba Dyscyplinarna Sądu Najwyższego zdecydowała 23 grudnia o uchyleniu zarządzenia prezesa olsztyńskiego sądu rejonowego o przerwie w wykonywaniu czynności służbowych przez sędziego Pawła Juszczyszyna. Decyzja jest nieprawomocna, choć wykonalna.Rzecznik dyscyplinarny sędziów Piotr Schab powiedział wtedy dziennikarzom po wyjściu z sali sądowej, że „istnieje potrzeba bardzo precyzyjnego przeanalizowania motywów decyzji SN w sprawie sędziego Juszczyszyna w kontekście ewentualnego jej zaskarżenia”. Zaskarżenie takie przysługuje do Wydziału II Izby Dyscyplinarnej SN i składa się je w terminie siedmiu dni. Sędzia Juszczyszyn z Olsztyna, rozpatrując przed miesiącem apelację w sprawie cywilnej, uznał za konieczne rozstrzygnięcie, czy sędzia nominowany przez nową KRS był uprawniony do orzekania w pierwszej instancji. W wydanym postanowieniu nakazał Kancelarii Sejmu przedstawienie m.in. list poparcia kandydatów do Krajowej Rady Sądownictwa. Skutkowało to m.in. decyzją prezesa olsztyńskiego sądu rejonowego – a także członka KRS – Macieja Nawackiego o odsunięciu Juszczyszyna od orzekania. Sędzia ten został odsunięty od orzekania na miesiąc, bo na taki okres może „zawiesić” sędziego prezes sądu. O ewentualnym przedłużeniu tego okresu decyduje już SN. SN przyznał zaś 23 grudnia, że postanowienie wydane przez Juszczyszyna w sprawie list poparcia do KRS było niezasadne i błędne. Jak jednak zaznaczył, w dotychczasowym orzecznictwie sądów podkreśla się, iż zawieszenie sędziego „wymaga wielkiej ostrożności i rozwagi oraz powinno być uznane za czynność nadzwyczajną, za dokonaniem której przemawia wzgląd na dużą szkodliwość czynu i stopień zawinienia, albo wzgląd na wyjątkowo negatywny odbiór społeczny zachowania sędziego”. „Ocena dokonana przez ten pryzmat nie wskazała na potrzebę zawieszenia sędziego w czynnościach służbowych. Nie wydaje się, aby kontynuowanie przez niego działalności orzeczniczej mogło istotnie godzić w dobro służby sędziowskiej i wymiaru sprawiedliwości, w tym powagę sądu, pomimo postawienia zarzutów popełnienia czterech deliktów dyscyplinarnych” – mówił uzasadniając wtedy decyzję sędzia Adam Roch z Izby Dyscyplinarnej.",,
Trump: Moje osobiste spotkania z Putinem byłyby dobre dla świata,"– Jest prawdopodobne, że nasze stosunki z Władimirem Putinem byłby bardzo dobre albo że moglibyśmy rzeczywiście odbyć dobrą rozmowę, lepszą niż jest to możliwe przez telefon – ocenił w rozmowie z Fox News prezydent USA Donald Trump. Tłumaczył w ten sposób, dlaczego podczas szczytu G7 opowiadał się za włączeniem Rosji do udziału w tym gremium.","– Gdyby Putin tam był, mógłbym poprosić go o zrobienie rzeczy, które byłyby dobre dla świata, dla nas i dla niego – przekonywał Trump. – Zapytałbym go na przykład: „Nie mógłby pan łaskawie zabrać swych wojsk z Syrii?” albo „Czy byłby pan tak miły i nie mógłby wycofać się z Ukrainy?” – dodał.O tym, że Rosja powinna uczestniczyć w spotkaniu, Trump mówił przed podróżą do Kanady na szczyt G7 – grupy siedmiu najbardziej rozwiniętych gospodarek świata. Rosja dołączyła do G7 w 1998 r.; po jej wejściu przez 12 lat grupa nazywała się G8. Po aneksji Krymu w 2014 r. Moskwa została z niej jednak wykluczona.– 25 proc. naszego czasu w trakcie G7 w Charlevoix poświęciliśmy na rozmowy o Rosji. Dlatego wyraziłem pogląd, że lepiej by było, gdyby w nich uczestniczyli Rosjanie – wyjaśnił prezydent. – Nie jestem za Rosją. Jestem za Stanami Zjednoczonymi – zastrzegł.Materiał został nagrany na pokładzie prezydenckiego Air Force One w drodze powrotnej z Singapuru, gdzie Donald Trump spotkał się z przywódcą KRLD Kim Dzong Unem. Trump zaznaczył w nim, że uzna swoje spotkanie z Kimem za całkowity sukces, jeśli „denuklearyzacja Korei Płn. zostanie przeprowadzona do końca”. – Myślę, że z pewnej perspektywy dokonaliśmy czegoś epokowego. Lecz dopiero, jak to się stanie, będę mógł mówić o sukcesie – zaznaczył. Dodał, że na obecnym etapie poważne zastrzeżenia dotyczące łamania praw człowieka przez reżim Kima trzeba odsunąć na dalszy plan.Zapytany o egzekucje dokonywane na przeciwnikach politycznych przez reżim Kima, Trump powiedział, że zdaje sobie sprawę, że przywódca KRL-D to „twardziel”, ale – jak zaznaczył – „wielu innych ludzi” również „tak postępuje i ma na sumieniu rzeczywiście złe rzeczy”. – Dobrze się z nim rozumiem – zaznaczył.",,
„Times”: Amerykańskie wojska w Polsce to najlepszy sposób na Rosję,Brytyjski dziennik „The Times” poparł starania Polski o pozyskanie amerykańskiej bazy wojskowej. – Silna obecność sił sojuszniczych na wschodniej flance NATO to najlepszy sposób na odstraszenie ewentualnej agresji ze strony Rosji – twierdzi gazeta.,"– W ubiegłym roku Rosja wysłała nawet do 100 tys. żołnierzy na ćwiczenia przy granicy z Litwą i Polską, które przyniosły niepokojące echa inwazji na Krym. Rok wcześniej wiodący amerykański think tank przeprowadził symulację hipotetycznego ataku Rosji na dwa północne kraje regionu bałtyckiego, Łotwę i Estonię, wnioskując, że dokonujące inwazji wojska lądowe potrzebowałyby zaledwie 36 godzin, aby dotrzeć na przedmieścia stolic obu państw (...), pozostawiając NATO z niewieloma, wszystkimi złymi, opcjami – skomentował dziennik jednocześnie opowiadając się za planem polskiego rządu.Jak oceniono, obawy rządu w Warszawie dotyczące „jasnego i obecnego zagrożenia” ze strony Rosji „nie są alarmistyczne”.– Rosja wie, że atak na którekolwiek z państw członkowskich NATO jest co do zasady atakiem na wszystkie i powinien wywołać potężną odpowiedź militarną. Wie jednak również, że w praktyce NATO jest coraz bardziej podzielone przez kłótnie dotyczące poziomu wydatków na obronność, osłabione przez niejednoznaczne wsparcie prezydenta Trumpa i jeszcze nigdy nie odpowiedziało swoimi siłami wojskowymi na serię naruszeń międzynarodowych norm i granic ze strony Władimira Putina – tłumaczono.Według dziennika polska propozycja „powiększyłaby drobne wojska NATO, oparte o dziewięciomiesięczne rotacje, o zdecydowane, stałe i potężnie uzbrojone wojsko amerykańskie”.– Co kluczowe, Warszawa powiedziała, że pokryłaby większość z wynoszących dwa miliardy dolarów kosztów. To zadowoli Biały Dom, który jest, co zrozumiałe, ostrożny wobec europejskich członków NATO, którzy nie chcą finansować swojej siły defensywnej, licząc na to, że mogą przekonać Amerykanów do zagwarantowania im bezpieczeństwa za nich – podkreślono.„Times” ocenił, że realizacja tego planu pozwoliłaby na skuteczne zniechęcenie Rosji do agresji w regionie. – Jest mniej prawdopodobne, że autorzy rosyjskich planów wojskowych zdecydowaliby się poprzeć plan agresji na Europę Wschodnią, wiedząc, że zmierzyliby się z natychmiastowym i potężnym oporem – napisano. Gazeta zastrzegła, że wstępna reakcja Pentagonu jest optymistyczna, ale polska propozycja prawdopodobnie wywoła opór ze strony Rosji i niektórych członków NATO, którzy będą sugerowali, że narusza ona postanowienia Aktu Założycielskiego NATO-Rosja z 1997 roku, który wykluczał stałą obecność wojsk Sojuszu w Polsce.– Tak byłoby jednak, gdyby skierowane wojska były pod auspicjami NATO, co nie miałoby miejsca w tym przypadku. Co jednak ważniejsze, rosyjska aneksja Krymu zerwała z ustalonymi międzynarodowymi zasadami i wymagała silnej odpowiedzi Zachodu, do której nie doszło. Teraz NATO powinno pozytywnie zareagować na ten plan podczas lipcowego szczytu w Brukseli i zachęcić Polskę oraz Stany Zjednoczone do jego szybkiego wdrożenia – podkreślono.Jednocześnie dziennik przypomniał, że choć w połowie lat 80. około 250 tys. amerykańskich żołnierzy stacjonowało w zachodnich Niemczech w gotowości do obrony Europy, to obecnie ta liczba spadła o około 90 proc. W tej samej chwili nawet do 225 tys. rosyjskich żołnierzy stacjonuje w Kaliningradzie lub może być tam szybko przetransportowanych.– Putin jest ich faktycznym dowódcą i wykorzystuje każdą słabość sojuszu, jednocześnie oskarżając go o próbę osaczenia Rosji. NATO musi zademonstrować siłę. Bogate państwa członkowskie, które są niechętne do wydawania 2 proc. PKB na siły zbrojne - w tym główny winny, Niemcy - powinny rozważyć skierowanie środków na opłacenie sojuszników, którzy są gotowi wysłać swoich żołnierzy w teren. Jedynym sposobem zapewnienia, że Rosja nigdy nie przekroczy nowej europejskiej linii frontu jest pozbawienie jej wątpliwości, że cena takiego kroku byłaby bardzo wysoka – napisał „Times”.",,
Najdłuższy w historii USA shutdown zakończony. Trump podpisał ustawę budżetową,"Prezydent Stanów Zjednoczonych Donald Trump podpisał ustawę, która zawiesza paraliż administracji federalnej. Ustawa nie przewiduje środków na budowę muru wzdłuż granicy z Meksykiem, ale prezydent Trump zapowiedział dalszą walkę o jego budowę. Uchwalony budżet zapewni finansowanie urzędów i agencji federalnych do 15 lutego.
Wcześniej ustawę przyjęły Senat i Izba Reprezentantów.","– Mam zaszczyt ogłosić, że osiągnęliśmy porozumienie, by zakończyć shutdown i wznowić (działanie) rządu federalnego – ogłosił wcześniej prezydent w Białym Domu, zapowiadając, że podpisze ustawę.Porozumienie kończy trwające 35 dni, najdłuższe w historii Stanów Zjednoczonych częściowe zawieszenie działania rządu federalnego (shutdownu).  Amerykański przywódca ostrzegł zarazem, że jeśli Kongres nie zapewni „uczciwego porozumienia” do 15 lutego, to ponownie doprowadzi do zawieszenia rządu federalnego lub użyje swoich uprawnień w sprawie nadzwyczajnej sytuacji na granicy z Meksykiem. – Jak wiedzą wszyscy, mam bardzo mocną alternatywę, ale nie użyję jej teraz – zastrzegł. Wcześniej portal CNN powołując się na „wewnętrzne dokumenty” informował, że Biały Dom przygotowuje dla Trumpa projekt ogłoszenia stanu wyjątkowego wzdłuż południowej granicy USA. Będą dalsze negocjacje ws. muru na granicySprawa finansowania muru na południowej granicy została przesunięta do dalszych negocjacji. Według zapowiedzi prezydenta USA nad kwestią bezpieczeństwa na granicy z Meksykiem ma dyskutować dwupartyjna parlamentarna komisja. Porozumienie za sukces swojej polityki uznała Partia Demokratyczna. „Najdłuższy shutdown w historii USA wreszcie się dziś zakończy. Prezydent zgodził się na nasze żądania otwarcia rządu i potem debaty o bezpieczeństwie na granicach. To dobra wiadomość dla 800 tys. pracowników federalnych i milionów Amerykanów, którzy są zależni od rządowych usług” – napisał na Twitterze szef demokratycznej mniejszości w Senacie Chuck Schumer. Trwający od ponad miesiąca shutdown był spowodowany sporem między prezydentem a politykami Partii Demokratycznej w Kongresie w sprawie finansowania budowy muru na granicy z Meksykiem. Trump domagał się ten cel 5,7 mld dolarów. Demokraci nie chcieli się na to zgodzić, uważając cały projekt za fanaberię opłacaną z pieniędzy podatników. W związku z shutdownem funduszy na bieżącą działalność nie otrzymywało 9 z 15 departamentów reprezentowanych w gabinecie, m.in. Departament Stanu, rolnictwa, bezpieczeństwa wewnętrznego, transportu i sprawiedliwości. Ok. 800 tys. urzędników federalnych zostało wysłanych na urlopy lub pracowało bez wynagrodzenia.",,
"„Nie zgadzamy się, by parlament był dzielony”. Schetyna na alternatywnych obchodach","Nie jesteśmy dziś z rządem i parlamentem PiS; nie możemy być z tymi, którzy łamią prawo, nie zgadzamy się i nigdy się nie zgodzimy, by polski parlament był dzielony – powiedział szef PO Grzegorz Schetyna podczas wspólnego posiedzenia klubów PO i Nowoczesnej, które ma uczcić 550. rocznicę polskiego parlamentaryzmu.","Jak dodał, także na placu Zamkowym pojawią się przedstawiciele opozycji pozaparlamentarnej – Komitet Obrony Demokracji, Obywatele RP, Ogólnopolski Strajk Kobiet.  – Jesteśmy z wami, a wiemy, że wy jesteście z nami – powiedział.– Nie obchodzimy tych uroczystości razem (z PiS), chociaż bardzo byśmy chcieli; jesteśmy tu z ludźmi, którzy szanują wolność, wolności obywatelskie, prawo. Nie możemy być z tymi, którzy łamią prawo, konstytucję. Nie jesteśmy dziś z państwem, rządem i parlamentem PiS. Nie zgadzamy się i nigdy się nie zgodzimy na to, że nasz kraj, tak jak cały parlament, jest dzielony przez prezydenta Andrzeja Dudę, marszałka Sejmu Marka Kuchcińskiego – oświadczył szef PO.Jak ocenił, oni są w polityce po to, „by realizować politykę Jarosława Kaczyńskiego”. – Nigdy się na to nie zgodzimy – podkreślił.– Nigdy nie pozwolimy, by polski parlament był sejmem niemym, by ci, którzy chcą kneblować opozycję, osiągnęli sukces (...). Nie pozwolimy, by polski parlament miał twarz Mazurek i Terleckiego – oświadczył lider Platformy Obywatelskiej.Jak mówił, jest przekonany, że opozycja, która idzie razem do wyborów, wygra je.",,
Grzegorz Schetyna: Stawką wyborów do Parlamentu Europejskiego jest 100 mld zł dla Polski,"Program Koalicji Europejskiej w wyborach do Parlamentu Europejskiego, to 100 mld zł więcej niż jest w stanie wynegocjować rząd PiS – 100 mld więcej dla Polaków i dla Polski – podkreślił szef PO Grzegorz Schetyna podczas regionalnej konwencji wyborczej Koalicji Europejskiej w Białymstoku. Według niego, stawką eurowyborów są pieniądze dla naszego kraju na kolejną dekadę.","– Dla Polski nadal każde dodatkowe euro jest na wagę złota. Mamy tyle potrzeb, że o każde euro dla Polski trzeba walczyć do upadłego – mówił Schetyna.– Dziś chcę zapytać, czy pieniądze wywalczą ci, którzy przegrywają w Europie 1:27, czy ci, którzy wywalczyli rekordowy budżet dla Polski siedem lat temu? Ci, którzy nazywają flagę unijną szmatą, czy ci, którzy do Unii idą po to, by być w większości rządzącej UE? Czy pieniądze dla Polski wywalczą ci, którzy Europy nie znają i nie lubią, którzy są w Europie pośmiewiskiem, czy ci, którzy zajmowali i zajmują najważniejsze stanowiska w UE, którzy w Europie mają wielu przyjaciół – pytał.Miara klęskiJak oświadczył, Koalicja Europejska „staje dzisiaj naprzeciw antyeuropejskiego bloku – bloku ludzi nieskutecznych, nie znających się na Unii i nie lubiących Unii Europejskiej”. – Myśmy uzyskali ponad 500 mld złotych, oni najwyżej 400. To miara klęski Kaczyńskiego i Morawieckiego – stwierdził Schetyna. – Jako liderzy Koalicji Europejskiej, mówimy dzisiaj: nasz program w tych wyborach to 100 mld zł więcej niż jest w stanie wynegocjować rząd PiS – 100 mld więcej dla Polaków i dla Polski – zaznaczył przewodniczący Platformy.Przekonywał, że to jest właśnie wielki wybór, przed którym stoją Polacy w wyborach do PE. – Rząd PiS w negocjacjach budżetowych w Unii Europejskiej miliardy oddaje walkowerem – ocenił. Schetyna zwrócił też uwagę, że obecnie mały ruch graniczny z obwodem kaliningradzkim jest zawieszony. Jak zapowiedział, kiedy Koalicja Europejska wygra wybory, to go przywróci oraz wprowadzi taki sam ruch z Białorusią. Podkreślał również, że Polska jest dla wszystkich. – Dzisiaj musimy to bardzo wyraźnie powiedzieć – oświadczył.Lider PO poruszył również temat służby zdrowia. – Chcemy, aby każde dziecko, każdy dorosły, bez względu na to, gdzie mieszka, bez względu jaki to region (...), miał zapewnioną taką samą, europejską ochronę zdrowia – i zrobimy to – przekonywał, dodają, że „europejska ochrona zdrowia dla każdej Polki i Polaka” jest stawką nadchodzących wyborów. – Po pierwsze – termin oczekiwania do specjalisty nie będzie dłuższy niż 21 dni, bo to jest standard europejski, to jest Europa – dowodził Schetyna. Kolejna zapowiedziana przez szefa PO propozycja zakłada, że oczekiwanie na SOR nie może trwać więcej niż 60 minut.Perspektywy dla onkologii– Po trzecie – Europejski program walki z rakiem, mówimy o tym na każdym spotkaniu – w ciągu siedmiu lat wyleczalność raka w Polsce osiągnie poziom najbardziej zaawansowanych krajów zachodniej Europy i będzie to dotyczyło każdego zakątka i każdej grupy społecznej – powiedział Schetyna, podkreślając, że „rak na wsi niczym nie różni się od raka w mieście”.– W każdym województwie, w każdym regionie stworzymy wysokospecjalistyczny ośrodek walki z nowotworami, w którym każdy w szybkiej ścieżce będzie mógł otrzymać diagnozę i rozpocząć specjalistyczne leczenie – powiedział.Schetyna zapowiedział również, że „każdemu, kto skończył 50 lat będzie przysługiwał pełny bilans zdrowotny, obejmujący wszystkie konieczne badania”. – Bo wczesna diagnoza decyduje o powodzeniu leczenia – wskazał, dodając, że takie badanie miałoby być powtarzane co pięć lat.",,
Andrzej Duda: Rozmowy z Donaldem Trumpem to nie jest bicie piany,"Bardzo konkretnie rozmawia mi się na temat polskich spraw i wspólnych interesów z panem prezydentem Donaldem Trumpem; to nie jest tzw. bicie piany: my się umawiamy, podpisujemy dokumenty i sprawy są realizowane w bardzo szybkim tempie – mówił w Houston prezydent Andrzej Duda.","Jako przykład podał kwestię dostaw gazu skroplonego LNG do Polski. Jak wskazał, kiedy w Warszawie w 2017 r. rozmawiał z Trumpem na temat tego gazu, nie był on jeszcze w ogóle dostarczany. Obecnie „co chwila przypływają gazowce ze Stanów Zjednoczonych, pompując gaz LNG do naszego terminala w Świnoujściu, a przecież minęły zaledwie dwa lata, a one już pływają od jakiegoś czasu. Tak szybko udało się to zrealizować” – zwrócił uwagę.– Potrzebujemy gazu z USA w dobrej cenie i pewności, że będzie dostarczany, bo na pewności dostaw bardzo nam zależy. My musimy zdywersyfikować źródła dostaw – podkreślił.",,
Niemcom nie podoba się wolny rynek? Berlin blokuje przejęcia niemieckich firm,Minister gospodarki Niemiec Peter Altmaier zapowiedział we wtorek zaostrzenie państwowych restrykcji wobec przejmowania przez zagranicznych inwestorów udziałów w niemieckich firmach.,"Występując na dorocznej konferencji Federalnego Stowarzyszenia Przemysłu Niemieckiego (BDI) w Berlinie zaznaczył, że „Niemcy pozostaną najbardziej otwartym i najbardziej liberalnym krajem, jeśli chodzi o fuzje (przedsiębiorstw)”, ale rząd rozważa wprowadzenie dodatkowych ograniczeń w tej sferze. W trakcie konferencji wiele mówiono o aktywności chińskich inwestorów, którzy objeżdżają Niemcy i inne państwa europejskie, poszukując możliwości przejęć w firmach forsujących postęp techniczny i w branżach o strategicznym znaczeniu. W lipcu bieżącego roku udaremniono wejście Chin do branży dystrybucji prądu w Niemczech, gdy państwowy bank KfW kupił 20-procentowy udział w spółce przesyłowej 50Hz, który chciał nabyć chiński państwowy koncern SGCC (State Grid Corporation of China).",,
Sondaż dla „Wiadomości” TVP1. PiS wyprzedza PO. W Sejmie tylko trzy partie,"Gdyby wybory parlamentarne odbywały się w najbliższą niedzielę na koalicję PiS, SP i Polski Razem głosowałoby 32 proc. Polaków, a na PO – 24 proc. – wynika z najnowszego sondażu TNS Polska. Próg wyborczy, z wynikiem 20 procent przekroczył jeszcze ruch Kukiza. Inne partie nie dostałyby się do Sejmu.","Według badań TNS Polska, Polskie Stronnictwo Ludowe uzyskałoby w wyborach 3 proc. głosów. Na podobny wynik może liczyć ugrupowanie ekonomisty Ryszarda Petru NowoczesnaPL, popierane przez Leszka Balcerowicza. Sojusz Lewicy Demokratycznej, podobnie jak partia KORWiN, uzyskałby 2 proc. poparcia. Na 1 proc. może liczyć lewicowe ugrupowanie „Razem”. Według sondażu, inne ugrupowanie nie uzyskałyby żadnego poparcia. Badania przeprowadzono 8-9 czerwca na próbie 1000 osób. Udział w wyborach zadeklarowało 56 proc. Polaków. Ryzyko błędu wynosi 3 proc.",,
Obcokrajowcy ratują przygraniczną Portugalię,Obcokrajowcy osiedlający się przy wschodniej granicy z Hiszpanią ratują lokalną przedsiębiorczość. Na pograniczu mieszkają już biznesmeni ponad 160 narodowości – wynika z najnowszego badania uniwersytetu w Coimbrze.,"Według dr Fatimy Castro z Centrum Geografii i Planowania Przestrzennego(GEGOT) na tym uniwersytecie, szybkiemu wyludnianiu się wschodnich terenówrolniczego regionu Alentejo towarzyszy napływ imigrantów. Obcokrajowcyzazwyczaj inwestują tam w ekologiczną uprawę roślin, produkcję win orazzakładają gospodarstwa agroturystyczne. –  Coraz częściej imigranci prowadzą plantacje oliwek, a także gospodarstwa hodowli ryb słodkowodnych. W największe przedsięwzięcia inwestują obywatele Niemiec, Holandii i Wielkiej Brytanii zazwyczaj w pobliżu łańcucha górskiego Serra de Sao Mamede ujawniła przedstawicielka GEGOT. Według szacunków uniwersytetu, na terenach przylegających do wschodniejgranicy Portugalii z Hiszpanią mieszkają aktualnie przedstawiciele 164narodowości. Są wśród nich również Polacy. –  Gdyby nie napływający w ostatniej dekadzie imigranci z Europy Północnej i Centralnej, tereny Górnego Alentejo byłyby zupełnie wyludnione. W tej części Portugalii przeważają dziś wspólnoty Niemców, Holendrów oraz Brytyjczyków. Inicjatywa przybywających tu obcokrajowców jest kluczem szczególnie w rozwoju południowo-wschodniej Portugalii. Wielu z nich to emeryci o dużej sile nabywczej  – dodała Fatima Castro. W Portugalii żyje około 150 tys. obywateli zagranicznych, dla których toiberyjskie państwo jest drugim krajem pobytu. W sąsiedniej Hiszpanii mieszka prawie 2 mln obcokrajowców – rezydentów.Na jesieni ubiegłego roku minister gospodarki Portugalii Alvaro Pereira zapowiedziałrozpoczęcie prac nad programem przyciągania do tego iberyjskiego krajuemerytów z bogatych państw Europy. Według wstępnych szacunków projekt miałzachęcić nawet do 100 tys. zagranicznych, bogatych turystów do pozostania wPortugalii i zamieszkiwania na jej terytorium przez co najmniej 6 miesięcy wroku.",,
Cichocki o słowach Schetyny: Czuję się intelektualnie zawstydzony,– Rząd PiS konsekwentnie zabiega o zablokowanie budowy Nord Stream 2 i o zwiększenie obecności wojskowej Stanów Zjednoczonych w Polsce. Z Rosją jesteśmy na torze kolizyjnym w tych dwóch najważniejszych – a można by wymieniać dalej – kwestiach – powiedział w niedzielę w programie „Minęła 20” Bartosz Cichocki. Wiceminister spraw zagranicznych został poproszony o komentarz do słów szefa Platformy Obywatelskiej Grzegorza Schetyny.,"Lider PO, zarazem przewodniczący sejmowej komisji spraw zagranicznych, powiedział w sobotę podczas konwencji swojej partii: „PiS jest nie tylko najwierniejszym lobbystą Putina w polityce europejskiej, walcząc z Unią Europejską, niszcząc jedność naszego kontynentu, PiS jest też lobbystą Putina w polskiej polityce energetycznej”.  – Nie chce mi się wierzyć, że ktoś mógł coś takiego powiedzieć – odparł proszony o komentarz dyplomata. – Czuję się intelektualnie zawstydzony tego typu wypowiedzią – dodał Cichocki. – O ile pamiętam – kontynuował – to senator Platformy Obywatelskiej został niedawno wykluczony za peany na cześć prezydenta Putina w kremlowskich mediach. Gość TVP Info wspomniał o zawieszeniu w piątek Macieja Grubskiego w związku z wywiadem, którego senator udzielił portalowi Sputnik. Mówił w nim m.in., że jest „pod ogromnym wrażeniem” Władimira Putina i „ma do niego pełen szacunek”.",,
„Transport jedną z najbardziej perspektywicznych dziedzin współpracy między Polską i Chinami ”,"– Sekretariat ds. Morskich formatu „16+1” w Polsce, to dla mojego rządu wyróżnienie i wielki zaszczyt – powiedziała premier Beata Szydło otwierając II Spotkanie Ministrów Transportu i Biznes Forum Europy Środkowo-Wschodniej i Chin. – Infrastruktura portowa w naszym regionie może być interesującą alternatywą dla portów Europy Zachodniej – podkreśliła.","Temat wiodący spotkania to „Intermodalność - gwarancja efektywnego transportu z korzyścią dla gospodarki”. W spotkaniu odbywającym się w Warszawie biorą udział m.in. premier Beata Szydło, minister gospodarki morskiej i żeglugi śródlądowej Marek Gróbarczyk, minister infrastruktury i budownictwa Andrzej Adamczyk, wiceminister transportu Chin He Jianzhong.– To właśnie transport jest jedną z najbardziej perspektywicznych dziedzin współpracy między Polską, całą Europą Środkowo-Wschodnią oraz Chinami – powiedziała premier. – Chcemy rozwijać obopólnie korzystną współpracę dla dobra naszych państw, obywateli, także w dziedzinie rozwoju portów morskich, terenów przybrzeżnych oraz dróg wodnych całego naszego regionu – wskazała premier Szydło.Dodała, że Europa Środkowo-Wschodnia stanowi bramę Unii, przez którą wszystkie produkty transportowane są drogą lądową z Chin do Europy Zachodniej oraz z Europy do Chin.– Infrastruktura portowa w naszym regionie może być zatem interesującą alternatywą dla portów Europy Zachodniej - zaznaczyła.Jak podkreśliła w przypadku Polski „najważniejszą sprawą jest naprawa dotychczasowych zaniedbań w rozwoju korytarza transportowego Północ-Południe”.– Realizujemy ambitny program rozwoju i modernizacji sieci kolejowej, na który zamierzamy przeznaczyć do 2023 r. 16 mld euro – podkreśliła. CPK odpowiedzią na rosnącą liczbę połączeń lotniczych między Europą i Azją– Celem polskiego rządu jest rozwój transportu zarówno drogowego, kolejowego, lotniczego, jak i morskiego i śródlądowego - powiedziała Beata Szydło. Dodała, że warto w tym miejscu wspomnieć „o najbardziej kompleksowym polskim projekcie rozwojowym”, jakim jest Centralny Port Komunikacyjny.– Koncepcja hubu komunikacyjnego obejmuje budowę największego w Polsce portu lotniczego i włączenie go w sieć połączeń kolei dużych prędkości - mówiła premier Beata Szydło.  Jak podkreśliła, CPK będzie m.in odpowiedzią na dynamicznie rosnącą liczbę połączeń lotniczych między Europą i Azją.Premier Szydło wskazała, że m.in. ten projekt „jest jedną z wielkich inwestycji rozwojowych o przełomowym znaczeniu dla rozwoju naszego kraju”. „Polskie porty morskie biją rekordy w przeładunku”– Nasze spółki kolejowe z powodzeniem przewożą towary między Polską a Chinami. Istnieje regularne połączenie kolejowe Łódź–Chengdu, a liczba pociągów chińskich rocznie wyjeżdżających na terytorium Polski sięga kilkaset. Współpracujemy z partnerami z Białorusi, Niemiec, Kazachstanu, Chin, Mongolii, Rosji w zakresie przewozów kontenerowych na trasie Chiny–Europa – poinformowała szefowa rządu.– Polskie porty morskie biją rekordy w przeładunku importowanych i eksportowanych towarów. Tylko w Gdańsku w pierwszej połowie 2017 r. przeładowały 18,5 miliona ton towarów. W Szczecinie i Świnoujściu 21,5 miliona ton, a w Gdyni 10,3 miliona ton. Dalsze perspektywy są bardzo obiecujące. W związku ze wzrostem znaczenia gospodarki morskiej polski rząd podjął decyzję o budowie w Gdańsku portu centralnego z głębokowodnymi terminalami umożliwiającymi obsługę największych statków wchodzących na Morze Bałtyckie – wyjaśniła.Dodała, że systematycznie, konsekwentnie odbudowywany jest polski przemysł stoczniowy, jej zdaniem zniszczony przez poprzedni rząd. „Jesteśmy pewni, że pozytywnie wpłynie to na polski morski potencjał transportowy” – oświadczyła.Szydło dodała, że kolejnym ambitnym planem rządu jest przywrócenie żeglowności Wisły i Odry oraz realne włączenie polskich rzek do międzynarodowego systemu dróg wodnych. – Inwestując w żeglugę śródlądową stawiamy na transport niskoemisyjny przyjazny środowisku. Jednym z beneficjentów rozwoju dróg wodnych staną się polskie porty – oceniła.",,
Ostatnie pożegnanie Izabelli Galickiej,"– Pani dr Izabella Galicka stanowiła żywe uosobienie etosu polskiej inteligencji, wartości, których nigdy się nie wyrzekła, którym pozostała wierna do końca życia – powiedział wicepremier, minister kultury i dziedzictwa narodowego Piotr Gliński. W Warszawie odbył się pogrzeb historyk sztuki, pedagog i wykładowcy dr. Izabelli Galickiej.","– Spotykamy się dzisiaj, żeby pożegnać osobę wyjątkową, powszechnie szanowaną, lubianą i cenioną. Przez licznych przyjaciół - kochaną. Żegnamy wybitnego historyka sztuki, pedagoga, wykładowcę uniwersyteckiego; odznaczoną Krzyżem Oficerskim Orderu Odrodzenia Polski, Złotym Medalem „Zasłużony kulturze Gloria Artis”, Medalem 100-lecia Odzyskanej Niepodległości – mówił wicepremier podczas uroczystości pogrzebowych w kościele pw. św. Karola Boromeusza w Warszawie.  – Pani dr Izabella Galicka stanowiła żywe uosobienie etosu polskiej inteligencji, wartości, których nigdy się nie wyrzekła, którym pozostała wierna do końca życia – podkreślił.  Gliński przypomniał, że z rodzinnego domu o tradycjach ziemiańskich i inteligenckich dr Galicka wyniosła zainteresowania artystyczne.  – Jej matka, absolwentka klasy fortepianu w konserwatorium, zakorzeniła w niej miłość do muzyki i piękna. Ojciec, znany lekarz, wychował ją w obowiązku służby publicznej – wyjaśnił. Zwrócił uwagę, że jej życie pomieściłoby nie jedną, ale kilka wypraw. Przypomniał, że była taterniczką, członkiem klubu wysokogórskiego, narciarką, poliglotką. – Prowadziła swobodnie konwersacje w języku niemieckim, włoskim, francuskim, angielskim i węgierskim – dodał.  Przypomniał, że w pierwszy objazd, by inwentaryzować zabytki Mazowsza, ruszyła jako 22-latka. I właśnie w taki sposób rozpoczęła się jej wielka przygoda życia. – Była demokratką w najlepszym stylu. Czuła się swobodnie, popijając herbatę w towarzystwie kardynała Wyszyńskiego, jak i u proboszcza wiejskiej parafii. Z uwagą słuchała profesora uniwersyteckiego, jak i sołtysa – powiedział Gliński.  – Iza kolekcjonowała ludzi i ich historie, tak samo jak cenne zabytki – mówił. – Uczyła, że w życiu nie ma przypadków, że przypadki zdarzają się w gramatyce – powiedział Gliński i dodał, że - jego zdaniem - odkrycie obrazu El Greca w Kosowie Lackim nie było dziełem przypadku.  – Wynikało z głębokiej wiedzy, talentu oraz eksperckiej intuicji – podkreślił szef resortu kultury i dziedzictwa narodowego. Zmarłą pożegnał też na swoim profilu na Facebooku premier Mateusz Morawiecki.",,
Uniezależnienie się Polski od Rosji na Zalewie Wiślanym nie podoba się opozycji,Na brak uzasadnienia ekonomicznego dla budowy przekopu przez Mierzeję Wiślaną oraz jego negatywne skutki dla ludzi i przyrody wskazywali działacze Koalicji Obywatelskiej na konferencji prasowej zorganizowanej na Mierzei w ramach akcji „#Porozmawiajmy”.,"Konferencja odbyła się w miejscu, w którym rząd planuje przekop i budowę drogi wodnej do portu w Elblągu. Dziś to położone między Krynicą Morską a Kątami Rybackimi miejsce łatwo rozpoznać, bo kilka miesięcy temu, w ramach przygotowań pod inwestycję, wycięto tu pas lasu. W spotkaniu udział wzięli m.in. liderka Inicjatywy Polska Barbara Nowacka, posłanki PO Małgorzata Chmiel i Agnieszka Pomaska, a także posłanka Nowoczesnej Ewa Lieder.– Sami państwo widzicie, jak to wygląda: wyrżnięty bezmyślnie las, tylko dlatego, że Jarosław Kaczyński obiecał w czasie kampanii parlamentarnej dokonać przekopu Mierzei Wiślanej – powiedziała na konferencji Nowacka. Dodała, że inwestycja „budzi wątpliwości z punktu widzenia ekonomicznego i z punktu widzenia przyrody oraz przyszłych konsekwencji zarówno dla przyrody, jak i dla turystów”.Podkreśliła, że tylko pierwszy etap prac przy przekopie pochłonie ok. 1 mld zł, a tymczasem inwestycji nie poprzedziły „żadne realne konsultacje społeczne, nie było ani sensownych badań naukowych o konsekwencjach, ani rachunku ekonomicznego zysków i strat”. – Dziś wiemy, że zagrożona jest turystyka, zagrożona jest przyroda, zagrożony jest rozwój ekonomiczny tej części kraju z prawdopodobnie niewielkimi zyskami dla Elbląga – dodała Nowacka.„Zasadźcie tu drzewa”– Mateusz Morawiecki nie tak dawno opowiedział o tym, jak PiS będzie dbał o Polskę, jak będzie dbał o przyrodę. Mówił o posadzeniu pół miliarda drzew. Panie premierze, wspaniała okazja – wyrżnęliście bezmyślnie drzewa, jest szansa, możecie je tutaj zasadzić – powiedziała.Także Chmiel oceniła, że „przekop jest inwestycją kompletnie nieuzasadnioną ekonomicznie”. Zaznaczyła, że przekop „będzie wymagał zaangażowania bardzo dużych środków, bo cały czas wartość tego przedsięwzięcia rośnie”. Przypomniała, że zimą Zalew Wiślany zamarza, konieczne będzie więc także „łamanie lodu”.– Pytanie jest, czy po to, żeby doprowadzić – przecież nie statki, tylko większe jachty do Elbląga – trzeba ponosić tak olbrzymie koszty finansowe – powiedziała posłanka dodając, że port w Elblągu nie ma infrastruktury portowej i drogowej, która pozwalałaby na zakładane przez inwestorów przeładunki. Również Pomaska podkreśliła, że inwestycji nie poprzedziła „żadna analiza ekonomiczna, która by wskazywała uzasadnienie budowy przekopu”. – Były analizy, które mówiły, że ten przekop się nie opłaca. I co się stało z osobami, które przygotowały ten raport? Zostały zmienione, wymienione przez PiS. Tą inwestycję traktujemy jako kolejne narzędzie propagandowe Prawa i Sprawiedliwości, bo rzeczywiście temu rządowi przez cztery lata nie udało się absolutnie nic: nie powstał ani jeden kilometr nowej autostrady, mamy katastrofalną sytuację w służbie zdrowia, został rozwalony system edukacji. I ten przekop – jak rozumiem – ma uratować sumienie, uratować honor PiS. Otóż nie uratuje, bo nie będzie takiego efektu jaki być powinien – dodała.Przekop Mierzei Wiślanej to inwestycja planowana przez polski rząd. Według Ministerstwa Gospodarki Morskiej i Żeglugi Śródlądowej budowa nowej drogi wodnej ma poprawić dostęp do portu w Elblągu oraz zagwarantować Polsce swobodny dostęp z Zalewu Wiślanego do Bałtyku, z pominięciem kontrolowanej przez Rosję Cieśniny Piławskiej.Kanał żeglugowy przez Mierzeję Wiślaną ma mieć około 1 kilometra długości i 5 metrów głębokości. Umożliwi wpływanie do portu w Elblągu jednostek o zanurzeniu do 4 m, długości 100 m, szerokości – 20 m. Budowa kanału ma potrwać do 2022 r.Inwestycja podzielona została na trzy etapy. Pierwszy z nich zakłada budowę portu osłonowego, kanału żeglugowego oraz sztucznej wyspy. Koszt inwestycji ma zostać w całości pokryty z budżetu państwa. Wstępnie szacowano go na ok. 880 mln zł. Okazało się jednak, że najtańsza oferta zgłoszona w przetargu tylko na pierwszy etap budowy opiewała na ponad 992 mln zł.",,
Mazurek: Decyzja ZNP o zawieszeniu strajku to dobra wiadomość,"Decyzja Związku Nauczycielstwa Polskiego dotycząca zawieszenia strajku to dobra wiadomość, to dobra decyzja, która uwzględnia dobro maturzystów i dobro dzieci; bardzo się z tej decyzji cieszymy – podkreśliła rzeczniczka PiS Beata Mazurek.","Szef ZNP Sławomir Broniarz ogłosił w czwartek zawieszenie od soboty 27 kwietnia ogólnopolskiego strajku nauczycieli.– Dzisiaj decyzja Związku Nauczycielstwa Polskiego dotycząca zawieszenia strajku to dobra wiadomość, to dobra decyzja, która uwzględnia dobro maturzystów i dobro dzieci, bardzo się z tej decyzji cieszymy – mówiła rzeczniczka PiS.– Problemy oświaty są problemami, pozostają problemami, które nadal są do rozwiązania, dlatego formuła okrągłego stołu i dyskusji na temat zmian w oświacie jest nadal aktualna. Do tej debaty na temat oświaty w ramach okrągłego stołu oczywiście wszystkich zapraszamy, w tym ZNP – dodała Mazurek.Beata Szydło na konferencji prasowej podziękowała za tę decyzję ZNP. – To jest decyzja dobra, ważna i potrzebna wszystkim, przede wszystkim maturzystom, rodzicom, ale też nauczycielom – podkreśliła. Mazurek była pytana na briefingu prasowym, czy w związku z decyzją ZNP, rząd wycofa procedowany właśnie projekt nowelizacji prawa oświatowego, który dotyczy matur.– Nie wycofujemy (projektu) ustawy; będzie on procedowany na wypadek ewentualności sytuacji, która może dziś jest nie do przewidzenia, ale może się wydarzyć – powiedziała.Podkreśliła, że rząd chce zabezpieczyć się przed sytuacją, w której doszłoby ewentualnie do tego, że maturzyści będą pozbawieni możliwości zdania egzaminu dojrzałości. – Na to sobie pozwolić nie możemy i dlatego będziemy procedować tę ustawę do końca – oświadczyła Mazurek.",,
Grosicki kontuzjowany. Co z meczem z Irlandią Północną?,"Kamil Grosicki skręcił staw skokowy w meczu Polska – Litwa (0:0). Sztab medyczny reprezentacji od razu przystąpił do zabiegów, które mają przygotować zawodnika do niedzielnego spotkania z Irlandią Północną w fazie grupowej mistrzostw Europy – poinformował na Twitterze Jakub Kwiatkowski, rzecznik Polskiego Związku Piłki Nożnej.","Grosicki był jednym z najlepszych zawodników w konfrontacji z Litwą. Rywale za nim nie nadążali. Szkoda tylko, że żadna z jego akcji nie przyniosła gola. W 77. minucie zszedł z boiska z grymasem bólu. Zmienił go Sławomir Peszko.  Polacy zagrają z Irlandią Północną w niedzielę. Będzie to ich pierwsze spotkanie na Euro 2016. W grupie C oprócz tych dwóch drużyn są jeszcze Niemcy i Ukraina.   Wszystko w rękach lekarzy   – Kamil zaraz po zakończeniu spotkania pojechał z doktorem Jackiem Jaroszewskim na badania.  Diagnostyka wykazała skręcenie stawu skokowego, nadwyrężeni aparatu więzadłowego stawu. Od razu po powrocie sztab medyczny reprezentacji przystąpił  do zabiegów, które mają za zadanie przygotowanie Kamila do meczu z Irlandią Północną – powiedział na antenie TVP Info Jakub Kwiatkowski, rzecznik prasowy PZPN.    – To bolesna kontuzja. Teraz wszystko w rękach lekarzy – dodał Kwiatkowski tłumacząc, że trzeba chwilę poczekać i zobaczyć, jak będzie staw skokowy Grosickiego reagował na leczenie i zabiegi. ",,
"Sasin: Nie rozumiem, dlaczego niektórzy politycy nie byli na pogrzebie Olszewskiego","Nie rozumiem, dlaczego niektórzy politycy nie pojawili się na pogrzebie b. premiera Jana Olszewskiego; są takie momenty, jak śmierć, kiedy powinny ginąć wszystkie wcześniejsze uprzedzenia czy spory – oświadczył szef Komitetu Stałego Rady Ministrów Jacek Sasin.","Sasin skomentował w „Woronicza 17” w TVP Info nieobecność niektórych polityków na pogrzebie b. premiera Jana Olszewskiego, który zmarł w ub. czwartek w wieku 88 lat. Olszewski był premierem w latach 1991-1992, obrońcą opozycjonistów w procesach politycznych w okresie PRL, doradcą prezydenta Lecha Kaczyńskiego. W 2009 r. został odznaczony Orderem Orła Białego. W sobotę, po dwudniowych uroczystościach żałobnych, trumna z ciałem Jana Olszewskiego została złożona do grobu na cmentarzu na Wojskowych Powązkach. W pogrzebie uczestniczyli m.in. przedstawiciele najwyższych władz, rodzina i przyjaciele zmarłego, a także tłumy warszawiaków.Szef KSRM powiedział, że nie rozumie, dlaczego niektórzy politycy nie pojawili się na pogrzebie Jana Olszewskiego, bo – jak wskazał – „są takie momenty, jak śmierć, gdzie powinny ginąć wszystkie wcześniejsze uprzedzenia czy spory”. – Okazało się, że dla bardzo wielu polityków w Polsce, również w obliczu śmierci te spory są jednak najważniejsze – stwierdził Sasin.Zwrócił uwagę na tragiczną śmierć prezydenta Gdańska Pawła Adamowicza i przypomniał, że w uroczystościach pogrzebowych udział wzięli m.in. prezydent Andrzej Duda, premier Mateusz Morawiecki oraz przedstawiciele PiS. – Mimo że byliśmy w sporze z prezydentem Adamowiczem, ale jednak są takie momenty, kiedy ten spór schodzi na dalszy plan i nie ma sensu tego w takich momentach prezentować – podkreślił Sasin.",,
Ambasadorzy USA ostrzegają: Nord Stream 2 zwiększy naciski Rosji na UE,"Gazociąg Nord Stream 2 znacząco zwiększy rosyjskie zdolności wywierania nacisku na UE – ostrzegają ambasadorzy USA w Niemczech, Danii i Unii Europejskiej. Richard Grenell, Carla Sands i Gordon Sondland ocenili, że taki scenariusz jest niebezpieczny dla Wspólnoty oraz Zachodu.","W artykule na portalu Deutsche Welle wskazali, że kilkanaście europejskich państw w ponad 75 proc. jest zależnych od rosyjskiego gazu. „To czyni partnerów i sojuszników USA wrażliwymi na odcięcie gazu na życzenie Moskwy” – dowodzą  dyplomaci. Na potwierdzenie swojej tezy przypominają, że prezydent Rosji Władimir Putin „wielokrotnie udowadniał, że jest gotów użyć rosyjskiego gazu jako broni, blokując przepływ gazu do sąsiadów w latach 2006, 2009 i 2014, a ostatnio w marcu ubiegłego roku”.„Opieranie się przez Unię Europejską na rosyjskim gazie stwarza ryzyko dla Europy i Zachodu oraz sprawia, że jesteśmy mniej bezpieczni” – twierdzą dyplomaci. Ich zdaniem Europa „musi zachować kontrolę nad swoim bezpieczeństwem energetycznym”. „Nie miejmy złudzeń: Nord Stream 2 przyniesie nie tylko więcej rosyjskiego gazu. Rosyjskie naciski oraz wpływy również popłyną Morzem Bałtyckim do Europy, a gazociąg umożliwi Moskwie dalsze podważanie ukraińskiej suwerenności i stabilności” – podkreślają ambasadorzy.Wskazują też, że w zamian Europa „będzie wysyłać miliardy euro do Moskwy każdego roku i pośrednio finansować rosyjskie wojskowe agresje na Ukrainie i w Syrii”. „Będzie też finansować rosyjskie farmy trolli oraz fabryki dezinformacji wymierzone w demokratyczne instytucje w Europie oraz USA” – przekonują, wzywając do pociągnięcia Rosji do odpowiedzialności za jej „szkodliwe działania”. „Niemcy oraz inni powinni rozważyć obawy swoich sąsiadów” – apelują dyplomaci.Jednocześnie krytykują narrację, że jest już za późno, by zatrzymać budowę Nord Stream 2. „To nie jest prawdą. Daleko do skończenia gazociągu i późniejszej operacyjności. Europa wciąż ma czas, by uregulować i zatrzymać gazociąg, ale czas się kończy” – wskazują.",,
Minister gospodarki Niemiec: USA sprzeciwiają się Nord Stream 2 dla własnej korzyści,"Stany Zjednoczone sprzeciwiają się budowie gazociągu Nord Stream 2 po to, by zwiększyć własny eksport gazu ze złóż łupkowych – ocenił w piątek niemiecki minister gospodarki i energetyki Peter Altmaier.","Przedstawiciel rządu w Berlinie bronił projektu rurociągu i podkreślił, że Unia Europejska powinna zagwarantować, by Ukraina nadal otrzymywała opłaty za tranzyt gazu ziemnego przez swoje terytorium, także po zbudowaniu Nord Stream 2.Altmaier oskarżył USA o próbę zablokowania tego projektu – budowanego z udziałem rosyjskiego państwowego koncernu Gazprom i konsorcjum kilku europejskich przedsiębiorstw energetycznych –  w celu zwiększenia eksportu własnego gazu łupkowego.– Amerykanie poszukują rynków, co jesteśmy w stanie zrozumieć, i mogą je tu łatwo znaleźć. Jednak gaz dostarczany z USA jest o wiele droższy niż dostarczany rurociągiem, więc samo zablokowanie Nord Stream 2 nie zagwarantuje USA eksportu – podkreślił niemiecki polityk. Jak dodał, Unia Europejska stanowczo odpowie na podejmowane przez USA próby przedkładania amerykańskich interesów gospodarczych nad interesy amerykańskich partnerów.",,
Donald Trump: Dziennikarz „Washington Post” prawdopodobnie nie żyje,"Donald Trump po raz pierwszy publicznie wyraził opinię, że Chaszodżdżi prawdopodobnie został zabity. – Tak mi się wydaje i jest to bardzo smutne – powiedział Trump dziennikarzom podczas podróży Air Force One.","Prezydent USA Donald Trump powiedział, że jego zdaniem Dżamal Chaszodżdżi nie żyje. Podkreślił, że reakcja USA w stosunku do Arabii Saudyjskiej prawdopodobnie będzie „bardzo surowa”, ale nadal chce wyjaśnienia, co się dokładnie stało z zaginionym dziennikarzem. 2 października publikujący m.in. w „Washington Post” Chaszodżdżi wszedł do konsulatu Arabii Saudyjskiej w Stambule, by załatwić formalności związane ze ślubem, po czym ślad po nim zaginął. Turcja podejrzewa, że krytyczny wobec rządów następcy saudyjskiego tronu dziennikarz został zamordowany w konsulacie, a jego ciało zostało stamtąd wywiezione; Rijad tym zarzutom zaprzecza. Dżamal Chaszodżdżi to dziennikarz z wieloletnim stażem, korespondent zagraniczny, redaktor i felietonista, którego artykuły w przeszłości były uważane za kontrowersyjne w skrajnie konserwatywnym sunnickim królestwie saudyjskim. Od roku publicysta przebywał na dobrowolnej emigracji w USA po zarządzonej przez księcia Muhammada fali aresztowań wśród saudyjskich elit.",,
Szczyt Unii w sprawie Brexitu. Beata Szydło już w Brukseli,"Polska delegacja z premier Beatą Szydło przyleciała do Brukseli, gdzie w sobotę przywódcy 27 państw unijnych spotkają się, by przyjąć wytyczne do negocjacji z Wielką Brytanią w sprawie Brexitu. Wcześniej szefowa rządu ma rozmawiać z szefami rządów Grupy Wyszehradzkiej.","– Przewidziane są liczne spotkania, narady koordynacyjne z partnerami Grupy Wyszehradzkiej, potem oczywiście odbędzie się posiedzenie Rady Europejskiej – wyjaśnił rzecznik rządu Rafał Bochenek.Podczas posiedzenia przywódcy będą debatować o wyjściu Wielkiej Brytanii z Unii. Kalendarz negocjacyjny został skrócony po decyzji o przyspieszonych wyborach w Wielkiej Brytanii, które odbędą się 8 czerwca.Wiceminister spraw zagranicznych Konrad Szymański przyznał, że czasu jest mało, a negocjacje z Londynem będą trudne.Ograniczony kalendarz– Czasu już dzisiaj jest bardzo mało, ponieważ mamy bardzo ograniczony kalendarz, traktatowo – do dwóch lat, ten termin już biegnie, mamy przed sobą bardzo trudne negocjacje, ponieważ dotyczą bardzo wielu lat obecności Wielkiej Brytanii w Unii Europejskiej – podkreślił.– Do tej pory byliśmy przekonani, że przyspieszenie przygotowań po stronie unijnej – prace nad wytycznymi, prace KE nad dyrektywami negocjacyjnymi – będzie tym momentem, który zdecyduje o terminie rozpoczęcia negocjacji w maju. Dzisiaj wiemy, że z uwagi na przyspieszone wybory w Wielkiej Brytanii te prawdziwe negocjacje będą mogły rozpocząć się dopiero przy powołaniu nowego gabinetu. To jest naturalne, że po drugiej stronie potrzebujemy odnowionego mandatu politycznego – podkreślił Szymański.",,
Zagrożenie dla polskich rolników. Grozi nam zalew ukraińskiego zboża,"Jeśli rządowi nie uda się zahamować nielegalnego importu zboża z Ukrainy, to polscy rolnicy poniosą ogromne straty – napisał „Nasz Dziennik”.","Jak czytamy w gazecie, z oficjalnych danych ministerstwa rolnictwa wynika, że problem teoretycznie nie jest znaczący. W 2015 roku import zbóż do Polski wyniósł 1,2 miliona ton, w tym z Ukrainy 169 tysięcy ton. Są to ilości, które Ukraińscy sprzedają nam w ramach bezcłowych kontyngentów wynegocjowanych przez Kijów z Brukselą.Kontrole dotyczą tylko granicy polsko-ukraińskiej – podkreśla tymczasem prezes Krajowej Rady Izb Rolniczych Wiktor Szmulewicz. Wyjaśnia, że nie ma prawnych możliwości ścisłego kontrolowania transportów ze zbożem, które trafia do nas z innych państw unijnych, na przykład ze Słowacji. Ziarno jest zaś przywożone do krajów leżących na południe od nas z Ukrainy, a potem wwożone do Polski.",,
Projekt Radosława Sikorskiego upada. Ukraina niezadowolona,"Ukraina jest niezadowolona z projektu deklaracji przygotowanego na piątkowy szczyt Partnerstwa Wschodniego w Brukseli. Z informacji Polskiego Radia wynika, że prezydent Petro Poroszenko zagroził, że nie przyleci do belgijskiej stolicy, jeśli w projekcie nie zostaną wprowadzone zmiany.","Dla Ukrainy ta deklaracja jest mało ambitna. Mówi wprawdzie o uznaniu europejskich aspiracji krajów Partnerstwa Wschodniego, ale nie wychodzi poza utarty już schemat i nie rysuje na przykład europejskiej perspektywy. Co więcej Ukraińcom nie podoba się odniesienie do oświadczenia unijnych przywódców z grudnia 2016 roku, które wtedy było pisane pod Holendrów i miało ich przekonać do zaakceptowania umowy stowarzyszeniowej Unii z Ukrainą. W oświadczeniu napisano, że umowa nie prowadzi do automatycznego członkostwa tego kraju we Wspólnocie.    Dla władz w Kijowie odniesienie do tych ustaleń ma wydźwięk negatywny i chciałyby bardziej pozytywnego przesłania. Unijni dyplomaci, z którymi rozmawiało Polskie Radio, wątpią jednak, by coś jeszcze można było zmienić akurat w tym fragmencie. Podkreślają, że na żadne, bardziej ambitne zapisy nie chce się zgodzić przede wszystkim Holandia. Według dyplomatów irytację w Brukseli wywołują też groźby prezydenta Ukrainy, że nie pojawi się na szczycie Partnerstwa Wschodniego, i raczej te groźby nie są traktowane poważnie. Idea Partnerstwa Wschodniego„Partnerstwo Wschodnie powstało w celu przyciągnięcia Ukrainy, Mołdawii, Gruzji, Azerbejdżanu, Białorusi i Armenii do unijnej orbity. Pierwsze trzy kraje podpisały (z UE) umowy handlowe i stowarzyszeniowe (...), które dały im dostęp do wspólnego rynku, bezwizowych podróży i innych korzyści. Jednak pozostałe trzy kraje odmówiły podpisania takich umów, aby pozostać bliżej Rosji” – przypomina brytyjski dziennik. Pomysł ten powstał we współpracy ówczesnego ministra spraw zagranicznych Radosława Sikorskiego oraz szefa szwedzkiej dyplomacji. Prozachodni rząd Ukrainy chce, by w końcowej deklaracji ze szczytu znalazło się zapewnienie, iż Ukraina zostanie przyjęta do UE, gdy spełni konieczne warunki. Jednak w projekcie deklaracji, do którego dotarł „FT”, znalazło się tylko zapewnienie, że „uczestnicy szczytu uznają europejskie aspiracje i europejski wybór krajów partnerskich”. „Spór z Ukrainą pokazuje brak jasności co do tego, czy unijne umowy o partnerstwie z krajami spoza Unii dają im miejsce w poczekalni przed uzyskaniem członkostwa, czy też zamykają je w przedsionku, z którego nigdy nie wyjdą” – podkreśla „FT”.Bez ŁukaszenkiGazeta zwraca uwagę, że UE odnotowała bardzo niewielkie postępy w relacjach z Azerbejdżanem, Armenią i Białorusią. W autorytarnym Azerbejdżanie pogarsza się przestrzeganie praw człowieka, a Armenia i Białoruś zdecydowały się przyłączyć do Eurazjatyckiej Unii Gospodarczej pod wodzą Moskwy – zauważa. Ponadto białoruski prezydent Alaksandr Łukaszenka wbrew nadziejom UE nie zjawi się na piątkowym szczycie i wyśle tam szefa dyplomacji Uładzimira Makieja. Zdaniem ekspertów może to być część wieloletniej strategii Mińska, polegającej na lawirowaniu między Rosją i Zachodem.",,
Propozycja prezesa PiS „barbarzyńska”,"– Barbarzyńska, niecywilizowana i niesprawiedliwa – tak Tomasz Nałęcz z Kancelarii Prezydenta skomentował wypowiedź Jarosława Kaczyńskiego dotyczącą mniejszości niemieckiej. Prezes PiS jest zdania, że Polacy pochodzenia niemieckiego mają większe prawa niż nasi rodacy w Niemczech. Polski rząd powinien więc – w jego przekonaniu – wprowadzić ograniczenia. W efekcie, żadna z mniejszości nie byłaby faworyzowana.","Profesor Nałęcz podkreśla, że konstytucja nie pozwala na ograniczanie praw grupom obywateli. Jest zdumiony wypowiedzią Jarosława Kaczyńskiego. Uznał, że przypomina ona czasy średniowiecza, kiedy władca traktował jak zakładników własnych obywateli, by groźbą coś wymusić na innym państwie.  Jacek Sasin z PiS broni Jarosława Kaczyńskiego. Tłumaczy, że nie chodzi o odbieranie praw, a o sprawiedliwość. W jego przekonaniu, mniejszość niemiecka w Polsce cieszy się pełnią praw, w tym politycznych, o których Polacy w Niemczech mogą tylko marzyć. Lider SLD Leszek Miller mówi, że żadna wypowiedź prezesa PiS nie jest w stanie go zdziwić – Judzi Polaków na Rosjan, a to Polaków na Niemców. Być może wydaje mu się, że jest Wołodyjowskim, który machnie szablą i wszystko załatwi. Tylko tą szablą prędzej czy później sam się potnie – ocenił Miller.Inne niebezpieczeństwo w postawie Kaczyńskiego dostrzega eurodeputowany PO Jacek Protasiewicz. – Dzisiaj to mogą być Polacy niemieckiego pochodzenia, jutro ukraińskiego, a na końcu Polacy, którzy nie zgadzają się z wizją państwa proponowaną przez PiS. Jak zacznie się odbierać prawa polskim obywatelom to zrobi się naprawdę groźnie – mówił.Groźne jest – zdaniem prezesa PiS – to, że mniejszość niemiecka ma dwujęzyczne tablice z nazwami miejscowości, klasy a nawet całe szkoły niemieckojęzyczne, reprezentantów w parlamencie i władzach wojewódzkich jak na przykład na Opolszczyźnie. – Jestem przekonany, że to zmierza ku temu, żeby tę ziemię w ten czy inny sposób, wprost czy jakąś metodą pośrednią, wyłączyć z Polski – mówił prezes PiS i zapowiedział zorganizowanie marszu „Tu jest Polska”, który miałby być początkiem zmian w relacjach z Niemcami.– To skandaliczna mowa nienawiści, to jest napuszczanie ludzi przeciwko sobie – ocenia Janusz Palikot. – Kaczyński doskonale wie, że prawa mniejszości niemieckiej w Polsce mają zupełnie inne podstawy historyczne niż prawa Polaków, którzy wyemigrowali w ciągu ostatnich 20 lat do Niemiec – tłumaczy.Podczas wizyty w Opolu Jarosław Kaczyński stwierdził, że przywileje mniejszości niemieckiej w Polsce są za duże. Jego zdaniem, Niemcy w Polsce powinni mieć tyle samo praw co Polacy w Niemczech. Prezes Prawa i Sprawiedliwości popiera ideę stworzenia „białej księgi nielojalności mniejszości niemieckiej"". Na taki pomysł wpadł inny poseł PiS Sławomir Kłosowski. Jarosław Kaczyński mówił, że gdy był premierem, uprzedzał o tych planach kanclerz Angelę Merkel.",,
Rosyjskie samoloty przy ukraińskiej granicy. Obrona lotnicza postawiona w stan gotowości,Ukraińskie wojska obrony powietrznej zostały postawione w stan gotowości bojowej. To odpowiedź na prowokacyjne działania rosyjskiego lotnictwa wojskowego. Według ukraińskich informacji rosyjskie samoloty kilkukrotnie zbliżyły się do ukraińskich granic.,"Do rosyjskich prowokacji miało dojść wzdłuż wschodniej i południowej granicy Ukrainy. Jak czytamy w komunikacie ukraińskich sił powietrznych: „rosyjskie myśliwce i bombowce, które startowały z lotnisk w Krymsku Belbeku i Szajkowce zbliżały się na maksymalnie bliską odległość do granic Ukrainy, a także do granicy między półwyspem krymskim i Ukrainą kontynentalną”.Rosyjskie jednostki powietrzne zbliżyły się też na ok. 40 km od linii brzegowej Ukrainy od strony Morza Czarnego. Ponadto – jak poinformowano – grupa uzbrojonych rosyjskich bombowców dalekiego zasięgu Tu-22, w asyście myśliwców Su-30, przeprowadziła ćwiczenia symulujące ataki w przestrzeni powietrznej Morza Czarnego i Azowskiego.  Takie działania Rosjan spowodowały postawienie w stan gotowości bojowej wszystkich jednostek ukraińskich wojsk obrony przeciwlotniczej .",,
Premier do nowych ministrów: Wszyscy działamy na rzecz każdego obywatela,"– Jestem przekonany, że wraz z wejściem do rządu nowych ministrów współpraca międzyresortowa będzie jeszcze bardziej owocna – powiedział premier Mateusz Morawiecki podczas uroczystości wręczenia nominacji nowym ministrom w Pałacu Prezydenckim. Dodał, że wszyscy działają na rzecz każdego obywatela Rzeczypospolitej.","Morawiecki podkreślał, że było dla niego ogromnym zaszczytem współpracować z odwoływanymi członkami rząd: Beatą Szydło, Elżbietą Rafalską, Anną Zalewską, Teresą Czerwińską, Beatą Kempą i Joachimem Brudzińskim.– Oni poprzez swoją ciężką pracę dla rządu Rzeczypospolitej przyczynili się do jej naprawy, do poprawiania poszczególnych elementów życia w naszej ojczyźnie –  mówił.Zaznaczył, że zawsze zwraca uwagę na jakość współpracy międzyresortowej.– Cieszę się, że jakkolwiek ta zmora III Rzeczypospolitej jeszcze nie została do końca wyeliminowana, to jednak widać postęp na tym polu. Jestem przekonany, że wraz z wejściem nowych ministrów współpraca między resortami będzie jeszcze bardziej zauważana, jeszcze bardziej efektywna i jeszcze bardziej skuteczna. Cieszę się z tego powodu – powiedział szef rządu. „Dziękuję za podjęcie się tej misji”   – Wszyscy działamy na rzecz każdego obywatela Rzeczypospolitej – powiedział premier Morawiecki, zwracając się do nowo powołanych członków rządu. Ocenił, że ich misja przyczyni się do dalszej owocnej pracy na rzecz naszej ojczyzny, do dalszej służby Rzeczypospolitej.  Premier zapewnił, że nowi ministrowie „nie będą marnować ani chwili tylko z zapałem przystąpią po tej aksamitnej rekonstrukcji, do pracy, do ciężkiej pracy, która w dużym stopniu będzie oznaczała kontynuację tego wielkiego dzieła ich poprzedników i zbudowanie czegoś nowego”.  – Tak, żeby te ogromne rzesze Polaków - czasami chcę powiedzieć ta milcząca większość – ale ci ludzie, którzy mówią nam, jakie są ich oczekiwania, zapatrywania co do dalszej naprawy Rzeczypospolitej i ci, którzy nie są jeszcze do nas przekonani, pracujemy dla dobra ich wszystkich – podkreślił szef rządu.  Morawiecki zwracając się do nowo powołanych członków rządu powiedział, że „wszyscy przede wszystkim działają na rzecz każdego obywatela Rzeczypospolitej”.  Premier podziękował nominowanym za „podjęcie się tej misji”. – Jestem przekonany, że przyczyni się ona do dalszej owocnej pracy na rzecz naszej ojczyzny, do dalszej służby Rzeczypospolitej – ocenił szef rządu.",,
Ukraiński IPN: Strona polska nie dąży do rozwiązania sporu wokół mogił,"Szef ukraińskiego IPN Wołodymyr Wiatrowycz zarzuca polskim władzom, że nie dążą do rozwiązania sprawy upamiętnienia polskich pochówków na Ukrainie. Ukraiński Instytut Pamięci Narodowej wydał wiosną tego roku zakaz ekshumacji i nowych polskich upamiętnień. Według Wołodymyra Wiatrowycza, strona ukraińska proponowała porozumienie, jednak nie doszło do niego z winy Polaków.","Jak twierdzi Wołodymyr Wiatrowycz w wypowiedzi opublikowanej na swej stronie w jednej z sieci społecznościowych, Polska od wiosny nie przystąpiła tak naprawdę do rozmów, a nierozwiązana sprawa pochówków to dla Polaków – jak się wyraził – cudowna okazja do pustych deklaracji o szacunku dla zmarłych i niemożności ugody z Ukraińcami. Szef ukraińskiego IPN przypomniał, że ukraińska blokada ekshumacji to odpowiedź na demontaż przez stronę polską ukraińskiego pomnika na cmentarzu w Hruszowicach koło Przemyśla. Pomnik był postawiony nielegalnie. Szef ukraińskiego IPN napisał, że ukraińska propozycja rozwiązania sytuacji to dwustronna legalizacja wszystkich dotychczasowych miejsc pamięci i pochówków w Polsce i na Ukrainie. Według Wołodymyra Wiatrowycza, na Ukrainie jest ponad 150 takich miejsc związanych z polskimi zmarłymi, które nie mają należytej dokumentacji. Jednak – jak twierdzi Wołodymyr Wiatrowycz – Polska nie przedstawiła jeszcze spisu ukraińskich pochówków na terenie Polski, które mogą być nielegalne. Wizyta polskiej delegacjiW zeszłym tygodniu na Ukrainie przebywała polska delegacja na czele z wicepremierem, ministrem kultury prof. Piotrem Glińskim. Jednym z punktów wizyty była rozmowa polskiego ministra kultury, zastępcy prezesa IPN prof. Krzysztofa Szwagrzyka, a także wiceministra spraw zagranicznych Bartosza Cichockiego z ukraińskim ministrem kultury Jewhenem Nyszczukiem oraz ministrem sprawiedliwości Ukrainy Pawłem Petrenką. W Kijowie wicepremier Piotr Gliński zaproponował, aby rozmowy w sprawie ekshumacji i upamiętnień toczyły się na poziomie międzyrządowej komisji. Do tej pory jednak Ukraina nie ustosunkowała się do polskich propozycji. – Nikt w Polsce nie potrafi zrozumieć jak to jest możliwe, że państwo, z którym utrzymujemy bardzo dobre stosunki, w imieniu którego występujemy na arenie europejskiej, gdzie każdego dnia okazujemy wsparcie w bardzo różnych dziedzinach, nagle blokuje nam czynności, które nie powinny budzić jakichkolwiek kontrowersji – mówił w środę na antenie TVP Info wiceprezes IPN prof. Krzysztof Szwagrzyk odnosząc się do problemów w prowadzeniu poszukiwań miejsc pochówków Polaków na Ukrainie, w tym także ofiar zbrodni wołyńskiej. Specjaliści z Biura Poszukiwań i Identyfikacji IPN, m.in. naczelnik Wydziału Kresowego dr Leon Popek, zamierzali na Ukrainie przeprowadzić ekshumacje szczątków w miejscowościach Ostrówki (dot. ofiar zbrodni wołyńskiej), Tynne (dot. żołnierzy Korpusu Ochrony Pogranicza, którzy zginęli w walce z Sowietami po 17 września 1939 r.) oraz Hołosko we Lwowie (dot. żołnierzy Wojska Polskiego, którzy zginęli w obronie miasta).",,
Sudan: Jedna ofiara śmiertelna antyrządowych protestów,"Jedna osoba zginęła podczas sobotnich, największych od grudnia ubiegłego roku, antyrządowych protestów w Sudanie – poinformowała w nocy z soboty na niedzielę oficjalna sudańska agencja prasowa SUNA, powołując się na policyjne raporty.","Tysiące osób demonstrowały w sobotę w Sudanie przeciwko wieloletniej władzy prezydenta Omara Baszira. W mieście Omdurman, leżącym naprzeciwko stołecznego Chartumu, po drugiej stronie Białego Nilu, doszło do starć z policją, podczas których zginął jeden z protestujących. Według agencji SUNA obrażenia odnieśli także inni demonstranci, a także policjanci. Nie podano informacji o liczbie poszkodowanych. W Chartumie demonstrującym udało się przedrzeć pod kwaterę główną armii oraz położony w jej pobliżu pałac prezydencki. Tłum wymachiwał flagami i skandował hasła „pokój, sprawiedliwość, wolność” i „jeden naród, jedno wojsko”, wzywając armię do poparcia protestów. W celu rozproszenia manifestantów służby bezpieczeństwa użyły w stolicy gazu łzawiącego. Przedstawiciele opozycji informują o aresztowaniach; rzecznik rządu nie potwierdził jednak do tej pory tych doniesień. Sobotnie demonstracje odbywały się w 34. rocznicę zamachu stanu, w wyniku którego władzy pozbawiono prezydenta Dżafara Muhammada an-Numajriego. Protesty w Sudanie rozpoczęły się 19 grudnia zeszłego roku. Początkowo spowodowane były rosnącymi cenami, a także brakiem żywności i paliw, szybko jednak zaczęto żądać dymisji Baszira, rządzącego krajem od 29 lat. Od początku protestów według oficjalnych danych miało zginąć ponad 30 osób. W ocenie pozarządowej organizacji zajmującej się przestrzeganiem praw człowieka – Human Rights Watch – liczba zabitych przekracza 50. Parlament Sudanu zatwierdził w marcu wprowadzenie na terenie całego kraju stanu wyjątkowego. Deputowani zdecydowali jednak, że ma on trwać sześć miesięcy, a nie rok, jak domagał się Baszir. 22 lutego sudański prezydent ogłosił wprowadzenie na rok stanu wyjątkowego i zdymisjonował wówczas prawie wszystkie władze na szczeblu centralnym oraz regionalnym. W 2009 roku Baszir został oskarżony przez Międzynarodowy Trybunał Karny (MTK) o zbrodnie przeciwko ludzkości, zbrodnie wojenne i ludobójstwo w sudańskiej prowincji Darfur. Był pierwszym w historii urzędującym prezydentem, wobec którego wysunięto takie zarzuty. MTK wystawił za nim dwa nakazy aresztowania – w 2009 i 2010 roku. On sam odrzuca oskarżenia. Blisko 39-milionowy Sudan rozwija w ostatnich latach eksploatację zasobów ropy naftowej i złota, ale według Banku Światowego 60-75 proc. ludności nadal żyje z rolnictwa. Ogromna większość Sudańczyków utrzymuje się za równowartość mniej niż jednego dolara dziennie.",,
Tymoszenko już rok za kratami,"Mija już rok od momentu, gdy była premier Ukrainy Julia Tymoszenko utraciła wolność. Początkowo był to areszt na Łukianowce w Kijowie, potem kolonia karna w Charkowie, a obecnie szpital kolejowy w tym samym mieście.","Julia Tymoszenko została aresztowana jeszcze w czasie procesu, odbywającego się w Kijowie. Decyzję podjął prowadzący sprawę sędzia Rodion Kirjejew, motywując to lekceważącym zachowaniem w sali sądowej, choć żaden z politologów nie ma wątpliwości, że tak naprawdę zapadła ona o wiele wyżej, prawdopodobnie w Administracji Prezydenta. Później, w październiku 2011 roku, wydano wyrok: Julia Tymoszenko została skazana na 7 lat pozbawienia wolności za naruszenia proceduralne w czasie podpisywania umów gazowych w 2009 roku.Areszt, a potem wyrok, krytykowały Stany Zjednoczone, państwa Unii Europejskiej, a nawet Rosja. Areszt, więzienie, a potem szpital odwiedziło 36 zagranicznych polityków, głównie zachodnich. Wśród nich Paweł Kowal i Aleksander Kwaśniewski. Była premier spotyka się także z osobami ze swojej partii, adwokatami i rodziną. Razem było to 780 godzin różnych rozmów.Nie jest to pierwszy raz, kiedy Tymoszenko trafia za kratki. W 1995 roku, gdy zajmowała się biznesem, w areszcie spędziła kilka dni. Sprawa dotyczyła przemytu waluty. Później, gdy tylko straciła stanowisko premiera, została aresztowana na półtora miesiąca. Tym razem chodziło o działalność firmy Zjednoczone Systemy Energetyczne.",,
Syrena 105 Toma Hanksa jak nowa. Czeka na tuning [GALERIA],"Syrena 105, którą aktor Tom Hanks przeznaczył na aukcję charytatywną, jest już częściowo odrestaurowana. Gotowe są karoseria, obecnie biało-bordowa, i napęd. W poniedziałek Monika Jaskólska, która wymyśliła tę akcję, zaprezentowała samochód w Bielsku-Białej.","Auto zostanie zlicytowane prawdopodobnie w kwietniu lub maju przyszłego roku podczas balu charytatywnego organizowanego przez fundację Jaskólskiej „Nie wypada nie pomagać”. – Są już zainteresowani, dlatego chcieliśmy je pokazać już dziś – powiedziała.  Jak dodała, dochód z balu i licytacji trafi do bielskiego szpitala pediatrycznego. – Wspieramy tę placówkę i tamtejszy oddział psychiatrii dziecięcej. Mamy zaplanowaną długofalową profilaktykę. (...) Chcielibyśmy stworzyć ogólnopolską kampanię dotyczącą zdrowia psychicznego dzieci. Brakuje oddziałów w szpitalach, brakuje lekarzy, psychologów – mówiła Jaskólska.  Syrenka 105 została wyprodukowana w 1980 r. Samochodem najpierw zajęli się mechanicy z BB Oldtime Garage. – W pierwszym rzędzie »poprawiliśmy fabrykę«, jeśli chodzi o dopasowanie elementów i wykończenie. Teraz jest tak, jak powinno być, gdy auto opuszcza zakład, a nie tak, jak było w istocie. Silnik jest oryginalny. Ma 40 koni. Pojemność 842 cm sześc. Został całkowicie odnowiony. Rozkręciliśmy go do ostatniej śrubki i złożyliśmy z powrotem, używając oryginalnych, nieużywanych części zamiennych – wyjaśnił Daniel Kasprzyk.  Więcej kłopotów sprawiła karoseria. – Początkowo wyglądała na fajną. Po zdjęciu lakieru nie wyglądało to już tak dobrze. Na prace blacharskie poświęciliśmy około 600 godzin. Cała renowacja zajęła dziewięciu osobom około tysiąca godzin – dodał Kasprzyk. Jaskólska zaznaczyła, że kolory przypominają teraz polską flagę.  Pierwotnie biały samochód jest teraz biało-bordowy. – Bordowy lakier jest typowo metaliczny. Biały położyliśmy w normalny sposób, a później jeszcze lakier bezbarwny, w którym są drobinki szkła. Powodują, że pod słońcem się mieni – poinformował Kasprzyk. Syrenka trafi teraz do pracowni braci Collinsów, którzy zajmują się tuningiem aut.   Jak poinformowała Jaskólska, restaurowana syrena była już raz licytowana - w aukcji Wielkiej Orkiestry Świątecznej Pomocy. Właściciel, były rajdowiec Zbigniew Baram, ofiarował ją fundacji Jaskólskiej, by przyniosła kolejny dochód na cele dobroczynne.  Syrena to rodzina polskich aut osobowych i dostawczych. Produkowała je Fabryka Samochodów Osobowych na Żeraniu w Warszawie w latach 1957-1972, a później bielska Fabryka Samochodów Małolitrażowych do 1983 r. Ogółem z taśm montażowych zjechało ponad 520 tys. tych aut.  Przygoda Hanksa z polską motoryzacją rozpoczęła się trzy lata temu. Aktor opublikował w internecie zdjęcie wykonane, gdy otwierał drzwi sfatygowanego fiata 126. – I'm so excited about my new car!! (Jestem taki podekscytowany moim nowym autem) – podpisał je.   Na pomysł sprezentowania mu takiego samochodu wpadła  Jaskólska. Podzieliła się pomysłem na Facebooku. Zaczęła się zbiórka pieniędzy. Jaskólska zaproponowała, by pieniądze, które zostaną po zakupie samochodu, zasiliły konto bielskiego szpitala pediatrycznego. Odzew bielszczan był entuzjastyczny. Zainteresowała się tym prasa.  O akcji dowiedział się Hanks. W mailu do Jaskólskiej przyznał, że nieco żartował z samochodu, ale dodał, iż bardzo mu się on podoba. Zaprosił bielszczankę do Stanów Zjednoczonych i zadeklarował, że wesprze bielski szpital pediatryczny.  Znaleziono odpowiedniego fiacika. Był turkusowy, ale po gruntownym remoncie stał się biały. We wnętrzu pojawiły się drobne elementy nawiązujące do Bielska-Białej oraz klawisze z maszyny do pisania, których Hanks jest pasjonatem. Bielszczanka przekazała aktorowi auto w Los Angeles.   Gwiazdor zadeklarował potem, że kupi i sfinansuje remont syrenki, która trafi na licytację. Dochód zostanie przekazany na konto prowadzonej przez Jaskólską fundacji charytatywnej „Nie wypada nie pomagać”.  Tom Hanks jest drugim po Spencerze Tracym aktorem, któremu udało się zdobyć dwa razy z rzędu statuetkę Oscara - za role w filmach „Filadelfia” i „Forrest Gump”. Popularność przyniosły mu też role w obrazach „Szeregowiec Ryan”, „Cast Away: Poza światem”, „Masz wiadomość”, „Kod da Vinci” i „Bezsenność w Seatle”.",,
Rosyjski państwowy regulator wzywa Google'a do zakończnia „reklamowania” protestu,"Roskomnadzor, rosyjski państwowy regulator w sferze mediów i internetu, wystosował do koncernu Google pismo z wezwaniem do zakończenia „reklamowania nielegalnych masowych wydarzeń” na YouTube – poinformowano w niedzielę na stronie internetowej tego urzędu.","Federalna Służba ds. nadzoru w sferze łączności i technologii informatycznych (Roskomnadzor) podkreśliła, że „wiele struktur”, prowadzących kanały na YouTube, „nabywa od YouTube instrumenty reklamowe”, np. powiadomienia push, w celu „rozpowszechnienia informacji” o nielegalnych akcjach. Powiadomienia push są wysyłane w chwili publikacji materiału bądź prowadzenia transmisji na żywo. Roskomandzor zaznaczył, że powiadomienia te „trafiają między innymi do użytkowników niebędących subskrybentami kanałów danych struktur”. Urząd ostrzegł, że jeśli Google nie podejmie odpowiednich działań, to „będzie to oceniać jako ingerencję w suwerenne sprawy państwa, wrogie działanie oraz utrudnianie przeprowadzenia demokratycznych wyborów w Rosji”. Wskazano też, że Rosja „zastrzega sobie prawo do adekwatnej reakcji”. Andriej Klimow, wiceszef komisji spraw zagranicznych Rady Federacji (wyższej izby parlamentu), w niedzielę oświadczył, że „zewnętrzni przeciwnicy” Rosji „wykorzystali możliwości informacyjno-komputerowych technologii”, w tym YouTube, do „faktycznego manipulowania obywatelami Rosji”, którzy w sobotę uczestniczyli w demonstracji na prospekcie Sacharowa w centrum Moskwy. Klimow stoi na czele tymczasowej komisji ds. ochrony suwerenności państwowej i zapobiegania ingerencjom w wewnętrzne sprawy Rosji.",,
"Papież: Trzeba naśladować Jezusa, a nie otaczający nas świat","Papież Franciszek powiedział, że życie wieczne można osiągnąć naśladując Jezusa, a nie spełniając kryteria otaczającego nas świata. Mówił, że chrześcijanie muszą żyć nie dla siebie samych, ale też dla innych braci. Franciszek spotkał się z wiernymi na modlitwie Anioł Pański na Placu św. Piotra w Watykanie.","Papież poświęcił katechezę Eucharystii. Podkreślił, że chleb eucharystyczny, Ciało i Krew Chrystusa, wierni otrzymują za darmo. „Wokół ołtarza znajdujemy to, co zaspokaja głód i pragnienie duchowe na dziś i na wieczność”. Franciszek powiedział, że przystępując do Mszy Świętej doświadczamy czym jest życie wieczne, zaś Eucharystia uczy nas, że żyjemy nie dla siebie, ale dla Pana i bliźnich. – Szczęście i wieczność życia zależą od naszej zdolności do uczynienia owocną miłości ewangelicznej, którą otrzymujemy – wskazywał. Po modlitwie Anioł Pański papież zapewnił o swojej bliskości z bliskimi ofiar powodzi w Kerali w Indiach. Zwrócił się z apelem o solidarność i konkretną pomoc ze strony społeczności międzynarodowej. Potem zachęcił wiernych na Placu św. Piotra, by poświęcili ofiarom kilka chwil cichej modlitwy.",,
„Bez poważnej korekty programów nauczania szkoła nie wyjdzie z zapaści”,"Bez poważnej korekty programów nauczania polska szkoła nie wyjdzie z zapaści – czytamy w sobotnim wydaniu „Naszego Dziennika”. W podręcznikach szkolnych, zatwierdzonych pod rządami Zjednoczonej Prawicy, wciąż dominuje ujęcie lewicowo-liberalne – uważa gazeta.","– Apelujemy żarliwie do Ministerstwa Edukacji Narodowej o natychmiastowe działania w celu wyeliminowania śmiertelnie niebezpiecznych treści dla duchowego, moralnego i religijnego życia Polaków – zaznacza na łamach dziennika ks. prof. Tadeusz Guz, filozof. Według gazety, w podręcznikach szkolnych, zatwierdzonych pod rządami Zjednoczonej Prawicy, „wciąż dominuje ujęcie lewicowo-liberalne”. Przykłady szokują – stwierdza „Nasz Dziennik”. Cytowany przez gazetę Leszek Żebrowski, badacz historii najnowszej, wskazuje, że w podręczniku do języka polskiego „Oblicza epok” dla 1. klasy liceum „mamy noblistkę Wisławę Szymborską, ale bez choćby jednego zdania, że przez ponad dwie dekady była członkiem PPR-PZPR i gloryfikowała stalinizm w Polsce Ludowej”.",,
Minister obrony Izraela: Wojsko dalej będzie strzelało do Palestyńczyków ostrą amunicją,"Izrael ostrzega Palestyńczyków przed dalszymi konsekwencjami protestów w Strefie Gazy. Minister obrony Avigdor Lieberman zapowiedział, że wojsko nie zmieni taktyki i będzie strzelać do protestujących ostrą amunicją. Oskarżył też demonstrujących o działania terrorystyczne.","Lieberman ostrzegł Palestyńczyków ze Strefy Gazy, by nie zbliżali się do oddzielającego enklawę od Izraela płotu. Zapowiedział, że żołnierze nadal będą używać ostrej amunicji w stosunku do Palestyńczyków, którzy naruszą izraelskie przepisy. Stanowią one, że strefa przy płocie jest strefą wojskową, w której przebywanie jest zabronione. Po tym jak w piątek w zamieszkach na granicy Gazy i Izraela od izraelskich kul zginęło 16 osób, a we wtorek wojsko zastrzeliło kolejnego protestującego, na głowy izraelskich władz i dowódców posypały się oskarżenia o nieproporcjonalne użycie siły. Izraelskie władze przekonują, że wielu protestujących usiłowało sforsować płot graniczny i wtargnąć na teren Izraela. Oskarżyły też rządzący Gazą radykalny Hamas o prowokację i próbę wywołania wojny. Strona palestyńska twierdzi, że od piątku w protestach zginęło 17 osób, zaś rannych zostało ponad 800. Palestyńczycy w pięciu miasteczkach namiotowych przy granicy Gazy z Izraelem protestują w sprawie wywłaszczeń ziemi przez Izrael. Domagają się zwrotu terenów zabranych 42 lata temu. To pierwszy tego typu protest od wielu lat.",,
„Alarm!”: Prezes spółdzielni wpłacał pieniądze mieszkańców na własne konto,"Nieoprocentowana pożyczka, bez żadnych zaświadczeń, gwarancji i od ręki – na takie warunki nie mogą liczyć klienci żadnego banku. Tomasz Rusinek, prezes spółdzielni mieszkaniowej „Łomianki-Równoległa” w podwarszawskich Łomiankach, znalazł jednak sposób. Mężczyzna brał od mieszkańców pieniądze za czynsz i na jakiś czas wpłacał na swoje prywatne konto. Proceder ten trwał przez kilka lat. Afera wyszła na jaw dopiero, gdy prezes został odwołany ze swojej funkcji. Teraz związany z PO działacz twierdzi, że tylko „przyspieszał w ten sposób spółdzielcze procedury” i zapewnia, że nie miał żadnych korzyści z trzymania pieniędzy mieszkańców na swoim koncie.",,,
Rząd przyjął projekt tzw. małego ZUS-u,Rząd przyjął projekt ustawy ws. tzw. Małego ZUS-u Plus. Przewiduje on obniżenie i uzależnienie wysokości składek najmniejszych firm od ich dochodów.,"Mały ZUS Plus to część zapowiadanego w kampanii wyborczej „Pakietu dla przedsiębiorców” i stanowi rozszerzenie obowiązującej od początku tego roku ulgi znanej jako mały ZUS. Celem jest wsparcie najmniejszych przedsiębiorców, dla których „sztywna wysokość składek na ubezpieczenie społeczne” jest za dużym obciążeniem.Resort rozwoju szacuje, że z tzw. Małego ZUS-u Plus od nowego roku będzie mogło skorzystać około 320 tys. najmniejszych przedsiębiorców. Ich składki będą liczone proporcjonalnie do dochodu i niższe średnio o kilkaset złotych miesięcznie. Podkreślono, że jest to rozwiązanie dla najmniejszych firm, których przychód w 2019 r. zamknie się w kwocie 120 tys. zł.Szacowany koszt nowych regulacji dla finansów publicznych to ok. 1,3 mld zł w przyszłym roku i nawet 1,5 mld zł w kolejnych latach – tyle pozostanie w kieszeniach przedsiębiorców. Minister minister rozwoju Jadwiga Emilewicz wskazała, że obecnie z małego ZUS-u korzysta ok. 180 tys. małych firm. – Rozszerzamy (przyjętym w czwartek przez rząd projektem) pulę potencjalnych beneficjentów. Zakładamy, że beneficjentami będzie mogło być ok. 320 tys. najmniejszych przedsiębiorców – powiedziała.Emilewicz dodała, że obecne rozwiązania dotyczą tych firm, których roczny przychód nie przekracza 63 tys. zł, po zmianie ma to być 120 tys. zł.– Jest to rozwiązanie, które łączy przychód i dochód. Mamy kategorię wejścia do systemu przychodową, ale składkę na ubezpieczenia społeczne płacimy proporcjonalnie od dochodu – wskazała minister.Szefowa resortu rozwoju dodała, że liczy na to, iż parlament szybko przepracuje projekt, tak by ustawa mogła wejść w życie od 1 stycznia 2020 r. Zwróciła uwagę, że jeśli tak się stanie, to przedsiębiorcy będą mogli zgłosić się do ZUS do 31 stycznia 2020 r.",,
"„Wiedźmin”, „Cyberpunk 2077”, „Dying Light 2”. Polskie gry towarem pożądanym za granicą","Już 4 proc. eksportu z Polski do Stanów Zjednoczonych stanowi seria gier „Wiedźmin”. Przemysł gier stał się wizytówką polskiej branży rozrywkowej, a przyszły rok może być pod tym względem najlepszy w historii – pisze „Dziennik Gazeta Prawna”.","Dziennik zwraca przy tym uwagę, że na rynku pojawią się „Cyberpunk 2077” studia CD Projekt Red i „Dying Light 2” Techlandu, a to tylko dwie najgłośniejsze premiery.   „DGP” przypomina, że o perspektywie sektora polskich gier rozmawiano na konferencji „Wielka Gra” zorganizowanej przez Fantasyexpo i Google w warszawskim Google for Startups Campus. Głos zabrali na niej przedstawiciele najważniejszych polskich firm, inwestorzy oraz pracownicy administracji publicznej.  – Jeśli mówimy o mocnej dyplomacji ekonomicznej, ona musi współdziałać z mocną dyplomacją kulturalną. W moim przekonaniu branża gier jest w tym obszarze bardzo mocną dźwignią – powiedziała na konferencji minister rozwoju Jadwiga Emilewicz. Zaprosiła reprezentantów tego sektora na przyszłoroczne EXPO w Dubaju, wskazując, że warto tam być i pokazać technologiczny potencjał Polski.",,
Polski urząd antymonopolowy stawia zarzuty Gazpromowi,"– Stawiamy zarzuty Gazpromowi i pięciu międzynarodowym podmiotom odpowiedzialnym za finansowanie gazociągu Nord Stream 2 – poinformował prezes UOKiK Marek Niechciał. Jest to precedensowe postępowanie, prowadzone przez szefa polskiego urzędu antymonopolowego.","– Wszystkie podmioty, czyli Gazprom i pięć firm finansujących Nord Stream 2, otrzymały nasze postanowienie. Mają 21 dni na złożenie wyjaśnienia – powiedział prezes UOKiK. Gazociąg Nord Stream 2 ma powstać na dnie Bałtyku, równolegle do uruchomionego w roku 2011 gazociągu Nord Stream. Ma to być dwunitkowa magistrala gazowa o mocy przesyłowej 55 mld metrów sześciennych surowca rocznie z Rosji do Niemiec. Projektowi temu sprzeciwiają się Polska, kraje bałtyckie i Ukraina.              Początkowo w celu zaprojektowania budowy i eksploatacji gazociągu Nord Stream 2 utworzono spółkę Nord Stream 2 AG. Gazprom i jego europejscy partnerzy: OMV, Royal Dutch Shell, Uniper i Wintershall zwrócili się do polskiego Urzędu Ochrony Konkurencji i Konsumentów z wnioskiem o zezwolenie na zawiązanie spółki do budowy Nord Stream 2.",,
Firmom grozi chaos w płatnościach,"Resort finansów forsuje pomysł utworzenia jawnej bazy kont bankowych, na które firmy muszą płacić kontrahentom – czytamy w „Pulsie Biznesu”.","Gazeta pisze, że po roku „ciszy w temacie” Ministerstwo Finansów zakończyło prace i wysłało na posiedzenie rządu projekt nowelizacji ustawy o VAT zakładający stworzenie ogólnodostępnego wykazu czynnych podatników VAT.„To jest marchewka. Kijem zaś ma być utworzenie bazy rachunków bankowych, na które firmy będą musiały przelewać płatności partnerom handlowym. Kto zrobi przelew na konto niezgłoszone fiskusowi, nie będzie mógł wrzucić płatności w koszty. Ponadto będzie mu grozić solidarna odpowiedzialność za długi podatkowe kontrahenta sprzedawcy” – informuje dziennik.Według „Pulsu Biznesu” projektem ma się wkrótce zająć Rada Ministrów.Gazeta przypomina, że resort finansów upublicznił projekt utworzenia wykazu czynnych podatników VAT we wrześniu 2017 r. Jego idea była wzniosła – umożliwienie firmom uzyskania informacji o aktualnych oraz potencjalnych kontrahentach, co zmniejszyłoby ryzyko wplątania w relacje z nierzetelnymi podatnikami. Pomysł zyskał poparcie środowisk biznesowych.",,
„Jesteśmy na bardzo dobrej drodze do wyrównania dopłat bezpośrednich”,"– Jesteśmy na bardzo dobrej drodze do wyrównania dopłat bezpośrednich. Sprawiedliwa polityka wobec wszystkich rolników, czyli równa dla wszystkich, to jedno z moich zadań jako komisarza – oświadczył Janusz Wojciechowski, polski kandydat na stanowisko unijnego komisarza ds. rolnictwa, opowiadając w programie „Gość Wiadomości” o swoich najważniejszych celach. – Chciałbym stworzenia raportu otwarcia, aby wiedzieć, jaka jest rzeczywista sytuacja rolnictwa europejskiego. O przyszłości rolnictwa trzeba też myśleć w dłuższej perspektywie. Tak do 2050 r. – dodał.","Janusz Wojciechowski, polski kandydat na unijnego komisarza do spraw rolnictwa, przekonał europosłów, że nadaje się na to stanowisko. Deputowani z różnych krajów i frakcji politycznych podkreślali, że Wojciechowski wypowiadał się dużo konkretniej niż podczas pierwszego wysłuchania oraz pisemnych odpowiedzi na pytania europosłów. Polityk PiS zapowiedział, że będzie komisarzem, który „będzie walczył o to, żeby rolnictwo było wspierane w możliwie największym stopniu przez większy budżet”. Równie ważnym problemem jest dla niego nierówność w dopłatach bezpośrednich.– Jest ona wielkim problemem politycznym w całej Unii. Trwa od 2004 r., kiedy to Polska i inne kraje Europy Środkowej i Wschodniej weszły do UE. Mogę powiedzieć, że jesteśmy na dobrej drodze do wyrównania dopłat bezpośrednich i sprawiedliwszej polityki rolnej – podkreślał Wojciechowski.",,
„Błękitne hełmy” nie pozostaną bezkarne. Rezolucja ws. przestępstw seksualnych przyjęta przez ONZ,"Rada Bezpieczeństwa ONZ przyjęła w piątek, po raz pierwszy w historii, rezolucję mającą na celu rozwiązać problem przestępstw seksualnych, których dopuścili się żołnierze sił pokojowych podczas misji.","14 spośród 15 członków Rady Bezpieczeństwa zagłosowało za przyjęciem projektu rezolucji. Od głosu wstrzymał się jedynie Egipt, który w ostatniej chwili zgłosił poprawkę.Projekt rezolucji został przedłożony Radzie Bezpieczeństwa przez Stany Zjednoczone. Wyrażone jest w nim poparcie dla planu reform sekretarza generalnego ONZ Ban Ki Muna, w tym jego decyzji dotyczącej powrotu do swoich krajów tych oddziałów wojska i policji, w przypadku których „istnieją wiarygodne dowody zakrojonego na szeroką skalę bądź systemowego wykorzystywania seksualnego i niegodziwego traktowania w celach seksualnych tamtejszych mieszkańców”.Rezolucja wzywa stacjonujące oddziały do przeciwdziałania przestępstwom seksualnym i upubliczniania ich. Nie może już być mowy o bezkarności w tym względzie.69 przestępstw seksualnych w 2015 r.W piątkowej rezolucji podano, że w 2015 roku uczestnicy misji pokojowych dopuścili się 69 przestępstw seksualnych. Chodzi nie tylko o napaści seksualne (w tym na osoby nieletnie), lecz także o inne przestępstwa, jak np. oferowanie pieniędzy, odzieży czy telefonów w zamian za usługi seksualne w krajach, w których ""błękitne hełmy"" miały nieść pomoc. Do większości incydentów doszło w Republice Środkowoafrykańskiej.",,
„GW” zamieściła sprostowanie do tekstu o działce Morawieckich,"„Gazeta Wyborcza” opublikowała sprostowanie do tekstu Jacka Harłukowicza na temat działki premiera Mateusza Morawieckiego. Pisano w nim, że kupiona w 2002 r. działka warta jest dziś „nawet sto razy więcej” niż w momencie zakupu. „Stwierdzenie jest nieprawdziwe” – napisano w sprostowaniu.","Jak podaje portal wpolityce.pl, sprostowanie zamieszczono na siódmej stronie poniedziałkowego wydania „GW”, na wniosek premiera i jego żony, Iwony Morawieckiej. Sprostowanie odnosi się do artykułu Harłukowicza pt. „Jak Morawiecki i jego znajomi działki od Kościoła kupowali i się bogacili. Dziś wszyscy odmawiają odpowiedzi”, który ukazał się w „Wyborczej” 17 czerwca br. Jak napisano, stwierdzenie zawarte w artykule Harłukowicza, że „15-hektarowa działka wrocławskiej parafii garnizonowej »za którą Mateusz Morawiecki w 2002 roku zapłacił 700 tys. złotych« (…) jest warta »dziś nawet sto razy więcej« jest nieprawdziwe”. Dodano, że w dniu 11 czerwca br. rzeczoznawca majątkowy wycenił wartość działki na 14 mln 349 tys. zł.",,
Drastyczna podwyżka opłat za wywóz śmieci. Ogłosił ją wiceprezydent świeżo wybrany na posła,"Z 13 do 24 zł wzrosła stawka za wywóz śmieci w Łodzi. Podwyżka wejdzie w życie od grudnia w wyniku decyzji wiceprezydenta miasta Tomasza Treli. Ogłoszono ją zaledwie dwa dni po wyborach, w których Trela został wybrany na posła. Sprawę opisuje „Dziennik Łódzki”.","– Od 1 grudnia stawka za śmieci musi wzrosnąć, by miasto miało pieniądze na zapłacenie odbierającym je firmom – zapowiada Trela. Jak dodaje, „mimo tej podwyżki, Łódź będzie się plasować w środku miast, jeśli chodzi o wysokość opłat za śmieci”. Jego zdaniem 24 zł to „niezbędne minimum”.Trela zaznacza również, że jeśli ktoś nie będzie segregował śmieci, zapłaci karę 48 zł – czyli dwukrotność opłaty śmieciowej. W wyborach do Sejmu w okręgu łódzkim kandydujący z list SLD Tomasz Trela zdobył 40 811 głosów.",,
Dziedziczak: Polska od dwudziestu kilku lat nie jest w stanie przyjąć garstki Polaków z Kazachstanu,"– Jeżeli chcemy, żeby Unia pomagała nam ws. Ukrainy, to nie możemy się odwrócić od niej, kiedy chce, abyśmy pomogli ws. Południa – powiedział w „Polityce przy kawie” Sławomir Neumann, wiceminister zdrowia z PO. – Niech bogate kraje poniosą konsekwencje tego, że przez setki lat kolonizowały ten region i korzystały z bogactwa kolonialnego – przekonywał z kolei Jan Dziedziczak z PiS.","Polska przyjmie dwa tysiące uchodźców. Taką deklarację złożył w czwartek wiceminister spraw wewnętrznych Piotr Stachańczyk po spotkaniu ministrów spraw wewnętrznych państw Unii Europejskiej w Luksemburgu. Wiceminister zdrowia Sławomir Neumann uważa, że nie mieliśmy wyjścia, bo Polacy przez lata korzystali gościnności państw zachodu, które przyjmowały nas  w trudnych momentach. Jego zdaniem, jeśli jesteśmy członkami Unii i otrzymujemy pomoc, to powinniśmy być solidarni. „To nie jest dobry pomysł”Jan Dziedziczak z PiS krytykuje decyzję rządu. – Polska od dwudziestu kilku lat nie jest w stanie przyjąć garstki Polaków z Kazachstanu tymczasem Ewa Kopacz, która wcześniej blokowała przyjęcie Polaków z Kazachstanu teraz, kiedy Unia kazała, to natychmiast przyjmujemy dwa tysiące jakichś muzułmańskich emigrantów. To nie jest dobry pomysł – ocenił. Jego zdaniem warto twardo stawiać swoje sprawy w Unii Europejskiej. <Pytany, jak Europa ma sobie więc poradzić z problemem uchodźców wskazał na kraje, które kolonizowały tamte regiony. – Niech bogate kraje, które korzystały z bogactwa kolonialnego teraz poniosą konsekwencje tego, że przez setki lat kolonizowały ten region – przekonywał. Dwa problemy UniiNeumann przekonywał, że jeśli nie pomożemy Unii, nie będziemy mogli oczekiwać jej wsparcia np. w przypadku kontaktów z Rosją. – Jeżeli chcemy, żeby Unia pomagała Polsce w sprawach Ukrainy, a pomaga, bo te sankcje nałożone na Rosję to są sankcje UE, które Polska promuje i Ukraina stała się problemem Europy. Drugim problemem jest Południe (Europy – red.). Jeżeli chcemy, żeby Unia pomagała nam ws. Ukrainy to nie możemy się odwrócić od Unii, kiedy UE chce abyśmy pomogli ws. Południa – przekonywał w „Polityce przy kawie”.",,
Uroczystości pogrzebowe Jana Olszewskiego. Rząd przedstawił szczegóły,Uroczystości pogrzebowe byłego premiera Jana Olszewskiego będą dwudniowe – piątek i sobota; miejscem pochówku będą Powązki Wojskowe – poinformował we wtorek szef KPRM Michał Dworczyk.,"– Odszedł w ostatnich dniach wielki Polak, wielki patriota, były premier Jan Olszewski, dlatego uroczystości pogrzebowe będą miały charakter państwowy. Organizatorem pogrzebu będzie KPRM, jako że wśród wielu aktywności społecznych i politycznych Jan Olszewski był też prezesem Rady Ministrów – mówił Dworczyk podczas wtorkowego briefingu.Jak dodał, uroczystości pogrzebowe będą dwudniowe i odbędą się w najbliższy piątek i sobotę. – Miejscem pochówku pana premiera Olszewskiego będą Powązki Wojskowe – poinformował Dworczyk.Zaznaczył jednocześnie, że wszystkie szczegóły związane z przygotowaniem uroczystości pogrzebowych zostały opracowane w porozumieniu z rodziną.",,
Studenci powracający z Chin są na obserwacji w szpitalu,"Główny Inspektorat Sanitarny poinformował w nocy z soboty na niedzielę, że grupa studentów, którzy przez Dubaj przylecieli do Warszawy z Chin została skierowana na obserwację w szpitalu specjalistycznym. Jest to związane z rozprzestrzenianiem się wirusa 2019-nCoV.","Grupa studentów, przebywająca wcześniej w chińskim mieście Wuhan, powróciła w sobotę do Polski. Studenci do kraju wracali przez Pekin i dalej lotem z Dubaju, gdzie byli badani przez lokalne służby medyczne przed wejściem na pokład samolotu.  Kolejne badania, zgodnie z przyjętymi procedurami, odbyły się już na lotnisku Chopina w Warszawie. Profilaktycznie cała grupa została skierowana na obserwację w szpitalu specjalistycznym – poinformowało GIS.   Jak przekazano, GIS w porozumieniu z innymi służbami, w tym strażą graniczną i służbami lotniskowymi prowadzi bieżący monitoring osób przekraczających granicę Polski.   „Zgodnie z przyjętymi procedurami wszyscy przylatujący do Polski z Chin i innych krajów Azji wymienionych w Komunikacie GIS nr 5 z 25 stycznia br., poddawani są bieżącej weryfikacji pod kątem stanu zdrowia i wypełniają dokumenty pozwalające na ich lokalizację w ciągu najbliższych 2 tygodni” – napisano w komunikacie.",,
"Gowin: W sprawie Westerplatte albo kompromis, albo ustawa","– Jeżeli nie wypracujemy roztropnego kompromisu z władzami Gdańska ws. Westerplatte, uchwalimy ustawę. Niech zadziała demokracja. Demokratycznie wybrana większość przesądzi, czy te tereny mają stać się miejscem nowego muzeum państwowego - mówił wicepremier i minister nauki Jarosław Gowin.","W ocenie ministra nauki i szkolnictwa wyższego spór o Westerplatte dotyczy dwóch rzeczy. Jako pierwszą wymienił politykę. Według niego przez prezydent Gdańska, która jego zdaniem przedwcześnie „została wykreowana przez część opozycji, sympatyzujących z opozycją mediów jako nowa gwiazda na polskiej scenie politycznej”, przemawia „niechęć do rządu” . – Ale myślę, że za jej oporem stoi coś jeszcze. Mianowicie chęć ukrycia blamażu, jakim było przeszło ćwierć wieku nadzorowania terenu, na którym toczyły się pamiętne walki, przez samorząd gdański – mówił Jarosław Gowin w Telewizji Republika.  – Mnie się wydaje, że to wynikało po prostu z braku zrozumienia dla imponderabiliów, dla tego, co jest fundamentalnie ważne dla tożsamości narodu. Tam rządzili politycy, którzy uważali, że takie sprawy, jak pamięć, wartości, trzeba już odesłać do lamusa. To nie jest tak, że oni chcieli, żeby to niszczało. Oni po prostu nie zwracali na to uwagi – oceniał wicepremier. – Nie w sensie budynku, bo my tam nie chcemy stworzyć żadnego budynku. My chcemy tak przystosować te pamiątki historyczne, żeby one były nowoczesnym muzeum, przypominającym nie tylko Polakom, bo tam przyjeżdża wielu turystów z całego świata, bo to jest przecież niezwykle historyczne miejsce, że tam się zaczęła II wojna światowa. Więc chcemy pokazać, jaki był ten bardzo ważny moment w dziejach Polski, w dziejach Europy, w dziejach świata – podkreślił szef resortu nauki. Według twórców projektu specustawy proponowane rozwiązania mają usprawnić budowę Muzeum Westerplatte i Wojny 1939 w Gdańsku, by miejsce to lepiej niż dotychczas ukazywało heroizm polskich żołnierzy, którzy stawili opór III Rzeszy Niemieckiej. Przepisy krytykowane są przez władze Gdańska, w tym prezydent Aleksandrę Dulkiewicz, która określa je próbą przejęcia Westerplatte przez władzę centralną.  We wtorek w Warszawie doszło do spotkania wiceministra kultury Jarosława Sellina i prezydent Gdańska Aleksandry Dulkiewicz. Wiceszef MKiDN zaproponował po rozmowie, by przedstawiciele miasta Gdańsk weszli do komitetu honorowego budowy Muzeum Westerplatte i mieli wpływ na jego kształt.  Prezydent Gdańska złożyła Sellinowi ofertę, że tereny miasta mogą być wniesione do powstającego Muzeum Westerplatte i ta instytucja będzie współtworzona przez samorząd i stronę rządową, które wspólnie wezmą za nią odpowiedzialność.",,
Trump ma „niskie oczekiwania” odnośnie spotkania z Putinem,"– Nie jadę z wysokimi oczekiwaniami – powiedział Donald Trump w wywiadzie dla amerykańskiej telewizji CBS odnosząc się do spotkania z prezydentem Rosji Władimirem Putinem, które ma się odbyć 16 lipca w Helsinkach.","– Nic złego z tego nie wyniknie, a może coś dobrego – wyjaśniał Donald Trump w wywiadzie dla CBS podkreślając, że takie spotkania są korzystne.Prezydent USA przypomniał w tym kontekście historyczny, czerwcowy szczyt z przywódcą Korei Północnej Kim Dzong Unem jako „dobrą rzecz”. – Spotkania to dobra rzecz. Naprawdę wierzę w spotkania: z Rosją, Chinami, Koreą Północną – deklarował. Poinformował również, że „nie myślał” o tym, by zwrócić się do Putina o ekstradycję dwunastu agentów rosyjskiego wywiadu wojskowego, których amerykańska federalna wielka ława przysięgłych oskarżyła o hakowanie urządzeń Partii Demokratycznej w ostatnich wyborach prezydenckich w USA. – Na pewno będę o to pytał – dodał.Rosyjscy agenci zostali oskarżeni o włamanie się do systemu komputerowego Krajowego Komitetu Partii Demokratycznej, demokratycznego sztabu kampanii wyborczej do Kongresu oraz jej kandydatki w wyborach prezydenckich Hillary Clinton, a także o wykradanie danych osobistych na dużą skalę.",,
Ukraina skarży Rosję w Hadze. Kreml nie widzi podstaw,– Problemy między Ukrainą i Rosją w tej sprawie są wyraźnie poza jurysdykcją tego sądu – przekonywał dyrektor działu prawnego rosyjskiego MSZ Roman Kołodkin przed Międzynarodowym Trybunałem Sprawiedliwości (MTS) w Hadze. W poniedziałek odbyło się przesłuchanie strony ukraińskiej.,"W trakcie wtorkowych przesłuchań Kołodkin odrzucił oskarżenia strony ukraińskiej, która dowodzi, że Moskwa łamie dwie międzynarodowe konwencje. Kijów wskazuje, że Rosja finansuje terroryzm poprzez dostarczanie separatystom broni i środków finansowych oraz stosuje dyskryminację rasową nierosyjskich grup ludności na Krymie.Jako przykład aktu terroru z użyciem dostarczonej przez Rosję broni złożony w styczniu przez Ukrainę pozew przytacza zestrzelenie 17 lipca 2014 roku malezyjskiego samolotu pasażerskiego, w którym zginęło 298 osób, w większości Holendrów.Liczą na działanieW poniedziałek przed Trybunałem w Hadze ukraińska wiceminister spraw zagranicznych Ołena Zerkal zażądała od MTS natychmiastowych działań wobec Rosji. Podkreśliła, że Moskwa powinna niezwłocznie wstrzymać udzielanie jakiegokolwiek wsparcia działającym na terytorium Ukrainy prorosyjskim separatystom.Rosja konsekwentnie odrzuca wszelkie oskarżenia o wspieranie zbrojnej rebelii na wschodzie Ukrainy. Nie jest jasne, kiedy sędziowie MTS wydadzą rozstrzygnięcie w sprawie ukraińskiego pozwu. Przesłuchania stron w postępowaniu mają potrwać do czwartku.Przez długi czas ZSRR konsekwentnie odmawiał uznania jurysdykcji MTS, twierdząc, że nie dysponuje on gwarancjami bezstronności. W 1989 roku ZSRR anulował zawieszenie obowiązywania klauzul sądowych w przyjętych przez niego konwencjach międzynarodowych ze sfery ochrony praw człowieka, co po raz pierwszy otworzyło możliwość pozywania go – a obecnie Rosji – przed MTS. W 2005 roku Rosja uczyniła analogiczny krok w odniesieniu do szeregu porozumień antyterrorystycznych.Wniosek GruzjiW 2008 roku MTS podjął rozpatrywanie pierwszej w ogóle sprawy, w której jedną ze stron była Rosja. Na podstawie międzynarodowej konwencji o likwidacji wszelkich form dyskryminacji rasowej Gruzja złożyła przeciwko niej pozew z zarzutem dyskryminowania gruzińskiej ludności w znajdujących się pod rosyjską kontrolą wojskową Abchazji i Osetii Południowej.",,
"KORWiN ułoży się z PiS? „Jeżeli Kaczyński obieca, że nie podniesie podatków”. Razem: nie wchodzimy w żadną koalicję","– Jeżeli PO na serio chciałaby zająć się problemem umów śmieciowych, to my jesteśmy w stanie głosować za dobrymi rozwiązaniami – deklarował w programie „Po przecinku” w TVP Info Maciej Konieczny z partii Razem. Przemysław Wipler z partii  KORWiN nie wykluczył z kolei koalicji z PiS-em i Pawłem Kukizem. Postawił jednak warunki. –  Jeżeli Jarosław Kaczyński razem z nami będzie chciał obniżać podatki i zmniejszać biurokrację – zasugerował Wipler.","Przemysław Wipler z partii KORWiN i Maciej Konieczny z Razem deklarowali w programie „Po przecinku”, z kim ewentualnie weszliby w koalicje powyborcze, jeśli ich ugrupowaniom uda się przekroczyć próg wyborczy. Konieczny kolejny raz podkreślił, że nie widzi większej różnicy pomiędzy PiS i PO. – Nie wchodzimy w żadną koalicję – mówił i zapowiedział współpracę przy różnych projektach politycznych.  – Jeżeli PO na serio chciałaby zająć się problemem umów śmieciowych, to my jesteśmy w stanie głosować za dobrymi rozwiązaniami – wyjaśnił. KORWiN, PiS i Kukiz?Wipler nie wykluczył ewentualnego wejścia w koalicyjny rząd z PiS-em i Pawłem Kukizem. – Jeżeli Jarosław Kaczyński obieca, że nie podniesie żadnych podatków i razem z nami będzie chciał je obniżać, będzie chciał zmniejszać biurokrację – powiedział. Wipler przyznał, że w kwestiach szkolnictwa może nie być konfliktu, bo jego partia chce oddać szkołę w ręce rodziców i wprowadzić bon edukacyjny. Sprawy Kościoła uważa także za możliwe do ułożenia. – Aby zlikwidować finansowanie Kościoła z budżetu państwa i zlikwidować Fundusz Kościelny trzeba Kościołowi oddać zrabowane ziemie – wyjaśnił.                                                teraz odtwarzane„Nierówności społeczne szkodzą wszystkim”, Duży fiskalizm i wpływ państwa na nasze życie to jest droga do nikąd” „Nierówności społeczne szkodzą”Konieczny pytany o podatki i pomysł jego partii, aby osoby zarabiające ponad 500 tys. złotych płaciły podatek 75-procentowy. – Są twarde dane na to, że nierówności społeczne szkodzą wszystkim i to dość dramatycznie. I zmniejszenie nierówności samo w sobie jest bardzo ważnym celem – wyjaśnił i dodał, że 90 procent Polaków płaciłoby takie same albo niższe podatki.  „Emigracja podatkowa”Zdaniem Wiplera takie myślenie doprowadziło do tego, że tysiące najzamożniejszych i najbardziej kreatywnych Francuzów opuściło kraj po tym, jak prezydent Hollande wprowadził takie stawki podatkowe. – Nie doprowadziło ani do zwiększenia wpływów, ani do zwiększenia zadowolenia Francuzów, a jedynie do emigracji podatkowej. Duży fiskalizm i wpływ państwa na nasze życie, to jest droga do nikąd. Ci, którzy zarabiają pół miliona i więcej od dawna nie płacą podatków w Polsce – dodał. Mur przeciw uchodźcomPrzemysław Wipler pytany o strategię w sprawie uchodźców powiedział, że jeżeli jest inwazja to trzeba postawić mur tak, jak Amerykanie na granicy z Meksykiem. – Cyniczne szczucie uchodźcami w Polsce po to, by osiągnąć swoje cele polityczne, jest obrzydliwe – ocenił Konieczny i dodał, że obcokrajowcy mieszkający w Polsce coraz mniej czują się tu bezpieczni.  ",,
"Klub SLD wzmocni Wincenty Elsner, a Sojusz dogoni ludowców","Były poseł Twojego Ruchu, Wincenty Elsner, ostatnio niezrzeszony, dołączy w czwartek do klubu SLD – poinformował rzecznik Sojuszu Dariusz Joński. W ten sposób klub SLD będzie liczył 32 posłów. Czyli tyle samo, ile ma klub PSL.","– Będziemy chcieli przedstawić Wincentego Elsnera jako posła, który będzie odpowiadał u nas za małe, rodzinne firmy – powiedział polityk Sojuszu. Wskazywał, że Elsner przez wiele lat miał swoją firmę i jest „przedsiębiorcą z lewicową twarzą”.  Rzecznik Sojuszu podkreślił, że tematyka małych, rodzinnych firm jest bardzo istotna, bo nie mają one „absolutnie żadnej pomocy ze strony państwa"". Podkreślił, że państwo wręcz blokuje ich rozwój.  Według Jońskiego, Sojusz chce pokazać, iż nowoczesna lewica pomaga nie tylko emerytom, rencistom i bezrobotnym, ale również małym firmom, handlarzom, którzy przegrywają często z wielkimi marketami.  Joński podkreślił, że Sojusz cieszy ta decyzja, bo SLD stanie się w ten sposób „trzecią siłą w Sejmie”. Klub SLD będzie liczył 32 posłów. Czyli tyle samo, ile liczy klub PSL. Elsner szefem komisji ds. małego biznesu?  Szef klubu zapowiedział, że SLD będzie również postulował utworzenie w Sejmie komisji zajmującej się problematykom małego handlu. Zdaniem Jońskiego jej szefem mógłby zostać Elsner. Utworzenie w Sejmie komisji ds. małych i średnich przedsiębiorstw Sojusz zaproponował na środowej konferencji prasowej w Sejmie.  Rzecznik Sojuszu wyjaśnił, że miałaby to być komisja stała.  – W tej sprawie SLD będzie chciało rozmawiać z marszałkiem Sejmu Radosławem Sikorskim – zapowiedział.  Poinformował też, że SLD planuje „szeroko zakrojoną wielomiesięczną akcję” obejmującą spotkania z przedsiębiorcami w terenie. – By posłuchać, co mają do powiedzenia i później na początku roku przedstawić konkretne projekty ustaw, które będą wynikiem społecznych konsultacji – zaznaczył rzecznik SLD.",,
Szef BBN: Atak irańskich rakiet nie był skierowany przeciwko polskim żołnierzom,"Polscy żołnierze w Iraku są bezpieczni; atak irańskich rakiet nie był skierowany przeciwko polskim żołnierzom, to był atak skierowany przeciwko bazom amerykańskim. Sytuacja jest pod całkowitą kontrolą – powiedział szef BBN Paweł Soloch po spotkaniu prezydenta z przedstawicielami rządu.","W Iraku jest 268 żołnierzy i pracowników Wojska Polskiego, z tego w bazie Al-Asad ok. 100. Po spotkaniu w Biurze Bezpieczeństwa Narodowego, które było poświęcone sytuacji na Bliskim Wschodzie, Soloch poinformował, że prezydentowi Andrzejowi Dudzie i premierowi Mateuszowi Morawieckiemu została udzielona informacja na temat rozwoju sytuacji na Bliskim Wchodzie po ataku rakiet irańskich na bazy amerykańskie ostatniej nocy.  – Zgodnie z otrzymanymi informacjami wiemy o tym, że nasi żołnierze są tam bezpieczni; to nie był atak skierowany przeciwko polskim żołnierzom, tylko przeciwko bazom amerykańskim – powiedział Soloch.  – Dzięki dobremu systemowi ostrzegania nie stwierdzono żadnych ofiar w ludziach. Sytuacja jest pod całkowitą kontrolą. Polski kontyngent realizuje zadania, które są ustalone w ramach dowództwa sojuszniczego. Pan prezydent i pan premier, tak jak było to wcześniej, wspólnie na bieżąco monitorują sytuację – dodał szef BBN. Dowódca operacyjny rodzajów sił zbrojnych gen. dyw. Tomasz Piotrowski poinformował, że nie jest rozważane wycofanie polskich żołnierzy z Iraku. W zeszłym tygodniu w ataku przeprowadzonym przez USA w Bagdadzie, wraz z kilkoma innymi osobami zginęli: irański generał Kasem Sulejmani dowodzący wchodzącymi w skład Strażników Rewolucji brygadami Al-Kuds i dowódca proirańskiej milicji w Iraku Abu Mahdi al-Muhandis. Iran zapowiedział, że „USA poniosą odpowiedzialność za wszelkie konsekwencje tego zbójeckiego awanturnictwa”.  We wtorek prezydent przewodniczył Radzie Gabinetowej oraz naradzie z udziałem koordynatora służb specjalnych i szefów poszczególnych służb wywiadowczych i kontrwywiadowczych.",,
"Debaty, które zmieniały wszystko. „Pan tu wszedł jak do obory. Ani be, ani me, ani kukuryku”","O tym, jak ważne są debaty, na przestrzeni lat przekonywali się kolejni politycy. Jedni wychodzili ze starć zwycięsko, inni musieli przełknąć gorycz porażki. Eksperci nie maja wątpliwości – debata to cenne narzędzie kampanii, które ma ułatwić decyzję niezdecydowanym wyborcom. Jak będzie dziś wieczorem? Zapraszamy do TVP o 20.10. Relacja minuta po minucie również w portalu tvp.info.","Pierwsza w historii debata telewizyjna odbyła się w Stanach Zjednoczonych w 1960 roku. Naprzeciwko siebie usiedli ówczesny wiceprezydent Richard Nixon oraz młody senator John F. Kennedy. Nixon prowadził w sondażach, więc za błąd można już uznać sam udział w debacie. Do tego doszedł jeszcze nietrafiony strój i nieskuteczna polemika z kontrkandydatem. To wszystko zdecydowało o zwycięstwie Kennedy'ego. 57 proc. wyborców, którzy oglądali debatę uznało, że wpłynęła na ich decyzję. Debata w polskiej polityceW Polsce w 1988 roku w telewizyjnym studiu spotkali się ówczesny szef prorządowych związków zawodowych Alfred Miodowicz i przywódca „Solidarności” Lech Wałęsa. Rozmawiali o sytuacji politycznej w Polsce i pluralizmie związkowym. – Te zmiany muszą być, powtarzam, prowadzone przy otwartej  kurtynie, ale nie tylko w mowie, bo mowy w Polsce jest dużo. My tu ładnie mówimy, może nawet demagogicznie ktoś powie, ale po tej naszej rozmowie znów nic nie zostanie – mówił wtedy Wałęsa, który ubiegając się o reelekcję stanął ponownie do debaty w 1995 r. naprzeciwko Aleksandra Kwaśniewskiego.–  Pan z kłótni, ze sporu uczynił metodę, z konfliktu zaletę – zarzucał Wałęsie Aleksander Kwaśniewski.Jak się okazało, metoda była nieskuteczna, a do historii przeszedł fragment debaty, w którym ubiegający się o reelekcję Wałęsa zwrócił się do Kwaśniewskiego słowami: „Pan wszedł jak do obory. Ani be, ani me, ani kukuryku”.W rozstrzygającej turze wygrał Kwaśniewski, uzyskując prawie 52 proc. głosów – niespełna 3,5 punktu procentowego więcej niż Lech Wałęsa. W 2005 roku na debacie spotkali się Lech Kaczyński i Donald Tusk. Obaj do ostatniej chwili walczyli o głosy. Polacy poszli głosować i w drugiej turze Donald Tusk o 8 punktów procentowych przegrał z Lechem Kaczyńskim. Finał kampanii z 2010 roku przypieczętowała debata, w której starli się Bronisław Komorowski i Jarosław Kaczyński. Wybory w drugiej turze sześcioma punktami procentowymi wygrał Bronisław Komorowski.  Czy faktycznie to debata mogła się okazać tak skuteczna? Eksperci nie mają złudzeń – to cenne narzędzie w kampanii. Dziś o 20.10 zapraszamy na debatę prezydencką do TVP. Spotkanie kandydatów będzie emitowane na antenie TVP1, TVP Info, TVP Polonia, telewizji Polsat oraz Polsat News i Polsat News 2. Debatę będzie można oglądać także na żywo w portalu tvp.info.  Debata Nixon-Kennedy przesądziła o losach wyborów (fot. Keystone/Getty Images)",,
Platforma Obywatelska rusza z kolejną akcją „konwój wstydu”. Poręba: PO znów straszy PiS-em,"PO zainaugurowała w niedzielę kolejną akcję „konwój wstydu”, tym razem poświęconą premierowi Mateuszowi Morawieckiemu. W całym kraju pojawić się mają mobilne bilbordy z wizerunkiem szefa rządu. – Chcemy pokazać jaki naprawdę jest Mateusz Morawiecki – mówili posłowie PO. – PO zamiast programu dla Polski znów straszy PiS-em
– napisał w niedzielę na Twitterze szef sztabu PiS Tomasz Poręba, odnosząc się do akcji.","– Rozpoczynamy dzisiaj ogólnopolską akcję informacyjną dotyczącą prawdziwych poglądów Mateusza Morawieckiego na rozmaite dziedziny życia – na pracę „za miskę ryżu”, na powątpiewanie w darmową służbę zdrowia, na kwestie nepotyzmu, załatwiania pracy koledze, posłowi, eurodeputowanemu dla jego dziecka – powiedział w niedzielę na konferencji prasowej poseł PO Mariusz Witczak.Podkreślił przy tym, że „Polacy mają prawo do rzetelnej informacji, do prawdy wtedy, kiedy dokonują wyboru”.– Dzisiaj jest taki czas, kiedy Polacy przygotowują się do własnych wyborów i muszą te wybory opierać o prawdę. Nie mogą być poddawani propagandzie i oszustwu politycznemu. I dlatego właśnie ta akcja informacyjna, w znaczącej mierze dedykowana dla wyborców PiS, bo to oni – mamy wrażenie – mają swego rodzaju lukę informacyjną – dodał Witczak.Według Marcina Kierwińskiego (PO) rozpoczęta w niedzielę akcja ma pokazywać „jaki naprawdę jest Mateusz Morawiecki, jakim jest człowiekiem”.– Miał być nowoczesnym technokratą, który jest wrażliwy społecznie; jest natomiast czarnym kapitalistą, który gardzi ludźmi, pogardzał klientami swojego banku, pogardza także mieszkańcami naszego pięknego kraju – ocenił poseł PO. Jak dodał, Platforma nie pozwoli na to, by taki człowiek dłużej był premierem. Lider PO Grzegorz Schetyna zapowiedział w sobotę podczas konwencji Koalicji Obywatelskiej w Poznaniu wniosek o konstruktywne wotum nieufności dla rządu Mateusza Morawieckiego. Kandydatem na nowego premiera miałby być sam Schetyna.– Złożymy ten wniosek, bo nie może być premierem Polski ktoś, komu udowodniono kłamstwo. Nie może rządzić ktoś, kto mówi „ludzie są tacy głupi, że to działa”. To było o was, o mnie, o każdym z nas: o pielęgniarce, o kierowcy ciężarówki, nauczycielce, sprzedawcy, u którego robimy zakupy – mówił Schetyna w Poznaniu.Cytowane słowa Mateusza Morawieckiego pochodzą z nagrań dokonanych w czasie, gdy był prezesem banku BZ WBK. Jak informował portal Onet, Morawiecki w rozmowie w restauracji Sowa i Przyjaciele, komentując reklamę banku BZ WBK z Chuckiem Norrisem, powiedział: „Ludzie są tacy głupi, że to działa. Niesamowite”.Brak programu i straszenie PiS-em Do akcji PO odniósł się szef sztabu PiS Tomasz Poręba. „Słyszę, że PO zamiast programu dla Polski znów straszy PiSem i że będzie jakiś konwój wstydu. Wchodzę, sprawdzam na konwojwstydu.pl, a tam największe afery Platformy Obywatelskiej. W sumie wszystko się zgadza. Brawo Wy!” – napisał na Twitterze.",,
Darmowy ser ma poprawić nastroje,"53 tony irlandzkiego cheddaru o wartości ponad 750 mln euro otrzymają w najbliższych tygodniach Irlandczycy, którzy najbardziej ucierpieli z powodu recesji. Jak na razie darmowy ser wywołał jednak szydercze komentarze.","Zakup irlandzkiego sera sfinansuje Komisja Europejska z działającego od 1987 r. funduszu przeznaczonego na usuwanie nadprodukcji żywności – donoszą irlandzkie media, cytując ministra rolnictwa Brendana Smitha. Dystrybucją chaedarru wśród potrzebujących zajmie się od 15 listopada 330 organizacji charytatywnych. – Rozumiem, że wielu ludzi znalazło się w życiowych trudnościach i chcę wyrazić uznanie organizacjom charytatywnym, które troszczą się o to, by przyjść im z pomocą w takim zakresie, w jakim mogą – powiedział Smith. Minister uznał inicjatywę za sposób na poprawę samopoczucia Irlandczyków, wktórych najbardziej uderzyła recesja w przedświątecznym okresie. Serową inicjatywę skrytykowała opozycja i część opinii publicznej. Andrew Doyle z opozycyjnej partii Fine Gael wyraził opinię, że rząd powinien skoncentrować starania na przezwyciężeniu zapaści gospodarczej i zwiększeniu zatrudnienia. Suchej nitki na pomyśle nie zostawili również radiosłuchacze. Jeden z nich w rozmowie z prezenterem radia RTE przypomniał, że Wielka Rewolucja Francuska zaczęła się od niemądrego powiedzonka Marii Antoniny, która radziła ludziom pozbawionym chleba, by jedli ciastka. Inny wskazał, że Irlandczycy nie martwią się brakiem sera, lecz tym, jak powiedzieć dzieciom, że święty Mikołaj jest w tym roku bez grosza przy duszy. Gospodarka w Irlandii jako pierwsza w eurostrefie znalazła się w recesji wpołowie 2008 r. i wychodzi z niej ostatnia. Ostatnio rząd zapowiedziałkolejną rundę fiskalnej konsolidacji na 6 mld euro. Szczegóły ogłosi wbudżecie 7 grudnia. Perspektywa dla rynku pracy jest negatywna – rząd ostrzegł ostatnio, że przez najbliższe 12 miesięcy liczba bezrobotnych utrzyma się powyżej 400 tys. Poprawę rynku pracy przyniesie spodziewana emigracja 100 tys. Irlandczyków do 2014 r. Średnia stopa bezrobocia w br. wyniesie 13,5 proc., a w 2011 r. 13,25 proc.",,
"Bruksela grozi, ale na razie bez sankcji","Eurodeputowani potępili represje wobec Związku Polaków na Białorusi i wezwali do uwolnienia więźniów politycznych w tym kraju. W przyjętej rezolucji nie zdecydowali się na razie, by wezwać UE do wprowadzenia sankcji wobec reżimu Aleksandra Łukaszenki.",,,
Prezes PZU o PPK: Jedno z najważniejszych wydarzeń 2019 roku,Jednym z najważniejszych wydarzeń 2019 r. będzie uruchomienie programu Pracowniczych Planów Kapitałowych; chcemy stać się jednym z najważniejszych graczy na tym rynku – mówi „Rzeczpospolitej” prezes PZU Paweł Surówka.,"Pytany, jaki dla PZU SA i całej Grupy PZU był rok 2018, Surówka podkreślił, że nie przyjęto jeszcze raportu rocznego, więc nie może mówić o wynikach całorocznych. – Jeśli jednak spojrzymy na wyniki pierwszych trzech kwartałów, to ten rok pokazał siłę całej Grupy PZU oraz PZU i PZU Życie jako ubezpieczycieli – wskazał.– Nie było wydarzenia, które wpłynęłoby jednorazowo na naszą sytuację, rozwijaliśmy się w sposób spokojny i zespołowy. Pomogło to osiągnąć w trzecim kwartale najlepszy wynik od pięciu lat – dodał.– W 2018 r. potwierdziliśmy również sens obecności PZU w sektorze bankowym. Oba nasze banki, Pekao SA i Alior Bank, fantastycznie kontrybuowały do naszego skonsolidowanego wyniku. W szczególności dynamicznie rozwija się teraz Pekao SA, zwłaszcza w zakresie sprzedaży w segmencie masowym – poinformował.Prezes PZU podkreślił jednocześnie, że cieszy się, że „Alior w końcu podjął się znalezienia odpowiedzi na wyzwanie, jakim jest Ruch”. – To, że sytuacja firmy nie jest prosta, wiadomo nie od miesiąca lub dwóch. Przykro było patrzeć, jak ta bardzo znana na naszym rynku marka, ze stuletnią tradycją, stopniowo przestawała być konkurencyjna – przyznał.",,
Premier i lider PO odwiedzili Świdnicę; kto bardziej zainteresował wyborców? Zdjęcia mówią same za siebie,W niedzielę w Świdnicy odbyło się spotkanie premiera Mateusza Morawieckiego z mieszkańcami miasta i wiec lidera PO Grzegorza Schetyny. Na platformę Twoje Info otrzymaliśmy zdjęcia porównujące frekwencję podczas obu tych wydarzeń. Do liczby uczestników w czasie spotkania Grzegorza Schetyny nawiązał szef rządu.,"– Drogi powiatowe, gminne… Wiecie szanowni państwo, ile razy więcej przeznaczyliśmy środków na te drogi? Chciałem powiedzieć, że tyle razy więcej, ile jest tutaj teraz ludzi niż na spotkaniu z panem Grzegorzem Schetyną, który podobno był w Świdnicy. Jednak chyba bym się pomylił w druga stronę. Powiem po prostu dziesięć razy więcej środków średnio przeznaczyliśmy w tym roku – powiedział Mateusz Morawiecki. Premier zaznaczył, że rząd PiS na drogi przeznacza w skali roku około 6 mld złotych, a poprzednicy około 600 mln.",,
"Franciszek: Wszyscy ludzie są braćmi, to podstawa sprawiedliwego świata","Papież Franciszek w orędziu na Boże Narodzenie powiedział, że u podstaw chrześcijańskiej wizji ludzkości leży prawda o tym, że wszyscy są braćmi. Bez braterstwa wysiłki na rzecz bardziej sprawiedliwego świata mają „krótki oddech” – podkreślił.","„Dlatego moje życzenie dobrych Świąt Bożego Narodzenia jest życzeniem braterstwa”, między ludźmi wszystkich narodów i kultur – dodał Franciszek w orędziu wygłoszonym we wtorek z balkonu bazyliki świętego Piotra. Apelował o braterstwo między ludźmi różnych idei, o wzajemny szacunek i słuchanie drugiej osoby. – Syn Boży wskazuje nam, że zbawienie dokonuje się przez miłość, akceptację, szacunek dla naszego biednego człowieczeństwa, które wszyscy podzielamy w wielkiej różnorodności grup etnicznych, języków, kultur, ale wszyscy jesteśmy braćmi w człowieczeństwie – oświadczył papież. Podkreślał, że różnice nie są „stratą ani zagrożeniem, ale bogactwem”.",,
Sprawa RKS Okęcie. Popłoch po naszej publikacji,"Odwołane spotkanie komisji sportu dzielnicy Włochy, nagły urlop przewodniczącego Sławomira Sosnowskiego oraz zdjęcie z porządku obrad informacji o RKS Okęcie, która miała być przedstawiona na poniedziałkowym posiedzeniu komisji sportu miasta Warszawy. To efekty wtorkowego zatrzymania burmistrza dzielnicy Włochy oraz naszego tekstu o Arturze W. i próbie przejęcia terenów RKS Okęcie.","W środę komisja sportu miała po raz kolejny debatować o RKS Okęcie. Jak już informowaliśmy, radni dążyli do tego, aby odebrać klubowi grunty i przekazać je pod zarząd dzielnicy. Równolegle działał Artur W., który wysyłał pismo za pismem do Biura Mienia Miasta i Skarbu Państwa, torpedując przekazanie terenu RKS Okęcie w wieczyste użytkowanie. Zatrzymanie burmistrza przez CBA storpedowało te plany. Do skutku nie doszło też posiedzenie dzielnicowej komisji sportu. – Po ostatnich wydarzeniach sytuacja w dzielnicy jest bardzo trudna – powiedział nam w środę późnym popołudniem Sosnowski, po czym niespodziewanie… wziął urlop.",,
Autokary dowożą uczestników marszu LGBT. Radny publikuje nagranie wideo,"W sobotę pod hasłem „Płock napędza równość!” przeszedł pierwszy w tym mieście Marsz Równości, zorganizowany przez środowiska LGBT. Po wydarzeniu „Gazeta Wyborcza” zaprezentowała sylwetki uczestników tego wydarzenia w artykule „Kim są ludzie, którzy poszli na Płocki Marsz Równości i po co w ogóle to zrobili?”. Z tekstu wynika, że zdecydowana większość to przyjezdni, a część to działacze organizacji i partii politycznych.","Z wideo zamieszczonego przez szczecińskiego radnego z PiS Dariusza Mateckiego na Twitterze wynika, że uczestnicy sobotniego zgromadzenia do Płocka przyjechali z całego kraju. Jak sami przyznają – jeżdżą autokarami i samochodami od jednego do drugiego marszu środowisk LGBT.– Ekipa jest mieszana: Poznań, Szczecin, Gorzów, Zielona Góra; tamta część Polski – przedstawia Monika „Pacyfka” Tichy, szefowa szczecińskiej Lambdy, zaprezentowana także w artykule „Wyborczej”. – Byłam już na każdym marszu w tym roku – przyznaje przed kamerą.– Mój cel to sytuacja, w której dziewczyna lub chłopak może spokojnie powiedzieć rodzicom, że jest lesbijką, gejem, osobą transpłciową. Nasza walka to walka fizyczna o przeżycie tych ludzi – oceniła w rozmowie z „GW” szczecinianka.Inny z uczestników Marszu Równości na nagraniu Dariusza Mateckiego opisuje, że aby dotrzeć na wydarzenie, „mieli własną eskortę policji”. – W sensie: policja pokierowała kierowcę naszego autokaru, gdzie mamy przyjechać – mówi z satysfakcją. Dalej wymienia, że brał już udział w marszach w Gdańsku, Olsztynie, Poznaniu i w Warszawie, a teraz jest w Płocku. – Przede mną jeszcze Toruń i za granicą – podkreśla.Wśród osób zaprezentowanych przez „Gazetę Wyborczą” znalazła się także m.in. Kinga Michalska – pochodząca z Łodzi, a mieszkająca w Montrealu w Kanadzie „niezależna artystka” – jak opisuje ją dziennik. – Nie byłam w Białymstoku, ale przyjechałam do Płocka pod wpływem tego, co tam się stało. Oglądanie relacji było dla mnie szokujące... Zaczęłam się bać – powiedziała Michalska. Jak wynika z tekstu „Wyborczej”, na 13 zaprezentowanych w nim uczestników płockiego Marszu Równości jedynie dwie to osoby z Płocka, a spośród nich jedna z nie jest związana z żadną organizacją.Dziennik zaprezentował kolejno: Kingę z Montrealu, Monikę „Pacyfkę” Tichy – szefową szczecińskiej Lambdy, Bożenę i Dawida z Poznania, Karolinę – paraolimpijkę z Tychów, Martę – związaną z Płocką Grupą LGBT+ Koliber, Katarzynę – działaczkę Wiosny z Poznania i Izę z Warszawy – ta jednak chodziła kiedyś do płockiej szkoły średniej. Dalej pojawili się także Grzegorz spod Warszawy, Danuta spod Białegostoku, Wojciech i Małgorzata z Gdańska, a także – w końcu – Marta z Płocka. Sobotni marsz pod hasłem „Płock napędza równość!” przeszedł w tym mieście po raz pierwszy. Jego organizatorami były środowiska LGBT. Na trasie przemarszu odbyło się kilka zgromadzeń jego przeciwników. Policja podkreśla, że marsz i pozostałe zgromadzenia „przebiegały bardzo spokojnie”. Według szacunków funkcjonariuszy marsz zgromadził około tysiąca uczestników.  Podczas manifestacji jednak ponownie doszło do znieważenia obrazu Matki Bożej Częstochowskiej poprzez domalowanie sześciokolorowej aureoli. Ponadto uczestnicy manifestacji nieśli transparenty z napisami: „Mąż mojego syna to moja rodzina”, „Bądź z nami, czyń równość – rodzice osób LBGTQIA”, „Kochane dzieci, idziemy po nasze prawa obywatelskie”. Były też tęczowe flagi i banery z logotypami partii Wiosna, Razem i SLD.",,
Agent Tomek ochraniał Kwaśniewskiego,"Agent Tomek w czasie pracy we wrocławskiej policji kilkakrotnie ochraniał Aleksandra Kwaśniewskiego, w czasie, gdy ten był prezydentem – dowiedział się serwis tvp.info. Kilka lat później funkcjonariusz ten brał udział w tajnej operacji CBA, które chciało udowodnić, że głowa państwa i jego żona sprzedawali przez podstawione osoby swoja rezydencję w Kazimierzu.",,,
PiS złożył protesty wyborcze ws. czterech kolejnych okręgów senackich,"PiS złożył protesty wyborcze ws. przeliczenia głosów w wyborach senackich w kolejnych czterech okręgach. Są to okręgi w Toruniu, Koninie i dwa w Kaliszu.","O złożeniu protestów wyborczych poinformował przewodniczący komitetu wykonawczego PiS Krzysztof Sobolewski. Protesty dotyczą senackich okręgów wyborczych: 12 – Toruń, 92 – Konin oraz 95 i 96 w Kaliszu. W okręgu nr 12 – Toruń kandydatem na senatora Komitetu Wyborczego Prawa i Sprawiedliwości był Andrzej Tadeusz Mioduszewski, który otrzymał 50 168 głosów, co przełożyło się na 37,43 proc. poparcia. W okręgu nr 92 – Konin, kandydatem PiS był Robert Kazimierz Gaweł. Uzyskał on 75 413 głosów (40,90 proc. poparcia). Łukasz Mikołajczyk był kandydatem PiS w okręgu nr 95 – Kalisz. Otrzymał 77 780 głosów (49,27 proc. poparcia).",,
"Pitera, Bielan, Kornel Morawiecki. Wieczorna publicystyka w TVP Info","Zapraszamy do spędzenia niedzielnego wieczoru z TVP Info. Wśród gości m.in. Julia Pitera (PO), Adam Bielan (Polska Razem) i Kornel Morawiecki z Kukiz'15.",Gośćmi Tomasza wolnego w programie „Po przecinku” o godz. 18.30 będą eurodeputowana Julia Pitera (Platforma Obywatelska) i wicemarszałek Senatu Adam Bialan (Polska Razem Zjednoczona Prawica). W „Dziś wieczorem” o godz. 19.50 gościem Michała Adamczyka będzie marszałek senior Kornel Morawiecki (Kukiz ’15). O godz. 20.10 w programie „Minęła dwudziesta” prowadzonym przez Piotra Czyszkowskiego pojawią się politolodzy Uniwersytetu Warszawskiego: prof. Piotr Wawrzyk i prof. Wojciech Łukomski. Zapraszamy!,,
Zderzenie autobusu z minivanem szmuglującym ropę. Spłonęło 15 osób,15 osób zginęło w wyniku zderzenia autobusu z minivanem przewożącym przemycaną irańską benzynę w środkowo-zachodnim Pakistanie – poinformowało rządowe Radio Pakistan. Autobus stanął w płomieniach.,"Do wypadku doszło w rejonie Kan Mehtarzai w prowincji Beludżystan, rozciągającej się w zachodniej, środkowej i południowej części Pakistanu. – Autobus zapalił się po zderzeniu. Jeden pasażer zdołał się uratować, skacząc z płonącego autobusu – przekazał przedstawiciel lokalnych władz Muhammad Hashim.Wśród zabitych są kobiety i dzieci. Jest też wielu rannych, którzy trafili do szpitala w mieście Kweta, stolicy Beludżystanu.W kraju tym dobrze prosperuje biznes przemycanych produktów naftowych z Iranu, a śmiertelne wypadki z udziałem pojazdów przewożących takie produkty nie należą do rzadkości – zauważa agencja Kyodo.",,
Hakerzy zaatakowali telewizję Biełsat,"Nękana przez białoruskie służby bezpieczeństwa telewizja Biełsat padła ofiarą ataku hakerskiego. Doszło do niego po ogłoszeniu, że dziennikarze będą relacjonowali niedzielne protesty przeciwko integracji Białorusi z Rosją.","Do ataku doszło w czwartek wieczorem po ogłoszeniu planów relacjonowania na żywo niedzielnych protestów przeciwko integracji z Rosją. Strona internetowa telewizji Biełsat została zaatakowana z ponad trzech tysięcy adresów IP. Serwis udało się odblokować w piątek wieczorem.Dziennikarze zwracają uwagę, że to już drugi duży atak w tym półroczu.Białoruska opozycja i środowiska niezależne widzą w toczących się rozmowach z Rosją na temat pogłębienia integracji zagrożenie dla białoruskiej suwerenności. Część z nich uważa, że grożą one w perspektywie nawet „wchłonięciem” Białorusi przez Rosję. Aktywiści z 15 partii i organizacji opozycyjnych prowadzą kampanię w obronie niepodległości „Obronimy Białoruś”.7 i 8 grudnia opozycja zorganizowała protesty, które trwały po wiele godzin, a uczestniczyło w nich pierwszego dnia około tysiąca, drugiego – około sześciuset osób. Nie były one uzgadniane z władzami. W trakcie akcji milicja nie zatrzymywała jej uczestników, jednak kilka dni później aktywiści zaczęli otrzymywać wezwania na milicję, która zarzuca im złamanie przepisów o masowych zgromadzeniach.",,
WSI w KOD. Zobacz ustalenia portalu tvp.info,"Tadeusz Korablin, były oficer Wojskowych Służb Informacyjnych, to jeden z najbardziej aktywnych działaczy warszawskiego KOD – wynika z informacji portalu tvp.info. Organizuje m.in. spotkania z dziećmi, którym patronuje Bronisław Komorowski. Korablin był też głównym aktywistą KOD w proteście pod KPRM.","Tadeusz Korablin to jeden z najważniejszych warszawskich aktywistów Komitetu Obrony Demokracji. Można było go spotkać podczas protestu pod Kancelarią Prezesa Rady Ministrów, na manifestacjach, ale też na wyjazdowych spotkaniach KOD – m.in. w Otwocku, kiedy działacze stowarzyszenia zakłócali spotkanie prezydenta Andrzeja Dudy z mieszkańcami.  Na stronie internetowej KOD Mazowsze Korablin mówi o sobie: „Od lutego 2016 roku jestem głównym koordynatorem Grupy Lokalnej Warszawa Wawer”.Lokalna gazetaW lokalnej osiedlowej gazetce opisuje akcje KOD. Chwali się, że pismo ma 20 tys. nakładu i dzięki temu może dotrzeć „zarówno do naszych zwolenników, jak i do szerokiego kręgu osób obojętnych lub wręcz przeciwnych naszej linii programowej”.  O przeszłości Korablin mówi niewiele. Na swojej stronie, na portalu społecznościowym, pisze tylko, że na początku lat 80. XX wieku ukończył Wojskową Akademię Techniczną.  W 1999 roku został odznaczony przez prezydenta Aleksandra Kwaśniewskiego Brązowym Krzyżem Zasługi. Ale, jak wynika z archiwalnych dokumentów wojskowych, Tadeusz Korablin był oficerem Wojskowych Służb Informacyjnych. Odpowiadał w nich za bezpieczeństwo informacji niejawnych. Wyjeżdżał na misje do Libanu. WSI rozwiązano w 2006 roku. Cztery lata później byli oficerowie tej służby, razem z gen. Dukaczewskim, założyli Stowarzyszenie „Sowa”. Korablin był jego członkiem zarządu. Dziś nie widnieje w żadnych oficjalnych organach Stowarzyszenia. Oficer, konferansjer, hejter„Realizujemy kilka projektów długofalowych, na przykład wawerski projekt warsztatów edukacyjno-artystycznych dla dzieci „W krainie Konstytucji”. Został on objęty patronatem Prezydenta Bronisława Komorowskiego” – opowiada na stronie internetowej KOD Mazowsze emerytowany oficer WSI. W rozmowie z portalem Korablin snuje też wizję rozwoju KOD. Poucza, czym ma się zająć stowarzyszanie. Mówi, że KOD powinien protestować na ulicach, by pokazać, że „nie ma zgody społecznej na niszczenie demokratycznego państwa prawa”. W sierpniu Korablinin był inicjatorem akcji KOD „Poszukiwani przez demokrację”. W miasteczku namiotowym, ustawionym naprzeciw Kancelarii Prezesa Rady Ministrów, wywiesił zdjęcia posłów PiS. Fotografie były tak zmontowane, że ukazywały parlamentarzystów, jakby pozowali do kartoteki policyjnej. Wstydzi się WSI?Korablin prowadzi też rozmowy z zaproszonymi przez KOD Wawer gośćmi. Z mgr. Jerzym Stępniem, byłym prezesem Trybunału Konstytucyjnego, mówił o KOD, łamaniu prawa i oporze społecznym. Gościem KOD Wawer był też Andrzej Celiński, legendarny działacz „Solidarności”, który opowiadał o sytuacji w Polsce po 1975 roku. Telefoniczna rozmowaZ emerytowanym oficerem WSI, dziś działaczem KOD, rozmawiamy przez telefon. – Powiem panu szczerze. My niechętnie rozmawiamy z Telewizją Polską. Z wiadomych powodów. Pan jest z TVP. Czy pan rozmawia ze mną służbowo? – mówi Korablin. – Tak. Mam do pana dwa pytania. – Proszę bardzo.– Chciałbym z panem porozmawiać o WSI i Stowarzyszeniu  „Sowa”.– Kończymy tę rozmowę. Do widzenia panu – mówi Korablin i odkłada telefon. O Korablina, emerytowanego oficera WSI zapytaliśmy Mateusza Kijowskiego, lidera KOD. Czy nie przeszkadza mu, że jedną z twarzy warszawskiego Komitetu jest emerytowany oficer WSI? – Nie zajmujemy się analizowaniem życiorysów ludzi.Zajmujemy się współpracą na rzecz realizacji naszych celów statutowych – odpowiedział Kijowski. Czym były WSI? Wojskowe Służby Informacyjne powstały w 1991 roku z przekształcenia Zarząd II Wywiadu i Kontrwywiadu Sztabu Generalnego Wojska Polskiego. Była to jedyna służba specjalna w Polsce po 1989 roku, która nie przeszła weryfikacji. Większość służących w niej żołnierzy pochodziła wprost z osławionego w PRL Zarządu II Sztabu Generalnego – czyli wywiadu wojskowego i Wojskowej Służby Wewnętrznej.  Co ciekawe, przez cały okres swojej działalności w wolnej Polsce WSI nigdy nie doczekały się ustawy, która regulowałaby zakres ich pracy. Uprawnienia tej służby były rozrzucone po kilku aktach prawnych. WSI zarzucano, że jest służbą zinfiltrowaną przez wywiad rosyjski. W 2006 roku oficjalnie służba ta została zlikwidowana, a w jej miejsce utworzono Służbę Wywiadu Wojskowego i Służbę Kontrwywiadu Wojskowego.",,
"Trzaskowski: Jak wygramy wybory, to pieniądze z UE dla Warszawy będą odmrożone","– Panowie, wycofajcie się z najbardziej rażących przykładów łamania praworządności, to europejskie pieniądze nie będą mrożone – apelował do rządzących kandydat PO i Nowoczesnej na prezydenta Warszawy Rafał Trzaskowski. W przypadku jego wygranej pieniądze z UE mają zostać „odmrożone”.","Trzaskowski był w poniedziałek gościem Radia ZET. Podczas rozmowy stwierdził, że dzięki staraniom opozycji pieniądze dla Polski nie przepadną, tylko będą mrożone. – Jak wygramy kolejne wybory, to będą odmrożone i Warszawa skorzysta z olbrzymich pieniędzy na inwestycje – dodał. – Jak tak dalej pójdzie, to Warszawa straci miliardy, jak PiS będzie tak rządził – nie będzie metra, projektów dotyczących przedszkoli i szkół. To przez upór, brak profesjonalizmu, łamanie konstytucji może być tak, że znikną pieniądze na inwestycje – uważa Trzaskowski. Jak twierdzi kandydat PO, „wszyscy rozumieją, że to przez tych awanturników może być stracona olbrzymia szansa rozwojowa”. Pytany o to, dlaczego nie był w stanie namówić Sojuszu Lewicy Demokratycznej, by go poparł w staraniach o fotel prezydenta stolicy, Trzaskowski odpowiedział: „Bardzo długo próbowaliśmy przekonać SLD, żebyśmy poszli razem, ale niestety tak wyszło. Ubolewam nad tym”. Zapewniał, że miał wiele atrakcyjnych propozycji dotyczących praw kobiet, kwestii zieleni czy opieki nad seniorami, ale „lewica najprawdopodobniej wystawi własnego kandydata, bo chce budować swój szyld”. Trzaskowski przyznał, że „jeżeli będzie mnóstwo kandydatów ze strony opozycyjnej, to moja przewaga będzie topniała”.",,
Niemcy nakładają pierwsze sankcje na Arabię Saudyjską,"Rząd federalny Niemiec wstrzymał wszelkie dostawy broni i amunicji do Arabii Saudyjskiej, a 18 obywatelom tego kraju zakazał wjazdu na teren Unii Europejskiej. To reakcja na zabójstwo dziennikarza Dżamala Chaszodżdżiego w konsulacie tego kraju w Stambule.","Minister spraw zagranicznych Niemiec Heiko Maas poinformował, że w porozumieniu z innymi unijnymi krajami Niemcy postanowiły zakazać wjazdu na teren unii 18 obywatelom Arabii Saudyjskiej. – Niemcy wpisały do systemu informacyjnego Schengen zakaz wjazdu dla 18 Saudyjczyków, którzy są podejrzani o udział w morderstwie dziennikarza – powiedział Maas. Z kolei Ministerstwo Gospodarki poinformowało, że Niemcy wstrzymają wszelki eksport broni do Arabii Saudyjskiej. Dotyczy to zarówno nowych, jak i starych podpisanych kontraktów. Rzecznik rządu Steffen Seibert potwierdził, że kanclerz Angela Merkel zapowiedziała wstrzymanie eksportu broni do tego kraju.",,
Sędzia skazany za łapówki prawomocnie usunięty z zawodu,"Sędzia Janusz Korzeniowski, skazany za łapówki na cztery lata więzienia, jest już prawomocnie wydalony z zawodu. Tak orzekł Sąd Najwyższy. – Pan Korzeniowski powinien być raczej klientem sądów, niż osobą sprawującą wymiar sprawiedliwości – uzasadnił SN. Uchylono tez immunitet sędzi, która przeklejała w sklepie metki z ceną.","SN oddalił odwołanie Korzeniowskiego od wyroku Sądu Apelacyjnego w Gdańsku, który w lipcu br. orzekł wobec sędziego, skazanego już wtedy prawomocnie za łapówkarstwo, karę dyscyplinarną złożenia z urzędu. W kwietniu 2017 r. Sąd Okręgowy w Koszalinie prawomocnie skazał sędziego Sądu Rejonowego w Kościerzynie na cztery lata więzienia i 60 tys. zł grzywny. Nakazał też zwrot ok. 70 tys. zł łapówek, przyjmowanych m.in. za wydawanie korzystnych orzeczeń.Oskarżony, którego zatrzymano na gorącym uczynku, nie przyznawał się do zarzutów żądania i przyjmowania korzyści. Kwestionował m.in. legalność działań operacyjnych w swej sprawie oraz wiarygodność zeznań świadków oskarżenia. „Powinien być raczej klientem sądów”Według sędziego Płóciennika, biorąc pod uwagę sposób działania sędziego Korzeniowskiego trudno jest nawet myśleć o jakiejkolwiek innej karze. – Pan Korzeniowski powinien być raczej klientem sądów, niż osobą sprawującą wymiar sprawiedliwości w Rzeczypospolitej Polskiej – podsumował sędzia SN.We wrześniu Korzeniowski nie stawił się na wezwanie do odbycia kary. W związku z tym koszaliński sąd wydał za nim list gończy. W początku listopada Korzeniowski ostatecznie zgłosił się do aresztu.Sędzia „od metek” bez immunitetuCzarne chmury zbierają się także nad głową sędzi Wiesławy B.-M. W czwartek SN zgodził się na uchylenie jej sędziowskiego immunitetu. To oznacza, że Prokuratura Krajowa może już postawić jej zarzut za przeklejanie przez nią cen w markecie na sprzedawanych w promocji przewodnikach. Prokuratura nie wyklucza konieczności zbadania sędzi przez biegłych psychiatrów, wobec jej nieracjonalnego zachowania. W czerwcu w lokalnym markecie sędzia przekleiała ceny na trzy przewodniki - z 14,99, obniżonych już w promocji z 24,99 zł, na 4,99 zł. Z trzema egzemplarzami z niższymi cenami poszła do kasy. Została zatrzymana przez ochronę sklepu, która wezwała policję. Okazała policjantom legitymację sędziowską i, jak głosi wniosek PK, przyznała się do oszustwa.",,
Władimir Putin zaprosił Viktora Orbana do Rosji. Porozmawiają o sankcjach?,"Węgierski premier Viktor Orban wybiera się w lutym z wizytą do Moskwy – poinformował we wtorek dziennik „Nepszabadsag”, powołując się na źródła w węgierskim rządzie.","Według tej gazety Orban udaje się do Rosji na zaproszenie prezydenta Władimira Putina, który chce budować w Europie koalicję na rzecz zniesienia sankcji unijnych nałożonych na Rosję po konflikcie z Ukrainą.„Nepszabadsag” pisze, że choć Węgry poparły kontynuację sankcji, to sam Orban uważa, iż dla kraju, który żyje z eksportu, to „strzelanie sobie w stopę” i utrzymywanie sankcji nie jest zgodne z węgierskim interesem narodowym.Putin zdejmie z Węgier sankcje gospodarcze? Gazeta twierdzi, że Orban chce w Moskwie nakłaniać Putina do zdjęcia Węgier z listy krajów unijnych objętych rosyjskimi sankcjami gospodarczymi. Politycy mają też rozmawiać o zakupie broni przez Węgry. Budapeszt rozważa zakup od Rosji do 30 śmigłowców dla armii, a kontrakt miałby opiewać na kwotę 142 mld forintów, czyli około pół miliarda euro.Wizyta premiera Węgier w Moskwie przypadnie dokładnie w rocznicę wizyty Putina w Budapeszcie, podczas której osiągnięto porozumienie gazowe między obu krajami, a Orban już wtedy mówił, że sankcje nałożone na Rosję przez UE są krzywdzące.",,
Nowy sondaż do Sejmu. PO i Wiosna tracą kilkadziesiąt mandatów,"Gdyby wybory do Sejmu odbyły się dziś, PiS w wariancie „solo” może liczyć na 275 mandatów, Platforma Obywatelska  na 171, a PSL na 13. Pod progiem znalazłyby się pozostałe partie – wynika z badania pracowni Estymator dla DoRzeczy.pl. W porównaniu do analogicznego badania sprzed miesiąca PiS zyskuje 3 mandaty, PO traci ich 11, Wiosna traci wszystkie 27, a PSL zyskuje 13 mandatów.","Sondaż przeprowadzono na dwa sposoby. Pierwszy – wariant koalicyjny, drugi – partie do Sejmu idą „solo”. W wariancie „solo” największym wygranym okazuje się PiS. Na tę partię swój głos oddałoby 45,3 proc. badanych, dałoby to tej partii 275 mandatów. Drugi wynik uzyskała Platforma – 28,9 proc. i 171 mandatów. Trzecie miejsce – 13 mandatów – z 5,2 proc. poparciem dla PSL. W wariancie „solo” do Sejmu swoich posłów nie wprowadziłyby: Kukiz'15 (4,8 proc.), SLD (4,5 proc.), Wiosna (3,8 proc.), Korwin (2,9 proc.), Razem (1,5 proc.), Nowoczesna (1,2 proc.), Ruch Narodowy (1,1 proc.), oraz Zieloni (0,4 proc.).Jak zaznacza portal „w porównaniu do badania przeprowadzonego przez pracownię Estymator dla DoRzeczy.pl w dniach 19-20 czerwca, PiS zyskuje 3 mandaty, PO traci 11 mandatów, Wiosna traci wszystkie 27 mandatów, a PSL zyskuje 13 mandatów (według czerwcowego sondażu ludowcy nie wchodzili do Sejmu)”. W wariancie koalicyjnym zdecydowanym wygranym okazała się Zjednoczona Prawica (PiS+Porozumienia+Solidarna Polska), na którą oddanie głosu zadeklarowało 47,1 proc. respondentów. Drugie miejsce z wynikiem 29,2 proc. przypada Koalicji Obywatelskiej (PO, Nowoczesna). Próg wyborczy – który dla koalicji wynosi 8 proc. – przekroczyłaby także lewicowa koalicja SLD, Wiosny i Razem – otrzymała wynik 9,5 procKoalicja Polska, którą tworzy obecnie sam PSL, weszłaby do Sejmu rzutem na taśmę z wynikiem 5,2 proc.  Piąte miejsce przypadło dla koalicji Kukiz’15 i Bezpartyjnych Samorządowców. Taka koalicja – jak wynika z badania – może liczyć na poparcie rzędu 5,2 proc. „Przy takim rozkładzie głosów Zjednoczona Prawica mogłaby liczyć na 255 mandaty, Koalicja Obywatelska na 154, blok Lewicy na 33, PSL-Koalicja Polska dostałoby 12 mandatów, a Kukiz'15 z Bezpartyjnymi Samorządowcami – 5” – wynika z badania.",,
Miller: ETPC chce zamknąć sprawę więzień CIA,"Europejski Trybunał Praw Człowieka odtajniając rozpoznawanie skargi Abd al-Rahima al-Nashiriego, który miał być więziony w domniemanym więzieniu CIA w Polsce, sygnalizuje chęć szybkiego zakończenia tej sprawy – ocenił lider SLD Leszek Miller.","– W ten sposób Trybunał sygnalizuje chęć szybkiego zakończenia tej sprawy. Instytucja ta bowiem wie, że Polska nie przekaże żadnych tajnych materiałów odnoszących się do współdziałania wywiadowczego, czy walki z terroryzmem, bo narażałaby w ten sposób własne bezpieczeństwo, a także bezpieczeństwo sojuszników – powiedział Miller, pytany o decyzję ETPC o odtajnieniu postępowania dot. więzień CIA w Polsce.Zdaniem lidera Sojuszu, ETPC zdaje sobie z tego sprawę, a w związku z tym śledztwo zostanie szybko zakończone. – Rozumiem, że Trybunał uważa, że to jest kwestia, którą nie powinien się dalej zajmować. Odtajnia materiały tajne, zdając sobie sprawę, że Polska w takiej sytuacji takich materiałów nie przekaże, to śledztwo pewnie niedługo zostanie zakończone – uważa polityk. Interes obywateli najważniejszy Miller był też pytany o ocenę postawy MSZ w sprawie decyzji Trybunału w Strasburgu. Wiceszef MSZ Maciej Szpunar pytany o decyzję Trybunału dotyczącą jawności postępowania odpowiedział, że była ona dla rządu zaskoczeniem.– Trybunał musi sobie zdawać sprawę, że w momencie, gdy przesądza o upublicznieniu wszystkich informacji przekazanych przez polski rząd, to siłą rzeczy ogranicza naszą możliwość współpracy. Będziemy zdecydowanie bardziej ostrożni. Musimy się liczyć z tym, że wszystkie informacje, jakie przekażemy Trybunałowi staną się publicznie dostępne – podkreślił Szpunar.Zdaniem Millera stanowisko MSZ jest „bardzo poprawne i bardzo racjonalne”. – Nie znam państwa, które chciałoby przekazywać tajne informacje o operacjach wywiadowczych, chyba że jest to państwo w stanie całkowitego rozkładu. Ufam, że państwo polskie nie jest w stanie rozkładu – powiedział lider Sojuszu. Jak dodał, dla państwa polskiego najważniejszym kryterium decyzji jest bezpieczeństwo własnych obywateli. – Jak rozumiem tym kryterium państwo polskie będzie się kierować – dodał.Według Millera wobec Polski nie zostaną wyciągnięte żadne konsekwencje. – Wszyscy doskonale rozumieją, iż każde państwo strzeże swoich oficerów, którzy prowadzą działania wywiadowcze – powiedział. Zwrócił uwagę, że polskie oddziały wojskowe nadal stacjonują w Afganistanie, a w związku z tym jakiekolwiek ujawnianie materiałów spowodowałoby zagrożenia życia naszych żołnierzy. – Żaden uczciwy i odpowiedzialny polski rząd nie może się na to zgodzić – podkreślił Miller. Polska oskarżana o łamanie praw W toku prowadzonego od sierpnia 2008 r. tajnego śledztwa w sprawie domniemanych więzień CIA w Polsce prokuratura bada, czy była zgoda polskich władz na stworzenie w Polsce tajnych więzień CIA w latach 2002–2003 i czy ktoś z polskich władz nie przekroczył uprawnień, godząc się na tortury, jakim w punkcie zatrzymań CIA w Polsce mieli być poddawani podejrzewani o terroryzm. W 2011 r. adwokaci al-Nashiriego – osadzonego w bazie Guantanamo, twierdzącego, że był więziony także w Polsce – zaskarżyli do Strasburga „przewlekłość i nieefektywność polskiego śledztwa”. Amerykanie uznają al-Nashiriego za sprawcę ataku terrorystycznego na okręt amerykańskiej marynarki wojennej USS Cole w 2000 r. w Jemenie. Został on schwytany w Dubaju dwa lata po zamachu. Według doniesień AP w grudniu 2002 r. był w tajnym więzieniu w Polsce – zaledwie kilka dni po jego otwarciu. Al-Nashiri miał być przetrzymywany na terenie Polski w okresie 5 grudnia 2002 r. – 6 czerwca 2003 r. W trakcie przesłuchań prowadzonych w tym okresie dochodzić miało do sytuacji naruszających prawa mężczyzny.",,
Rosja: Opozycjonista oskarża rzecznika Kremla o korupcję,"Jeden z liderów rosyjskiej opozycji Aleksiej Nawalny opublikował w czwartek na wideoblogu film, w którym oskarża rzecznika Kremla Dmitrija Pieskowa o korupcję. Chodzi o wart ok. 7,5 mln zł apartament w Paryżu będący własnością spółki należącej do byłej żony i córki rzecznika.","Nawalny, założyciel Fundacji Walki z Korupcją (FBK), mówi w zamieszczonym nagraniu wideo o kupionym we wrześniu 2016 r. za 125 mln rubli (ok. 7,5 mln zł) mieszkaniu w Paryżu. Nieruchomość zapisana jest na firmę, należącą do Jekatieriny Sołocynskiej, byłej żony Pieskowa, i jego córki Jelizawiety Pieskowej.Nie wiadomo, skąd pochodziły pieniądze, za które kupiono nieruchomość - podkreśla Nawalny. W swoich deklaracjach majątkowych Sołocynskaja przedstawiała dochód wynoszący od dwóch do sześciu mln rubli rocznie (120 - 360 tys. zł). Opozycjonista zaznacza, że była żona Pieskowa nie mogła otrzymać pieniędzy na kupno mieszkania w Paryżu ze sprzedaży innej nieruchomości.– Nie oszukujmy się: jedyny realistyczny wariant polega na tym, że złodziej i łapówkarz Pieskow rozwiódł się i dał swojej córce i byłej żonie kilka milionów euro na urządzenie nowego życia – oświadczył Nawalny.Wcześniej opozycjonista oskarżał Pieskowa o korupcję, podkreślając m.in. nieznane pochodzenie zegarka o wartości prawie 40 mln rubli (ok. 2,5 mln zł), który nosi rzecznik Kremla.  Największy rywal Putina?  Nawalny także informował o urlopie, który Pieskow spędził ze swoją obecną żoną Tatianą Nawką na największym jachcie na świecie. Nawalny informuje, że tygodniowy wynajem tej łodzi kosztuje 26 mln rubli (1,5 mln zł). Co więcej, jak twierdzi założyciel FBK, rzecznik prezydenta posiada dom na Rublowce (podmoskiewski rejon, w którym swoje rezydencje mają m.in. rosyjscy oligarchowie, kremlowscy urzędnicy i ministrowie) wart prawie pół miliarda rubli (ok. 30 mln zł).",,
„Jeden z najkrwawszych ataków”. Prawie 50 żołnierzy zginęło w zamachu,Tak zwane Państwo Islamskie wzięło na siebie odpowiedzialność za zorganizowanie zamachu na żołnierzy w Mali. W piątkowym  ataku zginęło 49 wojskowych.,"„Żołnierze kalifatu zaatakowali jednostkę wojskową w miejscowości Indelimane, gdzie stacjonowały elementy odstępców z armii Mali” –  napisali dżihadyści w mediach społecznościowych. Rząd Mali potępił zdarzenie, określając je jako atak terrorystyczny. Był to jeden z najkrwawszych ataków na armię malijską w ostatnich latach. Wcześniej, 30 września i 1 października w podobnym atakach na południu kraju, w pobliżu granicy z Burkina Faso, zginęło 40 żołnierzy. W marcu i kwietniu 2012 r. północne rejony Mali opanowały grupy dżihadystów związane z Al-Kaidą wykorzystując próżnię, jaka powstała po stłumieniu rebelii Tuaregów. Dżihadyści zostali rozbici i rozproszeni w rezultacie interwencji wojskowej Francji, która trwa do dziś. Nie zostali jednak całkowicie pokonani, ich niedobitki grasują nadal.",,
Strzelanina w pobliżu siedziby prezydenta Meksyku. Są ofiary śmiertelne,"Cztery osoby zginęły podczas strzelaniny tuż obok Pałacu Narodowego, siedziby prezydenta, w historycznym centrum miasta Meksyk - poinformowały władze. W czasie incydentu Andresa Manuela Lopeza Obradora nie było w stolicy.","Według wstępnych ustaleń policji uzbrojony mężczyzna wszedł „za potrzebą” na podwórko jednego z budynków mieszkalnych w wąskiej uliczce prowadzącej do Pałacu Narodowego.  Gdy mieszkańcy domu zwrócili mu uwagę na niestosowne zachowanie, wyciągnął pistolet i zastrzelił trzech z nich, a dwóch ranił. Interweniująca policja zabiła przestępcę. 22 kwietnia tego roku, po masakrze 14 osób we wschodnim stanie Veracruz, prezydent Andres Manuel Lopez Obrador obiecał, że w ciągu sześciu miesięcy doprowadzi do zmniejszenia przemocy w kraju dzięki skierowaniu do walki z przestępczością zorganizowaną nowo powołanej przez niego formacji militarnej - Gwardii Narodowej złożonej z wojskowych i członków policji. Pod koniec października Obrador przyznał, że ustanowiony przez niego półroczny termin upłynął bez uzyskania rezultatów.",,
Schetyna: Brejza jest obiektem zmasowanego ataku mediów publicznych. Będę go bronił,"Lider Platformy Obywatelskiej Grzegorz Schetyna zadeklarował, że będzie bronił posła Krzysztofa Brejzy – szefa sztabu Koalicji Obywatelskiej. – Krzysztof Brejza jest obiektem zmasowanego ataku mediów publicznych i celem do zniszczenia – powiedział szef PO.","W zeszłą środę funkcjonariusze CBA przeprowadzili na terenie woj. kujawsko-pomorskiego (w tym w Urzędzie Miasta Inowrocławia) szereg przeszukań mających związek ze śledztwem ws. afery fakturowej. Dwa dni później portal tvp.info podał, że w inowrocławskim magistracie miał działać „wydział nienawiści”, w który zaangażowani mieli być prezydent tego miasta Ryszard Brejza oraz jego syn, Krzysztof Brejza. Informacje te mają pochodzić z materiałów ze śledztwa ws. afery fakturowej.W Polsat News Schetyna został zapytany, czy ma zaufanie do Krzysztofa Brejzy, który kieruje sztabem wyborczym Koalicji Obywatelskiej.– Tak, bo uważam, że Krzysztof Brejza jest absolutnie obiektem zmasowanego ataku mediów publicznych. On, jego żona, jego ojciec, jego rodzina – dlatego że jest szefem sztabu (...), jest celem do zniszczenia. Dlatego go będę bronił i nie odpuszczę – zadeklarował lider PO. Szef Platformy Obywatelskiej po raz kolejny potwierdził, że klub PO-KO zamierza złożyć w Sejmie wniosek o odwołanie Zbigniewa Ziobry z funkcji ministra sprawiedliwości. – Będziemy bardzo twardo walczyć, składamy wniosek o wotum nieufności, doprowadzimy do debaty i będziemy o tym bardzo wyraźnie mówić i tego odwołania się domagać – zadeklarował szef PO.Portal tvp.info pisał w zeszłym tygodniu, że z zeznań świadków w śledztwie w sprawie afery fakturowej „wyłania się obraz całej machiny promocji Brejzów oraz nienawistnych komentarzy, grafik i filmików szkalujących politycznych konkurentów Platformy Obywatelskiej”.W następnych dniach pojawiły się kolejne publikacje na ten temat m.in. na portalu tvp.info, w stacji TVP Info i w „Wiadomościach” TVP. Krzysztof Brejza zapowiedział złożenie do sądu pozwu przeciwko TVP.Portal „Super Expressu” informował kilka dni temu, że jedna z osób obciążająca Brejzę jest związana z PiS.",,
Były więzień obozów koncentracyjnych: „przepraszam” to za mało. Niemcy powinni za wszystko płacić,"– Niemcy są winni wszystkiemu, co się stało w Europie. Twierdzę, że powinni płacić nie tylko Żydom, ale również Polakom – powiedział w programie „Minęła 20” Edward Mosberg, były więzień niemieckich obozów koncentracyjnych.","Edward Mosberg jest byłym więzień nazistowskich obozów koncentracyjnych w Płaszowie i Mauthausen, odznaczony Krzyżem Komandorskim Orderu Zasługi Rzeczpospolitej Polskiej. W TVP Info mówił o obchodach 80. Rocznicy wybuchu II wojny światowej.  Według Edwarda Mosberga Niemcy powinni płacić Polsce reparacje. – Niemcy wybrali przecież podczas wyborów Hitlera. Oni są odpowiedzialni za wszystko, co się stało w Europie. Twierdzę, że Niemcy powinni płacić nie tylko Żydom, ale również Polakom, którzy ginęli i tracili swoje majątki – powiedział.  Odniósł się także do słów prezydenta Niemiec, który podczas obchodów mówił: „Chylę czoła przed cierpieniem ofiar. Proszę o przebaczenie za historyczną winę Niemiec i przyznaję się do naszej nieprzemijającej odpowiedzialności”.",,
„Negocjatorzy osiągnęli porozumienie w sprawie CETA”,Jest porozumienie w sprawie CETA – informuje dziennik Le Soir. Teraz umowę musi zatwierdzić 27 państw europejskich.,"„Negocjatorzy osiągnęli porozumienie z Walonią w sprawie CETA w czwartek przed południem. Uwagi zostaną wysłane do Brukseli. Teksty zostaną przesłane bezpośrednio do przewodniczącego Rady Europejskiej i Komisji” – informuje w krótko gazeta. Informację o osiągniętym porozumieniu zamieścił także na Twitterze premier Belgii Charles Michel. „To nie jest umowa naszych marzeń”– To na pewno nie jest umowa naszych marzeń. Ale zadbaliśmy o to, żeby były duże gwarancje dla interesu polskiego państwa – zaznaczyła podczas konferencji prasowej premier Beata Szydło. Przypomniała, że polski parlament przyjął odpowiednią uchwałę dotyczącą przyjęcia umowy CETA, która będzie bardziej gwarantowała interesy polskie w relacjach gospodarczych z Kanadą niż dotychczas. – Jakiekolwiek decyzje, jakie będą zapadały w sprawie tej umowy w Polsce, muszą być ratyfikowane większością dwóch trzecich głosów, to jest naprawdę bardzo mocne zabezpieczenie – powiedziała.                                                teraz odtwarzaneBeata Szydło o CETA",,
Premier Szydło nieopodal Wielkiego Muru. Trwa Forum Pasa i Szlaku,"Poniedziałek jest kolejnym dniem wizyty Beaty Szydło w Chinach. 
Premier rozmawia na Forum Pasa i Szlaku na temat polskiego zaangażowania w ten chiński projekt, zwany także Nowym Jedwabnym Szlakiem. 29 przywódców państw z całego świata debatuje przy okrągłym stole.","Politycy rozmawiają o tzw. Nowym Jedwabnym Szlaku w kompleksie nad jeziorem Yanqi na północ od Pekinu, nieopodal Wielkiego Muru. Szefowa polskiego rządu weźmie udział w dwóch sesjach.Poziom globalny Prezydent Chin Xi Jinping, inaugurując poniedziałkowe rozmowy powiedział, że żaden kraj nie poradzi sobie z rosnącymi wyzwaniami samodzielnie. – Poszczególne kraje powinny koordynować pomiędzy sobą swoje strategie i szukać szans rozwoju na poziomie globalnym – mówił. Jak podkreślił, taki jest właśnie cel chińskiej inicjatywy Pasa i Szlaku.„Pas i szlak” to chińska koncepcja, która ma na celu budowanie połączeń infrastrukturalnych w nawiązaniu do historycznego Jedwabnego Szlaku. To flagowy projekt Państwa Środka i kluczowa koncepcja jego dalszego rozwoju. Podczas wystąpienia inaugurującego forum prezydent Chin Xi zapowiedział  w niedzielę przekazanie łącznie ponad 100 mld dolarów na inwestycje na Nowym Jedwabnym Szlaku.Wielu gości W Forum udział biorą m.in. prezydent Rosji Władimir Putin, prezydent Turcji Recep Tayyip Erdogan, premier Włoch Paolo Gentiloni, premier Węgier Viktor Orban, prezydent Białorusi Alaksandr Łukaszenka, prezydent Kazachstanu Nursułtan Nazarbajew i premier Hiszpanii Mariano Rajoy. W Pekinie obecni są także sekretarz generalny ONZ Antonio Guterres i szefowa Międzynarodowego Funduszu Walutowego Christine Lagarde.Do Pekinu przybyła również delegacja Korei Północnej z ministrem handlu zewnętrznego Kim Jong Jae na czele.Stany Zjednoczone reprezentuje doradca Białego Domu Matt Pottinger. Swojej delegacji na Forum nie wysłały Indie, sąsiad Państwa Środka. Nowe Delhi pozostaje krytyczne wobec chińskiej inicjatywy, przestrzegając przed zadłużeniem inne państwa, które chcą zaangażować się w projekt. Indie to nie jedyny kraj mający wątpliwości wobec Nowego Jedwabnego Szlaku. Stany Zjednoczone i Rosja również wyrażały w tej kwestii rezerwę. Prezydent Xi zapewniał w niedzielę, że Pas i Szlak będzie przynosić korzyści wszystkim krajom, mówił też, że nie ma mowy o „politycznych grach znanych z przeszłości”. Polskie negocjacje Polska może się stać istotnym punktem na trasie szlaku z Chin do Unii Europejskiej. W rozmowach premier Szydło w Pekinie towarzyszył powołany w ostatnich dniach pełnomocnik rządu ds. Centralnego Portu Komunikacyjnego Mikołaj Wild. Na planowaną inwestycję składać się będzie port lotniczy sprzężony z transportem kolejowym i drogowym.Szefowa polskiego rządu podczas spotkania z prezydentem Chin mówiła, że liczy na to, iż partnerstwo strategiczne z Chinami przełoży się na „korzystne dla obu stron i wymierne efekty w relacjach gospodarczych”.",,
Jane Fonda aresztowana po raz czwarty w ciągu miesiąca,Słynna aktorka Jane Fonda została w piątek po raz czwarty w ciągu miesiąca aresztowana w Waszyngtonie za udział w demonstracji przeciwko bierności polityków w obliczu niebezpieczeństw związanych ze zmianami klimatu. Tym razem grozi jej kilka dni więzienia.,"– Mogę spędzić noc w więzieniu, to nie jest problem. To właściwie drobiazg – mówiła aktorka po tym, jak policja założyła na jej nadgarstki białe plastikowe kajdanki. Fonda przypomniała, że to już nie pierwsze jej aresztowanie. Za zakłócanie porządku publicznego grozi jej kilka dni więzienia, biorąc pod uwagę fakt, że wcześniej także była kilkukrotnie aresztowana. Aktorka podkreśliła jednak, że jest na tyle zdeterminowana, aby z powrotem wrócić w szeregi demonstrantów i ma zamiar to robić do połowy stycznia. Potem ma w planach kręcenie zdjęć do serialu telewizyjnego. Fonda, która bywała zatrzymywana w latach 70. za udział w manifestacjach przeciw wojnie w Wietnamie, od kilku tygodni bierze udział w protestach klimatycznych. Mówi, że zmobilizowały ją do tego  aktywistka Greta Thunberg i znana pisarka Naomi Klein, które koncentrują się teraz na działalności na rzecz klimatu.",,
Weterani walk w Donbasie pójdą w Marszu przeciw kapitulacji,"Ukraińcy obchodzą Dzień Obrońcy Ojczyzny. Weterani walk w Donbasie zapowiedzieli, że przejdą w pochodzie ulicami ukraińskiej stolicy w Marszu przeciw kapitulacji. Będzie to protest przeciwko tak zwanej formule Steinmeiera, dotyczącej uregulowania sytuacji na wschodzie kraju. Prezydent Wołodymyr Zełenski w opublikowanym na stronie urzędu liście zaapelował o pokojowy przebieg demonstracji.","Wołodymyr Zełenski napisał, że Ukraina ma szczęście, ponieważ posiada tak wielu mężnych i niezłomnych obrońców. Jak dodał, wie, że tego dnia w Kijowie zbierze się wielu weteranów i ochotników walczących w Donbasie. Zaznaczył, że rozumie ich obawy co do uregulowania sytuacji w tym regionie, ale zapewnia, że on jako prezydent i głównodowodzący armią będzie bronić suwerenności Ukrainy i nie dopuści, aby wysiłki walczących na wschodzie kraju poszły na marne.Zaapelował, aby – jak się wyraził – gorące serca nie zatrzymały zdrowego rozsądku i aby demonstranci nie łamali prawa i porządku społecznego. Ukraina, pod koniec września zgodziła się na tekst formuły Steinmeiera, zakładającej przeprowadzenie w nieokreślonej przyszłości lokalnych wyborów w Donbasie i nadanie regionowi specjalnego statusu. Wywołało to wśród części społeczeństwa obawy, że podpisana zgoda będzie oznaczała ustępstwa wobec Rosji i wspieranych przez nią bojówkarzy. Marsz przeciw kapitulacji rozpocznie się o 15.00. Wcześniej, w południe, ulicami Kijowa przejdą ukraińscy nacjonaliści, którzy będą świętowali 77. rocznicę sformowania Ukraińskiej Powstańczej Armii.",,
"Staszczyk przeczy w „GW”, że donosił na żonę. Odręcznie pisane dokumenty mówią co innego","– To głupoty. Gdybym ja na kogoś donosił, już dawno ludzie by mnie rozliczyli – powiedział „Gazecie Wyborczej” Tadeusz Staszczyk, odnosząc się do twierdzeń, że donosił m.in. na własną żonę. Staszczyk stwierdził też, że „dostał nakaz” wstąpienia do UB. Tymczasem w aktach IPN znajdują się odręcznie pisane przez Staszczyka dokumenty, z których wynika, że donosił na żonę i sam zwrócił się o przyjęcie do UB. O Staszczyku zrobiło się głośno, ponieważ w nagranym oświadczeniu stwierdził, że anonimowa osoba chciała mu zapłacić za oczernianie marszałka Senatu Tomasza Grodzkiego.","Dziennikarze TVP sprawdzili w aktach IPN dokumenty związane ze sprawą Staszczyka. Oprócz maszynopisów są tam również raporty pisane przez niego odręcznie, opatrzone jego podpisem. Zawarte tam treści stoją w sprzeczności z narracją, którą zaprezentował w „Gazecie Wyborczej”. Staszczyk powiedział dziennikarzom „GW”, że „dostał nakaz” wstąpienia do UB. Przeczy temu treść znajdującego się w archiwach IPN podania do UBP w Szczecinie, z 25 lutego 1950 r. Staszczyk napisał tam: „Zwracam się do Was z prośbą o przyjęcie i zatrudnienie mnie w UBP Szczecin. Kwalifikacje posiadam jako kancelista i szofer-monter”. W innym odręcznie pisanym przez Staszczyka dokumencie czytamy: „Po ukończeniu służby wojskowej (t.j. w kwietniu) pragnąłbym wstąpić w szeregi UBP, ażeby na stanowisku wyznaczonym mi przez naród pracować dla dobra naszej Ludowej Ojczyzny”.  W rozmowie z gazetą Staszczyk zaprzeczył także twierdzeniom, że będąc zatrudnionym w UB donosił na żonę. – To głupoty. Gdybym ja na kogoś donosił, już dawno ludzie by mnie rozliczyli. To wszystko uważam za wściekłą nagonkę. Tak jak rzucali oszczerstwa na prof. Grodzkiego, tak teraz rzucają na mnie, bo nie chciałem szkalować doktora – powiedział.",,
„Zawsze można doszukiwać się drugiego dna”,"– Jolanta Kwaśniewska wielokrotnie mówiła, że nie jest zainteresowana polityką, że sama nie zamierza się angażować. Czy istnieje konflikt interesów, czy mógłby wystąpić? Być może i być może to był ruch wyprzedzający. Ale to są tylko spekulacje. Tak długo, jak długo sama Jolanta Kwaśniewska tego nie potwierdzi – możemy obracać się tylko w sferze domysłów – tak o odejściu Jolanty Kwaśniewskiej z Kongresu Kobiet mówiła na antenie TVP Info rzeczniczka organizacji, Dorota Warakomska.","– Jolanta Kwaśniewska była inicjatorką i współzałożycielką Kongresu Kobiet. Nie sądzę, by coś Jolancie Kwaśniewskiej się w Kongresie nie podobało. Jak sama wyjaśniała, ma bardzo dużo zajęć związanych z fundacją „Porozumienie bez barier” i nie ma czasu. Przyznam szczerze, że od dłuższego czasu nie miała możliwości przychodzenia na spotkania „gabinetu cieni”, nawet z Donaldem Tuskiem – mówiła rzeczniczka Kongresu Kobiet. Medialne spekulacje dotyczące powodów odejścia Jolanty Kwaśniewskiej z Kongresu, Warakomska komentowała: – Zawsze się można doszukiwać drugiego dna. Zapytana o to, czy Kwaśniewskiej może mieć wpływ z działalnością jej męża, byłego prezydenta Aleksandra Kwaśniewskiego, odpowiedziała: – Czy istnieje konflikt interesów, czy mógłby wystąpić? Być może i być może to był ruch wyprzedzający. Ale to są tylko spekulacje. Tak długo, jak długo sama Jolanta Kwaśniewska tego nie potwierdzi – możemy obracać się tylko w sferze domysłów. Czy odejście Jolanty Kwaśniewskiej i Henryki Krzywonos może zwiastować rozłam Kongresu Kobiet? –  Nie boimy się tego. Kongres jest silny tysiącami kobiet w całej Polsce, które naprawdę działają. Tego się nie da już zatrzymać. Wszystkie kobiety, które działają na rzecz innych kobiet – społecznie – zmieniają obraz rzeczywistości. Znane twarze są potrzebne, ale Kongresowi nie brakuje innych znanych twarzy i będzie ich jeszcze więcej – zapewniała Dorota Warakomska.",,
"Kaczyński: Pozostanie PiS u władzy gwarancją, że Polska nie będzie płacić za niemieckie zbrodnie","– Pozostanie u władzy przez Prawo i Sprawiedliwość jest gwarancją, że Polska nie będzie płaciła za niemieckie zbrodnie wojenne – podkreślił w piątek prezes PiS Jarosław Kaczyński. To na pewno nie jest dobre wydarzenie dla Polski, chociaż w sensie prawnym ono żadnych obowiązków dla Polski nie tworzy – powiedział Kaczyński o ustawie 447, zobowiązującej rząd USA do sporządzenia raportu na temat zwrotu mienia żydowskiego w 46 krajach, w tym w Polsce.","Prezes PiS stwierdził, że ustawa 447 jest problemem tylko w wymiarze politycznym. – To na pewno nie jest dobre wydarzenie dla Polski, chociaż w sensie prawnym ono żadnych obowiązków dla Polski nie tworzy. W sensie prawnym rzecz jest całkowicie rozwiązana, mowa o porozumieniu z 1960 r., jeśli dobrze pamiętam. Natomiast tworzy to pewien problem polityczny i mogę powiedzieć jedno. Jest jedna prawdziwa gwarancja, że my nie będziemy płacić za niemieckie zbrodnie, bo w gruncie rzeczy do tego się to sprowadza. Tą gwarancją jest władza PiS, innej gwarancji tak naprawdę nie ma – powiedział w radiowej Jedynce Jarosław Kaczyński. Prezes PiS odniósł się również do znaczenia, jakie mogą mieć wybory do PE dla stosunku sił w UE. – Tak zwani chadecy – bo tutaj trzeba użyć takiego określenia – i socjaliści zawarli sojusz i decydowali o wszystkim. Teraz może być inaczej – uważa Kaczyński. Jego zdaniem niektóre znaczące formacje tworzące w europarlamencie Europejską Partię Ludową biorą pod uwagę inną konstrukcję – porozumienie z umiarkowanymi konserwatystami, czyli Sojuszem Europejskich Konserwatystów i Reformatorów, do którego należy Prawo i Sprawiedliwość. Kaczyński mówił, że zmiana układu sił miałaby też wpływ na Polskę. Jego zdaniem oznaczałaby zmianę traktowania naszego kraju w Europie. – Do tej pory było albo pełne podporządkowanie w typie Donald Tusk i koledzy, albo też razy, które nieustannie otrzymywaliśmy – bez znaczących skutków, ale nieprzyjemne – uważa prezes PiS. Kaczyński dodał, że na wspólnej walucie zyskało niewiele krajów. Jego zdaniem, rozszerzenie strefy euro było pomysłem gospodarczym, którego efekty gospodarcze były i są – chociaż nie pod każdym względem – bardzo dobre dla Niemiec. – Gdyby w Niemczech nadal funkcjonowała marka, ten kraj rozwijałby się jeszcze wolniej, gdyż utrudniony byłby eksport – powiedział. Kaczyński stwierdził, że na wspólnej europejskiej walucie skorzystała też Holandia i w jakimś stopniu Austria. – Wszyscy inni na tym stracili – zauważył. Zdaniem prezesa PiS dojście do władzy opozycji skutkowałoby załamaniem się programów społecznych wprowadzonych przez Prawo i Sprawiedliwość. Jak mówił, jeśli władzę uzyskałaby opozycja, cofnięcie programów uważa za „w najwyższym stopniu prawdopodobne”. – To jest kwestia ich rzeczywistych poglądów i poglądów ich bliskiego zaplecza, ich różnego rodzaju uwikłań – mówił lider partii rządzącej. Jego zdaniem to też kwestia umiejętności, ponieważ – jak powiedział Kaczyński – by prowadzić taką politykę, jaką prowadzi PiS, trzeba umieć zapanować nad finansami publicznymi i prowadzić politykę gospodarczą, która „sprzyja stosunkowo szybkiemu – a biorąc pod uwagę dzisiejszy świat, nawet bardzo szybkiemu rozwojowi gospodarczemu”. Prezes partii rządzącej uważa, że opozycja nie ma takich umiejętności. Kaczyński został zapytany również o wypowiedź przewodniczącego PO Grzegorza Schetyny, który stwierdził, że to, co PiS robi w sprawie powodzi to „polityczny kabaret, a nie prawdziwe państwo”. Lider PiS ocenił, że wyśmiewanie się przez Schetynę z tego, że „osoby pełniące kierownicze funkcje publiczne się w to angażują (...) jest po prostu skandalem i pokazaniem tego, jaki jest sposób myślenia, jaki jest stosunek do społeczeństwa, do ludzkich interesów, do ludzkiego życia (...) Platformy Obywatelskiej”. – Wydaje mi się, że pan Schetyna jakoś wyraża szerszy pogląd swojej partii, chociaż być może i tam są ludzie, którzy nie są tak oderwani od społeczeństwa i tak bardzo zwykłymi ludźmi nie pogardzają, bo to jest też wyraz takiej bardzo głębokiej pogardy – oświadczył Kaczyński. Prezesa PiS zapytano również, czy jego partia po wyborach parlamentarnych może wejść w koalicję z Konfederację Korwin Braun Liroy Narodowcy. – Nie ma o czym mówić. To jest formacja, łagodnie mówiąc, prorosyjska, a my jesteśmy formacją prozachodnią – podkreślił. Dopytywany, czy definitywnie wyklucza taką możliwość, odparł: „Tak, oczywiście”.",,
Merkel: Auschwitz to niemiecki obóz śmierci zarządzany przez Niemców,"Oświęcim znajduje się w Polsce, ale w 1939 r. Auschwitz jako część niemieckiej Rzeszy został zaanektowany; Auschwitz to niemiecki obóz śmierci zarządzany przez Niemców, ważne, aby to podkreślić, ważne, aby jasno wskazać sprawców – podkreśliła w Auschwitz kanclerz Niemiec Angela Merkel.","Podczas uroczystości 10-lecia Fundacji Auschwitz-Birkenau w byłym obozie Auschwitz II kanclerz Niemiec stwierdziła, że w tym miejscu, które „jest symbolem największej zbrodni w ludzkości” milczenie nie może być jedyną odpowiedzią. – To miejsce zobowiązuje nas, aby utrzymać pamięć o tym, co tutaj się wydarzyło. Musimy pamiętać o zbrodniach, do których doszło w tym miejscu, jasno je zdefiniować – oświadczyła Merkel.  Nazwa Auschwitz – jak wskazywała – symbolizuje miliony ofiar i morderstw popełnionych na Żydach, to symbol Holokaustu. – Auschwitz jest też symbolem morderstwa i ludobójstwa Sinti Roma, zamordowania więźniów politycznych, przedstawicieli inteligencji polskiej, członków ruchu oporu, więźniów z byłego Związku Radzieckiego i innych krajów, osób homoseksualnych, osób niepełnosprawnych, tak jak i wielu, wielu innych osób z całej Europy – zauważyła szefowa niemieckiego rządu.  – Cierpienia w Auschwitz, śmierć w komorach gazowych, zimno, głód, pseudomedyczne eksperymenty, praca przymusowa do pełnego wycieńczenia – to, co tutaj się działo, jest niepojęte dla ludzkiego rozumu – podkreśliła.",,
"Nowy Jork, Chicago, San Francisco i Baltimore buntują się przeciwko Trumpowi","Część amerykańskich miast nie zamierza podporządkować się zapowiadanemu zarządzeniu Donalda Trumpa, by zatrzymać i deportować tych nielegalnych imigrantów którzy w przeszłości dopuścili się przestępstwa. Szacuje się, że w USA jest około 11 milionów nielegalnych imigrantów.","Donald Trump zapowiedział, że w pierwszych stu dniach swojego urzędowania zablokuje fundusze federalne dla tych amerykańskich metropolii, które zdecydują się chronić swoich mieszkańców nieposiadających uregulowanego statusu imigracyjnego. Miasta te są nazywane „sanktuariami'”. Tylko Nowy Jork z tego powodu może stracić ponad 10 miliardów dolarów. Burmistrz Nowego Jorku Bill de Blasio podkreślił jednak, że nie zamierza rozbijać rodzin.",,
PSL: Idziemy własną drogą do Senatu. KO: uzgodniliśmy już miejsca dla ludowców,"– My w to nie wchodzimy. Szukamy i mamy kandydatów do Senatu.  Idziemy swoją drogą - ocenił w TVP Info porozumienie opozycji w sprawie wyborów do Senatu Marek Kos, członek rady naczelnej PSL. 
Rzecznik ludowców Jakub Stefaniak przyznał, że jego partia nie zamierza podpisywać żadnego paktu. Jednak Koalicja Obywatelska twierdzi, że w ramach porozumienia zarezerwowano już 14 miejsc dla kandydatów PSL.","Marek Kos dopytywany o wspólne listy opozycji do Senatu z udziałem ludowców odpowiedział, że „PSL idzie swoja drogą”. – Wystawiamy swoich kandydatów do Senatu. Jeżeli będą w danym okręgu wyborczym tacy kandydaci, których jesteśmy w stanie poprzeć, to poprzemy może i lepszych kandydatów, którzy będą w danym okręgu wyborczym. Ale mamy świetne swoje nazwiska, chociażby Waldemara Pawlaka w Płocku czy Sławomira Sosnowskiego w Białej Podlaskiej – oświadczył. Działacz PSL i radny Sejmiku Województwa Lubelskiego „z całą mocą zaprzeczył” doniesieniom medialnym, wedle których zawarte zostało porozumienie formacji opozycyjnych w sprawie wspólnych list do Senatu, w którym uczestniczy PSL. – Pierwsze słyszę. Koalicja Europejska nie wypaliła, wybory do PE zostały przegrane. Tą drogą już nie idziemy – zapewnił. Również rzecznik PSL Jakub Stefaniak powiedział, że Stronnictwo „nie zamierza podpisywać żadnego paktu”. – Po prostu nie wystawimy kandydatów tam, gdzie wystawiają ich inne partie opozycyjne, a tam, gdzie my wystawiamy, liczymy, że one nie wystawią swoich – podkreślił. Pytany, w ilu okręgach PSL wystawi kandydatów do Senatu, Stefaniak powiedział, że Ludowcy wystawią swoich kandydatów w tych okręgach, w których mają oni szansę zdobyć mandat. Tymczasem Koalicja Obywatelska informuje, że jej kandydaci mają dostać 80 miejsc na wspólnych opozycyjnych listach do Senatu. Kolejnych 14 kandydatów mają zaproponować właśnie ludowcy, a sześciu Lewica.  Sekretarz generalny Platformy Robert Tyszkiewicz oświadczył, że zasadnicze porozumienie zostało zawarte, a do ustalenia pozostało już tylko kilka okręgów.  – Z całą pewnością zmierza to w kierunku takim, aby niekolizyjny start kandydatów popieranych przez te trzy opozycyjne komitety był możliwy – wyjaśnił Tyszkiewicz.",,
Włochy jak Polska. Chcą ograniczyć handel w niedziele i święta,Ugrupowania koalicji rządowej we Włoszech chcą znacznie ograniczyć handel w niedziele i święta. Zgodnie z jednym z projektów ustawy handlowe byłyby tylko niedziele w grudniu i cztery dni świąteczne w roku.,"Prace nad projektem ustawy nowelizującej przepisy o liberalizacji handlu z 2012 r. rozpoczęły się w komisji do spraw działalności produkcyjnej w Izbie Deputowanych, a prowadzą je parlamentarzyści z Ruchu Pięciu Gwiazd i Ligi, czyli dwóch ugrupowań tworzących rząd Giuseppe Contego.– Chodzi o zamknięcie sklepów w święta i w niedziele z możliwością pewnych ustępstw, które zostaną określone w najbliższych tygodniach – powiedział podsekretarz stanu w Ministerstwie Infrastruktury i Transportu Michele Dell'Orco z Ruchu Pięciu Gwiazd.„Będziemy chronić tych, którzy pracują w centrach handlowych i drobnych handlowców zniszczonych przez sieci wielkiej dystrybucji. Batalia rozpoczęta w 2013 r. nabiera wreszcie konkretnej formy” –  dodał.Podstawą prac są dwa różne projekty. W wersji zaproponowanej przez Ligę władze regionów kraju miałyby opracować dokładny kalendarz dni handle. Byłby on możliwy wyłącznie w cztery niedziele w grudniu i cztery inne dni świąteczne w roku.",,
Jedna z matek protestujących w Sejmie chciała wyjść. Powstrzymali ją politycy opozycji,"Katarzyna Milewicz, przebywająca w Sejmie w ramach protestu matka dwóch chorych dziewcząt, razem z mężem chciała zrezygnować z okupacji i wrócić do domu – ustalił portal tvp.info. Gdy rodzina była już spakowana, przybiegły do niej Joanna Mucha (Platforma Obywatelska) i Joanna Scheuring-Wielgus (niezrzeszona, była posłanka Nowoczesnej) i zaczęły namawiać kobietę, by jednak została w Sejmie. - Miałam kryzys – przyznaje Milewicz.","Protest rodziców niepełnosprawnych (łącznie dziewięć osób) trwa od miesiąca. Rząd już po kilku dniach protestu zrealizował pierwszy postulat zrównania renty socjalnej z najniższą rentą ZUS za niezdolność do pracy. Zaproponował również rozwiązania dotyczące drugiego postulatu ws. dodatku rehabilitacyjnego. Mimo to liderki protestu, Iwona Hartwich i Anna Glinka, nie odpuszczają i nadal okupują Sejm. Pojawiły się już konkretne wezwania polityczne. - Zróbcie wszystko, żeby żadna osoba z PiS-u nie weszła do żadnego samorządu! – zaapelowała w środę Anna Glinka.Jak ustalił portal tvp.info, w tym czasie protestem zmęczyła się jedna z matek, Katarzyna Milewicz. Kobieta chciała w środę zrezygnować z okupowania Sejmu i razem z mężem i dwiema córkami wrócić do domu. Gdy była już spakowana, posłanki Joanna Mucha i Joanna Scheuring-Wielgus zaczęły namawiać ją, by jednak została w Sejmie. Gdy liderka protestu Iwona Hartwich zobaczyła, że chcemy z nią rozmawiać, próbowała zniechęcić do tego koleżankę. Ostatecznie jednak kobieta potwierdziła nam tę informację. – Miałam kryzys, przez tak długi czas w zamkniętym pomieszczeniu to normalne. Słabsze dni się zdarzają. Ale jesteśmy zdeterminowani i cel jest taki, się że się nie poddamy. Mam wsparcie koleżanek – powiedziała w rozmowie z nami Katarzyna Milewicz.",,
Manifa: feministki „wymawiają służbę”,"Pod hasłem „Dość wyzysku! wymawiamy służbę!” ulicami Warszawy przeszła XII Manifa, zorganizowana przez Porozumienie Kobiet 8 Marca. Demonstracja dedykowana była Izabeli Jarudze-Nowackiej. Podobne Manify przeszły również przez Gdańsk, Kraków, Wrocław i Toruń.","„Feminizm jest unisex”, „Chcemy zarabiać na godne życie”, „Pieniądze na przedszkola, nie na wojnę”, „Uczysz, sprzątasz czy prasujesz, zasługujesz na szacunek”, „Woźna 1100, poseł 11000”.„Przepuście nas w drzwiach do Sejmu” i „Demokracja bez kobiet to pół demokracji” – to niektóre z haseł, jakie można było zobaczyć na transparentach niesionych przez uczestników Manify. W Manifie uczestniczyli: Ogólnopolski Związek Zawodowy Pielęgniarek i Położnych, Ogólnopolskie Porozumienie Związków Zawodowych, Wolny Związek Zawodowy „Sierpien 80” oraz ZNP. Wraz z nimi maszerowały też rodziny z dziećmi. W takt muzyki skandowali m.in. „Dość wyzysku!”. – Manifa ma przypomnieć, że system ekonomiczny nie jest sprawiedliwy – podkreślała Katarzyna Bratkowska z Porozumienia Kobiet 8 Marca. Organizatorki manify przekonują, że ekonomia ma płeć to znaczy, że kobiety zarabiają mniej od mężczyzn pracując na tym samym stanowisku. Przed Sejmem, gdzie kończyła się Manifa, na jej uczestników czekało około 20-osobowa kontrmanifestacja, zorganizowana przez Młodzież Wszechpolską i ObózNarodowo-Radykalny. Jej uczestnicy, oddzieleni przez kordon policji, trzymali zdjęcia fragmentów płodów i skandowali hasła: „Ręce precz od polskich dzieci”, „Święte państwo, święta wojna”, „Mordercy”, „Bóg, honor i ojczyzna”.Tegoroczna Manifa była  dedykowana Izabeli Jarudze-Nowackiej, która zginęła w zeszłym roku w katastrofie pod Smoleńskiem. Wśród manifestantów nie zabrakło jej męża – Jerzego Nowackiego oraz córki – Barbary Nowackiej. –  Uczcijcie Izę nie minutą ciszy, ale własnym sprzeciwem wobec dyskryminacji – mówiła Nowacka do zgromadzonych.Wcześniej przedstawiciele SLD i reprezentantki Partii Kobiet złożyli kwiaty pod tablicą poświęconą zmarłej posłance. – To ma być hołd dla naszej towarzyszki w walce, która była z nami na Manifach i wszystkich pikietach, które organizowałyśmy. Wspierała nas i walczyła o prawa dyskryminowanych – podkreślają organizatorzy. Warszawską Manifę co roku organizuje Porozumienie Kobiet 8 Marca - nieformalna grupa kobiet, zawiązana w lutym 2000 r., by reagować na rażące przypadki dyskryminacji kobiet. Każda Manifa jest poświęcona innemu problemowi społecznemu kobiet. Manifom towarzyszą różnego rodzaju imprezy, w niektórych miastach trwają przez kilka tygodni. Manify przeszły przez PolskęManifa w Gdańsku, odbyła się pod hasłem „Solidarnie przeciwko wyzyskowi kobiet”. Jej uczestnicy przemaszerowali spod kina Krewetka przy ul. Karmelickiej do Fontanny Neptuna na Długim Targu. Organizatorem manifestacji była Trójmiejska Akcja Kobieca.Około 200 osób uczestniczyło w niedzielę w Manifie wKrakowie. Demonstracja, która upamiętniała 100. rocznicę pierwszych obchodów Międzynarodowego Dnia Kobiet w Krakowie, odbyła się pod hasłem „Walka trwa”. Manifestacja rozpoczęła się przed dawnym budynkiem ujeżdżalni przy ul. Rajskiej i przeszła przed Urząd Miasta Krakowa historyczną trasą pochodu z 1911 roku. Jej uczestnicy nieśli hasła „Zamiast rycerskości chcę prawdziwejrówności”, „Kobiety wkurzcie się !”, „Żłobki i przedszkola to nie dobra wola” i „Dość już ochrony dla tych, co biją żony”.Podczas manifestacji przedstawiono postulaty skierowane do władz Krakowa, w tym przyjęcie i realizacja Europejskiej Karty Równości Kobiet i Mężczyzn, powołanie miejskiego pełnomocnika ds. równości kobiet i mężczyzn oraz zwiększenie dostępności żłobków i przedszkoli.W Toruniu odbyła się Feministyczna Masa Krytyczna „Kobiety na rowery”. Po południu wyruszyła ona z Rynku Nowomiejskiego, by przejechać wokół Starego Miasta. Rowerzyści zachęcali, by uczestnicy przejazdu przywdziali różowo-fioletowe barwy.Blisko 200 osób uczestniczyło w Manifie, która w niedzielę odbyła się we Wrocławiu. Demonstracja rozpoczęła się pod pomnikiem Aleksandra Fredry przy wrocławskim Ratuszu, a następnie kolorowy pochód przemaszerował wokół wrocławskiego Rynku. Manifestanci wznosili m.in. okrzyki „Matka Polka ma już dość”, „Równość się opłaca” oraz nieśli transparenty z napisami „Dziewczyny, potrzebne są czyny” i „Opiekuńcza praca kobiet. Niewidzialna gospodarka, niewidzialna praca, niewidzialny dochód”.W stolicy Wielkopolski Manifa odbędzie się we wtorek o godz. 18 na głównym deptaku handlowym; jej uczestnicy przejdą na Stary Rynek. Poznańska Manifa jest organizowana przez stowarzyszenie kobiet Konsola.Po raz szósty Manifa odbędzie się w Katowicach. Jej hasło to „Energia różnorodności. Kobiety inspirują!”. Główne wydarzenia katowickiej Manify zaplanowano na wtorek. W Łodzi wtorkowa Manifa odbędzie się pod hasłem „DEMOgrafia, głupcze”. Po przemarszu ul. Piotrkowską, w klubie Prexer odbędzie się debata „Kobiety mówią: sprawdzam”.                                                    Manify, jak co roku,  odbędą się w wielu miastach Polski                                            Manify, jak co roku,  odbędą się w wielu miastach Polski (fot. arch. PAP/Grzegorz Hawałej)",,
Putin grozi Ukrainie odwetem za wdrażanie umowy z Unią Europejską,"Władimir Putin zażądał renegocjacji części handlowej ratyfikowanej już umowy stowarzyszeniowej UE-Ukraina – donosi piątkowy „Financial Times”. Według gazety prezydent Rosji zagroził „natychmiastowymi i stosownymi posunięciami odwetowymi”, jeśli Kijów zacznie wprowadzać w życie jakikolwiek punkt tego porozumienia. Rzeczniczka Komisji Europejskiej potwierdziła otrzymanie listu.","– Przewodniczący KE zdecyduje, w jaki sposób najlepiej odpowiedzieć na list – powiedziała Ahrenkilde Hansen. Nie zdradziła jednak, co znajduje się w korespondencji. Dodała, że KE pracuje z Ukrainą nad wdrażaniem umowy stowarzyszeniowej, która jest „programem reform i modernizacji tego kraju”.KE: UE nie dąży do zmian w umowie  – Umowa stowarzyszeniowa, wraz z porozumieniem o wolnym handlu, jest umowądwustronną. Dlatego każda zmiana musiałaby zostać zaproponowana przez jednąze stron i zostać zaakceptowana przez drugą stronę. To, czy w przyszłościbędą jakieś zmiany w umowie, będzie musiało zostać uzgodnione między UE aUkrainą – dodała.  – Jeśli chodzi o Unię Europejską, to nie dążymy do jakichkolwiek zmian w umowie. Zaś Ukraina ma suwerenne prawo do dokonywania wyborów zgodnych ze swym interesem – powiedziała. 12 września w ramach trójstronnych rozmów między UE, Ukrainą a Rosją odłożono tymczasowe wdrażanie części handlowej umowystowarzyszeniowej do końca 2015 r. Czas ten ma być wykorzystany nawyjaśnienie obaw Rosji, która uważa, że umowa zaszkodzi jej interesomgospodarczym. FT: Rosja grozi działaniami odwetowymi Jak pisze „Financial Times”, w swoim liście do Barroso Putin ma argumentować,że 15-miesięczne opóźnienie we wprowadzeniu w życie umowy handlowej – co Ukraina i UE uzgodniły w tym miesiącu pod presją Rosji - powinno być wykorzystane do „powołania ekip negocjacyjnych”, mających wprowadzić do tej umowy kompleksowe zmiany. Zdaniem rosyjskiego prezydenta konieczne są„systemowe zmiany” umowy stowarzyszeniowej UE-Ukraina, „uwzględniające pełen zakres ryzyka dla rosyjsko-ukraińskich więzi gospodarczych i całej gospodarki rosyjskiej, wynikające z realizacji umowy”. Putin ostrzega też, że wszelkie dążenia do zmiany ukraińskiego prawa, mające na celu lepsze dostosowanie go do regulacji unijnych, zostałoby uznane przez Rosję za naruszenie porozumienia o 15-miesięcznej przerwie, uzasadniające działania odwetowe. W liście, wystosowanym dzień po równoczesnym ratyfikowaniu umowystowarzyszeniowej przez Radę Najwyższą Ukrainy i Parlament Europejski, Putin ostrzega, że wszelkie dążenia do zmiany ukraińskiego prawa, mające na celu lepsze dostosowanie go do regulacji unijnych, zostałoby uznane przez Rosję za naruszenie porozumienia o 15-miesięcznej przerwie, uzasadniające działaniaodwetowe.                                                    12 września odłożono tymczasowe wdrażanie części handlowej umowy stowarzyszeniowej(fot. flickr.com/ Fabio/ Vladimir Yaitskiy) Unia łagodzi stanowisko wobec Rosji?  Przedstawiciele UE konsekwentnie powtarzali dotąd, że umowy, która zostałajuż ratyfikowana przez Parlament Europejski i ukraińską Radę Najwyższą, nienależy zmieniać. Sugerowali jedynie możliwość bardziej elastycznego jejwdrażania poprzez wykorzystanie np. przewidzianych w aneksach do porozumienia okresów przejściowych. Piątkowa wypowiedź rzeczniczki KE może oznaczać złagodzenie tego stanowiska. Także dziennik „Wall Street Journal” napisał, że Barroso zasygnalizował w wywiadzie, iż Unia gotowa byłaby rozważyć wprowadzenie zmian do umowy, jeśli poprosiłby o to Kijów.– Myślę, że w interesie wszystkich jest to, byśmy konstruktywnie pracowali nad tymi sprawami - powiedział Barroso, cytowany przez „WSJ”. – Jesteśmy otwarci,konstruktywni i pragmatyczni"". Jeśli Ukraińcy wysłuchają rosyjskich obaw izechcą przedyskutować z nami pewne sprawy, to oczywiście jesteśmy gotowi tego wysłuchać - powiedział.",,
"Zbigniew Boniek: Droga jest ciężka, ale w sporcie nie ma łatwo","Droga jest ciężka, ale w sporcie nie ma łatwo. Jeżeli chce się coś dobrego zrobić, to trzeba się po prostu przygotować – powiedział tuż po losowaniu Euro 2020 Zbigniew Boniek. Prezes PZPN podkreślił, że kluczowy będzie pierwszy mecz, który koniecznie trzeba wygrać.","W sobotę w Bukareszcie odbyło się losowanie fazy grupowej mistrzostw Europy 2020. Biało-Czerwoni trafili na Hiszpanię, Szwecję oraz jeden z czterech zespołów z baraży: Irlandię, Słowację, Bośnię i Hercegowinę lub Irlandię Północną. Podopieczni Jerzego Brzęczka dwa mecze rozegrają w Dublinie, a jeden – z gospodarzami – w Bilbao. W rozmowie z TVP wyniki losowania ocenił prezes Polskiego Związku Piłki Nożnej Zbigniew Boniek. – Zaczynamy w podobnej konfiguracji jak to było we Francji, bo jest nawet możliwość, że zagramy pierwszy mecz z Irlandią Północną, która gra w barażach. Drugi mecz gramy z Hiszpanią, tam graliśmy z Niemcami, i trzeci gramy ze Szwecją, tam graliśmy z Ukrainą, nawet te same koszulki – powiedział. – Czyli jak to się mówi, droga jest ciężka, ale w sporcie nie ma łatwo. Jeżeli chce się coś dobrego zrobić, to trzeba się po prostu przygotować – ocenił.",,
Telewizja Polska spełniła marzenia Olafa,"Olaf ma osiem lat, ale już teraz wie, co chce robić w przyszłości. Chłopiec zmaga się z autyzmem. Marzył o występie w telewizyjnym programie informacyjnym. Niezwykły zapał i wytrwałość zaprowadziły chłopca do prawdziwego studia – po raz pierwszy i na pewno nie ostatni. Wszystko dzięki katowickiemu oddziałowi TVP.",,,
Za karę mieli mu słać swoje nagie zdjęcia. 22-latek zatrzymany,"Policja w Alcalá de Henares w pobliżu Madrytu zatrzymała mężczyznę, który wykorzystywał czaty gier online, by pozyskiwać materiały pornograficzne. Podejrzany kontaktował się z niepełnoletnimi przez internet. Najpierw zdobywał ich zaufanie, potem żądał od nich zdjęć pornograficznych – podaje hiszpański dziennik „La Información”.","W mieszkaniu aresztowanego policja znalazła sprzęt elektroniczny z materiałami z pornografią dziecięcą. Skonfiskowały sześć twardych dysków, trzy telefony komórkowe i kartę pamięci. 22-letni mężczyzna tłumaczył swoim ofiarom, że zdjęcia są karą za słabe wyniki w meczu na platformie internetowej. Zmuszał nieletnich do wysyłania kolejnych zdjęć, grożąc, że wcześniej te już wcześniej mu przesłane opublikuje w mediach społecznościowych. Śledztwo ruszyło wraz z oskarżeniem wniesionym przez 13-latka w jednym z komisariatów w Barcelonie. Jemu podejrzany zagroził, że zainstaluje na jego komputerze program do zdalnej kontroli. Zatrzymany trafił do aresztu.",,
"Studentka latami jadła sam ryż. Głodowała, by oszczędzić na leczenie brata","Chińska studentka Wu Huayan przez kilka lat żyła za jedynie dwa juany dziennie (ok. 1,12 zł), aby oszczędzić pieniądze na leczenie młodszego brata. Chociaż nagłośnienie jej historii zaowocowało wsparciem finansowym od innych ludzi, kobieta zmarła w szpitalu z niedożywienia.","Jak informują chińskie media, 24-letnia Huayan ważyła w chwili śmierci zaledwie 20 kg. Lekarze powiedzieli, że z powodu niedożywienia straciła brwi i około połowę włosów na głowie.  Chińska studentka przez pięć lat żywiła się wyłącznie ryżem zmieszanym z chilli. Ona i jej młodszy brat byli utrzymywani przez wujów, którzy na to przeznaczali 300 juanów miesięcznie (ok. 165 zł).  Za większość tej kwoty kupowano leki dla brata Wu, który miał problemy ze zdrowiem psychicznym. W rozmowie z Chongqing Morning Post 24-latka zdradziła, że jej ojciec i babcia zmarli w nędzy. Jak wyjaśniała, oboje chorowali, ale nie było ich stać na lekarstwa. Z powodu niedożywienia Wu sama popadła w poważną chorobę. Konieczny był zabieg, który wyceniono na ok. 200 tys. juanów (ok. 112 tys. zł). 24-latka trafiła do szpitala w październiku 2019 r. Miała problemy z sercem i oddychaniem.",,
W Watykanie wyrósł... bazar,"Od kilku dni pielgrzymi zmierzający do Bazyliki Świętego Piotra w Watykanie przedzierać się muszą przez... wielki bazar, na którym kilkuset sprzedawców nielegalnie handluje podrabianymi produktami.","Prasa zastanawia się, dlaczego zjawisko tolerowane jest przez siły porządkowe, których nie brak w pobliżu Stolicy Apostolskiej.Zupełnie otwarcie mówi się już o „bazarze św. Piotra”, na którym dostać można to, co najbardziej potrzebne w czasie letnich upałów: okulary słoneczne i nakrycia głowy, ale także torby oraz pamiątki. Wszystko na pierwszy rzut oka najlepszej jakości, jednak w cenie wyjątkowo przystępnej. Chodzi bowiem o podróbki.Sprzedają je nielegalni imigranci, najczęściej z Afryki, których w ten towar zaopatrują organizacje przestępcze. Pielgrzymi i turyści są świadkami pościgów za nimi policjantów czy strażników miejskich.Przypominają one jednak często filmy z Flipem i Flapem, są bowiem raczej na pokaz. Na widok policjanta, który najwyżej tupnie, imigrant zwija w mgnieniu oka swój przenośny kramik i na tym się kończy. Po kilku minutach towar rozłożony jest znowu na chodniku.Watykan nie jeden raz apelował do władz Rzymu o likwidację tego gorszącego widowiska.",,
Niemcy zamkną granicę dla uchodźców? MSW szykuje plan,"Opór w niemieckich społeczeństwie przed nieograniczonym przyjmowaniem uchodźców oraz spadające notowania rządu sprawiły, że władze rozważają zamknięcie granicy dla imigrantów z Bliskiego Wschodu i Afryki Północnej – pisze dziennik „Die Welt”.","Gazeta zdradziła, że szef resortu spraw wewnętrznych Thomas de Maiziere polecił opracowanie planu zamknięcia granicy dla uchodźców. Bawarscy pogranicznicy mieli już wręcz otrzymać procedury jak postępować, jeżeli ograniczenie wejdzie w życie.Zdaniem informatorów dziennika plan zostanie wcielony, jeżeli w najbliższych tygodniach znacząco zwiększy się liczba uchodźców, którzy przybędą do Europy.Liczą się z tarciem„Die Welt” sugeruje, że władze zdają sobie sprawę, iż zamknięcie granic spowoduje tarcia między Niemcami a Unią Europejską, gdyż ciężar przyjmowania imigrantów zostanie przerzucony na inne kraje Wspólnoty.W ciągu ubiegłego roku Niemcy przyjęły około 1,1 mln uchodźców. Z danych publicznej telewizji NDR TV wynika, że jedynie 11 proc. Niemców jest za utrzymaniem nieograniczonego przyjmowania imigrantów.",,
Oberwały się balkony. Wśród rannych są dzieci,"Co najmniej 22 osoby odniosły obrażenia, w tym kilku strażaków, gdy w budynku w amerykańskim stanie New Jersey oberwały się balkony. Wśród rannych są również dzieci.","Do katastrofy doszło w Wildwood, dzielnicy Jersey Shore. Media informują, że w trzypiętrowym budynku zarwały się balkony na dwóch poziomach. Strażacy byli na miejscu już w chwili zdarzenia, gdyż w mieście odbywa się festiwal straży pożarnej i świętowano także w tym budynku.Funkcjonariusze natychmiast ruszyli na ratunek, również swoim towarzyszom, którzy znaleźli się wśród poszkodowanych. Od razu przystąpiono do usuwania kawałków drewna, żeby dostać się do uwięzionych osób.Telewizja ABC podała, że 22 osoby zostały zabrane do szpitala, w tym troje dzieci. Zapewniono, że na szczęście nikt nie zginął.Wśród poszkodowanych jest ośmiu strażaków z komendy w Wildwood. – Wszyscy są O.K. Mają tylko trochę siniaków i zadrapań. Zostali już opatrzeni w szpitalu – oświadczył ich kolega Randy Morse, który podziękował wszystkim za akcję ratowniczą.Na razie nie wiadomo, dlaczego doszło do zarwania balkonów. Będzie to obiektem śledztwa.",,
Brak porozumienia w Wiedniu. Iran zwiększy produkcję wzbogaconego uranu,Iran wkrótce zamierza przekroczyć limity zapasów wzbogacanego uranu. Decyzja Teheranu to reakcja na nieudane rozmowy z europejskimi sygnatariuszami porozumienia nuklearnego i na kolejne sankcje nałożone przez Stany Zjednoczone.,"Zdaniem irańskich władz zakończona w Wiedniu konferencja z przedstawicielami między innymi Niemiec, Francji i Wielkiej Brytanii nieprzyniosła rezultatów, które zapewniłyby Teheranowi realizację umowy nuklearnej z 2015 roku. Irański minister Abbas Arakczi oświadczył, że wypracowane stanowisko nie wystarczy, by uratować porozumienie. Spór dotyczy wprowadzonego przez Europę specjalnego mechanizmu handlowego, nazywanego Instex. Miał on chronić Teheran przed nałożonymi w ubiegłym roku przez Stany Zjednoczone sankcjami gospodarczymi i zapewnić płynną sprzedaż ropy naftowej.",,
Polska wśród krajów UE z najmniejszym bezrobociem,"Polska ponownie wśród unijnych państw z najmniejszym bezrobociem. Z danych biura statystycznego Eurostat wynika, że w czerwcu bezrobocie w naszym kraju wyniosło 3,7 procent, co daje czwarte miejsce we Wspólnocie.","Stopa bezrobocia w czerwcu w Polsce nieznacznie spadła – o jedną dziesiątą punktu procentowego w porównaniu z ostatnimi, majowymi danymi, które opublikował Eurostat. W Unii lepsze dane mają tylko Czechy – gdzie bezrobocie wynosi 2,4 procent, oraz Niemcy i Węgry – gdzie jest powyżej 3 procent. Dane Eurostatu dotyczące Polski różnią się nieco od tych, które podaje Główny Urząd Statystyczny, bo inna jest metodologia liczenia. Według GUS-u bez pracy w czerwcu było 5,9 procent Polaków. W Unii najwyższe bezrobocie jest w Grecji – ponad 20-procentowe (te dane pochodzą z kwietnia), oraz w Hiszpanii, gdzie w czerwcu bez pracy było nieco ponad 15 procent. W całej Wspólnocie, według Eurostatu, bezrobocie spadło do poziomu 6,9 procent, najniższego od maja 2008 roku. Natomiast w strefie euro wyniosło 8,3 procent i było najniższe od grudnia również 2008 roku. W całej Unii spada także bezrobocie wśród ludzi młodych, choć wciąż jest to duży problem, przede wszystkim na południu Europy. W Grecji wyniosło ono ponad 42 procent, natomiast w Hiszpanii i we Włoszech ponad 30 procent.",,
Neumann dopuszcza koalicję z Konfederacją. Zapomniał o happeningu z Katowic,"Były szef klubu PO-KO Sławomir Neumann oznajmił, że po wyborach dopuszcza możliwość wejścia w koalicję z politykami Konfederacji. Poseł PO nazwał taką ewentualność „narodowym rządem ratunkowym”. Jeszcze nie tak dawno przedstawiciele środowisk narodowych – z których wywodzi się Konfederacja – umieszczali na szubienicach wizerunki europosłów Platformy.","W Polsat News poseł Platformy Sławomir Neumann przekonywał, że dla „ratowania Polski przed Prawem i Sprawiedliwością” jego partia może wejść po wyborach w porozumienie z Konfederacją – jeśli ta przekroczy próg wyborczy. – Myślę, że można sobie wyobrazić zbudowanie rządu ratunku narodowego, który by przeprowadził Polskę przez najbliższe miesiące, odbudował w Polsce demokrację i doprowadził do tego, że ludzie, którzy łamią konstytucję i praworządność, zostaną odsunięci – powiedział polityk.Dwa lata temu przedstawiciele środowisk narodowych m.in. z Ruchu Narodowego Regionu Śląsko-Zagłębiowskiego, Młodzieży Wszechpolskiej i Górnośląskiego Stronnictwa Narodowego urządzili happening. Na Placu Sejmu Śląskiego w Katowicach ok. 30 osób powiesiło na szubienicach zdjęcia sześciu polityków Platformy Obywatelskiej, którzy głosowali za przyjęciem rezolucji w Parlamencie Europejskim, krytycznej wobec polskich władz. Były to wizerunki Barbary Kudryckiej, Julii Pitery, Danuty Huebner, Róży Thun, Danuty Jazłowieckiej i Michała Boniego.W tej sprawie Prokuratura Okręgowa w Katowicach wszczęła śledztwo.",,
„Służcie wszystkim obywatelom” – hiszpańscy biskupi apelują do lewicowego rządu,"Hiszpańscy biskupi wezwali nowy, lewicowy rząd premiera Pedra Sancheza do służby na rzecz wszystkich obywateli kraju. Wypowiadający się w imieniu katolickich hierarchów Hiszpanii przewodniczący episkopatu tego kraju kard. Ricardo Blázquez oświadczył, że „prosi Boga o mądrość” dla nowego gabinetu Sancheza.","Zaprzysiężony 13 stycznia 2020 r. rząd jest koalicją Hiszpańskiej Socjalistycznej Partii Robotniczej (PSOE) i skrajnej lewicy. – Oferujemy premierowi gotowość do lojalnej i hojnej współpracy – zapewnił w imieniu Konferencji Episkopatu Hiszpanii kard. Blázquez, który jednocześnie podkreślił, że „prawdziwe życie religijne przyczynia się do ogólnego dobra społeczeństwa”. W dniach poprzedzających głosowanie parlamentarne nad wotum zaufania dla rządu Sancheza większość hiszpańskich biskupów wypowiadała się sceptycznie o możliwości współpracy z nowym centrolewicowym gabinetem.",,
Prezydent Andrzej Duda wraca po latach na Instagram,"Prezydent RP Andrzej Duda zamieścił pierwszy raz od ponad sześciu lat post na swoim koncie w serwisie Instagram. Prezydent pochwalił się zdjęciem z konferencji klimatycznej COP24 w Katowicach. Ostatnie zdjęcie Duda wrzucił, gdy nie był jeszcze prezydentem – w lipcu 2012 r. Wówczas zdjęcie przedstawiało rodzinę łabędzi nad jeziorem pod Krakowem. Profil prezydenta obserwuje niespełna 900 osób.",,,
Wielkanoc u chińskich katolików kościołów podziemnych,Święta Wielkiej Nocy to szczególnie trudny okres dla chińskich katolików tak zwanych kościołów podziemnych. Nie zgadzają się oni na zwierzchnictwo komunistycznej partii nad kościołem i uznają papieża.,"W Wielkim Tygodniu doszło do zatrzymania jednego z nieuznawanych przez chińskie władze katolickich biskupów. Z informacji Polskiego Radia wynika, że do zatrzymania doszło, aby utrudnić posługę kapłańską w najważniejszym tygodniu chrześcijan.Uznający zwierzchnictwo Watykanu biskup Guo Xijin w Wielkim Tygodniu został zatrzymany na dobę przez chińskie władze. Patrick Poon z hongkońskiego biura Amnesty International powiedział Polskiemu Radiu, że represje spotykają biskupa, gdyż nie chce on odprawiać mszy świętej z kapłanami desygnowanymi przez władze. – Być może władze chciały zmusić go, aby udał się do Xiamen i tam koncelebrował mszę wraz z biskupem kościoła podporządkowanego władzom – mówił Poon. Sytuacja chińskich katolików zdaniem przedstawiciela Amnesty International pogarsza się. – Od 2016 r. obserwujemy kampanię usuwania krzyży z budynków, w których dotychczas odbywała się działalność religijna – podkreślił Poon.W Chinach istnieje oficjalny katolicki kościół patriotyczny, który nie uznaje zwierzchnictwa Watykanu oraz tzw. kościoły podziemne, których wierni uznają papieża za głowę Kościoła. Represje wobec tych ostatnich nasiliły się, mimo informacji o możliwym porozumieniu Watykanu z Pekinem, w kwestii zasad wyświęcania biskupów kościoła katolickiego.",,
„80 lat temu Niemcy napadły na Polskę”. Wielki napis na Times Square,"„Przypominamy światu, że 80 lat temu Niemcy napadły na Polskę” – taki napis w języku angielskim jest wyświetlany na nowojorskim Times Square co ok. 20 minut. Inicjatorem przedsięwzięcia jest największa instytucja finansowa Polonii Polsko-Słowiańska Federalna Unia Kredytowa. Wiadomość wyróżnia się na tle reklam pokazywanych w tym miejscu, w związku z czym wywołuje duże zainteresowanie przechodniów.",,,
„Tęczowy Władek”. Zaskakujące słowa o prezesie PSL,"W rozmowie z „Gazetą Wyborczą” kandydat PSL na prezydenta Władysław Kosiniak-Kamysz zasugerował, żeby kwestie takie jak wprowadzenie związków partnerskich rozstrzygnąć w referendum. – Tęczowy Władek po prostu. Dla każdego coś miłego. Jakby udzielił wywiadu dla »Naszego Dziennika« czy dla Radia Maryja, to byłby konserwatystą, katolikiem, obrońcą moralności chrześcijańskiej. Jak udziela wywiadu dla liberalnej »Gazety Wyborczej«, to mruga okiem. Mówi, że w zasadzie nie jest przeciwny, oddajmy głos ludziom w tej sprawie – powiedział portalowi tvp.info eurodeputowany PiS Ryszard Czarnecki.","„GW” pytała Kosiniaka-Kamysza, czy podpisałby się pod ustawą zakazującą aborcji ze względu na uszkodzenie płodu. – To zależy. Dzisiaj wszyscy będą zadawać pytania właśnie o kwestię aborcji, związków partnerskich. Można by było zaproponować referendum w sprawie związków partnerskich i wreszcie to rozstrzygnąć – stwierdził prezes PSL. Po referendach małżeństwa homoseksualne lub związki partnerskie zaczęły obowiązywać m.in. w katolickiej Irlandii, Austrii, Liechtensteinie i Australii. W Rumunii odbyło się w tej sprawie referendum, ale wyniki nie były wiążące z powodu bardzo niskiej frekwencji. Mimo referendalnego sprzeciwu Chorwatów przeciwko małżeństwom gejów i lesbijek, tamtejszy rząd w 2013 roku wprowadził związki partnerskie.    Lider PSL wielokrotnie podkreślał swoje przywiązanie do tradycji. Kilka dni temu wyeksponował nawet wizerunek Św. Rity na portalu społecznościowym. Dlaczego teraz mówi o referendum ws. związków partnerskich?  – Rzeczywiście, w ramach Koalicji Polskiej w naszym programie uzgodnionym z Kukizem mamy kwestię referendum. Niewykluczone, że tak istotne sprawy mogłyby być takim obróbkom poddane. Dzień referendalny raz w roku, te najbardziej dzielące Polaków problemy mógłby rozstrzygać – mówił nam poseł PSL Marek Sawicki. Ciepło o propozycji Kosiniaka-Kamysza wypowiada się poseł PO Michał Szczerba. – Ja uważam, że związki partnerskie powinny być wprowadzone tu i teraz. Jeżeli tej większości nie byłoby, to propozycja referendum nie jest propozycją złą. Szczególnie wtedy, kiedy odzyskamy Senat i wtedy taką inicjatywę Senat mógłby przedłożyć – stwierdził.  Czy Kosiniak-Kamysz jest konsekwentny? Raz pisze o Św. Ricie, żeby później wspominać o związkach partnerskich czy aborcji? – A dlaczego? Zobaczmy na brytyjskich konserwatystów, premiera Camerona, który wprowadził nie tylko związki partnerskie, ale także małżeństwa homoseksualne na agendę swojej partii – mówił Szczerba. Dopytywaliśmy, czy Kosiniak-Kamysz nie jest zbyt zmienny. PSL w wyborach do Parlamentu Europejskiego startował razem z liberalno-lewicowymi PO i SLD. W jesiennych wyborach parlamentarnych – z prawicowym ruchem Kukiz'15, a przed wyborami prezydenckimi prezes PSL chce być kandydatem całej opozycji, czyli także lewicy i liberałów. – Ja widzę stałość Kosiniaka-Kamysza dla obrony konstytucji – odpowiedział Szczerba. Zmienność lidera PSL dostrzega jednak klubowa koleżanka Szczerby. – Władysław Kosiniak-Kamysz zrezygnował ze wspólnego dużego bloku w wyborach parlamentarnych, ponieważ uznał, że szeroka koalicja antypisowska była zbyt szeroka. Było to niewygodne z punktu widzenia elektoratu PSL-u. Czy Władysław Kosiniak-Kamysz kłóci się sam ze sobą? Tak, ale rozumiem, że chodzi o to, że jest już w kampanii prezydenckiej – powiedziała posłanka PO Joanna Kluzik-Rostkowska. – W dni parzyste Władysław Kosiniak-Kamysz idzie solo, w dni nieparzyste chce iść w drużynie z liberałami i zwolennikami narzucania Polsce i Polakom różnych dziwactw obyczajowych. Nie ma tutaj konsekwencji  – ocenił eurodeputowany Czarnecki. Z takimi zarzutami nie zgadza się Marek Sawicki. – Partia centrowa w sprawach ważnych i istotnych może współpracować zarówno ze Zjednoczoną Prawicą, jak i środowiskami lewicowymi. Niech pan nie oczekuje od posła Kosiniaka-Kamysza czy posła Sawickiego, że zagłosują za eutanazją, związkami partnerskimi, aborcją na życzenie. Nie, tego nie zrobimy – stwierdził poseł PSL. Poseł Konfederacji Jakub Kulesza spodziewa się, że w najbliższym czasie lider PSL będzie puszczał oko do różnych grup, reprezentujących przeciwstawne interesy. – Taktyka na najbliższe wybory prezydenckie z uwagi na ogromne zamieszanie na opozycji totalnej z jednej strony wymaga zdobycia poparcia opozycji totalnej, czyli pokazania się jako polityk liberalny, z drugiej strony już w wyborach pokazania się jako polityk konserwatywny. Po to, żeby mieć większe szanse w starciu z kandydatem Konfederacji czy Andrzejem Dudą – powiedział.",,
Tusk: Nie wybieram się na obchody rocznicy wybuchu wojny,"– Nie, nie wybieram się. Nie mam żadnych wątpliwości, że organizatorzy tej bardzo ważnej uroczystości w taki sposób postępują, żeby dać do zrozumienia, że nie chcą mnie tam widzieć. Ja nigdy nie narzucam się ze swoją obecnością, kiedy wiem, że nie jestem tam mile widziany – odpowiedział Donald Tusk na zadane w TVN24 pytanie, czy wybiera się na uroczystości upamiętniające 80. rocznicę wybuchu II wojny światowej.","– Niezależnie od tego, jak bardzo prezydent Duda czy polski rząd patrzą na mnie krzywym okiem, lepiej byłoby, żeby w przestrzeni publicznej, ale też tej europejskiej, światowej  o Polsce mówiono bez tego nieprzyjemnego kontekstu, bez takiego lekkiego odoru – powiedział. Zapytany, kiedy Tusk otrzymał zaproszenie na te uroczystości, odparł: „zaproszenie pojawiło się wczoraj na moim biurku”. Międzynarodowe obchody 80. rocznicy wybuchu II wojny światowej będą miały miejsce w Warszawie. Uroczystości rozpoczną się 1 września o godz. 12 na pl. Piłsudskiego. Weźmie w nich udział 40 delegacji zagranicznych, tj. około 250 gości z całego świata, w tym prezydenci, premierzy, przewodniczący parlamentów, ministrowie spraw zagranicznych, ministrowie obrony narodowej, a także specjalni wysłannicy rodzin królewskich z Europy – informował szef gabinetu prezydenta Krzysztof Szczerski.",,
„Dramatyczne” rozmowy z władzami Ukrainy. Kijów prosi o pomoc,"– Moje rozmowy z prezydentem Poroszenką i premierem Jaceniukiem były dramatyczne, bo giną setki ukraińskich żołnierzy, są setki rannych. Według ich słów miliony Ukraińców są niejako zakładnikami separatystów, którzy wojskowo opanowali zamieszkane przez nich tereny – oświadczył w Kijowie szef polskiej dyplomacji Radosław Sikorski.","– Obydwaj demokratycznie wyłonieni przywódcy Ukrainy na moje ręce składali apel, aby Unia Europejska zrobiła to, co zapowiadała, to znaczy odpowiedziała we właściwy sposób na niewypełnienie zapowiadanych przez Federację Rosyjską warunków – powiedział Sikorski.Podkreślił, że zarówno Poroszenko, jak i Jaceniuk wyrazili zaniepokojenie związane z faktami dostarczania separatystom na wschodniej Ukrainie zaawansowanej broni, takiej jak rakietyziemia-ziemia, a przede wszystkim ziemia-powietrze.Bezprawny handel– Są to rakiety przenośne, których sprzedaż jest obłożona międzynarodowymi przepisami i nie wolno jej dostarczać grupom pozapaństwowym, bo to stwarza możliwość rozprzestrzeniania tego typu broni i stwarza zagrożenie także dla lotnictwa cywilnego na całym świecie – zaznaczył.Podobne słowa padły także z ust szefa państwa ukraińskiego. – Apeluje on o wsparcie pozycji Ukrainy i wywarcie nacisku na kraj, który dostarcza broni, czołgów, artylerii, amunicji i pieniędzy separatystom, działającym na terytorium Ukrainy – powiedział Sikorski.Minister oświadczył, że inne szczegóły jego rozmów z ukraińskimi przywódcami, o których nie może mówić, przekaże premierowi Donaldowi Tuskowi, „który na środowym spotkaniu RadyEuropejskiej będzie współdecydował o tych kwestiach”. Format genewskiOdpowiadając na pytania dziennikarzy, Sikorski opowiedział się za kontynuacją rozmów pokojowych w formacie z Genewy, gdzie w kwietniu Ukraina, USA, UE i Rosja zawarły porozumienie o dążeniu dodeeskalacji napięcia na wschodniej Ukrainie.Pytany był także, czy podczas rozmów z partnerami ukraińskimi poruszano temat wzmocnienia sankcji wobec Rosji. – To jest przedmiotem intensywnych rozmów dyplomatycznych zarówno wewnątrz UE, jak i pomiędzy nami a Stanami Zjednoczonymi. Polska bierze w tych rozmowach udział. Mniej więcej wiemy już, jakie decyzje jutro zostaną ogłoszone – oświadczył szef polskiej dyplomacji.                                                    Radosław Sikorski rozmawia z Arsenijem Jaceniukiem (fot. PAP/EPA/ANDREW KRAVCHENKO/GOVERNMENT PRE) Jaceniuk docenia polskie wsparcieInformując o rozmowach z Sikorskim, służby prasowe premiera Jaceniuka podały, że ich przedmiotem była sytuacja bieżąca w obwodzie donieckim i ługańskim, gdzie trwa operacja przeciwkoseparatystom, a także kwestie bezpieczeństwa i gospodarki.Jaceniuk „wysoko ocenił zasadnicze stanowisko Polski w związku z sytuacją na wschodzie (Ukrainy) i zamiar zwiększenia (przez Polskę) technicznej i eksperckiej pomocy dla Ukrainy” – głosi komunikat. „Premier (Jaceniuk) odnotował wagę wspólnej, skoordynowanej odpowiedzi UE na eskalację przemocy ze strony wspieranych przez Rosję bojowników” – czytamy. CZYTAJ TAKŻE Arsenij Jaceniuk: terroryści zostaną zniszczeni Radosław Sikorski i Arsenij Jaceniuk w Kijowie (fot. PAP/EPA/ANDREW KRAVCHENKO/GOVERNMENT PRE)",,
Nalot służb MSW na sex-party. Kilkudziesięciu imprezowiczów zatrzymanych [WIDEO],"Białoruskie Ministerstwo Spraw Wewnętrznych opublikowało film nakręcony podczas nalotu oddziału specjalnego na dom, w którym odbywała się impreza typu sex-party. Zatrzymano 54 osoby.","W sobotę w jednym z wynajmowanych pod Mińskiem domów doszło do zorganizowanej milicyjnej akcji służb podległych białoruskiemu resortowi spraw wewnętrznych.Uzbrojeni po zęby funkcjonariusze wpadli do budynku, gdzie grupa kilkudziesięciu osób zorganizowała „zabawę”. Można było w jej trakcie odbywać stosunek seksualny z dowolnym uczestnikiem orgii. Warunkiem uczestnictwa w sex-party była jednorazowa opłata, w której cenie zawierało się jedzenie, alkohol i voucher na skorzystanie z sauny parowej. – Cena wejścia dla mężczyzn wynosiła od 200 do 370 rubli (370 – 685 zł ), a dla pary 120 rubli. Przedstawicielki płci pięknej uczestniczyły w imprezie bezpłatnie – wyjaśniał Dzmitryj Cajun, wiceszef białoruskiego Głównego Wydziału MSW ds. Kontroli Narkotyków i Przeciwdziałania Handlowi Ludźmi.Uczestnikami frywolnej schadzki byli studenci, prostytutki i pary małżeńskie.Teraz wobec zatrzymanych organizatorów sex-party prowadzone jest śledztwo „za czerpanie korzyści z sutenerstwa”.",,
Koncert w 170. rocznicę śmierci Chopina. Transmisja w Radiowej Dwójce,17 października 1849 r. około godz. 2 nad ranem w mieszkaniu przy placu Vendôme w Paryżu zmarł Fryderyk Chopin. O godz. 20.00 w Bazylice Św. Krzyża w Warszawie odbędzie się koncert upamiętniający 170. rocznicę śmierci kompozytora. Program wydarzenia nawiązuje do uroczystości pogrzebowych z 30 października 1849 r.,"Tuż przed śmiercią Chopin polecił spalić wszystkie nieukończone rękopisy. Wyraził także wolę, aby na jego pogrzebie wykonano Requiem Wolfganga Amadeusza Mozarta. Przy łożu śmierci w ostatnich chwilach Chopina czuwała jego siostra Ludwika Jędrzejewiczowa oraz przyjaciele i uczniowie.  Wielka msza żałobna została odprawiona 30 października w paryskim kościele św. Magdaleny. Przybyło około trzy tysiące osób.  Podczas wynoszenia trumny z kościelnej krypty orkiestra zagrała Chopinowski Marsz z Sonaty b-moll op. 35, a w wersji organowej zabrzmiały dwa preludia (e-moll i h-moll).  Wśród solistów wykonujących partie w Requiem Mozarta byli Pauline Viardot i Luigi Lablache. Z kościoła kondukt żałobny, na czele którego szedł książę Adam Czartoryski, ruszył na cmentarz Père-Lachaise. Chopina żegnało wielu artystów, wielbicieli jego talentu, wśród nich Giacomo Meyerbeer, Eugène Delacroix i  Auguste Franchomme. Pomnik na grobie Chopina został odsłonięty 17 października 1850 r., w pierwszą rocznicę śmierci kompozytora.  Narodowy Instytut Fryderyka Chopina od 14 lat w rocznicę śmierci swojego patrona zaprasza najwybitniejszych artystów z Polski i zagranicy do wykonania Requiem w Bazylice św. Krzyża, przed spoczywającym tam sercem kompozytora.  W tym roku Mozartowska msza żałobna w interpretacji międzynarodowego grona solistów oraz {oh!}Orkiestry Historycznej i chóru Collegium Vocale 1704. Całość poprowadzi jeden z największych znawców wykonawstwa historycznego, klawesynista, pianista i kameralista Andreas Staier.  Tradycyjnie już koncert transmitować będzie i nagrywać Program 2 Polskiego Radia. Wstęp wolny.",,
Iran prosi Polskę o pomoc ws. porozumienia nuklearnego,"Iran prosi Polskę o pomoc na forum Organizacji Narodów Zjednoczonych. Ambasador Iranu w Warszawie zaapelował do polskich władz, aby skłoniły Stany Zjednoczone do przestrzegania porozumienia nuklearnego.","W ramach podpisanej trzy lata temu umowy w zamian za zmniejszenie produkcji uranu świat miał zdjąć nałożone w ostatnich latach sankcje na Teheran. Na początku maja amerykański prezydent Donald Trump ogłosił, że jednostronnie zrywa porozumienie, bo uznał, że nie zapobiega ono produkcji broni atomowej przez Iran. Trump zrobił to, mimo że Międzynarodowa Agencja Energii Atomowej i amerykański Departament Stanu kilkakrotnie ogłaszały, że Iran wywiązuje się z umowy.W czasie konferencji prasowej w Warszawie irański ambasador Ramin Mehman Parast przypomniał, że Polska jest od stycznia niestałym członkiem Rady Bezpieczeństwa ONZ. Zaapelował do polskich władz o mediację.Nie ufają USA– Gdybyśmy byli przekonani, że bezpośrednie negocjacje z Amerykanami mają jakikolwiek sens, to byśmy je podjęli. Ale widzimy, że bez względu na to, co się ze Stanami Zjednoczonymi wynegocjuje, to nie można im ufać. Od Polski jako od niestałego członka Rady Bezpieczeństwa ONZ oczekujemy, że będzie skłaniać Stany Zjednoczone do przestrzegania i egzekwowania postanowień ONZ – powiedział dyplomata.Irański ambasador podkreślał, że Polska jako niestały członek Rady Bezpieczeństwa ma obowiązek stać na straży prawa międzynarodowego. – Poparliśmy kandydaturę Polski jako niestałego członka Rady Bezpieczeństwa i pogratulowaliśmy polskim władzom wyboru. Oczekujemy, że Polska będzie stała na straży światowego porządku, który wyznacza Rada Bezpieczeństwa i sama ONZ. Chodzi o to, aby Polska nie stawała po stronie USA, które otwarcie łamią ten ład – dodał Parast.",,
Prezydent wręczył odznaczenia państwowe z okazji święta niepodległości,W Narodowe Święto Niepodległości prezydent Andrzej Duda odznaczył Orderem Orła Białego historyka prof. Andrzeja Nowaka oraz lekarkę prof. Grażynę Świątecką.,"Andrzej Nowak – historyk, publicysta, profesor Uniwersytetu Jagiellońskiego oraz Polskiej Akademii Nauk, autor m.in. monumentalnych „Dziejów Polski”. W uznaniu znamienitych zasług w upowszechnianiu wiedzy historycznej i propagowaniu wartości patriotycznych, za osiągnięcia w dziedzinie nauk humanistyczno-społecznych i popularyzowanie polskiej myśli naukowej na świecie, odznaczony został odznaczony Orderem Orła Białego. Grażyna Świątecka – profesor medycyny, kardiolog, twórczyni Telefonu Zaufania „Anonimowy Przyjaciel”, prezes Polskiego Towarzystwa Pomocy Telefonicznej. W uznaniu znamienitych zasług w upowszechnianiu idei wrażliwości na potrzeby drugiego człowieka i bezinteresownej pomocy, za osiągnięcia w podejmowanej z pożytkiem dla kraju pracy zawodowej i służbie społeczeństwu polskiemu została odznaczona Orderem Orła Białego.Krzyżem Komandorskim z Gwiazdą Orderu Odrodzenia Polski prezydent odznaczył aktorkę Barbarę Krafft-Seidner oraz geofizyka, powstańca warszawskiego Stanisława Michnowskiego. Krzyżem Komandorskim Orderu Odrodzenia Polski – działaczkę opozycji w PRL Annę Gręziak, siatkarza Piotra Nowakowskiego oraz działacza opozycji demokratycznej w czasach PRL Piotra Zycha. Krzyż Oficerski Odrodzenia Polski otrzymali: działacz samorządowy Andrzej Bętkowski, członek PCK Andrzej Czerwiński, przedsiębiorca Stanisław Han, profesor nauk prawnych Jolanta Jabłońska-Bonca, działaczka „Solidarności” w latach 80. Wanda Krajewska-Hofman i współzałożyciel Zespołu Pieśni i Tańca Uniwersytetu Medycznego w Lublinie Krystyna Maciąg.Krzyż Kawalerski Orderu Odrodzenia Polski otrzymali: inicjator i współtwórca tablic pamiątkowych i pomników Tadeusz Burchacki, Maria Gabiniewicz, pielęgnująca pamięć o polskich zesłańcach, kierownik przychodni dla byłych więźniów obozów koncentracyjnych Alicja Klich-Rączka, historyk i demograf Cezary Kuklo, ksiądz Kazimierz Niemirka, dramaturg Wojciech Tomczyk, znawca muzyki jazzowej Jerzy Wojciechowski oraz ksiądz Kazimierz Wójtowicz.Krzyż Komandorski Orderu Zasługi Rzeczypospolitej Polskiej prezydent wręczył Ricie Cosby, amerykańskiej dziennikarce, córce powstańca warszawskiego.Andrzej Duda wręczył także Medale Stulecia Odzyskania Niepodległości, które otrzymali: oficer Sztabu Generalnego Wojska Polskiego Roman Ćwikliński, szef Urzędu do spraw Kombatantów i Osób Represjonowanych, Jan Józef Kasprzyk, historyk Tadeusz Krawczak, podpułkownik Tomasz Sieńko, starszy chorąży sztabowy marynarki Maciej Skrzypkowski oraz wiceszef IPN Mateusz Szpytma.",,
Stan wyjątkowy w Georgii przed nadejściem huraganu Dorian,"Gubernator Brian Kemp ogłosił w czwartek stan wyjątkowy na części terytorium Georgii w związku z nadciągającym znad Atlantyku huraganem Dorian, który w niedzielę lub poniedziałek ma uderzyć w południowo-wschodnie wybrzeże USA.","Gubernator Georgii Brian Kemp powiedział, że huragan „może mieć katastrofalne skutki” dla mieszkańców nadmorskiej części stanu.W środę stan wyjątkowy wprowadził gubernator sąsiedniej Florydy Ron DeSantis. „Ogłaszam stan wyjątkowy, aby zapewnić pełne przygotowanie Florydy na atak huraganu Dorian” – głosiło oświadczenie gubernatora. Wezwał on mieszkańców wschodniego wybrzeża Florydy do „pilnego śledzenia” ruchów huraganu zgromadzenia zapasów żywności, wody i leków na okres 7 dni.Ogłoszenie stanu wyjątkowego pozwala na pełną mobilizację stanowych służb publicznych oraz umożliwia ubieganie się – jeśli zajdzie taka potrzeba – o pomoc federalną.Ze względu na zbliżający się do Florydy huragan prezydent USA Donald Trump odwołał zaplanowaną na 1 i 2 września wizytę w Warszawie. Dorian rośnie w siłęTymczasem huragan Dorian staje się coraz silniejszy. Wiatr w czwartek wiał z prędkością 140 km/godz., ale amerykańskie Narodowe Centrum Huraganów (NHC) przewiduje, że siła żywiołu wzrośnie i stanie się bardzo niebezpieczna.Centrum huraganu w czwartek znajdowało się 355 km na północ od Portoryko i 600 km na wschód od Bahamów. Żywioł posuwa się z prędkością 20 km/godz. na północny zachód i w niedzielę lub poniedziałek spodziewany jest nad wybrzeżem Florydy.Na razie Dorian ma kategorię pierwszą w pięciostopniowej skali Saffira–Simpsona. NHC alarmuje jednak, że wkrótce może stać się huraganem trzeciej kategorii i w południowo–wschodnie wybrzeże USA może uderzyć wiatrem o prędkości 210 km/godz.",,
Sonderaktion Krakau. 80 lat temu Niemcy aresztowali krakowskich profesorów,"Dokładnie 80 lat temu, 6 listopada 1939 roku, podczas Sonderaktion Krakau Niemcy aresztowali 183 osoby, wśród nich profesorów Uniwersytetu Jagiellońskiego, Akademii Górniczej i Akademii Rolniczej. Większość z zatrzymanych 80 lat temu została wywieziona do niemieckiego obozu koncentracyjnego Sachsenhausen, niedaleko Berlina.","Co roku – 6 listopada – na Uniwersytecie Jagiellońskim jest organizowany Akademicki Dzień Pamięci. Tegoroczne uroczystości rozpoczną się o godz. 9, gdy pracownicy złożą wieńce na grobach profesorów uczelni, na cmentarzach – Rakowickim i Salwatorskim.O godz. 11 zostaną złożone kwiaty pod tablicami pamiątkowymi w Collegium Novum, pod Dębem Wolności naprzeciwko budynku. Następnie w Collegium Novum rozpocznie się wykład prof. Andrzeja Chwalby, zaś aktorka Dorota Segda będzie recytowała poezje, odbędzie się też promocja książki prof. Ireny Paczyńskiej „Aktion gegen Universitäts-Professoren...”. W sali, w której aresztowano profesorów, przygotowano wystawę portretów tych pracowników naukowych, którzy zmarli w obozach koncentracyjnych. O godz. 18 w olegiacie świętej Anny Chór Akademicki Uniwersytetu Jagiellońskiego Camerata Jagellonica wykona Requiem Wolfganga Amadeusza Mozarta.Sonderaktion Krakau była częścią hitlerowskiego planu wyniszczenia polskiej inteligencji. Niemcy zgromadzili profesorów w auli Collegium Novum Uniwersytetu Jagiellońskiego pod pretekstem udziału w odczycie naukowym. Wszyscy przybyli zostali aresztowani. Wśród nich było 155 profesorów i wykładowców Uniwersytetu Jagiellońskiego oraz 21 z Akademii Górniczej.",,
Zmarł piłkarski trener rekordzista. Prowadził 18 reprezentacji,"W wieku 93 lat zmarł niemiecki trener rekordzista Rudi Gutendorf – poinformowały miejscowe media. Prowadził aż 55 drużyn, w tym 18 reprezentacji narodowych.","Urodzony w Koblencji Gutendorf jako zawodnik występował w miejscowym TuS Neuendorf. Karierę zakończył w 1953 roku. Jeszcze przed 30. urodzinami rozpoczął pracę w roli szkoleniowca, obejmując zespół Blue Stars Zurych. Przemierzył niemal cały świat, prowadząc m.in. drużyny narodowe Chile, Boliwii, Australii, Chin czy Botswany i Fidżi oraz Nepalu. W latach 1999-2000 trenował Rwandę, w której kilka lat wcześniej, w ludobójczych masakrach zginęło ok. miliona ludzi. – Ogromna nienawiść, aż trudno w to uwierzyć. Ale byłem w stanie zjednoczyć ludzi z plemion Hutu i Tutsi i potrafili dobrze grać w piłkę nożną – stwierdził w 2013 roku w wywiadzie dla BBC. Karierę szkoleniową Gutendorf zakończył w 2003 roku na Samoa.",,
Minister Rafalska i Leszek Miller gośćmi naszych porannych programów publicystycznych,"Zapraszamy na naszą poranną odsłonę publicystyki. W programie „Gość poranka” Kamila Biedrzycka-Osica porozmawia z minister rodziny, pracy i polityki społecznej Elżbietą Rafalską (TVP Info; godz.7.45). Z kolei w programie „Polityka przy kawie” gościem Małgorzaty Serafin będzie były premier Leszek Miller (TVP1; godz. 8.15).",,,
"Ostre zagranie Obamy, Trump w narożniku i sprytna odpowiedź Putina","Reakcja Kremla na nałożenie przez USA sankcji na Rosję to próba uniemożliwienia Donaldowi Trumpowi wycofania się z obietnic poprawy stosunków z Moskwą – powiedział  amerykanista prof. Zbigniew Lewicki. W czwartek administracja prezydenta Baracka Obamy ogłosiła nałożenie sankcji na Rosję, w ramach których z USA wydalonych zostało 35 rosyjskich dyplomatów. Obama poinformował, że retorsje objęły także dziewięć podmiotów, w tym Federalną Służbę Bezpieczeństwa (FSB) i Główny Zarząd Wywiadowczy Sztabu Generalnego (GRU).","Obama poinformował, że retorsje objęły także dziewięć podmiotów, w tym Federalną Służbę Bezpieczeństwa (FSB) i Główny Zarząd Wywiadowczy Sztabu Generalnego (GRU). Kreml zapowiedział początkowo, że Rosja odpowie na amerykańskie retorsje. Szef rosyjskiej dyplomacji Siergiej Ławrow poinformował w piątek, że MSZ zaproponował prezydentowi Putinowi uznanie 35 amerykańskich dyplomatów za osoby niepożądane.Jednak wkrótce potem sam Putin oznajmił, że podjął decyzję, by nie wydalać dyplomatów USA i dodał, że „dalsze kroki w sprawie odbudowy rosyjsko-amerykańskich stosunków będą podejmowane po wzięciu pod uwagę polityki, jaką będzie prowadzić administracja prezydenta Donalda Trumpa”. „Obama stara się zawęzić pole manewru Trumpa” Zdaniem Lewickiego, kierownika Katedry Amerykanistyki Uniwersytetu Kardynała Stefana Wyszyńskiego w Warszawie, takie posunięcie Putina oznacza, że „próbuje on dać do zrozumienia – mniejsza o to, czy mu w to uwierzymy – „ja nie miałem nic wspólnego” (z ingerencją w amerykańskie wybory)"", że były to działania służb, a Kreml liczy nadal na poprawę stosunków z Waszyngtonem po objęciu urzędu.– To ciekawa sytuacja – Obama zdecydował się na bardzo ostrą reakcję wydalając rosyjskich dyplomatów (...), a podejmując decyzję o sankcjach starał się też zawęzić pole manewru Trumpa, który obiecał, że porozumie się z Putinem i w ogóle utrudnić relacje między Rosją a USA – wyjaśnia profesor. Również amerykańskie media, a nawet doradcy Trumpa oceniają, że Obama postanowił utrudnić swemu następcy zacieśnienie relacji z Moskwą. „Putin zrozumiał, jakie były intencje Obamy” Jak pisze Bloomberg, Obama zmusił swą decyzją Trumpa „do trudnego wyboru: wycofać sankcje (...), albo podjąć ryzyko, że nie spełni przedwyborczych obietnic dotyczących poprawy stosunków z Władimirem Putinem”. Według Lewickiego rosyjski przywódca zrozumiał, jakie były intencje Obamy i postanowił mu nie ułatwiać tej rozgrywki wyrzucając z Rosji amerykańskich dyplomatów. Putin sądzi, że dalsze zaognienie sporów między Waszyngtonem a Moskwą groziłoby tym, że USA zacieśnią stosunki z Chinami – uważa profesor.– Putin robi teraz wszystko, żeby dać znać, że nie chce pogarszać stosunków (z Ameryką), czym prawie uniemożliwia Trumpowi inne zachowanie, jak tylko realizowanie obietnic wyborczych – mówi Lewicki. Nominacja Kissingera Zwraca też uwagę, że wybór Henry'ego Kissingera na doradcę Trumpa w sprawach polityki zagranicznej to wyraźny „sygnał o powrocie do myślenia o odprężeniu w stosunkach amerykańsko – rosyjskich”. Zdaniem prof. Lewickiego Kissinger – który ma 93 lata – nie będzie w stanie w istotny sposób angażować się w prace administracji Trumpa, ale mianowanie go, to komunikat adresowany do Kremla. O tym, że Kissinger, były doradca ds. bezpieczeństwa narodowego, a następnie szef amerykańskiej dyplomacji w administracji republikańskiego prezydenta Richarda Nixona, ma zostać „pośrednikiem między Waszyngtonem a Moskwą” – napisał we wtorek niemiecki dziennik „Bild”. Co zrobi Trump? Trump zapewne nadal zmierza do poprawy stosunków z Kremlem. Wydał wprawdzie oświadczenie, w którym obiecał, że „w interesie naszego kraju i naszego wielkiego narodu"" spotka się w przyszłym tygodniu z przedstawicielami amerykańskich agencji wywiadowczych, aby „uzyskać najnowsze informacje na temat obecnej sytuacji”, ale napisał też, że „nadszedł czas, abyśmy zajęli się innymi i ważniejszymi sprawami”. Ani Trump, ani nikt z jego ekipy nie dał na razie do zrozumienia, czy nowa administracja zniesie sankcje wprowadzone przez Obamę.Kłopot zespołu Trumpa polega na tym, że retorsje wobec Moskwy popiera większość kongresmenów i zniesienie ich doprowadziłoby do sporych napięć między Białym Domem, a Republikanami w obu izbach. Dlatego też bardzo niewielu republikańskich Kongresmenów krytykuje sankcje. Jednak jeden z najbardziej gorliwych zwolenników Trumpa, Kongresmen Duncan Hunter z Kalifornii zapowiedział, że zostaną one usunięte przez następną administrację „jednym pociągnięciem pióra”. Nie wiadomo więc, czy prezydent elekt, który wielokrotnie chwalił Putina i zapowiadał ocieplenie stosunków z Rosją, będzie zabiegał o zniesienie nowych sankcji na Moskwę, gdy obejmie urząd 20 stycznia. Oskarżenia wobec Rosji Waszyngton oskarża Moskwę o to, że działający na jej zlecenie hakerzy włamali się do serwerów Krajowego Komitetu Partii Demokratycznej (DNC) i przekazali wykradzione dokumenty portalowi WikiLeaks, a także o to, iż czynili to, by ułatwić wyborcze zwycięstwa Trumpa, a zarazem podważyć zaufania do systemu wyborczego USA.Federalne Biuro Śledcze (FBI) i Departament Bezpieczeństwa Krajowego opublikowały w czwartek pierwszy dokładny raport bezpośrednio oskarżający hakerów z rosyjskich cywilnych i wojskowych służb wywiadowczych FSB i GRU o ingerowanie w proces ostatnich wyborów w USA.",,
Morawiecki o słowach Macrona o NATO: Nie czuje gorącego rosyjskiego oddechu na swojej szyi,"Premier Mateusz Morawiecki w wywiadzie udzielonym dziennikowi „Financial Times” oskarżył Emmanuela Macrona o nieodpowiedzialność. Wcześniej francuski prezydent ocenił, że NATO cierpi na „śmierć mózgu” i zakwestionował efektywność zobowiązań członków do wzajemnej obrony.","W udzielonym wywiadzie premier Morawiecki nazwał NATO „najważniejszym sojuszem na świecie, jeśli chodzi o zachowywanie wolności i pokoju”. Wskazał, że kwestionowanie przez prezydenta Macrona tego, czy członkowie mogą na siebie liczyć w kwestiach obrony – co jest postawą europejskiej architektury bezpieczeństwa – jest „niebezpieczne”. „Myślę, że wątpliwości prezydenta Macrona (co do klauzuli wzajemnej obrony w NATO) mogą skłonić innych sojuszników do zastanowienia się, czy to Francja uważa trzymanie się jej za istotne. Mam nadzieję, że nadal możemy liczyć na to, że Francja wywiąże się ze swoich zobowiązań” – powiedział polski premier w wywiadzie.  Macron w wywiadzie dla „The Economist” podkreślał rosnące w zachodnich stolicach obawy co do przyszłości sojuszu transatlantyckiego, zdominowanego przez prezydenta USA Donalda Trumpa. Jednak Morawiecki, którego kraj od dawna jest zagorzałym sojusznikiem USA, powiedział, że problemy NATO nie wynikają z ambiwalentnej postawy Trumpa, ale z braku zaangażowania niektórych europejskich krajów członkowskich. Większość z nich – w przeciwieństwie do Polski – wciąż nie spełnia założonego celu wydawania 2 proc. PKB na obronę.  „Stany Zjednoczone zawsze wspierały Europę i gdyby nie pomoc Stanów Zjednoczonych, Europa nie wyzwoliłaby się z niemieckiej nazistowskiej okupacji” – powiedział polski premier. „Francja wydaje (na obronę) mniej niż 2 proc. PKB. Myślę, że warto zapytać, dlaczego w niektórych aspektach NATO nie wygląda tak, jak byśmy sobie tego życzyli. I to nie z powodu braku zaangażowania USA w Sojusz, ale raczej braku wzajemności ze strony niektórych europejskich sojuszników” – dodał. Jako kolejny przykład braku spójnego działania krajów UE w relacjach z takimi konkurentami jak Rosja, Morawiecki przytoczył zaangażowanie francuskiego biznesu w projekt Nord Stream 2. Gazociąg ma transportować rosyjski gaz do Niemiec. Polska od dawna przekonuje, że gazociąg zagrozi bezpieczeństwu energetycznemu Europy, zwiększając zależność kontynentu od Rosji.  „Jak niektórzy mówią bez ogródek, Nord Stream 2 płaci naszymi europejskimi pieniędzmi za rosyjską broń i rosyjskie zbrojenia. Uważam więc, że to naprawdę frustrujące, gdy widzimy, że taki projekt cieszy się takim poparciem ze strony kluczowych państw członkowskich UE” – skomentował Mateusz Morawiecki. W ostatnich miesiącach prezydent Macron prowadził dyplomatyczne naciski w celu naprawy stosunków z Rosją. Argumentował, że Europa powinna zareagować na problemy NATO, stając się „autonomiczna pod względem strategii i zdolności wojskowych” i wznawiając „strategiczny dialog” z Moskwą. Jednakże, Morawiecki zauważył, że NATO jest „głównym źródłem bezpieczeństwa” dla Polski oraz wylał kubeł zimnej wody na pomysł zbliżenia z Rosją dowodząc, że Europa nie może „udawać, że nic się nie stało na Ukrainie, Białorusi czy w Gruzji” – krajach, gdzie Moskwa interweniowała z różnym stopniem asertywności. „Bardzo popieramy współpracę z pokojową i demokratyczną Rosją, ale Rosja nie jest pokojowa i jest całkiem agresywna w swoim sąsiedztwie” – dodał. „Prezydent Macron znajduje się w innej sytuacji, ponieważ nie czuje gorącego rosyjskiego oddechu na swojej szyi. Uważam, że solidarność w ramach UE powinna być bardzo ważna dla wszystkich europejskich liderów w taki sposób, że nie powinniśmy [pomijać] zastrzeżeń innych unijnych partnerów względem Rosji” – powiedział Morawiecki.",,
Prezydent USA krytykuje firmę Harley-Davidson,"Prezydent Donald Trump skrytykował decyzję firmy Harley-Davidson, która zapowiedziała przeniesienie produkcji swoich motocykli na eksport do państw UE do zakładów spółki poza granicami USA. Producent motocykli chce w ten sposób uniknąć unijnych ceł odwetowych.","Zdaniem Trumpa Harley-Davidson chce wykorzystać napięcie w stosunkach handlowych między USA a UE i decyzja firmy jest tylko pretekstem do przeniesienia produkcji poza Stany Zjednoczone, aby uniknąć płacenia podatków. – Harley-Davidson byłby pierwszą firmą, która wywiesiłaby białą flagę – skomentował Trump na Twitterze. „Cła to tylko wymówka Harleya” – dodał amerykański prezydent. „Mówiłem już przedstawicielom Harleya, że nie będą w stanie sprzedawać z powrotem do USA swoich motocykli bez płacenia dużego podatku” – napisał Trump. Zarząd spółki Harley-Davidson z siedzibą w Milwaukee w stanie Wisconsin w sprawozdaniu dla komisji papierów wartościowych poinformował w poniedziałek, że podniesienie przez UE ceł na motocykle tej firmy eksportowane do Europy z 6 do 31 proc. spowoduje straty dla firmy w wysokości 90-100 mln USD rocznie. Firma, aby powetować sobie te straty, musiałaby podnieść cenę jednej maszyny sprzedawanej na rynku europejskim o 2,2 tys. dolarów. Jednak zamiast przerzucić koszty amerykańsko-europejskiego sporu handlowego na nabywców nowych harleyów, zarząd firmy zdecydował się przenieść produkcję motocykli na eksport do państw UE i do swoich zakładów w innych krajach.",,
Tymoszenko wyjdzie na wolność? Jest plan,"Wysłannicy europarlamentu, były prezydent Polski Aleksander Kwaśniewski i były przewodniczący PE Pat Cox, mieli opracować plan wypuszczenia z więzienia ekspremier Ukrainy Julii Tymoszenko – twierdzą ukraińskie media i eksperci. Miałby on polegać na wywiezieniu jej na leczenie za granicę.","O tym, że taki wariant jest rozpatrywany świadczą ostatnie wypowiedzi przedstawicieli ukraińskich władz, które także skłaniają się ku takiemu rozwiązaniu – powiedział politolog Wołodymyr Fesenko, szef kijowskiego centrum analitycznego „Penta”.Także eurodeputowany PO Jacek Saryusz-Wolski potwierdził, że trwają rozmowy o takim rozwiązaniu. – Mogę potwierdzić, że od bardzo dawna prowadzone są poufnerozmowy z Kijowem, by wypuszczono z kolonii karnej Julię Tymoszenko (...)Rozważanym rozwiązaniem byłby wyjazd Tymoszenko, po jej uwolnieniu, wcelu odbycia kuracji na terytorium Unii Europejskiej  –  powiedziałSaryusz-Wolski. –  Biorąc pod uwagę stanowisko większości krajów i instytucji unijnych nie będzie mogło dojść do podpisania umowy stowarzyszeniowej między UE a Ukrainą,jeśli warunek rozwiązania problemu wybiórczej sprawiedliwości, czyli przetrzymywania więźniów politycznych (na Ukrainie – red.) nie zostaniespełniony  – dodał. Z kolei sam Kwaśniewski powiedział, że razem z Coksem od rokuszukają rozwiązania dla problemów, które stanowią przeszkodę dla podpisania przez Ukrainę umowy stowarzyszeniowej z Unią Europejską. Jak dodał, aby doszło do podpisania tej umowy, Ukraina musi spełnić trzy istotne warunki: przeprowadzić reformę systemu prawnego, reformę systemu wyborczego oraz rozwiązać problem Tymoszenko.  – Prowadzimy rozmowy z władzami (ukraińskimi), opozycją i Julią Tymoszenko, byliśmy z Patem Coksem w Charkowie u pani Tymoszenko, rozmawialiśmy z prezydentem, premierem, przedstawicielami administracji ukraińskiej. Różne projekty w trakcie takich rozmów są przedstawiane, ja nie mogę na ten temat mówić, bo sukces misji zależy także od naszej dyskrecji – powiedział Kwaśniewski.Zapowiedział, że razem z Coksem wrócą na Ukrainę w połowie czerwca. – Zobaczymy, które z zaproponowanych przez nas propozycji, okażą się realistyczne, a które nie – powiedział b. prezydent.Uwolnienie Tymoszenko znacząco poprawiłoby relacje między Kijowem a Brukseląprzed oczekiwanym w listopadzie podpisaniem umowy stowarzyszeniowejUkraina-UE. Mówił o tym także w czwartek unijny ambasador na Ukrainie, Jan Tombiński, w którego ocenie nie ma obecnie gwarancji, że umowa zostanie zawarta. – Wątpię w to, gdyż dla wielu państw (UE) kwestia Julii Tymoszenko znaczy bardzo wiele – oświadczył dyplomata, występując na forum eksperckim „Ukraina 2013”.Według ukraińskich mediów propozycja przewiezienia byłej premier za granicę, do Niemiec, była omawiana przez Kwaśniewskiego i Coksa podczas ich spotkania z Tymoszenko w minioną niedzielę w szpitalu w Charkowie, gdzie jest ona leczona z powodu schorzenia kręgosłupa.We wtorek w rozmowie z ukraińskim wydaniem magazynu „Forbes” możliwość  leczenia opozycjonistki za granicą potwierdził zastępca prokuratora generalnego Ukrainy Rinat Kuzmin. –  Nie ma ustaw, które kategorycznie by taką możliwość wykluczały, ale nie jestto tak prosta sprawa, jak się może wydawać. Dla jej leczenia za granicą potrzebne są polityczne decyzje na szczeblu międzynarodowym i taka możliwość z pewnością istnieje  – oświadczył Kuzmin znany z bardzo krytycznego stosunkudo Julii Tymoszenko. Zdaniem Fesenki, Kuzmin jednoznacznie potwierdził tym samym, że temat wywiezienia Tymoszenko z Ukrainy jest omawiany. – Rozmawia się o tym na różnych szczeblach i na razie nieoficjalnie, ale realizacja takiego zadania byłaby bardzo skomplikowana. Chodzi m.in. o to, kto i w jaki sposób ma zagwarantować za granicą utrzymanie statusu Tymoszenko jako osoby skazanej przez sąd na wyrok więzienia?  – powiedział.Kolejnym problemem są postulaty władz Ukrainy, które chcą – jak twierdzą media – gwarancji, że za granicą Tymoszenko nie będzie zajmowała się działalnością polityczną.  – Mówi się, że Tymoszenko nie chce się na to zgodzić – podkreślił politolog. Następna kwestia, to brak zgody samej b. premier na opuszczenie kraju. Jej współpracownicy twierdzą, że Tymoszenko mogłaby wyjechać na leczenie do Niemiec tylko pod warunkiem, że zostałaby całkowicie oczyszczona z zarzutów, za które skazano ją na siedem lat więzienia oraz umorzone zostałyby dodatkowe śledztwa, które przeciwko niej się toczą.Fesenko uważa, że jeśli scenariusz wywiezienia Tymoszenko za granicę zostanie zrealizowany, pozwoli to władzom ukraińskim, a w szczególności prezydentowi Wiktorowi Janukowyczowi, na zachowanie twarzy w sytuacji, gdy sprawa jego oponentki politycznej poważnie nadszarpnęła jego wizerunek na Zachodzie. – Jeśli Tymoszenko wyjedzie na leczenie za granicę, będzie to kompromis, możliwy do przyjęcia i przez Unię Europejską i przez Janukowycza. Wiarygodność takiego rozwiązania istnieje, ale nie jest to wiarygodność absolutna – powiedział Fesenko.",,
Rosyjski haker zostanie wydany USA. Jest oskarżony o ataki przed wyborami,Sąd w Madrycie wydał zgodę na ekstradycję do USA rosyjskiego informatyka Piotra Lewaszowa. 36-latek jest oskarżony m.in. o działania hakerskie w czasie kampanii przed amerykańskimi wyborami prezydenckimi w 2016 roku.,"Lewaszow jest podejrzany o kontrolowanie za pośrednictwem przygotowanego przez siebie złośliwego oprogramowania setek tysięcy komputerów na całym świecie. Dzięki temu wykradał osobiste informacje innych użytkowników internetu i rozsyłał im tzw. spam, czyli niechciane wiadomości elektroniczne, infekując kolejne urządzenia. Miał też szantażować właścicieli komputerów.Rosjanin został zatrzymany przez hiszpańską policję oraz agentów FBI w kwietniu w jednym z mieszkań w Barcelonie podczas urlopu, który spędzał z żoną i synem. Wówczas Stany Zjednoczone złożyły do hiszpańskiego sądu wniosek o ekstradycję rosyjskiego informatyka. Sugerowano, że prowadził działalność hakerską w czasie ostatniej kampanii wyborczej w USA.Boi się „tortur”Piotr Lewaszow prosił hiszpański sąd o odrzucenie amerykańskiego wniosku o ekstradycję, twierdząc, że w USA „czekają go tortury i niehumanitarne traktowanie”.Pochodzący z Sankt Petersburga 36-latek nie jest jedynym Rosjaninem zatrzymanym w tym roku w stolicy Katalonii w związku z aktywnością hakerską. W styczniu na lotnisku El Prat został ujęty inny poszukiwany przez USA rosyjski informatyk Stanisław Lisow.",,
"Zybertowicz: PO wychowała sobie elektorat „wściekłych”, dla których antypisizm jest religią","– Platforma Obywatelska wychowała sobie elektorat „wściekłych”, dla których antypisizm jest religią – ocenił doradca prezydenta prof. Andrzej Zybertowicz. – Myślę, że korzeniem antypisizmu jest nieumiejętność działania w demokratycznej debacie – dodał.","– Nadmierne rozemocjonowanie polityczne zatrzymuje racjonalną debatę o polskich interesach – powiedział w radiowej Trójce doradca prezydenta Andrzej Zybertowicz, który był pytany m.in. o to, skąd biorą się wyborcy bezwzględnie sprzeciwiający się wszystkim pomysłom Prawa i Sprawiedliwości.– Myślę, że korzeniem antypisizmu jest nieumiejętność działania w demokratycznej debacie, w której trzeba przedstawiać swój konkurencyjny program dla Polski i w której trzeba by powiedzieć: „Nie mamy wizji rozwoju Polski podmiotowej i suwerennej. Mamy wizję rozwoju imitującego koncepcje, które powstają w Berlinie czy Paryżu” – stwierdził doradca prezydenta. Zybertowicz oznajmił też, że części racjonalnych wyborców Koalicji Europejskiej będzie przeszkadzać obecność na listach wyborczych byłych premierów, takich jak Leszek Miller czy Marek Belka. – Listy wyborcze do Parlamentu Europejskiego, jakie zaproponowała Koalicja Europejska, to potwierdzenie czarnej legendy Okrągłego Stołu; są na nich byli politycy PZPR – to wygląda jak jakieś opóźnione dotrzymywanie umów sprzed 30 lat – mówił.",,
"„Wywołuje trzęsienie ziemi i ma nadzieję, że powstanie z tego coś nowego”",Szef frakcji Europejskiej Partii Ludowej (EPP) w europarlamencie ostro skrytykował w wywiadzie dla dziennika „Sueddeutsche Zeitung” styl uprawiania polityki przez prezydenta Francji Emmanuela Macrona. Porównał jego działania do wywoływania trzęsienia ziemi.,"– Patrzę, jak Emmanuel Macron uprawia politykę: najpierw wywołuje polityczne trzęsienie ziemi, a potem ma nadzieję, że powstanie z tego coś nowego. Podejście Macrona doprowadziło do częściowej alienacji między Berlinem a Paryżem – uważa Weber, który jest nie tylko szefem frakcji EPP w Parlamencie Europejskim, ale również wiceprzewodniczącym bawarskich chadeków - CSU. Polityk przewiduje, że Europie będzie brakowało spokojnego podejścia reprezentowanego przez kanclerz Niemiec Angelę Merkel, która w 2021 r. kończy obecną kadencję na czele rządu i nie zamierza ponownie kandydować. Jednocześnie Weber chciałby, żeby Merkel bardziej angażowała się w projekty na poziomie europejskim. – Powinniśmy nadać (Europie) rozpęd. Historyczne zadanie polega na tym, by Europa stała się zdolna do (samodzielnych) działań w polityce zewnętrznej i bezpieczeństwa. Musimy znieść zasadę jednomyślności w kwestiach zagranicznych. I musimy ruszyć z budową europejskiej armii. Europa musi wreszcie dorosnąć – postuluje Weber.",,
Beata Mazurek krytykuje prezydenta: wypowiedź nt. szefa MON niefortunna,"– W mojej prywatnej ocenie wypowiedź prezydenta Andrzeja Dudy na temat szefa MON Antoniego Macierewicza była niefortunna – powiedziała w piątek rzeczniczka PiS Beata Mazurek. Dodała, że PiS nie chce zaostrzać napięcia pomiędzy prezydentem a ministrem obrony.","Chodzi o wypowiedź prezydenta, która została nagrana podczas obchodów Święta Niepodległości. W czwartek wieczorem upubliczniono ją na Twitterze. W nagraniu Andrzej Duda pytany przez jednego z uczestników obchodów, czy „dogada się” z ministrem obrony Antonim Macierewiczem, odpowiada, że „pan minister musi sobie parę rzeczy przemyśleć”. Po chwili dodaje, że „jak będzie wobec uczciwych oficerów stosował takie ubeckie metody, jak Platforma stosowała wobec niego, to będzie kiepsko”. Beata Mazurek, komentując słowa prezydenta dla PAP, stwierdziła, że w jej „prywatnej ocenie” wypowiedź o Macierewiczu „była niefortunna, może nawet emocjonalna”. – Napięcie między nim a szefem MON jest powszechnie znane i my nie będziemy go zaostrzać – zaznaczyła rzeczniczka PiS.",,
Timmermans: Sytuacja dotycząca praworządności w Polsce pogorszyła się,"– Sytuacja dotycząca praworządności w Polsce nie poprawiła się; przeciwnie pogorszyła się, a władze przyspieszyły proces zmian nominując sędziów do Sądu Najwyższego – powiedział wiceprzewodniczący Komisji Europejskiej Frans Timmermans po wtorkowym posiedzeniu Rady ds. Ogólnych.","Unijni ministrowie ds. europejskich kolejny raz rozmawiali podczas swojego spotkania w Luksemburgu na temat stanu praworządności w Polsce w kontekście zmian dotyczących wymiaru sprawiedliwości.Timmermans zapowiedział, że Rada ds. Ogólnych wróci do tego tematu jeszcze w tym roku. – Dziś niestety nie jestem optymistą i jestem zaniepokojony rozwojem wydarzeń – oświadczył wiceszef Komisji Europejskiej.Jak podkreślił, niepokoi go, że choć prosił o jasne stanowisko w tej sprawie, wciąż nie ma jasności, co do tego, czy polskie władze zastosują się do decyzji Trybunału Sprawiedliwości UE, dotyczącej zawieszenia funkcjonowania przepisów ustawy o Sądzie Najwyższym.",,
Prezydent chce zmiany formatu rozmów ws. Ukrainy. „Mogliby brać w nich udział jej sąsiedzi i USA”,"Podczas piątkowej wizyty w Berlinie Andrzej Duda będzie chciał poruszyć temat zmiany formatu rozmów dotyczących Ukrainy. – Mogłyby brać w nich udział także USA i sąsiedzi Ukrainy – powiedział prezydent dziennikarzom w niedzielę przed północą, po przylocie z Estonii.","Obecnie rozmowy odbywają się w „formacie normandzkim”, czyli przywódców Rosji, Ukrainy, Niemiec i Francji. Ukraina chce wsparciaPrezydent, pytany przez dziennikarzy, potwierdził, że podczas wizyty w Berlinie będzie chciał rozmawiać na temat zmiany formatu rozmów ws. Ukrainy. Tym bardziej, że – jak mówił Duda – prezydent Ukrainy Petro Poroszenko podczas rozmowy telefonicznej powiedział mu, że „oczekuje wsparcia ze strony Polski”.Dopytywany, jak nowy format rozmów mógłby wyglądać, prezydent powiedział: „O tym chcę rozmawiać. Nie wyobrażam sobie, żeby nie brały w nim udziału silne państwa europejskie, ale mogłyby w nim wziąć udział Stany Zjednoczone jako światowe mocarstwo, z którym na pewno Rosja musi się liczyć i sąsiedzi Ukrainy, czyli ci, którzy bezpośrednio są zainteresowani tym, co tam się dzieje”. Duda, zapytany, czy odpowiedni byłby format genewski, czyli rozmowy z udziałem UE, USA, Ukrainy i Rosji, odparł, że na pewno byłoby to lepsze rozwiązanie. – Jeszcze jako europoseł w Parlamencie Europejskim pytałem, dlaczego tam nie ma Unii Europejskiej. Lepiej bym się czuł, gdyby (...) przedstawiciel którejś z europejskich instytucji był jako strona przy stole rozmów, a nie tylko Niemcy i Francja – powiedział Duda. Jak dodał, takim przedstawicielem mogłaby być szefowa unijnej dyplomacji Federica Mogherini. Prezydent był także pytany, czy będzie próbował przekonać senatorów do wyrażenia zgody na zarządzenie referendum, które miałoby się odbyć 25 października razem z wyborami parlamentarnymi. – Oczywiście. Na pewno na posiedzeniu Senatu w tej sprawie będzie mój przedstawiciel, który senatorów będzie przekonywał, żeby jednak wyrazili zgodę na referendum. Mam nadzieję, że dla senatorów co najmniej równie przekonujące było to, że rozmawiamy o sprawach, które były poparte przez blisko 6 milionów Polaków – mówił.",,
Korwin-Mikke: Nie dopuszczę do marszu homoseksualistów ani heteroseksualistów,"Kandydat partii Wolność Janusz Korwin-Mikke przedstawił swój plan dotyczący organizacji marszów w centrum Warszawy, jeżeli zostanie wybrany na prezydenta stolicy. – W ogóle nie dopuszczę, żeby w centrum Warszawy odbywały się marsze, maratony, czy inne rzeczy, które blokują drogę kierowcom – zadeklarował. Polityk zapewnił, że w przypadku demonstracji postawi na „równość”. – Nie dopuszczę do marszu ani homoseksualistów, ani heteroseksualistów, ani onanistów, ani zoofilów, ani niczego związanego z płcią, bo na te sprawy miejsce jest w łóżku, a nie na ulicy – podkreślił.",,,
Kreml o sankcjach USA dla Rosji: bardzo smutna wiadomość,"Z punktu widzenia relacji dwustronnych przyjęcie w Izbie Reprezentantów USA ustawy o sankcjach wobec Rosji jest „bardzo smutną wiadomością” – ocenił Dmitrij Pieskow, rzecznik Kremla.  Zaznaczył, że nie ocenia sankcji, dopóki nie weszły w życie.Wiceszef MSZ Siergiej Riabkow zauważył, że Rosja „dziesiątki razy mówiła o tym”, iż sankcje przeciwko niej „nie pozostaną bez odpowiedzi”.","– Chodzi o projekt ustawy, dlatego nie będziemy wydawać na razie jakichś merytorycznych ocen. Stosunek (do sankcji) zostanie sformułowany po wnikliwej analizie; decyzja bez wątpienia zostanie podjęta przez szefa państwa, prezydenta Władimira Putina – powiedział rzecznik.  Podkreślił, że należy poczekać, aż projekt, który powinien jeszcze trafić do Senatu USA, „stanie się ustawą”.  Zarazem zdaniem rzecznika Kremla „już można powiedzieć, że wiadomości są nadzwyczaj smutne z punktu widzenia stosunków rosyjsko-amerykańskich”. Są one – kontynuował Pieskow – „nie mniej przygnębiające z punktu widzenia prawa międzynarodowego i międzynarodowych relacji handlowych”. –  Rosja nie poddaje się emocjom w sprawie przyjmowanych wobec niej sankcji przez USA – zapewnił wiceszef MSZ Siergiej Riabkow.   – To, co się odbywa, nie mieści się w ramach zdrowego rozsądku. Autorzy i sponsorzy tego projektu ustawy czynią bardzo poważny krok w kierunku zniszczenia perspektyw normalizacji stosunków z Rosją – powiedział Riabkow. Ocenił rezultat głosowania w Izbie Reprezentantów Kongresu USA jako przewidywalny. Jego zdaniem „dość szybko” projekt ustawy o sankcjach przejdzie teraz przez niezbędne procedury w Senacie. Riabkow zauważył, że Rosja „dziesiątki razy mówiła o tym”, iż sankcje przeciwko niej „nie pozostaną bez odpowiedzi”. Przyjęcie ustawy o sankcjach określił jako świadomy wybór wrogów Rosji w Stanach Zjednoczonych. „Waszyngton jest źródłem zagrożenia”  – Tak też będziemy wobec tego oceniać dzisiejszą Amerykę. Waszyngton jest źródłem zagrożenia. Należy to rozumieć i działać (...) w sposób zrównoważony, rozsądny i spokojny – oświadczył. – Nie poddajemy się emocjom. Będziemy pracować nad poszukiwaniem sposobów, by iść dalej – zapewnił Riabkow. Wiceszef MSZ zapowiedział, że Rosja będzie „uparcie i konsekwentnie szukać form dążenia do kompromisu” w kwestiach, które są ważne dla obu stron. Wymienił wśród nich walkę z terroryzmem i rozprzestrzenianiem broni masowego rażenia. – Tematów jest wiele i jesteśmy gotowi do takiej współpracy – zadeklarował Riabkow. Izba Reprezentantów przyjęła projekt ustawy, która wprowadza kolejne sankcje wobec Rosji, Iranu i Korei Północnej. Projekt musi jeszcze zaaprobować Senat i podpisać prezydent Donald Trump. Przed głosowaniem Steny Hoyer, jeden z liderów Demokratów, powiedział, że nałożenie nowych sankcji zostało uzgodnione w związku z ingerencją Rosji w wybory prezydenckie w USA oraz z zaangażowaniem w konflikt na Ukrainie. Niepokój w Niemczech  Wiadomość dotycząca sankcji wywołała spore emocje w Niemczech. Nasi zachodni sąsiedzi są zaniepokojeni trudnościami związanymi z kwestią realizacji inwestycji Nord Stream 2. Rząd Niemiec oświadczył w środę, że USA nie mogą „pod płaszczykiem” sankcji przeciwko Rosji uprawiać polityki gospodarczej korzystnej dla własnych koncernów energetycznych, a retorsje wobec krajów trzecich za udział w Nord Stream 2 są niezgodne z prawem.",,
Kongres Polonii Amerykańskiej wspiera silną i suwerenną Polskę,Podczas niedzielnej manifestacji pod Pomnikiem Katyńskim w Jersey City dyrektor ds. planowania polityki KPA nakreślił misję organizacji mającą na celu wzmocnienie bezpieczeństwa i suwerenności Polski. Zapewnił o poparciu dla utrzymania monumentu w dotychczasowym miejscu.,,,
Schmidt do Szczypińskiej po nawałnicach: co wy macie w głowach? Sama imprezuje z Petru w Paryżu,"„Widziałam bardzo wiele krzyży i kapliczek, wśród ogromu zniszczenia. Drzewa i słupy leżały, krzyże i kapliczki ocalały” – napisała na Twitterze Jolanta Szczypińska, posłanka PiS. Joanna Schmidt z Nowoczesnej odpowiedziała: „Sześć ofiar śmiertelnych nawałnicy, a Jolanta Szczypińska o cudownym ocaleniu krzyży i kapliczek. Co wy macie w głowach?”. W całym kraju trwa akcja usuwania skutków nawałnic. Schmidt ze swoim partnerem i partyjnym szefem Ryszardem Petru są w Paryżu.","Jolanta Szczypińska to posłanka Prawa i Sprawiedliwości z województwa pomorskiego, jednego z najbardziej dotkniętych nawałnicą regionu Polski.Wichury zrywały dachy, niszczyły domy i łamały drzewa. Przed niszczycielską siłą wiatru nie wszystkim udało się uciec. W sumie śmierć poniosło sześć osób.",,
Dziennikarka TVN orzekła: Pisowska ustawa niezgodna z konstytucją,"– Dziś Pierwsza Prezes Sądu Najwyższego Małgorzata Gersdorf została zaproszona do Pałacu Prezydenckiego na godzinę 16.00 na spotkanie z Prezydentem. Wtedy ma poznać decyzję o przejściu w stan spoczynku, o zakończeniu kadencji, bo tak mówi nowa, pisowska ustawa o Sądzie Najwyższym – informuje dziennikarka stacji TVN24.","- Z tej ustawy, przygotowanej przez prezydenta, ale przegłosowanej przez Prawo i Sprawiedliwość, wynika, że jedna trzecia sędziów Sądu Najwyższego ma przejść na emeryturę. To jest zgodne z ustawą, ale nie jest zgodne z konstytucją – dodaje dziennikarka.",,
Komorowski dystansuje  Kaczyńskiego,"43,3 proc. osób deklarujących swoje poparcie dla Bronisława Komorowskiego i  36,2  proc. dla Jarosława Kaczyńskiego – to wyniki sondażu Homo Homini dla Polskiego Radia. O jeszcze większej przewadze – bo 20 proc. – kandydata Platformy mówi sondaż GFK dla „Rzeczpospolitej”.","Bronisław Komorowski prowadzi w rywalizacji o urząd prezydenta RP przed Jarosławem Kaczyńskim – z sondażu przeprowadzonego przez Instytut Badania Opinii „Homo Homini” dla Polskiego Radia wynika, że różnica pomiędzy tymi dwoma   kandydatami wynosi 7 punktów procentowych. Gdyby wybory prezydenckie odbywały się jutro (w niedzielę 23.05) na Bronisława Komorowskiego głosowałoby 43,3 proc., a na Jarosława Kaczyńskiego 36,2 proc. ankietowanych. W stosunku do poprzedniego badania sprzed tygodnia Bronisław Komorowski nieznacznie zyskał – 1 punkt procentowy. Kolejnych kandydatów od Bronisława Komorowskiego i Jarosława Kaczyńskiego oddziela przepaść. Na Grzegorza Napieralskiego chęć zagłosowania deklaruje 5,8 proc. respondentów, a na Waldemara Pawlaka – 4,8 proc. badanych. Kolejny na liście znalazł się Marek Jurek, na którego zagłosowałoby 1,3 proc. respondentów, a na Andrzeja Olechowskiego 1,1 proc. Po jednym procencie zebrałby Janusz Korwin-Mikke i Andrzej Lepper, natomiast Kornel Morawiecki i Bogusław Ziętek otrzymaliby 0 proc. głosów. 5,5 proc. ankietowanych nie wie, na kogo oddałoby swój głos. Gotowość do wzięcia udziału w wyborach zadeklarowało 66,2 proc. ankietowanych.  Marcin Duma z „Homo Homini” podkreśla jednak, że deklarowana frekwencja jest zawsze wyższa od rzeczywistej, jednak jego zdaniem można się spodziewać dużego zainteresowania Polaków wyborami. W sondażu zapytano też o ocenę rządu i premiera w związku ze zwalczaniem skutków powodzi. Prawie 46 proc. pozytywnie oceniło działania gabinetu Donalda Tuska. Niezadowolonych z poczynań rządu jest 36 proc. respondentów. 18  proc. badanych nie miało zdania w tej sprawie, co zdaniem Marcina Dumy oznacza, że nie dotarła do nich informacja o tym, co rząd robi w tej kwestii. Zdecydowanie lepiej respondenci oceniają działania samego premiera Donalda Tuska w związku ze zwalczaniem skutków powodzi. 57 proc. wystawia mu pozytywną notę. 23 proc. nie jest zadowolona z poczynań premiera. 19, 5 proc. badanych nie miało zdania w tej sprawie. 11-punktowa przewaga premiera nad własnym rządem – w opinii Marcina Dumy – może wynikać z tego, że Polacy widzieli Donalda Tuska na miejscu katastrofy. Tymczasem najnowszy sondaż GfK Polonia dla „Rzeczpospolitej” mówi nawet o 50 proc. poparciu dla Bronisława Komorowskiego, przy 30 proc. dla Jarosława Kaczyńskiego. W tym sondażu w drugiej turze marszałek  bije prezesa PiS na głowę stosunkiem głosów 60 do 34 proc.Trzeci jest lider SLD Grzegorz Napieralski z 5 proc. głosów. Po 3 proc. respondentów chce głosować na Andrzeja Olechowskiego i Waldemara Pawlaka. Marek Jurek, Janusz Korwin-Mikke i Andrzej Lepper mogą liczyć na głosy co setnego uczestnika sondażu „Rzeczpospolitej”. Nikt nie wskazał na Kornela Morawieckiego ani Bogusława Ziętka. 6 proc. respondentów nie wie, na kogo zagłosuje.",,
"Wybory w Bawarii: CSU wygrywa, ale z wynikiem najgorszym od wielu dekad","Chadecka CSU wygrała niedzielne wybory do landtagu Bawarii z wynikiem 35,3-35,4 proc., ale straciła w nim bezwzględną większość – wynika z sondażu exit poll dla telewizji ARD. Prawicowo-populistyczna AfD zajęła czwarte miejsce z wynikiem 10,9 proc.","Bardzo dobry rezultat wyborczy odnotowali bawarscy Zieloni, którzy według exit poll mogą liczyć na 18,5-18,9 proc. głosów. Znaczyłoby to, że partia podwoiła swój wynik w porównaniu z poprzednimi wyborami regionalnymi w Bawarii z 2013 roku. Trzecie miejsce należy do lokalnej partii centroprawicowej Wolni Wyborcy (FW) – 11,6 proc. Antyimigrancka i antyislamska Alternatywa dla Niemiec (AfD) dzięki dwucyfrowemu wynikowi po raz pierwszy weszła do bawarskiego parlamentu. Dopiero za tym ugrupowaniem uplasowali się socjaldemokraci – SPD według exit poll może liczyć na 9,6-9,9 proc. Jak podkreśla dpa, dla ugrupowania, które w ostatnich wyborach regionalnych w Bawarii w 2013 roku miało 20,6 proc. głosów i pozycję drugiej siły politycznej w landtagu, jest to „katastrofalny wynik”. Liberalna Wolna Partia Demokratyczna (FDP) balansuje na granicy progu wyborczego z wynikiem 5-5,1 proc. Progu tego nie przekroczyła – podobnie jak w 2013 roku – postkomunistyczna Lewica (3,5 proc.). Dla CSU – partii, która dysponowała większością bezwzględną w landtagu Bawarii przez 51 z ostatnich 56 lat i przez ostatnie 68 lat rządziła tym zamożnym regionem – sama konieczność szukania koalicjanta to bolesny cios. – Ten wynik jest dla nas gorzki – przyznał sekretarz generalny CSU Markus Blume. Wśród możliwych partnerów Reuters wymienia Wolnych Wyborców, FDP (jeśli ostatecznie przekroczy próg wyborczy po pięciu latach politycznego niebytu w bawarskim landtagu), a także Zielonych, którzy zdołali podwoić swój wynik z poprzednich wyborów w Bawarii. Ta ostatnia opcja wydaje się jednak wątpliwa – w piątek premier Bawarii Markus Soeder z CSU po raz kolejny odrzucił możliwość współpracy z tym ugrupowaniem, wskazując na niedające się jego zdaniem pogodzić różnice w poglądach, zwłaszcza w kwestii polityki bezpieczeństwa i polityki imigracyjnej. Przewodniczący Wolnych Wyborców Hubert Aiwanger powiedział z kolei w niedzielę, że jego ugrupowanie przedstawi CSU nadające się do realizacji propozycje. – Jestem przekonany, że CSU się skusi – powiedział. Zdaniem dpa niewykluczona wydaje się również koalicja trzech partii – CSU, Wolnych Wyborców i FDP. Soeder ocenił, że wynik CSU „nie jest dobry” oraz że partia „przyjmuje go z pokorą i wyciągnie z niego wnioski”. Jednocześnie zaznaczył, że rezultat daje jego ugrupowaniu mocny mandat do utworzenia rządu, który partia „przyjmuje”. Winfried Kretschmann, jedyny dotąd premier kraju związkowego w Niemczech (Badenia-Wirtembergia) wywodzący się z Zielonych, podkreślił, że bawarski wynik jego partii jest „wspaniały”. – Ludzie chcą, by Zieloni i zielona polityka odgrywały w tym landzie większą rolę – wskazał. Szed AfD Alexander Gauland wyraził zadowolenie z wyniku swojego ugrupowania w Bawarii, wskazał jednak, że będzie ono miało konkurencję ze strony konserwatywnych Wolnych Wyborców. Po wyborach w Bawarii AfD będzie reprezentowana w 15 z 16 krajów związkowych RFN. Sekretarz generalny SPD Lars Klingbeil określił słaby wynik w niedzielnych wyborach jako „gorzką porażkę bawarskiej SPD”, ale też „jasny sygnał z Bawarii do Berlina”. Rządząca krajem koalicja chadeckich CDU i CSU oraz SPD, pogrążona w kolejnych sporach, „nie sprawuje się dobrze” – ocenił, gratulując rezultatu Zielonym. W niedzielnych wyborach do głosowania uprawnionych było 9,5 mln obywateli, z czego ok. 600 tys. miało taką możliwość po raz pierwszy. O 180 miejsc w landtagu ubiegało się ponad 1,9 tys. kandydatów z 18 partii i grup obywatelskich. Frekwencja wyniosła 72,5 proc. (w 2013 roku – 63,6 proc.). Głosowanie zakończyło się o godz. 18. Wieczorem zaczną spływać pierwsze wyniki z komisji; końcowy oficjalny wynik powinien być znany w nocy z niedzieli na poniedziałek.",,
Rodzice mają prawo do sprzeciwu. Głos RPD w przeddzień „tęczowego piątku”,"Rodzice mają prawo nie zgodzić się, by ich dziecko było poddawane propagandzie czy wpływowi skrajnych ideologii, zwłaszcza tych, które przeciwstawiają się odwiecznym prawom natury – napisał w czwartek rzecznik praw dziecka Mikołaj Pawlak. Na 25 października planowany jest tzw. tęczowy piątek – akcja, której celem jest promocja postulatów LGBT.","„Prawem stanowionym w Polsce jest prawo rodziców do zapewnienia dzieciom wychowania i nauczania moralnego zgodnie ze swoimi przekonaniami. Rodzice mają prawo do przekazywania dziecku własnych poglądów na temat seksualności, wartości rodzinnych, zasad i idei, a nawet do decyzji, kiedy taka wiedza do ich dzieci dotrze. Rodzice mają prawo się nie zgodzić, by ich dziecko było poddawane propagandzie czy wpływowi skrajnych ideologii, zwłaszcza tych, które przeciwstawiają się odwiecznym prawom natury” – stwierdził RPD w swoim liście. Rzecznik podniósł, że każde dziecko ma prawo do ochrony swojej tożsamości, w tym przede wszystkim stosunków rodzinnych, bo tak stanowi międzynarodowa konwencja dotycząca praw dziecka. Zaznaczył też, że rodzice mają prawo do zapewnienia dzieciom wychowania i nauczania moralnego zgodnie ze swoimi przekonaniami, bo tak z kolei głosi Konstytucja Rzeczypospolitej Polskiej. „Ustawa o Rzeczniku Praw Dziecka wprost nakazuje chronić prawo dziecka do wychowania w rodzinie. Takie są właśnie prawa dziecka. Dlatego jako rzecznik praw dziecka – praw jasno i jednoznacznie określonych w przepisach obowiązujących od lat w naszym kraju – będę ich bronił i o nich głośno przypominał, zwłaszcza teraz, gdy próbuje się narzucać wypaczony sens tym prawom i gdy usiłuje się nadawać nowe znaczenia słowom” – napisał RPD. Stwierdził, że żadne siły, nawet te wznoszące na sztandarach najbardziej szlachetne hasła, nie zmuszą go do zaprzeczenia tej oczywistości. „To natura określa, że człowiek ma dwie płcie – męską i żeńską. Zmiany tego stanu rzeczy bywają wyjątkiem od reguły wyznaczonej przez naturę. Wyjątkiem, a nie normą. A wszelkie »naukowe« mnożenie płci to już ideologia. Żaden »mędrzec«, występujący nawet w najbardziej popularnych stacjach telewizyjnych, cytowany przez największe portale internetowe, nie spowoduje, że zacznę myśleć inaczej” – napisał Pawlak. Jego zdaniem próby przeciwstawiania się naturze najczęściej kończą się katastrofą. „Historia ludzkości zna wiele zgubnych skutków eksperymentów społecznych, skrajnych ideologii czy prób budowania »nowych« społeczeństw. Podstawowych praw natury nie da się obalić. Żaden rząd, żadna organizacja, żadne środowisko, nawet najbardziej wpływowe i bogate, nie zmuszą mnie, abym uczestniczył w społecznej inżynierii” – napisał RPD. „To właśnie prawa natury zapoczątkowały prawa stanowione. To dzięki nim społeczności, narody, państwa są w stanie funkcjonować, zapewniając bezpieczeństwo i szanse na rozwój kolejnym pokoleniom. Sens praw stanowionych polega na tym, że wszyscy członkowie danej społeczności muszą się tym prawom podporządkować. Żadna ideologia nie zawróci mnie z drogi przestrzegania prawa” – stwierdził rzecznik. Zapewnił też, że żadna akcja, żadna moda, żadne protesty nie spowodują, że zapomni o swoich obowiązkach, które nakazują mu stanowczo przeciwstawiać się próbom odbierania rodzicom ich praw. „Z naturą nikt jeszcze nie wygrał. Ale zgubne ideologie mogą wyrządzić wiele szkód. Nie mogę się na to zgodzić. Nie mogę ulegać propagandzie, dać się wodzić fałszywym ideom, bezrefleksyjnie kierować się zasłyszanymi opiniami. Muszę zawsze pamiętać o podstawowych wartościach. I przede wszystkim o przestrzeganiu prawa” – napisał. „Wszyscy musimy tych praw przestrzegać. Także ci, którzy zapominają, że tolerancja oznacza również konieczność pogodzenia się z poglądem, iż to z natury wynika ochrona rodziny jako związku kobiety i mężczyzny, z którego powstaje nowe życie – dziecko” – dodał. Na 25 października planowany jest „Tęczowy piątek” – akcja, której celem jest propagowanie postulatów ruchu LGBT wśród dzieci. O tym, czy i jak będzie on wyglądał w danej szkole, decydować na kadra szkolna, młodzież i rodzice.",,
Cerkiew grozi zerwaniem kontaktów z Konstantynopolem,"Rosyjska Cerkiew Prawosławna zagroziła w sobotę, że zerwie kontakty z patriarchą Konstantynopola Bartłomiejem, jeśli ten przyzna autokefalię Ukraińskiemu Kościołowi Prawosławnemu Patriarchatu Kijowskiego, co uniezależniłoby ukraińskie prawosławie od Moskwy.","Dzień wcześniej przedstawiciel Ukraińskiego Kościoła Prawosławnego Patriarchatu Kijowskiego, który nie jest uznawany obecnie za Kościół kanoniczny, poinformował, że prawosławny patriarcha ekumeniczny Konstantynopola Bartłomiej I mianował dwóch egzarchów (biskupów), którzy zajmą się przygotowaniami do ogłoszenia autokefalii Ukraińskiego Kościoła Prawosławnego.Zdaniem przedstawiciela Patriarchatu Moskiewskiego „taka cyniczna ingerencja” w sprawy Cerkwi nie tylko prowadzi w ślepy zaułek, lecz grozi rozłamem całego światowego prawosławia.– My w Cerkwi Rosyjskiej nie uznamy tej autokefalii. Nie pozostanie nam nic innego, jak zerwać relacje z Konstantynopolem – powiedział w sobotę w telewizji Rossija 24 metropolita wołokołamski Hilarion, który w Patriarchacie Moskiewskim kieruje Wydziałem Zewnętrznych Stosunków Kościelnych, tj. cerkiewną dyplomacją. Zdaniem rosyjskiego hierarchy patriarcha Konstantynopola nie będzie miał prawa nazywać się – jak to czyni obecnie – „zwierzchnikiem trzystumilionowej prawosławnej społeczności planety”.Cerkiew prawosławna na Ukrainie jest podzielona ze względów historycznych. Działają tam dwa duże Kościoły prawosławne: Ukraiński Kościół Prawosławny Patriarchatu Moskiewskiego oraz Ukraiński Kościół Prawosławny Patriarchatu Kijowskiego. Ten ostatni powstał po uzyskaniu przez Ukrainę niepodległości w roku 1992, ale nie jest uznawany przez Kościoły prawosławne na świecie.Cerkiew Rosyjska próbowała powstrzymać nadanie pełnej niezależności ukraińskiemu Kościołowi prawosławnemu. 31 sierpnia rozmawiał o tym w Stambule z Bartłomiejem patriarcha moskiewski i całej Rusi Cyryl.W kwietniu hierarchowie Patriarchatu Kijowskiego i Kościoła Autokefalicznego wraz z prezydentem Ukrainy Petrem Poroszenką zwrócili się do Ekumenicznego Patriarchatu Konstantynopola o wystawienie tomosu powołującego niezależny od Moskwy Kościół prawosławny. Apel ten poparł ukraiński parlament.",,
Zjednoczona Lewica wyruszyła w Polskę. Pierwszy przystanek: Poznań,"Trzy województwa w trzy dni. Zjednoczona Lewica ruszyła w wyborczą trasę. Autobus pojechał najpierw do Poznania. Liderka koalicji Barbara Nowacka zapowiedziała, że głównym tematem spotkań w stolicy Wielkopolski będą problemy mieszkaniowe.","Barbara Nowacka poinformowała, że jej formacja ma gotowe projekty ustaw, które wspierają budownictwo komunalne oraz budowę mieszkań pod wynajem. W jej ocenie z powodu problemów mieszkaniowych Polacy nie decydują się na dzieci.W najbliższych dniach autobus ZL pojedzie jeszcze na Górny i Dolny Śląsk. Tam politycy chcą rozmawiać o sytuacji w górnictwie i o płacach. Liderzy SLD i Twojego Ruchu przed wyjazdem spotkali się z przedstawicielami służb mundurowych, którzy protestują przed Sejmem. ",,
Dziennikarz wyrzucony z turnieju siatkówki dla osób LGBT,"W jednej z warszawskich podstawówek odbywa się turniej siatkówki dla osób LGBT, który objęty jest patronatem prezydenta miasta Rafała Trzaskowskiego. Na imprezie pojawił się dziennikarz telewizji wpolsce.pl Maciej Zemła, który nagrywał to, co zastał na miejscu. W pewnym momencie został otoczony przez uczestników turnieju i wyrzucony ze szkoły. Jak relacjonuje, podczas turnieju sprzedawane były m.in. gadżety erotyczne.","W rozmowie z portalem wpolityce.pl dziennikarz wspomniał, że kończył tę szkołę razem z bratem i w związku z tym chciał zobaczyć, o co chodzi w tej imprezie.„W pewnym stopniu pewnie chodziło o sport, ale jak się okazało, także o promocję gadżetów erotycznych, co nie powinno mieć miejsca w szkole podstawowej” – stwierdził i dodał, że na miejscu można było kupić m.in. lubrykanty i środki na erekcję.Zaznaczył także, że w szkole znajdował się baner z reklamą sauny z darkroomem, która „reklamuje się w internecie takimi promocjami jak: »nagi barman w czwartek«”.„Zapytałem się, o co chodzi w tej saunie i czemu na miejscu są gadżety erotyczne, skoro to jest turniej siatkówki. Sfilmowałem te produkty. Kiedy próbowałem uzyskać odpowiedź od najprawdopodobniej pracownika wspomnianej sauny, to nagle zrobiło się poruszenie” – powiedział portalowi wpolityce.pl dziennikarz Maciej Zemła.",,
Tysiące ataków na chrześcijańskie miejsca kultu w Europie. Znamy bilans roku 2019,"W zeszłym roku w zachodniej Europie doszło do niemal 3 tysięcy ataków na kościoły i miejsca kultu chrześcijańskiego. Papieskie Dzieło Pomoc Kościołowi w Potrzebie informuje, że najwięcej tego typu zdarzeń miało miejsce we Francji i Niemczech.","To szczególnie zasmucające – komentuje ksiądz doktor Andrzej Paś z sekcji polskiej Pomocy Kościołowi w Potrzebie. Przede wszystkim były to profanacje kościołów, cmentarzy, pomników i budynków sakralnych. W 2019 roku dokonywano w zachodniej Europie średnio około pięciu takich czynów dziennie.  – Papież Franciszek mówił w Nagasaki, że cały czas trwa trzecia wojna światowa w kawałkach, to pewnie przynosi takie skutki. Jest to efekt domina i świadczy o pewnej niestabilności ideologicznej świata – komentuje ksiądz Paś.   Swój raport w tej sprawie opublikował amerykański Instytut Gatestone. Według niego ataki na kościoły i symbole chrześcijańskie są powszechne również w Belgii, Wielkiej Brytanii, Danii, Irlandii, Włoszech i Hiszpanii. Dotyczą głównie miejsc i symboli rzymskokatolickich, choć w Niemczech atakowane są również kościoły protestanckie. Sprawcy antychrześcijańskich ataków – jak można przeczytać w raporcie – rzadko są łapani. W opinii autorki – Soeren Kern,  gdy się to udaje, policja i media często cenzurują informacje o ich tożsamości oraz pochodzeniu etnicznym.   Mówi się, że wielu podejrzanych ma zaburzenia psychiczne - w rezultacie wiele antychrześcijańskich ataków nie jest klasyfikowanych jako przestępstwa z nienawiści – podaje raport Instytutu Gatestone.",,
Sprawa terminowości uzasadnień wyroków. Rzecznik dyscyplinarny odmówił wszczęcia postępowania,Rzecznik dyscyplinarny sędziów Piotr Schab odmówił wszczęcia postępowania dyscyplinarnego wobec swojego zastępcy Przemysława Radzika i sędzi Moniki Zawartowskiej w sprawie terminowości sporządzania uzasadnień wyroków.,"Zdaniem sędziego Schaba, rzecznika dyscyplinarnego sędziów sądów powszechnych, oparcie żądanie wszczęcia postępowania dyscyplinarnego na m.in. weryfikacji materiału dowodowego w sprawach rozstrzyganych przez sędziego Radzika jest próbą niedopuszczalnej ingerencji w sferę orzeczniczą.Postanowienie rzecznika jest odpowiedzią na wniosek prezesa Sądu Okręgowego w Zielonej Górze. W kwietniu br. na podstawie wyników z wizytacji w Sądzie Rejonowym w Krośnie Nadodrzańskim zażądał on od rzecznika dyscyplinarnego podjęcia czynności wyjaśniających w stosunku do prezesa tego sądu Przemysława Radzika i wiceprezes Moniki Zawartowskiej. Wniosek dotyczył terminowości sporządzania przez sędziego Radzika uzasadnień do wyroków i zasadności przedłużania tych terminów przez sędzię Zawartowską.Sędzia Schab o swojej decyzji poinformował w postanowieniu zamieszczonym na stronie internetowej. W uzasadnieniu odmowy wszczęcia postępowania dyscyplinarnego wobec tych sędziów argumentuje, że w 2017 r. sędzia Przemysław Radzik rozstrzygnął 955 spraw, co było najwyższym wynikiem w wydziale. Dodał, że kolejny sędzia w kategorii najwyższej liczby załatwionych spraw rozstrzygnął ich 725. Rzecznik dodał, że sędzia Radzik w 2017 r. oddał 16 uzasadnień wyroków w przedłużonym terminie. Natomiast sędzia, który zakończył w tym okresie o 230 spraw mniej miał sporządzić uzasadnienia w tym samym trybie w 15 sprawach.„Rzetelna ocena uwarunkowań pracy sędziego Przemysława W. Radzika w okresie zapadania tychże orzeczeń wymaga więc uwzględnienia, że wedle omawianych wcześniej statystyk sędzia ten rozstrzygnął w powyższym czasie znacznie więcej spraw niż inni sędziowie wydziału, co skutkowało powinnością sporządzenia odpowiednio zwiększonej liczby pisemnych motywów i to przez szereg miesięcy” – podkreślił rzecznik dyscyplinarny sędziów. Jego zdaniem, domaganie się wszczęcia postępowania wobec sędzi Zawartowskiej jest oderwane od realiów pracy poszczególnych sędziów wydziału karnego. Sędzia Schab w uzasadnieniu postanowienia wskazał też, że wizytator sprawdzający pracę sędziów w Krośnie Nadodrzańskim w ramach czynności wyłącznie administracyjnych sformułował własną ocenę dotyczącą charakteru materiału dowodowego i zagadnień prawnych. Zdaniem sędziego Schaba jest to jaskrawe nadużycie.W jego ocenie, weryfikacja przez wizytatora materiału dowodowego w rozstrzygniętych sprawach i formułowanie konkluzji dotyczących procesu jest niedopuszczalną próbą ingerencji w sferę orzeczniczą. Wskazał przy tym, że przepisy wykluczają możliwość wkraczania czynności z zakresu nadzoru administracyjnego w dziedzinę, w której sędziowie i asesorzy sądowi są niezawiśli.",,
Prezydent Duda: Silna Polska to silna Unia Europejska,"Od 15 lat Polska jest członkiem Unii Europejskiej. Warto uświadomić sobie drogę, jaką przebyliśmy w tym czasie jako kraj i jako naród – napisał w artykule dla dziennika „Fakt” prezydent Andrzej Duda.","„Pamiętam moment, gdy w czerwcu 2003 roku głosowałem w referendum akcesyjnym. Podobnie jak miliony Polaków opowiedziałem się wtedy za szansą, jaką było nasze członkostwo w Unii. Pamiętam też, z jakim przejęciem oczekiwałem na wyniki referendum i zastanawiałem się, jak będzie wyglądała Polska za dziesięć, piętnaście lat” – napisał prezydent.W tekście dla dziennika podkreślił, że jesteśmy Polakami i Europejczykami jednocześnie i nie ma w tym żadnej sprzeczności. „Silna Polska to silna Unia Europejska” – ocenił. „Piętnaście lat temu dokonaliśmy jako naród odpowiedzialnego wyboru. Dziś możemy być dumni z naszych osiągnięć. Nasz sukces zawdzięczamy naszej przedsiębiorczości, kreatywności i pracowitości” – zauważył.Prezydent podkreślił także znaczenie dla Polski funduszy europejskich, dodając, że „za każdym dobrze wydanym euro stoją konkretni ludzie, stoją włodarze miast, powiatów i gmin, stoją lokalne społeczności, którym drogie są ich małe ojczyzny, stoją przedsiębiorcy, liderzy i społecznicy”.Andrzej Duda odniósł się także do zaangażowania Polaków w budowę Unii. „Zaangażowanie w budowę wspólnoty europejskiej płynie z naszego patriotyzmu, ale płynie też z naszego historycznego doświadczenia. My, Polacy, byliśmy przecież prekursorami w tworzeniu unii politycznych, co wyraził Ojciec Święty Jan Paweł II w powiedzeniu: Od unii lubelskiej do Unii Europejskiej” – przypomniał.",,
"„Wszyscy w Unii uprawiają patriotyzm gospodarczy, ale o tym nie mówią”","– Patriotyzm gospodarczy, o którym mówią państwa Grupy Wyszehradzkiej, to odpowiedź na deficyt zaufania w Unii. Wszystkie kraje V4 mają w sumie blisko 100 mln obywateli, a to siła, która może blokować niektóre niekorzystne procesy i postawić weto w niektórych sprawach – mówił w programie „Minęła dwudziesta” minister skarbu Dawid Jackiewicz.","Patriotyzm gospodarczy to określenie, które przebojem podbiło Forum Ekonomiczne w Krynicy. – Niektórzy do niedawna uważali, że patriotyzm gospodarczy to mało nowoczesne stwierdzenie. Dziś patriotyzm gospodarczy wszedł do słownika nie tylko polskich polityków, ale też polskich przedsiębiorców – mówiła w Krynicy premier Beata Szydło. „Wszyscy to robią, ale nie wszyscy się przyznają” Minister skarbu Dawid Jackiewicz przekonywał, że patriotyzm gospodarczy to odpowiedź na wyzwania, przed którymi stanęła obecnie wspólnota europejska. – Ma związek z przeciwdziałaniem temu, z czym boryka się Unia. Z brakiem zaufania i egoistycznymi interesami silniejszych graczy europejskich, którzy grają tylko w swoim interesie, łamiąc często reguły, które nas połączyły w Unii Europejskiej. Przykładem tego jest np. Nordstream, który jest pogwałceniem naszych interesów przez naszych najbliższych partnerów gospodarczych z Niemiec. Jeśli taka jest UE i są w niej takie procesy, to pojawia się deficyt zaufania, a odpowiedzią na to jest patriotyzm gospodarczy – mówił Jackiewicz.",,
Prezydent w Davos: Polska to lider rozwoju w Europie Środkowo-Wschodniej,"Rola Polski jako hubu technologicznego będzie się rozwijać w ciągu kilku następnych lat – powiedział w Davos prezydent Andrzej Duda. Dodał, że nasz kraj to lider rozwoju w Europie Środkowo-Wschodniej i ma bardzo dobre warunki, które sprzyjają biznesowi.","– Polska to lider rozwoju w Europie Środkowo-Wschodniej. W ciągu ostatnich kilku lat nasz średni wzrost PKB wzrósł około 4 proc. – powiedział Duda podczas odbywającego się w Davos 50. Światowego Forum Ekonomicznego.  Ocenił, że Polska ma „bardzo dobry klimat” inwestycyjny, który sprzyja biznesowi. – Podczas mojej pierwszej kadencji jako prezydenta Rzeczpospolitej Polskiej, mój kraj rozwinął się znacząco. Panuje u nas bardzo dobry klimat do biznesu, mamy niskie podatki, a poza tym mamy bardzo dużo młodych talentów – wymieniał.  Zdaniem prezydenta rola Polski jako hubu technologicznego będzie się rozwijać w ciągu kilku następnych lat. Dodał, że w naszym kraju obecne są takie firmy jak Google, Microsoft, Nokia czy IBM.  – Poszerzają one swoją obecność w Polsce, a ponadto Polska ma bardzo dobrze i wysoko wykfalifikowaną siłę roboczą, a to jest wynikiem wspaniałego systemu edukacji, szczególnie jeżeli chodzi o naukę, inżynierię, matematykę i nowoczesne technologie. Zainteresowanie innowacją i technologiami w Polsce jest bardzo silnie zakorzenione w naszej kulturze, ponieważ historycznie patrząc Polska jest krajem, gdzie na świat przyszło wielu znanych wynalazców – powiedział.",,
Grzegorz Schetyna „czuje w powietrzu zwycięstwo”. Powinien spojrzeć w sondaże,"– W powietrzu naprawdę czuć już zwycięstwo. Tak jak na wrocławskim rynku, tak w całym kraju. Czuć nową Polskę. Wspólnie zwyciężymy – mówił na sobotniej konwencji Platformy Obywatelskiej jej lider, Grzegorz Schetyna. Konwencja poświęcona była wyborom do Parlamentu Europejskiego, ale zarówno sondaże poświęcone tym wyborom, jak parlamentarnym pokazują dużą przewagę obozu rządzącego nad PO. Jeden z internautów przypomniał, jak wygląda poparcie m.in. dla PiS i PO od początku kadencji obecnego parlamentu.",,,
Syn Szydło złoży śluby kapłańskie. Pierwszego kazania wysłucha premier,"To będzie ważne wydarzenie dla rodziny szefowej rządu. 25-letni Tymoteusz Szydło złoży w sobotę w Krakowie śluby prezbiteriatu i zostanie kapłanem. Jak podał „Super Express” na uroczystości obecna będzie premier, a w niedzielę młody kapłan wygłosi pierwsze kazanie  w rodzinnym Przecieszynie w województwie małopolskim.","– Będzie dobrym kapłanem – powiedział „SE” Marek Jasiński, zastępca wójta w małopolskim Osieku. To tam w parafii św. Andrzeja Apostoła od kilku miesięcy posługuje diakon Tymoteusz Szydło. W sobotę w Krakowie syn premier złoży śluby kapłańskie. – Na mszy jest skupiony, rozmodlony i ma ciekawe kazania. Dzięki niemu nasz kościół był wypełniony wiernymi – wspominał Jasiński. Po ślubach Szydło ma odprawić w niedzielę swoją pierwszą mszę w rodzinnym Przecieszynie. Z informacji dziennika wynika, że premier będzie obecna na kazaniu syna.",,
Otwórz oczy i pomóż. Świąteczne akcje charytatywne,"–  W życiu codziennym miłosierdzie to uczestnictwo i dzielenie się. Stale mówię o biednych i o miłosierdziu. Boże Narodzenie przypomina nam sposób, w jaki Bóg przyszedł na świat – powiedział papież Franciszek.  W tym szczególnym czasie więcej ludzi liczy na pomoc i więcej jest takich, którzy tę pomoc chcą nieść.","Wszystko prawie już jest na święta gotowe. Na pewno wiele potrzebujących i samotnych otrzymało wsparcie.  Pamiętajmy jednak, że pomoc potrzebna jest przez cały rok. Ośrodki, które jej udzielają,  możemy znaleźć przy parafiach, w urzędach gminy.  Są też takie organizacje jak m.in. Caritas i Polski Czerwony Krzyż, Katolicka Wspólnota Chleb Życia czy Towarzystwo Pomocy im. św. Brata Alberta.     Miejskie Wigilie   Duża część miast organizuje wieczerze wigilijne dla samotnych. Największa tego typu impreza odbyła się w ubiegłą niedzielę w Krakowie.  Co roku przyjeżdża na nią kilkadziesiąt tysięcy osób z różnych stron kraju. Przy długich stołach ustawionych na Rynku Głównym z jednej stoją ci, którzy potrzebują wsparcia, z drugiej ci, którzy mogą coś ofiarować. Kilkadziesiąt osób wydaje gorące pierogi, czerwony barszcz, świąteczny bigos i smażonego karpia. Potrzebujący dostają też paczki z żywnością.    Pomysłodawcą krakowskiej Wigilii jest restaurator Jan Kościuszko.   Metropolita krakowski kard. Stanisław Dziwisz powiedział w tym roku, że spotkanie – organizowane już 20 lat – ma zachęcać do braterstwa i wspólnoty, życia w solidarności.  – Najlepsze życzenia dla wszystkich. Aby te święta były radosne, pogodne, żebyście napotkali ludzi życzliwych i dobrych i sami okazali się tymi, którzy umieją dziękować za otrzymane dobro. Życzę, żeby sytuacja w Polsce się poprawiła –mówił kard. Dziwisz.   Miejskie Wigilie odbyły się już też m.in. w Łodzi, Opolu i Bydgoszczy.    24 grudnia  Caritas Archidiecezji Poznańskiej zaprasza na wigilię dlaubogich. Świąteczne spotkanie dla1600 osób odbędzie się na terenie  Międzynarodowych TargówPoznańskich (MTP) w hali nr 2 o godz. 11. Wśród świątecznych potraw tradycyjnie na stole znajdą się barszczz uszkami, ryby, kapusta z grzybami.  Wolontariusze Fundacji Kapucyńskiej w Warszawie przekazali przed tegorocznym Bożym Narodzeniem bezdomnym i ubogim około dwustu przedświątecznych paczek z najpotrzebniejszymi produktami. W jadłodajni przy ulicy Miodowej, podczas symbolicznej wigilii, zgromadziły się w środę tłumy bezdomnych.   Wolontariusze Fundacji Kapucyńskiej w Warszawie przekazali bezdomnym i ubogim około dwustu przedświątecznych paczek z najpotrzebniejszymi produktami. W jadłodajni przy ulicy Miodowej, podczas symbolicznej wigilii, zgromadziły się w środę tłumy bezdomnych. Szlachetna Paczka    To jedna z największych akcji charytatywnych w Polsce.  W tym roku zorganizowano ją po raz 16. i odbywała się  pod hasłem „Koniec ery dorobkiewiczów”.  Z roku na rok akcja rozwija się i jak podkreślają organnizatorzy, teraz narodziła się na nowo, by łączyć nie tylko biednych i bogatych, ale także świat mody, sztuki i biznesu i wspólnie czynić dobro.  – Pomyślałem sobie, że wystarczyłoby żeby ci, którzy już się dorobili, podzielili się z tymi, którzy nie mają. Okazało się jednak, że wiele osób miało wtedy myślenie dorobkiewicza – chcieli żeby to im było dobrze – tłumaczył ks. Jacek Stryczek. pomysłodawca, współzałożyciel stowarzyszenia WIOSNA, które Szlachetna Paczkę przygotowuje.  Finał Szlachetnej Paczki odbył się 10 i 11 grudnia. Pomoc otrzymało blisko 19 tys. rodzin z całej Polski.     Szlachetna Paczka to ogólnopolska akcja świątecznej pomocy, w ramach której darczyńcy odpowiadają na potrzeby konkretnych rodzin znajdujących się w trudnej sytuacji. Pomoc otrzymają osoby dotknięte chorobą lub niepełnosprawnością, samotni rodzice, starsi i samotni, a także ci, który mają trudny start w samodzielność. Wśród tegorocznych darczyńców są m.in. para prezydencka, reprezentacja Polski w piłce nożnej, drużyna skoczków, Anita Włodarczyk i siostry Radwańskie. Wigilijne Dzieło Pomocy Dzieciom – Otwórzmy serca i podzielmy się tym, co mamy, z ubogimi dziećmi. One same nie mogą jeszcze mierzyć się z przeciwnościami losu. Potrzebują opieki i pomocy nas, dorosłych – powiedzieli Andrzej Duda i Agatą Kornhauser-Duda, którzy za pomocą serwisu YouTube zachęcają do udziału w akcji Wigilijne Dzieło Pomocy Dzieciom. Część pieniędzy przeznaczona zostanie na wsparcie dzieci uchodźców z Syrii i Iraku. Pomysł Wigilijnej Świecy Caritas zrodził się w 1993 roku w ośrodku pomocy dzieciom niepełnosprawnym w Rusinowicach. W tym samym roku świece Caritas zapłonęły na stołach polskich domów w zaledwie kilku diecezjach. Rok później, światło Wigilijnego Dzieła Pomocy Dzieciom zabłysło już na stołach wigilijnych w całej Polsce. Tylko podczas 1 edycji akcji w 2004 roku rozprowadzono 4,5 miliona świec. Dzięki akcji Caritas od 23 lat pomoc otrzymało kilka milionów dzieci z ubogich rodzin. W 1997 roku do akcji Caritas z ideą betlejemskiego światła pokoju przyłączyli się harcerze ZHP, dzięki temu świeca Caritas docierała m.in. do Prymasa Polski, Prezydenta RP, Prezesa Rady Ministrów, Prezydenta RP, Sejmu i Senatu. Jednym z partnerów akcji jest TVP. „Tak, pomagam” Ponad tysiąc ton produktów spożywczych przekazali w tym roku Polacy wolontariuszom Caritas w jedenastej świątecznej zbiórce żywności na rzecz osób potrzebujących.  Rzecznik Caritas Polska Paweł Kęska powiedział, że było to ogromne przedsięwzięcie organizacyjne. Zebrane produkty trafią do ponad 80 tysięcy osób. Były zbierane między innymi przez wolontariuszy ze szkolnych kół i parafialnych zespołów Caritas, które organizują pomoc dla ludzi potrzebujących z sąsiedztwa. Jak powiedział Paweł Kęska, żywność trafi do paczek świątecznych dla rodzin i osób samotnych. Będzie też wykorzystana w jadłodajniach, które przygotowują codzienne posiłki. Posłuży też do przygotowania wieczerzy wigilijnej dla osób potrzebujących. Zbiórka odbyła się pod hasłem: „Tak, pomagam”. Zgromadziła ponad 21 tysięcy wolontariuszy, którzy przyjmowali żywność w 2200 sklepach. Banki Żywności  Jedzenie dla potrzebujących pomocy zbierały też, jak co roku, Banki Żywności. Zbiórki bożonarodzeniowe organizowane są w weekend na przełomie listopada i grudnia. Wolontariusze muszą mieć czas, by potem jedzenie spakować i rozdać.    Akcja odbywa się w ponad 3000 sklepów spożywczych w niemal 600 miejscowościach na terenie całej Polski.  Darczyńcą może zostać każdy, bo kosze ustawiane są tuż przy kasach.   Z magazynów Banków Żywności pomoc dostają lokalne organizacje społeczne. Jej odbiorcami są: hospicja, domy samotnej matki, schroniska dla ofiar przemocy, noclegownie dla bezdomnych, jadłodajnie dla ubogich, domy dziecka i świetlice środowiskowe. Hospicja – pomoc chorym i ich rodzinom   Jakże często choroba oznacza samotność,  która w okresie świątecznym staje się jeszcze bardziej dotkliwa. W prawie każdym większym mieście powinny działać hospicja – domowe lub stacjonarne, które zajmują się pomocą ludziom chorym i ich rodzinom.    Wiele dla propagowania idei pomocy hospicyjnej zrobił zmarły 28 marca tego roku ks. Jan Kaczkowski,  dyrektor Puckiego Hospicjum pw. św. Ojca Pio.  W wywiadach mówił, że nie   Wigilię obowiązkowo spędza w hospicjum, a chwile łamania się ze swoim podopiecznymi opłatkiem nazywał „najpiękniejszymi momentami”, w których nie ma „ani strachu, ani smutku”.",,
Pierwsza dama o emigracji: szukanie swoich szans jest normalne,"– Świat dzisiaj jest tak bliski, że ja bym tego jako dramat nie traktowała. (…) Szukanie swoich szans wszędzie dookoła jest normalne – powiedziała w Radiu ZET Anna Komorowska, pytana o emigracyjne wyjazdy młodych Polaków. – Myśmy z trudem dostawali taką możliwość wyjazdu i otrzymanie paszportu było wielkim osiągnięciem – dodała pierwsza dama, nawiązując do okresu PRL.","Żona Bronisława Komorowskiego przyznała, że emigracja jest problemem w przypadku, gdy „wyjazd jest aktem desperacji”.    Podkreśliła też, że „warto oczywiście włożyć więcej wysiłku w to, żeby więcej miejsc pracy w Polsce powstawało”. Jednocześnie podkreśliła, że „szukanie swoich szans wszędzie dookoła jest normalne”. – Na świecie młodzi ludzie podróżują i szukają pracy, swoich szans wszędzie, gdzie jest to dostępne – mówiła Pierwsza Dama w Radiu Zet.  „Zachęcanie do dzielności nie jest niczym złym”Anna Komorowska odniosła się również do słów Bronisława Komorowskiego, który – zagadnięty kilka dni temu podczas spaceru w Warszawie – jako receptę na problemy finansowe wskazał młodemu człowiekowi kredyt i szukanie nowej pracy.   – Takie zachęcanie do dzielności, do rozejrzenia się, jeszcze nie jest niczym złym. Trudno w takiej krótkiej rozmowie udzielić wyczerpującej odpowiedzi czy rady – powiedziała. „Nigdy tego nie ukrywaliśmy, że mamy i piątkę dzieci, i piątkę wnuków” W najnowszym spocie Komorowskiego występują dzieci i wnuki pary prezydenckiej. – Włączyły się w kampanię prezydencką w taki sposób, który jest zgodny z ich patrzeniem na świat i linią postępowania – mówiła Anna Komorowska. – Nigdy tego nie ukrywaliśmy, że mamy i piątkę dzieci, i piątkę wnuków. I że mamy powód do dumy z tego, i wielką radość – podkreśliła . Jak zauważyła, do tej pory ich dzieci nie występowały publicznie. – Nie były eksponowane, bo nie chciały się eksponować. To była ich autonomiczna decyzja. W momencie, kiedy mój mąż zostawał prezydentem, każde z nich było dorosłe i samodzielnie podejmowało decyzje. Nasze dzieci są trudno sterowalne – na szczęście – tak sobie myślę. One muszą być do jakiegoś działania same głęboko przekonane. Włączyły się tak, jak uznały za stosowne, w sposób, który jest zgodny z ich patrzeniem na świat i z ich linią postępowania – podkreśliła Anna Komorowska. Zaznaczyła, że najmłodsze ich dziecko ma obecnie 25 lat, a najstarsze 35 lat.",,
Niemiecka prasa o szczycie NATO: jedność mimo różnicy zdań,"Komentując wyniki szczytu NATO w Londynie niemiecka prasa zwraca uwagę, że Sojusz Północnoatlantycki, mimo różnicy zdań między krajami członkowskimi, pozostał jednością. Do sukcesów spotkania media zaliczają ustalenie wspólnego stanowiska wobec Chin.","„29 szefów państw i rządów NATO jest zjednoczonych w sporze. Tak można podsumować spotkanie z okazji 70. rocznicy powstania Sojuszu” – pisze dziennik „Frankfurter Rundschau”.  Zwraca uwagę jednocześnie, że należy dostrzegać nie tylko wiele kontrowersji, jak chociażby spór między USA i Europą o podział obciążeń w ramach Sojuszu, interwencja Turcji w Syrii, czy kłótnia między prezydentem USA Donaldem Trumpem i jego francuskim kolegą Emmanuelem Macronem na temat stosunków transatlantyckich, ale też punkty wspólne. Należy do nich m.in. określenie w deklaracji końcowej szczytu Chińskiej Republiki Ludowej jako wyzwania dla Sojuszu – podkreśla „FR”.  Również dziennik „Handelsblatt” zwraca szczególną uwagę na relacje z Państwem Środka. „Teraz jest to oficjalne: NATO uznaje Chiny za kraj, który może zagrozić bezpieczeństwu 29 państw członkowskich. W deklaracji londyńskiej Sojusz mówi w tym kontekście o „szansach i wyzwaniach” oraz że są one wynikiem „większego wpływu” Chin w polityce międzynarodowej. Oznacza to jednocześnie, że NATO nie dąży do otwartej konfrontacji z Pekinem i sygnalizuje gotowość do podjęcia dialogu” – analizuje gazeta. Będzie to jednak zależeć również od tego, czy Chiny nadal pozostaną autorytarnym państwem, czy też powrócą do polityki zbliżenia z wartościami wolności i demokracji poprzedników prezydenta Xi Jinpinga” – tłumaczy „Handelsblatt”.  „Tagesspiegel” jest zawiedziony ogólnymi wynikami spotkania w Londynie. „Obchody 70. rocznicy (powstania NATO) mogły być okazją do wyjaśnienia praktycznych korzyści, jakie płyną z istnienia Sojuszu, jak stawia czoło zewnętrznym zagrożeniom i buduje bezpieczeństwo” - twierdzi.Ta szansa według gazety nie została wykorzystana. „Podobnie, jak rząd federalny nie wyjaśnił swoim obywatelom, dlaczego powinni wkrótce wydać 50 mld euro rocznie na obronę. Po latach milczenia powinno się jasno powiedzieć: istnieją takie i takie zagrożenia, musimy dysponować następującymi zdolnościami, aby z nimi walczyć, to jest wkład niemiecki i to jest koszt. Po to, żeby zachować pokój” – postuluje berlińska gazeta.  Dziennik „Mitteldeutsche Zeitung” z Saksonii-Anhalt podsumowuje, że największym zagrożeniem dla bezpieczeństwa Niemiec byłby rozpad sojuszy. „Bez UE bylibyśmy załatwieni ekonomicznie. Bez NATO stalibyśmy się bezbronnym państwem między potęgami światowymi - USA, Rosją i Chinami. Nie wszyscy to rozumieją po 70 latach pokoju. Jubileusz NATO był pod tym względem cennym momentem. Przypomniał, że na szczęście relacje między nami są całkiem w porządku. Warto się starać, aby tak pozostało” – apeluje gazeta.",,
Jaśkowiak zabrał głos w sprawie małżeństw homoseksualnych,"Gdyby ode mnie zależała legalizacja małżeństw homoseksualnych w Polsce, to byłyby legalne – zadeklarował prezydent Poznania Jacek Jaśkowiak, kandydat Platformy Obywatelskiej w prawyborach prezydenckich.","Jak mówił Jaśkowiak, „to jest kwestia dyskusji”. – Na pewno należy zapewnić osobom, które pozostają w związkach seksualnych takie prawa, które są w małżeństwie. Mam na myśli możliwość uzyskiwania w szpitalach dokumentacji, dziedziczenia – powiedział.Na pytanie, czy gdyby to od niego zależało, to małżeństwa homoseksualne byłyby w Polsce, legalne odparł: „Tak”.Kontrkandydat Małgorzaty Kidawy-Błońskiej zapytany, czy jest człowiekiem lewicy wskazał, że jest „człowiekiem centrum”. – Natomiast oczywiście mam sporą wrażliwość na biedę, mam sporą wrażliwość na wykluczonych i wcale się tego nie wstydzę – oznajmił.Jaśkowiak zapewnił, że jego kandydatura jest jak najbardziej poważna. Pytany o reakcje polityków PO na zgłoszenie przez niego kandydatury w prawyborach stwierdził, że politycy są przyzwyczajeni, że deklaracje ogłasza się na Facebooku, sonduje się opinie publiczną: „a co sądzicie, a może ja, a jakie miałbym szanse”. – Mam do tego inne podejście, jestem z biznesu, konkretnie – dodał. Jak mówił, swoją kandydaturę złożył w kopercie, bo „nie lubi wrzasku wokół pewnych rzeczy”, a także był ciekaw, kto jeszcze ewentualnie złoży swoją deklarację.Jaśkowiak zapewnił, że decyzję tę podjął samodzielnie „po dużym zastanowieniu, po przeanalizowaniu również tego, kto jest potencjalnym kandydatem innych formacji”. Na uwagę, że najpierw musi wygrać z kontrkandydatem w PO, odparł, że „to pewnie będzie trudniejsze”.Pytany o środki na prekampanię, powiedział, że z jego informacji wynika, iż zarówno on jak i Kidawa-Błońska otrzymają po 25 tys. zł na jej prowadzenie. Wyraził przekonanie, że „po poznańsku można spokojnie zrobić z tego dobrą prekampanię”.",,
Zakaz wypowiedzi dla ks. Adama Bonieckiego. Wcześniej wsparł akcję LGBT,"Były redaktor naczelny „Tygodnika Powszechnego” ksiądz Adam Boniecki otrzymał zakaz swobodnego wypowiadania się w mediach. Może jedynie współpracować z redakcją „Tygodnika” –  czytamy w komunikacie księdza Piotra Kieniewicza, sekretarza prowincji Zgromadzenia Księży marianów.","Według komunikatu zakaz wydano „ze względu na dobro duchowe wiernych i w poczuciu odpowiedzialności za wypowiadane słowa, które w określonych kontekstach tworzonych faktów medialnych wywoływały wśród licznych wiernych dezorientację”.„Chodziło o publiczne wypowiedzi księdza Bonieckiego dotyczące samobójstwa, oraz wpisu na facebookowym Forum LGBT, w którym duchowny wsparł tę inicjatywę. Ojcowie Marianie wskazują, że taka działalność jest całkowicie sprzeczna z nauczaniem moralnym Kościoła. Ksiądz Boniecki przyjął karę” – czytamy w komunikacie. Podobny zakaz zgromadzenie księży marianów wydało dla księdza Bonieckiego w listopadzie 2011 roku, po jego publicznych wypowiedziach dotyczących krzyża w Sejmie i lidera zespołu Behemoth – Adama Darskiego „Nergala”. W lipcu tego roku tamten zakaz został cofnięty. 83-letni ksiądz Adam Boniecki był redaktorem naczelnym „Tygodnika Powszechnego” w latach 1999-2011. Obecnie jest redaktorem – seniorem pisma.",,
Z Iranu zniknęła pierwsza medalistka olimpijska,Pierwsza medalistka olimpijska w Iranie taekwondzistka Kimia Alizadeh Zenoorin opuściła potajemnie kraj. Zdobywczyni brązowego medalu w Rio de Janeiro zszokowała opinię publiczną. „Szok dla irańskiego taekwondo. Kimia Alizadeh wyemigrowała do Niderlandów” – napisała agencja ISNA.,"Według słów trenera 21–letnia zawodniczka ma kontuzję i dlatego nie pokazuje się publicznie, ale media nie wierzą szkoleniowcowi. ISNA informuje, że zawodniczka jest już od kilku dni w Niderlandach i kontynuuje treningi. Inna znacząca agencja w Iranie, Tasnim, ze zdziwieniem odnotowała fakt, że „federacja i rodzina zawodniczki jeszcze nie zareagowała na informacje i nie dementuje, ani nie potwierdza niczego”.Taekwondo jest jedną z popularniejszych dyscyplin sportu w Iranie. Zawodnicy tego państwa medale igrzysk zdobywali od 1948 r., ale w Rio de Janeiro po raz pierwszy na olimpijskim podium stanęła kobieta z tego kraju. W walce o brąz w kat. 57 kg pokonała Szwedkę Nikitę Glasnovic. Wówczas prezydent Iranu pogratulował jej osobiście. „Moja córko! Kimia, zrobiłaś wielką rzecz, szczególnie dla wszystkich kobiet. Uczyniłaś je szczęśliwymi, życzę Ci szczęścia w życiu” – napisał w 2016 r. na Twitterze prezydent kraju Hasan Rouhani.",,
USA podniosły cła na chińskie towary,Stany Zjednoczone podniosły do 25 procent cła na chińskie towary. Wartość importu  z tego kraju sięga 200 miliardów dolarów. Zwiększone taryfy będą nakładane na towary zakupione od dzisiaj.,"Te towary, które są już w drodze do USA, będą obłożone obowiązującą dotychczas 10-procentowa stawką. Importerzy będą jednak musieli udowodnić, że towary zakupiono przed dniem wprowadzenia nowych ceł.Chińskie dobra sprowadzane są do USA głównie drogą morską, a ta zajmuje od 2 do 3 tygodni. Część eksporterów ma jeszcze nadzieję na osiągnięcie porozumienia handlowego między Chinami i USA, co oznaczałoby też przynajmniej częściowe zniesienie ceł.",,
Zbigniew Ziobro ministrem sprawiedliwości w rządzie Beaty Szydło,Zbigniew Ziobro z wykształcenia jest prawnikiem. W latach 2000-2001 był doradcą ministra sprawiedliwości Lecha Kaczyńskiego oraz wiceministrem w jego resorcie. Później pełnił funkcje ministra sprawiedliwości i prokuratora generalnego w rządach Kazimierza Marcinkiewicza oraz Jarosława Kaczyńskiego. Przez kilka lat był także wiceprezesem PiS. Eurodeputowany w latach 2009-2014. Poseł na Sejm kilku kadencji. Ma 45 lat.,"Współzałożyciel i prezes Solidarnej Polski dawniej był jednym z liderów i współtwórców Prawa i Sprawiedliwości. Po wykluczeniu z PiS w 2011 roku, wraz z grupą kilkunastu posłów – tzw. „ziobrystów”, utworzył najpierw klub parlamentarny, a potem ugrupowanie Solidarna Polska. W 2014 roku jego partia nawiązała współpracę z Polską Razem, tworząc klub Sprawiedliwa Polska. W tegorocznych wyborach parlamentarnych uzyskał mandat z ramienia PiS, pod szyldem którego szła prawica.Opinia publiczna poznała go jako członka sejmowej komisji śledczej badającej „aferę Rywina”. W 2004 roku Sejm uznał przygotowany przez niego raport, w którym wskazał „grupę trzymającą władzę” jako winną nieprawidłowości przy nowelizacji ustawy o radiofonii i telewizji. Później było o nim głośno, gdy – kierując resortem sprawiedliwości – informował na konferencji prasowej w 2007 roku o zatrzymaniu kardiochirurga Mirosława G. Powiedział wtedy: „już nikt nigdy przez tego pana życia pozbawiony nie będzie”. Urodził się 18 sierpnia 1970 roku. Ukończył Wydział Prawa i Administracji Uniwersytetu Jagiellońskiego. Był doradcą ministra spraw wewnętrznych i administracji Marka Biernackiego. Jest autorem projektu nowelizacji Kodeksu karnego.",,
"Rodzina Amerykanina, który zginął na pokładzie zestrzelonego samolotu, pozywa banki","Rodzina młodego Amerykanina, który był w samolocie pasażerskim malezyjskich linii lotniczych zestrzelonym nad Donbasem na Ukrainie w 2014 roku, pozwała amerykańskie firmy transferujące pieniądze i dwa rosyjskie banki. Z kolei część rodzin ofiar tej katastrofy złożyła skargę przeciwko Rosji do Europejskiego Trybunału Praw Człowieka.","Obwiniła je o współpracę poprzez dostarczanie usług grupie, która oskarżana jest o zestrzelenie maszyny wykonującej lot MH17. Zginęło wtedy 298 osób, wszystkie znajdujące się na pokładzie.18-letni Quinn Lucas Schansman był jedynym Amerykaninem na pokładzie malezyjskiego samolotu.„Zdajemy sobie sprawę, że nigdy nie odzyskamy naszego syna. Ale jesteśmy zdeterminowani, by rzucić światło na wszystkich, którzy brali udział w jego zamordowaniu i ponoszą odpowiedzialność” – napisał jego ojciec Thomas Schansman w oświadczeniu.Zgodnie z ustawą antyterrorystyczną rodzina Schansman pozwała rosyjski Sbierbank, Bank WTB, Western Union Co i Western Union Financial Services, MoneyGram International Inc i MoneyGram Payment Systems Inc za świadczenie usług na rzecz samozwańczej Donieckiej Republiki Ludowej (DRL).„Zapewnienie materialnego wsparcia DRL było istotnym czynnikiem jej możliwości wystrzelenia rakiety z kontrolowanego przez nią terytorium - ataku, który zabił Quinna i 297 innych niewinnych ofiar” – głosi pozew złożony w Nowym Jorku.„Doniecka Republika Ludowa systematycznie i otwarcie zabiegała o wsparcie finansowe od osób z całego świata, aby pomóc w zakupie broni, amunicji i śmiercionośnego sprzętu” – powiedział David Pressman z kancelarii prawniczej Boies Schiller Flexner LLP, która reprezentuje rodzinę Schansman.„Pieniądze wpływały z niezawodną pomocą amerykańskich firm transferujących pieniądze i rosyjskich banków” – dodał Pressman, który był zastępcą amerykańskiego ambasadora przy ONZ w latach 2014-2016.Z kolei z powiadomienia, które strasburski Trybunał wysłał do Moskwy wynika, że wspólną skargę przeciwko Rosji złożyło 380 osób. Pod pozwem podpisali się obywatele 10 państw, w tym Holandii, Australii, Malezji i Niemiec. W skardze napisali oni, że Rosja bezpośrednio ponosi odpowiedzialność za katastrofę lotniczą. Wskazują także, iż rosyjskie władze nie prowadziły własnego śledztwa w tej sprawie i nie współpracowały z innymi krajami badającymi okoliczności zestrzelenia samolotu.",,
Wady w systemie do głosowania gdańskiego ratusza. Urząd nie widział problemu,"– Urząd miasta tłumaczył się w następujący sposób: To, że nasz system dopuszcza nieuprawnione głosy nie oznacza, że my jako miasto zakładamy, że ludzie będą z tej luki korzystali – stwierdził w programie „Strefa starcia” kandydat PiS do Sejmu Tomasz Rakowski, opisując gdańską aferę z głosowaniem nad budżetem obywatelskim.","Redaktor Krzysztof Koprowski z portalu trójmiasto.pl, ujawnił poważne wady w systemie głosowania nad budżetem obywatelskim w Gdańsku, który ma do rozdysponowania w sumie 18,5 mln złotych. Urząd miejski nie zapowiedział żadnych korków odnośnie naprawy luk bezpieczeństwa w systemie, za to zagrożono wejściem na drogę prawną w stosunku do dziennikarza.– Sytuacja wyglądała w następujący sposób. Dziennikarz głosując w budżecie obywatelskim wypełnił formularz elektroniczny na stronie miasta Gdańska, gdzie podał swoje imię, nazwisko oraz PESEL i w imieniu popełnił literówkę. Formularz przeszedł – przypomniał Rakowski. – To go tknęło i postanowił wypełnić formularz jeszcze raz wpisując PESEL jakiegoś znajomego i podając zupełnie inne dane w tym formularzu i ten formularz również przeszedł. Okazało się więc, że do tego, żeby zagłosować nad budżetem obywatelskim w systemie, który dysponuje kwotą 18 mln złotych – rozdysponowuje te środki – wystarczyły numery PESEL – stwierdził kandydat do Sejmu. – On to opisał – to jest jego obowiązek dziennikarski – i spotkał się z automatyczną reakcją urzędu miasta odnośnie tego, że zostanie podany do prokuratury za to, że – i to jest ważne – bezprawnie użył numeru PESEL p. Dulkiewicz, która mówiła, że rzekomo zagłosowała, natomiast okazało się, że tego głosu nie oddała – stwierdził kandydat PiS. – Sam dziennikarz stwierdził, że są to standardy białoruskie, no i trudno się tutaj z nim nie zgodzić, natomiast jego przełożony – redaktor naczelny portalu trójmiasto.pl, który ten skandal opisał – bardzo szybko posypał głowę popiołem, przeprosił panią prezydent, a pani prezydent następnego dnia łaskawie te przeprosiny przyjęła i powiedziała, że wycofuje się z drogi prawnej –  zauważył.Tomasz Rakowski przypomniał również sytuację sprzed paru miesięcy, gdy cała Polskę obiegły zdjęcia z jednego z dyskontów, gdzie prezydent Dulkiewicz w towarzystwie ochroniarzy kupowała alkohol. – Pół roku temu pani Dulkiewicz mocno zaprotestowała w sytuacji, kiedy ten sam portal wypuścił informację o tym, jak p. Dulkiewicz robiła zakupy w jednym z dyskontów. Dziennikarz, który ten materiał upublicznił na swoim prywatnym koncie twitterowym bardzo szybko musiał się pożegnać z pracą też w portalu trójmiasto.pl – stwierdził kandydat.",,
Zdewastowano pomnik Jana Pawła II i Ronalda Reagana. Policja szuka sprawców,Nieznani sprawcy pomazali w nocy farbą wspólny pomnik Jana Pawła II i Ronalda Reagana stojący w parku na gdańskim Przymorzu. Gdańska policja ustala sprawców dewastacji. Oczyszczeniem pomnika mają się zająć miejskie służby.,"Jak poinformowała oficer prasowa Komendy Miejskiej Policji w Gdańsku asp. Karina Kamińska, że dewastację zauważył wcześnie rano operator miejskiego monitoringu. Dodała, że na miejsce udali się policjanci z wydziału dochodzeniowo-śledczego i technik kryminalistyki, którzy zebrali materiał dowodowy. Zapis parkowego monitoringu zabezpieczono, a o zniszczeniu i powiadomiono samorząd, którego służby sprawują pieczę nad pomnikiem. Alicja Bittner z referatu prasowego gdańskiego magistratu poinformowała, że Gdański Zarząd Dróg i Zieleni „niezwłocznie przystąpi do oczyszczenia pomnika”. Stojący na jednej z alejek w parku nadmorskim na gdańskim Przymorzu pomnik to dwie wykonane z brązu rzeźby o wysokości ponad dwóch metrów przedstawiające Jana Pawła II i Ronalda Reagana. Postaci te wyglądają, jakby uchwycono je w trakcie wspólnego spaceru.",,
Turcy zatrzymali łodzie z setkami uchodźców. „Uciekamy przed prawdziwym zagrożeniem oraz przed biedą”,"Turecka straż przybrzeżna zatrzymała około 350 migrantów, którzy chcieli przedostać się na wyspę Lesbos – poinformowała turecka agencja prasowa Dogan. W tym gronie są przede wszystkim obywatele Birmy.","Statek patrolowy namierzył pięć łodzi z migrantami około 7 km od małej zatoczki w okolicach miasta Dikili w prowincji Izmir, w zachodniej Turcji. Pasażerowie ściągniętych na brzeg łódek zostali przewiezieni na komisariat policji.Masakry– W naszym kraju przeprowadza się masakry muzułmanów – powiedział jeden z birmańskich migrantów. –Uciekamy przed prawdziwym zagrożeniem oraz przed biedą – wskazał.Birma jest zamieszkana głównie przez buddystów. Ich współobywatele, muzułmanie Rohingya, padają ofiarami dyskryminacji i przemocy. Rohingya są uważani za jedną z najbardziej prześladowanych mniejszości na świecie.Po wejściu w życie podpisanej w ubiegłym tygodniu umowy Unia Europejska – Turcja, napływ migrantów maleje. W sobotę na greckie wyspy dotarło tylko 78 osób, zaś w czwartek 161.Zamknięcie szlakuPlan, którego celem jest zamknięcie szlaku egejskiego, zakłada odsyłanie do Turcji wszystkich migrantów nielegalnie przedostających się do Grecji. W zamian Unia ma przesiedlać bezpośrednio z tureckich obozów syryjskich uchodźców – za każdego odesłanego z Grecji Syryjczyka Wspólnota ma przyjąć jednego syryjskiego uchodźcę z Turcji.Od wybuchu wojny w Syrii Ankara przyjęła około 2,7 mln uchodźców z tego kraju.Libijczycy też zatrzymująRównież w niedzielę libijska straż graniczna zatrzymała trzy łodzie, na których znajdowało się około sześciuset imigrantów zmierzających przez Morze Śródziemne do Europy. Było wśród nich około 80 kobiet, niektóre z nich w ciąży.Libijskie władze oświadczyły, że na terenie kraju zgromadziło się około 800 tysięcy ludzi, pragnących przedostać się w najbliższym czasie do Europy.",,
Francja: Senat przyjął prawo zastępujące stan wyjątkowy,"Francuski Senat przyjął projekt prawa, które pozwoli na zapewnienie bezpieczeństwa w obliczu poważnego zagrożenia terrorystycznego. Prawo to wywołało wiele słów krytyki na lewicy i na prawicy.","Stan wyjątkowy został wprowadzony po zamachach w Paryżu w 2015 r., potem był kilkakrotnie przedłużany. Nie może jednak trwać w nieskończoność, dlatego Senat przyjął rządowy projekt, na mocy którego do konstytucji na stałe zostają wpisane przepisy zezwalające policji, a przede wszystkim kontrwywiadowi wewnętrznemu, na stosowanie specjalnych środków. Mają one uniemożliwić prowadzenie działalności terrorystycznej. Chodzi m. in. o możliwość dokonywania rewizji w dzień i w nocy, co w normalnych warunkach jest zabronione, a także o decydowanie o przymusowym areszcie domowym.  Przeciwko ustawie protestuje skrajna lewica komunistyczna i republikańska prawica. Do sprzeciwu dołączyły się też liczne organizacje ochrony praw człowieka, które uważają, że takie prawo może stanowić furtkę do naruszania swobód obywatelskich.Nowe przepisy miałyby obowiązywać w miejsce stanu wyjątkowego, który zostałby zniesiony 1 listopada.  Zgromadzenie Narodowe będzie głosowało nad nową ustawą w październiku.",,
Tusk przejął obowiązki szefa Rady Europejskiej. „To wielki zaszczyt i wielkie wyzwanie”,"Były premier Donald Tusk przejął funkcję szefa Rady Europejskiej.  – Mówiąc szczerze, to wielki zaszczyt móc pracować tutaj, a jednocześnie wielkie wyzwanie – także z uwagi na to, że pierwszy szef RE wyznaczył pewne standardy i wysoki poziom pracy – mówił podczas uroczystości Tusk.","Herman Van Rompuy serdecznie powitał swojego następcę. – Będziemy robić wszystko,  żeby wspierać cię w twojej nowej roli.  Mogę powiedzieć z własnego doświadczenia, że to nam się uda. „Merci” za współpracę – powiedział Rompuy i dodał, że opuszcza swoje stanowisko świadomy wyzwań, które czekają Unię Europejską. Unia Europejska odkrywa siebie na nowo Belg podkreślił, że Unia Europejska „jest tylko stara w kontekście historycznym, ale nadal jest w stanie na nowo odkryć sama siebie”. Pierwszy dzień w nowej roli Tusk w poniedziałek po południu spotka się z szefem Komisji Europejskiej Jean-Claudem Junckerem. Pierwszy szczyt, który poprowadzi Tusk, zajmie się planem inwestycyjnym w wysokości ponad 300 miliardów euro, przygotowanym przez Komisję Europejską. Zakończenie negocjacji w sprawie unijno-amerykańskiej umowy o wolnym handlu, to również jedno z wyzwań dla Wspólnoty. Spotkanie zaplanowano na 18 grudnia.   Sierpniowy wybór   Tusk został wybrany na szefa Rady Europejskiej, instytucji UE skupiającej przywódców krajów członkowskich, 30 sierpnia na szczycie w Brukseli. Rada Europejska to spotkania szefów państw i rządów na unijnych szczytach, kilka razy w roku, podczas których zapadają najważniejsze decyzje. Ale stanowisko przewodniczącego Rady Europejskiej to bardziej prestiż aniżeli realna władza. Szef RE powinien być przede wszystkim sprawnym mediatorem.  Kilka dni temu były polski premier udzielił po angielsku wywiadu dziennikarce newsroomu Rady Europejskiej, w którym opowiedział m.in. o swoim dzieciństwie.    © European Union",,
Węgry: Demonstracja w Budapeszcie po głosowaniu w parlamencie,"Przeciwnicy przyjętej w środę przez parlament Węgier nowelizacji kodeksu pracy, zwiększającej górny limit nadliczbowych godzin pracy, wyszli na ulice Budapesztu, protestując przeciwko nowym przepisom. Doszło do przepychanek z policją, która użyła gazu łzawiącego.",,,
NSA wstrzymał wykonanie uchwały KRS dot. powołania sędziów do Izby Karnej,"Wydział Informacji Sądowej NSA podał, że Naczelny Sąd Administracyjny postanowił o wstrzymaniu wykonania uchwały Krajowej Rady Sądownictwa z wnioskami o powołanie sędziów Sądu Najwyższego do Izby Karnej. Przewodniczący KRS sędzia Leszek Mazur poinformował, że KRS podporządkuje się postanowieniu NSA.","Decyzję podjęto po wniosku odwoławczym dwóch osób, które bezskutecznie kandydowały do Izby Karnej SN. Podkreślają one, że procedura wyboru sędziów jest nieważna. Wskazują na brak podpisu premiera pod obwieszczeniem prezydenta RP o wolnych miejscach w Sądzie Najwyższym. Z informacji NSA wynika też, że sąd w innym rozpatrywanym we wtorek postanowieniu „postanowił wstrzymać wykonanie zaskarżonej uchwały KRS w części”. – Chodzi również o powołanie do pełnienia urzędu na stanowisko sędziego w Izbie Karnej – wyjaśnił wydział informacji sądowej NSA.Jak przekazał wydział informacji, we wtorek NSA oddalił też dwa wnioski o wstrzymanie wykonania uchwał KRS z rekomendacjami na stanowiska sędziów SN do Izby Dyscyplinarnej i Izby Kontroli Nadzwyczajnej.   – Musimy podporządkować się postanowieniu Naczelnego Sądu Administracyjnego o wstrzymaniu wykonania uchwały KRS z wnioskami o powołanie sędziów Sądu Najwyższego do Izby Karnej – powiedział przewodniczący KRS sędzia Leszek Mazur. Dodał, że liczy na szybkie rozpoznanie odwołania od uchwały Rady. W ubiegłym tygodniu wpłynęły kolejne trzy wnioski dotyczące zabezpieczenia, dotyczące uchwał KRS ws. kandydatów do Izby Cywilnej i Izby Kontroli Nadzwyczajnej SN. Zostaną one rozpoznane w czwartek – poinformował sędzia Naczelnego Sądu Administracyjnego Sylwester Marciniak. W końcu czerwca w Monitorze Polskim opublikowane zostało obwieszczenie prezydenta o wolnych stanowiskach sędziego w SN - do obsadzenia są łącznie 44 stanowiska sędziowskie.Pod koniec sierpnia KRS wyłoniła łącznie 40 kandydatów na stanowiska sędziowskie w Izbie Dyscyplinarnej, Izbie Kontroli Nadzwyczajnej i Spraw Publicznych Sądu Najwyższego, Izbie Cywilnej oraz Izbie Karnej SN.",,
"Francuskie kościoły celem ataków, także podpalaczy","Pożar, który strawił znaczną część katedry Notre Dame, nie jest odosobnionym przypadkiem. W ostatnich latach we Francji nasiliły się pożary kościołów, często były to podpalenia.","17 marca pożar wybuchł w słynnym kościele Saint-Sulpice, drugiej pod względem wielkości, po katedrze Notre Dame, świątyni katolickiej w Paryżu. Wewnątrz znajdowały się wówczas cztery osoby, na szczęście nikt nie ucierpiał i ogień szybko opanowano.Budowla została oddana do użytku w 1732 roku, po 140 latach budowy. Ucierpiała podczas Wielkiej Rewolucji Francuskiej, jak i podczas oblężenia Paryża przez Prusaków w 1870 roku. W kościele pw. Świętego Sulpicjusza zostali ochrzczeni m.in. markiz de Sade czy poeta Charles Baudelaire, natomiast pisarz Victor Hugo wziął ślub z Adelą Foucher. Wciąż nie wiadomo, jaka była przyczyna pożaru.Atak zwolenników aborcji?W 2018 roku spłonął kościół pw. św. Jakuba w Grenoble. Oficjalną przyczyną pożaru było spięcie w instalacji elektrycznej, choć kilka dni wcześniej na murach pojawiły się napisy wykonane przez aktywistów proaborcyjnych. Do dewastacji doszło, po tym jak proboszcz zapowiedział zorganizowanie wyjazdu do Paryża na Marsz dla Życia.W 2016 r. w stołecznym regionie Île-de-France w krótkim odstępie czasu podpalono dwie świątynie katolickie. W kościele pw. św. Ludwika w Fontainebleau spłonęły XIV-wieczny posąg Matki Boskiej i XII-wieczny ołtarz. Ukradziono także kilka cennych przedmiotów, a hostię rzucono na ziemię. Kilka kilometrów dalej nieznani sprawcy przewrócili krzyż i podpalili kościół. Na szczęście w tym przypadku straty były niewielkie.",,
"„DGP”: Prezes NIK ma pieniądze, których pochodzenia nie potrafi wyjaśnić","Według CBA Marian Banaś ma pieniądze, których pochodzenia nie potrafi przekonująco wyjaśnić; jego oświadczenia majątkowe są zaś pełne luk – informuje poniedziałkowy „Dziennik Gazeta Prawna”.","Wyniki kontroli służby, która zajmowała się majątkiem prezesa NIK, wciąż są niejawne. „DGP” zauważa na swoich stronach internetowych, zapowiadając artykuł, że wiadomo jedynie, iż do prokuratury trafiło zawiadomienie, bo CBA podejrzewa, że składał on „nieprawdziwe oświadczenia majątkowe, zatajał faktyczny stan majątku oraz miał nieudokumentowane źródła dochodu”.Gazeta ustaliła, co wzbudziło największe zastrzeżenia kontrolerów z CBA. Jeden z wątków dotyczy posiadanej przez niego w domu gotówki w wysokości przeszło 200 tys. zł. „Banaś nie potrafił się przekonująco wytłumaczyć z tych pieniędzy, a zeznania podatkowe i rachunki bankowe nie dały odpowiedzi” – mówi źródło „DGP”, które twierdzi, że zna wyniki kontroli. Kolejne zastrzeżenia – jak informuje gazeta – dotyczą tego, że Marian Banaś nie wpisał do oświadczenia darowizny dla syna w wysokości niemal 2 mln zł, której dokonał po sprzedaży kamienicy w Krakowie. Nieruchomość zbył w połowie sierpnia tego roku, tuż przed wyborem na prezesa NIK. Syn zaś miał przeznaczyć pieniądze na spłatę kredytu, który był zabezpieczony hipoteką na nieruchomości należącej do ojca. Inna sprawa, która zainteresowała CBA, to – jak podano w artykule – inwestycja Mariana Banasia. Ulokował on ponad 60 tys. zł w rzeźbie i zarobił na tym ok. 10 tys. zł. Gazeta zauważa, że zazwyczaj odbywa się to poprzez zakup certyfikatów, a nie fizyczne nabycie dzieła sztuki. Ciekawe jest w tym wątku, kto oferował alternatywną inwestycję. „DGP” podaje, że chodzi o piramidę finansową opartą o rynek dzieł sztuki i rozkręconą przez Polkę ze szwedzkim paszportem. Sprawą od ponad dwóch lat zajmuje się prokuratura, a ludzie mieli łącznie stracić ok. 300 mln zł – czytamy.",,
„Polityka otwartych drzwi kanclerz Angeli Merkel była błędem”,"Dziś Unia Europejska stoi na takim stanowisku wobec imigrantów, na jakim Prawo i Sprawiedliwość stało już wiele, wiele tygodni temu, mówiąc o tym, że rozwiązywanie problemu powinno następować poza granicami UE, dopóki nie będziemy przygotowani – powiedział w programie „Po przecinku” Maks Kraczkowski (PiS).  – Polityka otwartych drzwi pani kanclerz Angeli Merkel była błędem m.in. dlatego, że nie była konsultowana z partnerami – dodał Dariusz Rosati (PO).",,,
AI: przejrzyście wyjaśnić sprawę Kiejkut,"Prokuratorskie dochodzenie w sprawie domniemanego tajnego więzienia CIA w Starych Kiejkutach, na Mazurach, musi być przejrzyste i zgodne z międzynarodowymi zobowiązaniami Polski – stwierdziła Amnesty International. Prowadząca śledztwo w tej sprawie krakowska prokuratura apelacyjna nie zamierza odnosić się do raportu AI.","– Prokuratura apelacyjna w Warszawie nigdy nie podała do publicznej wiadomości zakresu swoich kompetencji, ani terminarza czynności — powiedziała Barbora Cernusakova z Amnesty. Ekspertka zwraca uwagę na brak jawnościdochodzenia, ostatnio przekazanego prokuraturze apelacyjnej w Krakowie.– Wprawdzie dwie osoby (Abd al-Rahim al-Nashiri oraz Abu Zubaida) uzyskały status pokrzywdzonych, ale ich adwokaci nie mieli okazji skutecznie zaangażować się w dochodzenie – dodaje.W prokuraturze apelacyjnej w Krakowie odbyło się jak dotąd tylko jedno spotkanie w sprawie domniemanych więzień z pełnomocnikami jednego z pokrzywdzonych, ale miało tylko organizacyjny charakter.Nie wiadomo też, co się dzieje w sprawie byłego szefa Agencji Wywiadu Zbigniewa Siemiątkowskiego, któremu - jak podała „Gazeta Wyborcza” - jeszcze w styczniu warszawska prokuratura apelacyjna postawiła zarzuty przekroczeniauprawnień służbowych i naruszenia międzynarodowego prawa. – Krakowska prokuratura apelacyjna, prowadząca śledztwo w sprawie domniemanych więzień CIA w Polsce, nie będzie odnosić się do raportu Amnesty International – poinformował rzecznik tej prokuratury Piotr Kosmaty.– Odnoszenie się do raportu Amnesty International wymagałoby posiłkowania się ustaleniami dowodowymi. To nie jest możliwe z uwagi na niejawny charakter większości materiału zgromadzonego w sprawie – powiedział rzecznik. – Wszystkie pytania dotyczące tej sprawy, a dotyczące materiału dowodowego, pozostaną bez odpowiedzi z uwagi na niejawny charakter sprawy – zaznaczył.W dorocznym raporcie AI zauważa, że rezolucja Zgromadzenia Parlamentarnego Rady Europy z października ub. r. skrytykowała dochodzenie sejmowej Komisji ds. Służb Specjalnych (z 2005 r.) jako niewystarczające i stojące na gruncieoficjalnego stanowiska władz.Raport odnotowuje też doniesienia radia RMF z września ub. r. w myśl, których prezydent Bronisław Komorowski nie zgodził się na zwolnienie byłego prezydenta Aleksandra Kwaśniewskiego z obowiązku dochowania tajemnicy państwowej, a więc prokuratura nie może go przesłuchać.",,
Reforma sądownictwa według Andrzeja Dudy. Co przygotował prezydent?,"Nowe izby w Sądzie Najwyższym, wiek emerytalny dla sędziów 65 lat, możliwość złożenia skargi nadzwyczajnej od każdego prawomocnego wyroku – takie zmiany przygotował w projektach ustaw o SN i KRS Andrzej Duda. W kwestii wyboru 15 sędziów do KRS większością 3/5 głosów i zmiany Konstytucji prezydent, po konsultacjach z klubami parlamentarnymi, zmienił zdanie.","Zgodnie z przygotowanymi przez prezydenta Andrzeja Dudę projektami ustaw sprawy dyscyplinarne sędziów Sądu Najwyższego będą rozpatrywane w pierwszej instancji przez Sąd Najwyższy. Będzie się on składał z dwóch sędziów Izby Dyscyplinarnej i jednego ławnika. W drugiej instancji sprawy te będą rozpatrywane przez Sąd Najwyższy w składzie trzech sędziów Izby Dyscyplinarnej i dwóch ławników.Ustawa przewiduje również kompetencje Prezydenta Rzeczpospolitej Polskiej w zakresie postępowania dyscyplinarnego prowadzonego wobec sędziów Sądu Najwyższego. Prezydent będzie mógł wyjść z inicjatywą powołania z grona sędziów Sądu Najwyższego, sądów powszechnych i wojskowych, Nadzwyczajnego Rzecznika Dyscyplinarnego. Wiek emerytalny 65 latZgodnie z projektowaną regulacją sędzia Sądu Najwyższego przechodzi w stan spoczynku, co do zasady, w wieku 65 lat. Wyjątek stanowi sytuacja, w której sędzia złoży oświadczenie o woli dalszego zajmowania stanowiska, nie później niż na 6 miesięcy i nie wcześniej niż na 12 miesięcy, przed ukończeniem tego wieku. Elementem niezbędnym jest też przedstawienie zaświadczenia stwierdzającego, że sędzia Sądu Najwyższego jest zdolny, pod względem stanu zdrowia, do pełnienia obowiązków sędziego.O możliwości dalszego zajmowania stanowiska przez sędziego Sądu Najwyższego zadecyduje Prezydent Rzeczypospolitej Polskiej, który w tej sprawie będzie mógł zasięgnąć opinii Krajowej Rady Sądownictwa. Zgoda na dalsze zajmowanie stanowiska udzielana będzie na trzy lata, nie więcej jednak niż dwukrotnie. – Skoro prezydent powołuje sędziów, powinien móc ich odwoływać – uważa prezydent Andrzej Duda. Skarga nadzwyczajna Zgodnie z proponowanymi zmianami, od każdego prawomocnego orzeczenia sądowego kończącego postępowanie w sprawie będzie można wnieść skargę nadzwyczajną, jeżeli: 1) orzeczenie narusza zasady lub wolności i prawa człowieka i obywatela określone w Konstytucji; 2) orzeczenie w sposób rażący narusza prawo przez błędną jego wykładnię lub niewłaściwe zastosowanie; 3) zachodzi oczywista sprzeczność istotnych ustaleń sądu z treścią zebranego w sprawie materiału dowodowego. Skargę nadzwyczajną będzie mógł wnieść Prokurator Generalny, Rzecznik Praw Obywatelskich, grupa co najmniej 30 posłów lub 20 senatorów oraz – w zakresie swojej właściwości – Prezes Prokuratorii Generalnej Rzeczypospolitej Polskiej, Rzecznik Praw Dziecka, Rzecznik Praw Pacjenta, Przewodniczący Komisji Nadzoru Finansowego i Rzecznik Finansowy. Skarga nadzwyczajna grupy posłów lub senatorów wnoszona będzie przez Marszałka Sejmu lub Marszałka Senatu, który, oprócz wskazanego przez grupę posłów lub senatorów przedstawiciela, będzie mógł upoważnić pracownika Kancelarii Sejmu lub Senatu, adwokata lub radcę prawnego do jej popierania. Nowy mechanizm wyboru członków KRSPrezydent wycofał propozycję zmiany konstytucji, która umożliwiałaby prezydentowi wybór członków KRS w przypadku, gdyby Sejmowi nie udało się ich powołać. Wcześniej zaproponował, by w sytuacji gdyby Sejm nie wybrał członków KRS większością 3/5 głosów, wyboru dokonywał prezydent. Wymagałoby to zmiany konstytucji. Andrzej Duda zaznaczył, że w związku z tym, iż po konsultacjach z klubami parlamentarnymi okazało się, że zaproponowana przez niego zmiana w konstytucji nie ma szans na uchwalenie, proponuje inne rozwiązanie dotyczące wyboru członków KRS.",,
"„Łączy nas piłka”, czyli wyjątkowy mural w Kazaniu","Osiemnastu zawodników z kilku krajów, odwróconych plecami, trzymających się za ramiona w geście solidarności i jedności. Mural w okolicach kazańskiego kremla robi wielkie wrażenie.","Od Rosji do Korei, przez Niemcy, Australię, Francję, Kolumbię, Polskę... Piłka nożna łączy ludzi z całego świata, a dzieło tajemniczego artysty jest tego pięknym symbolem.Dobór koszulek nie jest jednak przypadkowy. Namalowani zostali przedstawiciele tych krajów, które rozgrywają swoje mecze na stadionie w Kazaniu, oraz – rzecz jasna – Rosjanie. Biało-czerwoni grają tam w niedzielę z Kolumbią.Polskę „reprezentują” Robert Lewandowski (numer 9) i Łukasz Piszczek (numer 20).",,
Wzrost w sondażu dla PiS i KO. Ponad 100 mandatów różnicy w Sejmie,Na Prawo i Sprawiedliwość w zbliżających się wyborach parlamentarnych zagłosować chce 48 proc. badanych. Partia Jarosława Kaczyńskiego wprowadziłaby do Sejmu 250 posłów – wynika z sondażu pracowni Estymator dla portalu DoRzeczy.pl.,"Jak podaje portal, PiS zanotowało w porównaniu do poprzedniego sondażu wzrost o 0,9 pkt. proc. Daje to wynik 48,1 proc. poparcia wśród ankietowanych.Na drugim miejscu z wynikiem 27,9 proc. znalazła się Koalicja Obywatelska. To daje jej wzrost o 0,5 pkt. proc. Nieznaczny wzrost zanotowała też Lewica; na polityków tej koalicji głosować chce 13,2 proc. badanych.Próg wyborczy przekroczyłaby też Koalicja Polska, na którą zamierza głosować 6,1 proc. badanych. Jest to w porównaniu do poprzedniego sondażu spadek o 0,8 pkt. proc.Pod progiem znalazła się Konfederacja, na którą oddanie swojego głosu zadeklarowało 3,6 proc. badanych. W przeliczeniu na mandaty w Sejmie PiS zdobyłoby ich 250, KO – 140, Lewica – 53, zaś Koalicja Polska – 16. Jeden mandat przypadłby mniejszości niemieckiej. Jak podaje portal prognozowana frekwencja wyborcza wyniosłaby 56 proc.",,
Najpopularniejsze imię w stolicy Norwegii – nie jest to Olav ani Sigurd,Mohammad to najpopularniejsze imię nadawane chłopcom urodzonym w Oslo w 2018 r. – podaje norweski Główny Urząd Statystyczny (Statistisk Sentralbyrå). Imię to nadano 99 urodzonym w stolicy Norwegii noworodkom. Imigranci lub ich potomkowie stanowią 31 proc. ludności miasta. Ale w całej Norwegii największą mniejszością narodową są Polacy.,"Mohammad pozostaje najpopularniejszym imieniem nowonarodzonych chłopców w Oslo od 2008 r., a więc już jedenasty rok z rzędu. W ubiegłym roku na kolejnych miejscach były imiona: Oscar, Aksel, Jakob i Filip. Z kolei najpopularniejsze imiona dziewczynek to Alma, Sofia, Ella, Olivia i Maja.  Imiona kojarzone jako typowo skandynawskie są na znacznie niższych miejscach. Imię Astrid jest trzynaste, Ingrid piętnaste (wśród dziewczynek), z kolei imię Olav zajęło dziesiątą lokatę, zaś Magnus jedenastą (wśród chłopców). Najpopularniejsze imiona w całym kraju to Emma i Lukas/Lucas. Komentując norweskie statystyki turecka telewizja TRT ocenia, że utrzymywanie się muzułmańskiego imienia na pierwszym miejscu od 11 lat świadczy o sile i wzroście muzułmańskiej populacji w Oslo, gdzie spośród 624 tys. mieszkańców blisko 190 tys. stanowią imigranci bądź ich dzieci.  8,7 procent ludności stolicy (w 2017 r.) deklarowało się jako muzułmanie. Największą grupą etniczną wśród nich są Pakistańczycy. Nacja ta imigrowała do Norwegii już przed pół wiekiem do pracy, zwykle na budowach.",,
PO znowu przed PiS. Traci Solidarna Polska,"Na początku maja największym poparciem Polaków cieszyła się Platforma Obywatelska (28 proc.), zaraz po niej, z 25-proc. poparciem, uplasowało się Prawo i Sprawiedliwość – wynika z najnowszego sondażu TNS Polska. Do Sejmu weszłyby też: Ruch Palikota (10 proc.) i SLD (7 proc.). Na Wiejskiej zabrakłoby PSL (3 proc.)","Poniżej progu wyborczego znalazłyby się, oprócz PSL: Solidarna Polska (2 proc.), Polska Jest Najważniejsza (1 proc.) oraz Nowa Prawica Janusza Korwin-Mikkego (1 proc.) – wynika z sondażu TNS Polska. W porównaniu z kwietniem PO straciła 2 punkty procentowe, tyle samo Solidarna Polska, natomiast Ruch Palikota zyskał 1 punkt procentowy Notowania pozostałych ugrupowań nie zmieniły się. Prawie co czwarty (23 proc.) wyborca nie wie na którą partię oddałby swójgłos. Według TNS Polska jeżeli w badaniu uwzględni się tylko wyborców, którzywiedzą, na jaką partię by zagłosowali, PO popierana jest przez 36 proc. znich, PiS – 32 proc., Ruch Palikota – 12 proc., a SLD – 10 proc. Niechętnie do urnZ badań wynika także, że gdyby wybory odbyły się w połowie maja, to z pewnością wziąłby w nich udział mniej niż co trzeci badany (31 proc.), a dalsze 29 proc. ankietowanych być może zdecydowałoby się głosować. Jeden na trzech (34 proc.) respondentów nie wziąłby udziału w wyborach, przy czym jeden na pięciu (21 proc.) nie zrobiłby tego na pewno. Jak wskazuje TNS Polska, w porównaniu z kwietniem przewidywana frekwencjawyborcza zmieniła się tylko nieznacznie. Sondaż TNS Polska zrealizowany został w dniach 10-13 maja 2012 r. nareprezentatywnej, losowej, 966-osobowej, ogólnopolskiej próbie osób powyżej18. roku życia za pośrednictwem bezpośrednich wywiadów kwestionariuszowych. TNS Polska powstała pod koniec marca w wyniku połączenia TNS OBOP i TNSPentor.",,
Barnier: UE nie renegocjuje umowy ws. brexitu,"Unia Europejska nie renegocjuje porozumienia o wyjściu Wielkiej Brytanii z UE, w tym kontrowersyjnego mechanizmu awaryjnego dla Irlandii Północnej (ang. backstop) – powtórzył w poniedziałek główny negocjator KE ds. brexitu Michel Barnier.","Dodał, że alternatywa dla backtopu mogłaby zostać opracowana już po opuszczeniu Wspólnoty przez W. Brytanię. Po spotkaniu z premierem Holandii Markiem Rutte w Hadze Barnier napisał na Twitterze: „Pełna zgoda co do tego, że porozumienie dotyczące brexitu nie może zostać ponownie otwarte. Backstop (jest) dzisiaj jedynym operacyjnym rozwiązaniem dla problemu irlandzkiej granicy. UE jest gotowa pracować nad alternatywnymi rozwiązaniami podczas transformacji”. Kontrowersyjny mechanizm awaryjny dla Irlandii Północnej zakłada, że w razie braku porozumienia z UE w sprawie brexitu między Brukselą i Londynem Zjednoczone Królestwo byłoby zmuszone do pozostania w unii celnej i w elementach wspólnego rynku UE. Sprawia też, że mogłoby dojść do powstania tzw. granic regulacyjnych między Wielką Brytanią a wchodzącą w jej skład Irlandią Północną. Brytyjski parlament w styczniowej uchwale w sprawie brexitu zasugerował konieczność znalezienia alternatywnego rozwiązania wobec wynegocjowanego przez rząd Theresy May mechanizmu awaryjnego dla Irlandii Północnej. Brytyjczycy chcieliby zapewnień, że taki mechanizm będzie ograniczony czasowo, ale na to nie ma zgody ze strony UE.",,
Abp Pawłowski: Na Jasnej Górze bije serce Narodu w sercu Matki,"Dobro jest zawsze większe niż zło, dobra jest więcej na świecie, bo dobro jest drogą miłości, a miłość jest z Boga, bo Bóg jest miłością – powiedział abp Jan Romeo Pawłowski, Delegat ds. Przedstawicielstw Papieskich, 15 sierpnia na uroczystości Wniebowzięcia Najświętszej Maryi Panny na Jasnej Górze. W tym roku przypada też 100. rocznica przywrócenia relacji dyplomatycznych między Stolicą Apostolską a Rzeczpospolitą Polską.","– Jasna Góra zawsze gromadziła Polaków, jest duchowym tronem Królowej Polski, narodowym Sanktuarium, duchową stolicą. Jak mawiał święty Jan Paweł II, wielokrotny Pielgrzym do tego miejsca: „Przyzwyczaili się Polacy przychodzić na Jasną Górę..., bo tutaj bije serce Narodu w sercu Matki. Bo tutaj zawsze byliśmy wolni”. I tutaj wolni jesteśmy! – powiedział abp Pawłowski. – Nie daj się zwyciężać złu, ale zło dobrem zwyciężaj. Tworzyć dobro, dobrze działać, dobrze żyć. Choćby nas mieli wyśmiać, wytknąć palcem, ukarać, to my będziemyczynić dobro. Bo dobro, piękno, miłość, to są nasze drogi ziemskiego pielgrzymowania – zaznaczył w homilii arcybiskup. Delegat ds. Przedstawicielstw Papieskich pozdrowił „wszystkie matki, zwłaszcza te, co pod sercem noszą cud życia. (…) pozwalają im przyjść na świat, nie boja się bólu rodzenia i trudu wychowania”. Zwrócił się też do młodych. – Wy będziecie tworzyć jutro. Tu, na tej ziemi będziecie o tym jutrze decydować, nie gdzieś w Brukseli, czy w innych stolicach, tutaj nad Wisłą i Odrą, tu gdzie żyją i biją polskie serca. Dodał, że „Pan Jezus przyszedł na świat w ludzkiej rodzinie, w konkretnym kraju, wszedł w naszą ludzką historię.” Zachęcał, aby nie wstydzić się swojej rodziny, swoich rodziców, dziadków ani polskiej ziemi. Arcybiskup przemówił też w kontekście uroczystości Wniebowzięcia NMP. – Wpatrujemy się w niebo. W ten wielki Znak na Niebie, Niewiastę obleczoną w słońce i księżyc pod Jej stopami, wpatrujemy się i wołamy ku Niej: Bogurodzica, Dziewica, Bogiem sławiena Maryja. Uciekamy się pod Jej obronę. Kontynuując powiedział, że „gdzie wielki maryjny Znak na niebie, ukazuje się zawsze także ten inny, o którym mówiła Apokalipsa: Smok barwy ognia, odwieczny przeciwnik Niewiasty i Jej potomstwa”. – On łatwo nie odpuszcza, on walczy sprzymierzając się z rożnymi ludźmi, ideologiami, mamiąc pozorami dobra, podsuwając złudzenia wolności, równości, wielkości. Tym bardziej trzeba dzisiaj słuchać Maryi wniebowziętej, która mówi nam: uczyńcie wszystko co Syn mój Wam powie. – Niechaj od jasnogórskiego Tronu Królowej Polski popłynie dzisiaj znak pokoju, wielki znak pokoju do wszystkich Polek i Polaków. Spróbujmy odłożyć na bok te wszystkie egoistyczne antagonizmy, te podziały na ty i ja, spróbujmy poczuć się znowu polską rodziną, gdzie każdy ma miejsce i godność i własne zdanie respektujące drugiego – apelował abp Pawłowski. Na uroczystość Wniebowzięcia NMP na Jasnej Górze dotarły 64 grupy, a w nich 70 tys. osób. To spory wzrost w porównaniu z rokiem ubiegłym. Na Jasną Górę w tegorocznym „sezonie” pielgrzymkowym, od maja do 15 sierpnia, przybyło dotąd aż o ponad 4 tysiące więcej pieszych pielgrzymów niż w zeszłym roku. Znacząco wzrosła też liczba pielgrzymek rowerowych. Przyjechało w nich ponad 9 tys. osób. To o prawie o 2 tys. więcej niż przed rokiem.",,
Rosyjski okręt zakłócił ukraińsko-amerykańskie manewry na Morzu Czarnym,"Okręt rosyjskiej Floty Czarnomorskiej wpłynął na zamknięty obszar Morza Czarnego, na którym odbywają się ukraińsko-amerykańskie manewry Sea Breeze 2019 – poinformowała marynarka wojenna Ukrainy. Określiła ten incydent jako „prowokowanie nadzwyczajnej sytuacji”.","Rosyjski okręt Smietliwy naruszył przestrzeń manewrów mimo zawiadomień, że jest ona zamknięta dla żeglugi. Do zdarzenia doszło rano, gdy uczestnicy manewrów ćwiczyli prowadzenie ognia artyleryjskiego. Ukraińska marynarka wojenna oświadczyła, że jej fregata Hetman Sahajdaczny próbowała połączyć się z Rosjanami przez radio, jednak ci „udawali, że mają »problemy« z łącznością”.Rosja po raz kolejny udowadnia, że jej działania są nieprzewidywalne, a łamanie prawa morskiego w regionie Morza Czarnego staje się dla niej normą – podkreśliła marynarka wojenna Ukrainy.",,
"„Jesteśmy im dłużni za ich cierpienie. Życie straciło wtedy 50 osób, w tym 10 nieletnich”","Oddając hołd bohaterom Czerwcowego Powstania przywołujemy te wartości i idee, dla których wyszli oni 28 czerwca 1956 roku na ulice Poznania. Jesteśmy im dłużni za ich poświęcenie i cierpienie – podkreślił w liście do uczestników uroczystości 63. rocznicy zrywu prezes PiS Jarosław Kaczyński.","Robotnicy Zakładów Cegielskiego, wówczas Zakładów im. Stalina (ZISPO), 28 czerwca 1956 r. podjęli strajk generalny i zorganizowali demonstrację uliczną krwawo stłumioną przez milicję i wojsko. Życie straciło wówczas 50 cywilów, czterech żołnierzy, trzech funkcjonariuszy UB i milicjant. Kilkaset osób zostało rannych. W piątek uroczystości związane z 63. rocznicą Czerwca '56 odbywają się w Poznaniu przez cały dzień, od wczesnych godzin porannych. W trakcie uroczystości pod bramą główną H. Cegielski-Poznań S.A. odczytano list prezesa Prawa i Sprawiedliwości Jarosława Kaczyńskiego. Zwracając się do uczestników i organizatorów uroczystości prezes PiS podkreślił, że „w taki dzień, jak dziś, kiedy tu przed bramą Zakładów Cegielskiego wspominamy wydarzenia sprzed 63 lat, w sposób szczególny uświadamiamy sobie cenę, jaką przyszło wówczas zapłacić ludowi Poznania za pragnienie życia w wolności, godności i sprawiedliwości” – podkreślił w liście prezes PiS. Jarosław Kaczyński przypomniał, że w trakcie poznańskiego zrywu „50 osób, w tym co najmniej 10 chłopców, którzy nie ukończyli 18 lat, w tym 13-letni Romek Strzałkowski – według ustaleń śledztwa przeprowadzonego przez IPN – zapłaciło tego dnia życiem za hasło: chleba i wolności”. Kaczyński, odnosząc się do tych słów wskazał, że „niestety trzeba przyznać, że w tej ostatniej kwestii Cyrankiewicz w pewnym sensie nie kłamał, czego doświadczyliśmy tak tragicznie ponad 14 lat później w Grudniu '70 roku na Wybrzeżu”. „Ofiary składane przez pragnących wolności Polaków - podczas kolejnych polskich miesięcy - przybliżały nas do niezależnej i demokratycznej Polski. Dziś przypominają nam one ze szczególną mocą, tak jak i inne tragiczne momenty naszej historii, o cenie, jaką płaciliśmy za niezawisłość. Pokazują też nam dobitnie, jaką wartość ma życie w wolnej Rzeczypospolitej” – napisał Kaczyński. Jak dodał, „oddając hołd bohaterom Czerwcowego Powstania przywołujemy te wartości i idee, dla których wyszli oni 28 czerwca'56 roku na ulice Poznania. Jesteśmy im dłużni za ich poświęcenie i cierpienie – i ten dług winniśmy spłacać nie tylko pamięcią o nich, ale także pracą na rzecz dobra wspólnego, na rzecz pomyślności w naszym wspólnym domu, jakim jest nasza ojczyzna” – podkreślił polityk.",,
Przełom w przeszczepach wątroby,"Szwajcarscy naukowcy skonstruowali urządzenie, które przez 7 dni utrzymuje przy życiu wątrobę poza ciałem i przy tym pomaga jej się zregenerować. Może to oznaczać znacznie więcej narządów dostępnych dla transplantacji.","Do tej pory, poza żywym organizmem wątroba mogła być przechowywana zaledwie przez kilka godzin. Jednocześnie, jeśli narząd był uszkodzony, zwykle dyskwalifikowało go to z użycia do przeszczepu. Tymczasem transplantacja to jedyny ratunek dla wielu osób z wątrobą zniszczoną przez chorobę, np. raka.  Naukowcy z Uniwersytetu w Zurychu i innych ośrodków badawczych z tego miasta opracowali maszynę, która pomaga naprawić uszkodzoną, pobraną od dawcy wątrobę i może utrzymywać organ przy życiu aż przez 7 dni. Dzięki urządzeniu, wątroba będzie mogła więc znacznie dłużej czekać na biorcę, a do tego niektóre odrzucane dotąd narządy będą mogły być wszczepiane.   We wstępnym badaniu sześć z dziesięciu słabej jakości ludzkich wątrób, odrzuconych przez wszystkie centra transplantacyjne w Europie, w ciągu tygodnia odzyskało pełne funkcje.   W kolejnym kroku mają zostać wszczepione pacjentom.   „Sukces tego unikalnego systemu perfuzyjnego (wykorzystującego przepływ krwi przez narząd - przyp. red), opracowanego w ciągu czterech lat przez grupę chirurgów, biologów i inżynierów, otwiera drogę do nowych zastosowań urządzenia w transplantologii i onkologii oraz pomagania pacjentom, dla których brakowało narządów” – podkreśla Pierre-Alain Clavien ze Szpitala Uniwersyteckiego w Zurychu, jeden z autorów pracy, która ukazała się na łamach pisma „Nature Biotechnology”.",,
"Schetyna: Rozpoczynamy nowy etap polityki, który zakończy się zwycięstwem w wyborach","Zarząd PO jednomyślnie zatwierdził dwoje kandydatów w prawyborach prezydenckich; jestem przekonany, że dzisiaj rozpoczynamy nowy etap polskiej polityki, który zakończy się zwycięstwem w wyborach prezydenckich – powiedział przewodniczący Platformy Obywatelskiej Grzegorz Schetyna po posiedzeniu zarządu partii.","Schetyna poinformował, że zarząd krajowy PO jednomyślnie uznał, że „najlepszymi kandydatami Platformy Obywatelskiej w wyborach prezydenckich będą wicemarszałek Sejmu Małgorzata Kidawa-Błońska i prezydent Poznania Jacek Jaśkowiak”. – Wspaniali kandydaci, wielcy patrioci, ludzie Platformy Obywatelskiej, ale z wielkim doświadczeniem w życiu publicznym i w polityce – ocenił szef PO. – 14 grudnia krajowa konwencja PO podejmie decyzję, kto będzie reprezentował PO, ale głęboko wierzę, także Koalicję Obywatelską, naszych koalicjantów, obywateli, tych wszystkich, którzy wspierali nas w ostatnich kampaniach wyborczych, których chcemy być reprezentantami dzisiaj w Sejmie i w Senacie, z którymi byliśmy przez ostatnie cztery lata poprzedniej kadencji. Dla nich wszystkich są te wybory, dla nich wszystkich będziemy pracować, żeby te wybory wygrać – mówił Schetyna.",,
Jak zatrzymać karuzelę VAT-owską? Polska w głównej roli w niezwykłym spocie,"Ruszył projekt „stopVATcarousel.pl”. Ma on wyjaśnić, jak Polska rozprawia się z karuzelami VAT-owskimi, stając się wzorem dla całej Europy. Właśnie opublikowano specjalny spot poświęcony temu zagadnieniu.","Projekt „stopVATcarousel.pl” jest skierowany przede wszystkim do odbiorców zagranicznych. Ma uświadomić, czym jest podatek VAT i jak wykorzystują go przestępcy.  Bo pieniądze z wyłudzeń trafiają także do terrorystów. Finansują przemyt broni i narkotyków.   W największych miastach europejskich, jak Londyn, Berlin, Bruksela, Madryt, pojawią się banery informujące o kampanii. Dzięki nim ludzie mają zajrzeć stronę internetową i dowiedzieć się więcej o karuzelach VAT-owskich i skutecznej walce z nimi w Polsce.  Strona pokazuje Polskę jako prekursora innowacyjnych rozwiązań służących zwalczaniu tego typu przestępstw. Spot streszcza problem i pokazuje polski sposób na tę patologię.  Do współpracy przy tworzeniu wideo zaproszono przedstawiciela brytyjskiej arystokracji o bardzo pozytywnym stosunku do Polski i Polaków. Alexander Francis Shaw – spadkobierca tytułu barona Craigmyle'a, wnuk filantropa Lorda Thomasa Craigmyle'a i prezesa brytyjskiego Związku Kawalerów Maltańskich, w barwny sposób wyjaśnia widzom, na czym polegają karuzele VAT i jak nasz kraj ukrócił działania przestępców.",,
Rekordowo niskie poparcie dla rządzącej partii w Rosji,Poparcie dla rządzącej w Rosji partii Jedna Rosja spadło od początku roku o 16 punktów procentowych i wynosi ok. 37 proc. –  wynika z sondażu przeprowadzonego przez zbliżony do władz ośrodek WCIOM. Jest to najniższy wskaźnik poparcia dla tej partii od 2011 roku.,"Odpowiadając na pytanie „Jeśli w najbliższą niedzielę odbywałyby się wybory do Dumy Państwowej (niższej izby rosyjskiego parlamentu), na jaką partię, najprawdopodobniej, Pan/Pani by zagłosował/a?”, Jedną Rosję wskazało 37,1 proc. ankietowanych.              Minimalny wskaźnik poparcia dla tej partii socjologowie odnotowali w grudniu 2011 roku, kiedy odbywały się protesty przeciwko fałszerstwom w wyborach do Dumy (34,4 proc.).              Poparcie dla Jednej Rosji zaczęło gwałtownie spadać po ogłoszeniu przez rząd planów podwyższenia wieku emerytalnego do 63 lat w przypadku kobiet i 65 lat dla mężczyzn oraz podniesienia podatku VAT z 18 do 20 proc.",,
Farage triumfuje nad Cameronem; brytyjski premier zapowiada rezygnację. „Unia Europejska umiera”,"Premier Wielkiej Brytanii David Cameron oświadczył w piątek, że do października poda się do dymisji po tym, jak w czwartkowym referendum Brytyjczycy zagłosowali za wyjściem z Unii Europejskiej.   Wcześniej Nigel Farage, jeden z liderów kampanii na rzecz Brexitu, wzywał go do ustąpienia. Jak podkreślił, po Brexicie Unia Europejska umiera.","– Nie sądzę, by było właściwe, abym był kapitanem, który pokieruje naszym krajem do następnego punktu docelowego – powiedział Cameron dziennikarzom przed swoją siedzibą na Downing Street w Londynie.Dodał, że negocjacje w sprawie Brexitu powinny się rozpocząć pod rządami nowego premiera.  „Należy uszanować wolę Brytyjczyków”Brytyjski premier powiedział, że należy uszanować wolę Brytyjczyków, którzy w referendum zdecydowali o wyjściu Wielkiej Brytanii z Unii Europejskiej. David Cameron podkreślił, że ten wybór jest bardzo istotny, bo dokonali go sami Brytyjczycy, a nie ich reprezentanci. Jak mówił, w Wielkiej Brytanii jest demokracja parlamentarna, ale w niektórych, szczególnie ważnych sprawach należy zapytać społeczeństwo o zdanie. – I to właśnie zrobiliśmy. Brytyjczycy zdecydowali o wystąpieniu z Unii Europejskiej. Ich wola musi być uszanowana – powiedział brytyjski premier.„Nie będzie natychmiastowych zmian”David Cameron zaznaczył, że wynik referendum nie spowoduje od razu zmian w życiu Brytyjczyków żyjących w krajach unijnych i obywateli innych państw europejskich mieszkających w Wielkiej Brytanii. – Rezultat nie będzie miał natychmiastowego wpływu na warunki waszego życia. Nie będzie natychmiastowych zmian i ograniczeń w podróżowaniu, przepływie dóbr czy przy sprzedawaniu świadczonych przez brytyjskie firmy usług – zapewniał. Podkreślił też, że brytyjska gospodarka jest w dobrej kondycji. Sukces Farage’aPremier David Cameron powinien ustąpić po porażce swej kampanii na rzecz pozostania Wielkiej Brytanii w Unii Europejskiej – oświadczył w piątek Nigel Farage. Jego życzenie się spełniło.– Uważam, że powinniśmy mieć premiera Brexitu – powiedział Farage ITV News, dodając że przyszłym szefem rządu powinien być ktoś z prominentnych konserwatystów i działaczy kampanii na rzecz wyjścia W. Brytanii z UE.Jak wskazał, w szranki o stanowisko szefa rządu mogliby stanąć: Michael Gove, Boris Johnson, czy Liam Fox.Farage jest szefem Partii Niepodległości Zjednoczonego Królestwa (UKIP), której głównym celem jest wyprowadzenie W. Brytanii z UE.",,
Premier: Powstania śląskie to przepiękna tradycja walki o polską wolność,Powstania śląskie to piękna tradycja walki o polską wolność i niepodległość – powiedział premier Mateusz Morawiecki. Za kilka tygodni odbędą się główne obchody setnej rocznicy wybuchu pierwszego powstania śląskiego – jednego z trzech zrywów w latach 1919-1921.,"– Powstania śląskie to przepiękna tradycja walki o polską wolność, niepodległość. Właściwie można powiedzieć, że cała II Rzeczpospolita urodziła się dopiero wtedy, kiedy powstania śląskie ostatecznie rozstrzygnęły o kształcie polskich granic – powiedział premier w rozmowie wyemitowanej w sobotę w Polskim Radiu Katowice. Dlatego – jak dodał – zapadła decyzja, by tegoroczna defilada z okazji Święta Wojska Polskiego, a zarazem w setną rocznicę wybuchu pierwszego powstania śląskiego, odbyła się w tym roku w Katowicach. – Chcemy akcentować te wielkie rocznice powstań śląskich, żeby pokazać, że nie byłoby Polski bez walki o polskość Śląska – powiedział premier. Przypomniał zasługi Ślązaków, w tym górników z kopalni Wujek, w walce o niepodległość, które przyczyniły się do tego, że komunizm się ostatecznie załamał w 1989 r. Podczas rozmowy premier, który w najbliższych wyborach wystartuje z listy PiS w Katowicach, był także pytany o śląską mowę. – W gwarach lokalnych, regionalnych, jest ukryta miłość do tradycji, do kultury i bardzo je cenię, bardzo szanuję. (...) Można powiedzieć, że w gwarze śląskiej ukryta jest piękna staropolska mowa, jest piękna staropolszczyzna. Niektórzy mogą powiedzieć, że to jest relikt, ja bym powiedział, że jest to polski skarb – zaznaczył Morawiecki.",,
"Gawkowski trwa przy Zjednoczonej Lewicy. „Albo będziemy się dalej konsolidowali, albo szybko znikniemy”","– Lewicy dzisiaj trzeba odpowiedzialności. Albo będziemy się dalej konsolidowali, albo szybko znikniemy – powiedział w „Gościu poranka” Krzysztof Gawkowski, pytany o przyszłość projektu Zjednoczona Lewica. Sekretarz generalny SLD nie wykluczył ubiegania się o stanowisko szefa partii. Poinformował jednak, że  wybory kierownictwa Sojuszu nie odbędą się 5 grudnia, jak wcześniej zapowiadano.",,,
Ponad 90 proc. Polaków nie jest zainteresowanych emigracją zarobkową,Ponad 90 proc. Polaków nie jest zainteresowanych wyjazdem do pracy za granicę – wynika z badań Work Service. Głównymi barierami Polaków przed emigracją są przywiązanie do rodziny i przyjaciół oraz atrakcyjna praca w miejscu zamieszkania.,"W badaniu zwrócono uwagę, że rekordowo niska stopa bezrobocia i coraz lepsze warunki zatrudnienia w kraju wyraźnie wpływają na ograniczenie planów migracyjnych Polaków. Jak wynika z dziewiątej edycji raportu „Migracje zarobkowe Polaków”, przygotowanego przez Work Service, jedynie 8,6 proc. aktywnych lub potencjalnych uczestników rynku pracy rozważa wyjazd do pracy za granicą. Jednocześnie 37,1 proc. z nich chciałoby wyjechać na 3 miesiące, a 19,2 proc. na stałe. – Po raz pierwszy w historii badań odsetek Polaków, którzy rozważają emigrację zarobkową, osiągnął jednocyfrową wartość. Z kolei niemal jedna piąta potencjalnych emigrantów chciałaby wyjechać na stałe. Jest to wynik o 4,5 pp. niższy niż w poprzedniej edycji naszego badania. To oznacza, że poza malejącą pulą osób myślących o wyjazdach za granicę rośnie również udział tych, którzy planują takie działanie krótkoterminowo – podkreślił prezes zarządu Work Service Maciej Witucki w komentarzu do badania. Z badań wynika, że aktualnie jedynie 3 proc. Polaków rozważa emigrację na Wyspy Brytyjskie. Z kolei najpopularniejszym kierunkiem wyjazdów, z wynikiem 23,3 proc., są niezmiennie Niemcy. W pierwszej trójce wyboru polskich emigrantów znalazły się również Norwegia (15,6 proc.) i po raz pierwszy Szwecja (14,7 proc.). Z drugiego na czwarte miejsce w ciągu ostatnich sześciu miesięcy spadła Holandia, co – jak zaznacza Work Service – wynika z sezonowej zmiany po zakończeniu okresu letniego. Według raportu niemal 7 na 10 Polaków decyduje się na emigrację w celu podjęcia pracy, jak i we wcześniejszych edycjach, ze względu na wysokość zarobków. W drugiej kolejności wyjazd rodaków za granicę spowodowany jest zarówno lepszymi perspektywami rozwoju zawodowego, jak i wyższym standardem życia (32 proc.). Najwyższy wynik w historii badań zanotowały warunki socjalne w innych krajach, wskazywane przez 31 proc. Polaków. Dla niemal jednej czwartej ankietowanych powodem do emigracji jest korzystniejszy system podatkowy, bardziej przyjazna administracja publiczna i możliwość podróżowania. Z kolei 14 proc. badanych zamierza wyjechać za granicę z powodu braku odpowiedniej pracy w Polsce. Jest to wynik o 10 punktów procentowych niższy niż przed rokiem. Jak podaje Work Service, głównymi barierami Polaków przed emigracją niezmiennie pozostają przywiązanie do rodziny i przyjaciół (65 proc.) oraz atrakcyjna praca w miejscu zamieszkania (38 proc.). Zwrócono także uwagę, że dwa razy częściej niż w poprzedniej edycji badania ankietowani wskazywali na zbyt duże różnice kulturowe i mentalność ludzi za granicą (18 proc.). Dodatkowo w ciągu ostatnich sześciu miesięcy o 7 pp. wzrósł odsetek badanych, którzy przyznali się, że nie podejmują decyzji o pracy poza krajem, ponieważ uważają, że Polacy są tam źle traktowani. Z raportu wynika, że najchętniej za granicę wyjechałyby osoby między 35 a 60 rokiem życia (55 proc.). Wśród Polaków planujących emigrację 82 proc. ma pracę, z czego 49 proc. jest zatrudnionych na pełnym etacie. Jeśli chodzi o miejsce zamieszkania potencjalnych emigrantów, na mapie Polski wyraźnie wyróżniają się dwa regiony - centralny (pod względem zdecydowanie największego udziału osób zainteresowanych emigracją - 31 proc.) i południowo-zachodni, w którym jedynie 8 proc. badanych rozważa pracę za granicą. Podobnie jak w poprzedniej edycji badania najczęściej o emigracji zarobkowej myślą Polacy mieszkający na wsi i w miastach do 100 tys. mieszkańców (68 proc.). Dane prezentowane w ramach raportu „Migracje zarobkowe Polaków” zostały przygotowane i opracowane na zlecenie Work Service S.A. przez instytut badawczy Kantar Millward Brown S.A. Badanie zostało zrealizowane w okresie 19-23 września 2018 r. na próbie N=593 osób pracujących, bezrobotnych, uczących się oraz przebywających na urlopach macierzyńskich i wychowawczych. Próbę dobrano z ogólnopolskiej reprezentatywnej próby dorosłych Polaków N=1000. Badanie zostało przeprowadzone także za pomocą wspomaganych komputerowo wywiadów telefonicznych.",,
Zmarł ukraiński profesor Myrosław Popowycz. Był przyjacielem Polski,"W wieku 87 lat zmarł w sobotę w Kijowie profesor Myrosław Popowycz, szef Instytutu Filozofii Akademii Nauk Ukrainy, historyk i publicysta, uważany za jeden z najważniejszych autorytetów moralnych w swoim kraju – poinformowali jego współpracownicy.","„Ukraina straciła wielkiego myśliciela i jeden z największych autorytetów moralnych. Wieczny odpoczynek człowiekowi, który dał nam przykład prawdy i wolności” – napisał na wieść o śmierci filozofa prezydent Petro Poroszenko.„Ukraina straciła cząstkę swego serca, swej duszy i sumienia” – przekazała na Facebooku kancelaria Rady Najwyższej (parlamentu) Ukrainy.Instytut Polski w Kijowie przypomniał w tej samej sieci społecznościowej, że Popowycz był członkiem Kapituły Pojednania Polsko–Ukraińskiego; wypowiadał się o Polsce z wielką sympatią, nazywając ją „oknem na Zachód” w czasach b. ZSRR.W 2016 roku profesor Popowycz mówił w wywiadzie dla PAP, że Ukraińcy w latach 80. „uważnie śledzili sytuację w Polsce i byli z Polakami bardzo związani”, widząc w ruchu Solidarność nadzieję na przemiany także w swoim kraju.Myrosław Popowycz urodził się 12 kwietnia 1930 roku w Żytomierzu. W ostatnich latach prócz działalności naukowej zaangażowany był w działalność Inicjatywnej Grupy Pierwszego Grudnia, która skupia wybitnych intelektualistów, działających m.in. na rzecz zjednoczenia społeczeństwa ukraińskiego.",,
Wyłom w polityce Unii? Premier Rumunii zamierza przenieść ambasadę do Jerozolimy,"Rumunia jako pierwszy kraj Unii Europejskiej zamierza przenieść swoją ambasadę w Izraelu z Tel Awiwu do Jerozolimy – zapowiedziała rumuńska premier Viorica Dancila. Jeśli tak się stanie, Bukareszt wyłamie się ze stanowiska UE w tej sprawie.","– Ja jako premier Rumunii i rząd, którym kieruję, przeniesiemy naszą ambasadę do Jerozolimy, stolicy Izraela – powiedziała Doncila w sobotę w Waszyngtonie, w przetłumaczonej wersji wystąpienia, na dorocznej konferencji AIPAC, wpływowej organizacji lobby izraelskiego w USA. Szefowa rumuńskiego rządu miała dodać, że decyzja prezydenta USA Donalda Trumpa o przeniesieniu amerykańskiej ambasady do Jerozolimy „zrobiła na niej wrażenie”. Agencja AFP przypomina, że do zrealizowania tej obietnicy potrzebna jest zgoda prezydenta Rumunii Klausa Iohannisa, a  ten sprzeciwia się podobnym planom.",,
Rosjanie przetrzymują japońskich marynarzy. Stanowcza reakcja Tokio,"Japońskie MSZ zażądało niezwłocznego zwolnienia załóg pięciu kutrów rybackich zatrzymanych przez Rosję. Wskazano, że japońscy rybacy nie popełnili żadnych czynów niezgodnych z prawem.","Do zatrzymania japońskich kutrów doszło we wtorek w pobliżu czterech wysepek należących do archipelagu Kuryli, zajętych przez Rosję podczas II wojny światowej. Japonia uważa je za swoje terytorium.Incydent zbiegł się z wizytą w Moskwie japońskiego ministra spraw zagranicznych Toshimitsu Motegi, który stara się o wznowienie rokowań na temat spornych Wysp Kurylskich i zawarcia formalnego traktatu pokojowego między obu państwami.Według japońskich mediów obsługa kutrów prowadziła połów ośmiornic. Jednostki rosyjskie zostały zatrzymane pod zarzutem pogwałcenia umów połowowych. MSZ Japonii wskazało, że nie doszło do naruszenia tych umów i zażądało zwolnienia rybaków z powodów humanitarnych.Był to już kolejny tego rodzaju incydent. Pod koniec stycznia Rosjanie zatrzymali japoński kuter poławiający kraby. Jego załogę zwolniono po miesiącu, po wpłaceniu grzywny.",,
Kariera za seks,"Politycy skrajnie prawicowej norweskiej Partii Postępu (FrP) molestowali nieletnich z partyjnej młodzieżówki. Wykorzystywali też kobiety, obiecując im karierę w zamian za seks. Szefowie partii wiedzieli o wszystkim, ale latami przymykali oczy na wybryki podwładnych.","Mleko wylało się pod koniec marca, gdy 31. letni Trond Birkedal, cudowne dziecko miejscowej polityki, został aresztowany za uprawianie seksu z piętnastolatkiem. Grozi za to kara do sześciu lat więzienia - norweskie prawo uznaje stosunki seksualne z osobami poniżej 16. roku życia za przestępstwo. W chwili, gdy polityk trafił za kraty, lokalne media odkryły, że przez wiele lat prowadził on podwójne życie. To dziwne, że dziennikarze nie odkryli tego wcześniej – 31-latek uchodził za wzór człowieka sukcesu – szefował partyjnej młodzieżówce, doradzał Siv Jensen, szefowej FrP, był murowanym pewniakiem w zbliżających się wyborach burmistrza tryskającego ropą miasta Stavanger, typowano go nawet na przyszłego premiera. Często opisywała go prasa, dziennikarze plotkowali o jego rzekomym romansie z Niną Eltervåg, politykiem lewicowej partii SV. Birkedal uchodził za człowieka niezwykle skromnego i kierującego się surowymi zasadami moralnymi. To właśnie on w 2002 r. walczył o wprowadzenie chemicznej kastracji przestępców seksualnych. Zakazał picia alkoholu tym członkom młodzieżówki, którzy mają mniej niż 18 lat. Tymczasem tuż po aresztowaniu wyszło na jaw, że jego apetyt nie nasycił się jednym nastolatkiem. Szef młodzieżówki nie tylko zapraszał co ładniejszych chłopców z FrP na suto zakrapiane imprezy do swej rezydencji w Stavanger, lecz także na wakacje do swych luksusowych willi w tajskim  kurorcie Kho Khao, na Kanarach oraz na Florydzie. Kilku zabrał na koncerty znanych kapel rockowych do USA. Po aresztowaniu polityk zrezygnował ze wszystkich stanowisk i wycofał się z wyborów samorządowych. Pojawiły się także kolejne zarzuty przeciw niemu – 19-letni chłopiec oświadczył, że Birkedal zwabił go do swego domu, a następnie potajemnie filmował podczas kąpieli w łazience. Wkrótce potem prokuratura ujawniła, że pięciu kolejnych mężczyzn złożyło identyczne zeznania. Początkowo kierownictwo partii utrzymywało, że jest zaskoczone aferą.  Siv Jensen oświadczyła, że „jest zasmucona”, zapewniła jednak, że nie miała o niczym pojęcia. Kłamała - Geir Mo, sekretarz generalny FrP, wyznał dziennikowi „Aftenposten”, że poinformował szefową o aferze pedofilskiej już na jesieni 2009 r. Tego już było za wiele zarówno wyborcom jak i członkom ugrupowania. Notowania drugiej pod względem liczby mandatów parlamentarnych partii spadły aż o 4.7 proc. w ciągu tygodnia. Na nadzwyczajnej konwencji FrP delegaci bezskutecznie żądali głów szefostwa. Warto wspomnieć, że norweska skrajna prawica nie przepada za gejami: głosowała przeciwko pierwszej ustawie o związkach partnerskich, nie wyraziła zgody na adopcję dzieci przez małżeństwa homoseksualne, domagała się zniesienia wszelkich ulg finansowych dla takich par.  Członkowie partii protestują także przeciw organizowaniu parad gejowskich, uznając je za imprezy „szkodliwe społecznie”. Już w kwietniu okazało się, że Trond Birkedal nie jest jedynym politykiem FrP, gustującym w nastolatkach. W okręgu Møre og Romsdal dwie dziewczynki z młodzieżówki FrP oskarżyły dorosłego kolegę o molestowanie. Miejscowi szefowie młodzieżówki bezskutecznie usiłowali to zatuszować. Zaś w okręgu Sogn og Fjordane wyszło na jaw, że pięć lat temu polityk Partii Postępu sugerował jednej z koleżanek, że „posteruje jej karierą” w zamian za usługi seksualne. Kobieta zgłosiła zażalenie do kierownictwa partii, ale skarga nie dotarła do Oslo. Władze FrP dowiedziały się o niej dopiero z  telewizji NRK. Media uznały wiosenną seksaferę za „skandal dekady“. Przypomnijmy, że politycy FrP byli też bohaterami najbardziej soczystej afery poprzedniego dziesięciolecia - Terje Søviknes, ówczesny wiceszef partii, w 2001 r. uwiódł 16-latkę z młodzieżówki FrP. Widać, historia czasem się powtarza.",,
Polityk klientem podwyższonego ryzyka dla banku? Może mieć problemy,"Posłowie, ministrowie i ich rodziny będą musieli spowiadać się w banku, skąd mają pieniądze. Bank może im odmówić otwarcia konta – pisze wtorkowy „Puls Biznesu”.","Klientów banku z grubsza można podzielić na tych w krawatach i bez krawatów. Wkrótce może pojawić się jeszcze jedna kategoria: polityk – pisze „Puls Biznesu”. Gazeta dodaje, że teoretycznie ta kategoria istnieje już dzisiaj, ale obejmuje tylko zagranicznych klientów parających się polityką.Jak tłumaczy „Puls Biznesu”, gdyby kanclerz Niemiec Angela Merkel chciała założyć w PKO Banku Polskim konto bez granic, zostałaby zapytana, czy nie jest przypadkiem PEP (politically exposed person), czyli np. głową obcego państwa. Twierdząca odpowiedź mogłaby pozostawić pod znakiem zapytania otwarcie rachunku, gdyż bank miałby prawo odrzucić wniosek. Ivanka Trump, wnioskując o mKonto, też musiałaby odpowiedzieć, czy jest PEP, a jako córka prezydenta USA oczywiście jest. To samo dotyczy Jareda i Melanii – wymienia gazeta.",,
Oszuści grasowali w internecie. Ich ofiarą  padły tysiące osób,"Funkcjonariusze CBŚP zatrzymali cztery osoby podejrzane o liczne oszustwa internetowe.  Z ustaleń śledczych wynika, że członkowie zorganizowanej grupy przestępczej oferowali do sprzedaży za pośrednictwem portali internetowych sprzęt elektroniczny, którego nie posiadali. Mogli w ten sposób wyłudzić ponad 2,5 mln zł od 2700 pokrzywdzonych.","Policjanci CBŚP z Zarządu w Gdańsku, pod nadzorem Prokuratury Regionalnej w Gdańsku, prowadzą śledztwo dotyczące oszustw związanych z działalnością 17 fikcyjnych sklepów internetowych, oferujących sprzęt elektroniczny oraz AGD. Z ustaleń śledczych wynika, że nieistniejący towar oferowany był za pośrednictwem portali internetowych od czerwca 2016 roku do lutego 2018 roku.  Wartość transakcji sięgała nawet ponad 20 tys. zł. Pieniądze wpłacane przez pokrzywdzonych trafiały na rachunki bankowe zakładane na tzw. słupy, a następnie były transferowane na giełdy kryptowalut w Polsce i zagranicą. Jak wynika z ustaleń śledztwa, łączna kwota wyłudzonych w ten sposób pieniędzy przekracza 2,5 mln zł. Do tej pory ustalono 2700 pokrzywdzonych z terenu całego kraju, a kolejne osoby wciąż zgłaszają się lub są ustalane jako pokrzywdzone. Grupa przestępcza z kilku miastPolicjanci CBŚP wspólnie z prokuratorami z Gdańska ustalili, że tym procederem zajmowała się zorganizowana grupa przestępcza, której członkowie działali w kilku miastach na terenie Polski.Wczoraj policjanci CBŚP przeprowadzili akcję, podczas której zatrzymali czterech mieszkańców Trójmiasta i okolic, w wieku 22 i 23 lat. Podczas działań funkcjonariusze zabezpieczyli m.in. sprzęt komputerowy jako dowód w sprawie, a nawet marihuanę. W  Prokuraturze Regionalnej w Gdańsku podejrzanym przedstawiono zarzuty oszustwa w stosunku do mienia znacznej wartości, „prania” środków pieniężnych w łącznej wysokości 1,5 miliona oraz udziału w zorganizowanej grupie przestępczej, przy czym w przypadku jednego z podejrzanych zarzut dotyczy kierowania grupą przestępczą.Zatrzymanym grozić może kara do 15 lat pozbawienia wolności. Śledztwo, w które policjanci CBŚP włączyli się w 2018 roku, nadal ma charakter rozwojowy i niewykluczone są w przyszłości kolejne zatrzymania. Śledczy ustalają majątek należący do podejrzanych w celu zabezpieczenia go na poczet przyszłych kar.                                                teraz odtwarzaneCBŚP Zatrzymało cztery osoby podejrzane o liczne oszustwa internetowe",,
"Kwaśniewscy: działania CBA były nielegalne, jesteśmy ofiarami ataku","Były prezydent Aleksander Kwaśniewski i jego żona Jolanta uważają, że dotyczące ich działania CBA były
nielegalne. Zaprzeczyli, by dokonywali zakupów ze środków pochodzących z nieudokumentowanych źródeł i oświadczyli, że nie po raz pierwszy są ofiarami ataku Mariusza Kamińskiego.","– Nie pierwszy raz jesteśmy ofiarami brutalnych ataków politycznychze strony pana Mariusza Kamińskiego i osób z nim związanych – napisali Kwaśniewscy w przekazanym PAP w czwartek oświadczeniuzwiązanym z niedawnymi wypowiedziami byłego szefa CBA MariuszaKamińskiego. Kamiński zachował immunitet We wtorek Sejm nie zgodził się na uchylenie immunitetuKamińskiego, obecnie posła PiS, o co wnioskowała ProkuraturaOkręgowa Warszawa-Praga, która chciała postawić mu zarzutyprzekroczenia uprawnień podczas czynności operacyjnych Biura.Kamiński informował, że wniosek prokuratury dotyczyłzainscenizowanej przez CBA operacji zakupu willi w KazimierzuDolnym, którą wcześniej - jak przypuszczało Biuro w czasie gdy nimkierował - nielegalnie kupili Kwaśniewscy. Przed głosowaniem wsprawie zgody na uchylenie mu immunitetu Kamiński wystąpił wutajnionej części obrad i - według posłów - mówił przede wszystkim osprawie majątku Kwaśniewskich. Oświadczenie Kwaśniewskich B. prezydent i jego żona w czwartkowym oświadczeniu stwierdzili, żedziałania Centralnego Biura Antykorupcyjnego skierowaneprzeciwko nim „nie tylko nie miały podstawy prawnej, ale˙były wręcznielegalne - sprzeczne z obowiązującą ustawą regulującą działanieBiura”. „Nieprawdą jest, jak twierdzi pan Mariusz˙Kamiński, że dokonywaliśmyzakupów z nieudokumentowanych źródeł dochodu. Nawet laikzapoznawszy się z naszymi rozliczeniami podatkowymi do roku 2005 iw latach późniejszych, nie miałby wątpliwości co do naszej płynnościfinansowej” – oświadczyli Jolanta i Aleksander Kwaśniewscy.Podkreślili, że urzędy skarbowe nigdy nie miały zastrzeżeń do ichzeznań podatkowych i źródeł pochodzenia pieniędzy.W oświadczeniu były prezydent i jego żona stwierdzając, że niepierwszy raz są ofiarami ataków politycznych ze strony Kamińskiego iosób z nim związanych, napisali, że Kamiński już˙20 lat temu,podczas ich oficjalnej wizyty w Paryżu jako pary prezydenckiej, nasłał na nich „bojówki Ligi Republikańskiej, które ich zaatakowały”.„Odnosimy wrażenie, że od tamtej pory kieruje nim obsesja nanaszym punkcie” – napisali Kwaśniewscy. To nie pierwsze takie ataki „Zapewne jeszcze nie raz będziemy wyjaśniać »rewelacje« MariuszaKamińskiego” – dodali Kwaśniewscy w oświadczeniu.Ani Prokuratura Okręgowa Warszawa-Praga ani Prokuratura Generalna nie ujawniła, czego dokładnie dotyczył wniosek o uchylenie immunitetu Kamińskiemu. Wiadomo jedynie, że chodzi o domniemane nieprawidłowości w działaniach operacyjnych CBA. Sam Kamiński ujawnił we wtorek, że zarzut miał dotyczyć prowadzonej przez CBA sprawy majątku Kwaśniewskich, których biuro podejrzewało o nabycie willi w Kazimierzu Dolnym za nieujawnione pieniądze. Umorzone śledztwo Badała to Prokuratura Apelacyjna w Katowicach i umorzyła śledztwonie dopatrując się przestępstwa Kwaśniewskich.Z nieoficjalnych informacji wynika, że zarzut dla Kamińskiego nie miał dotyczyć dokonanych przez CBA ustaleń, lecz tego, że wszczęto operację specjalną, nie mając do tego podstawy prawnej, w postaci uprawdopodobnionego podejrzenia, że doszło do przestępstwa. Sejm nie wyraził zgody na uchylenie immunitetu Kamińskiemu,ponieważ wniosek prokuratury nie uzyskał wymaganej większości 231głosów. Za uchyleniem opowiedziało się 216, przeciw 160, wstrzymałosię 43 posłów. Przeciwko wnioskowi prokuratury było 9 posłów koalicjiPO-PSL, 34 wstrzymało się od głosu.   CZYTAJ WIĘCEJ  SLD chce komisji śledczej do zbadania działalności CBA w czasach Kamińskiego",,
Müller: Poparcie dla von der Leyen było uzależnione od ostatnich rozmów,"Nasze poparcie dla Ursuli von der Leyen na szefową KE było w jakimś sensie uzależnione od rozmów, które toczyły się we wtorek i w ostatnich dniach; w najbliższych dniach będą decyzje ws. tek w Komisji i będzie jasne, co Polska zyskała – powiedział rzecznik rządu Piotr Müller.","Rzecznik rządu był pytany przez dziennikarzy w Sejmie, co Polska zyskała za poparcie Ursuli von der Leyen na szefową Komisji Europejskiej. – W najbliższym czasie, gdy będą decyzje dotyczące tek w Komisji Europejskiej myślę, że to będzie jasne – odparł Müller.Dziennikarze dopytywali, czy premier Mateusz Morawiecki ustalił z von der Leyen przed głosowaniem jaką tekę Polska może dostać i od tego uzależniał głosowanie.– Rozmowa, która wczoraj miała miejsce i również przez ostatnie kilka dni, dotyczyła oczywiście spraw programowych, ale również spraw dotyczących obsady Komisji Europejskiej. Tak, to był jeden z obszarów rozmów. Tuż przed głosowaniem, bo też w jakimś sensie to nasze poparcie było uzależnione dla kandydatury nowej przewodniczącej KE właśnie od tych rozmów, które się toczyły wczoraj – powiedział rzecznik rządu. Podkreślił, że o tym, czy Timmermans będzie kandydatem na unijnego komisarza, zdecyduje rząd Holandii. – Pamiętajmy, że decyzja o tym, kto będzie komisarzem z danego państwa, zależy od rządu państwa, które deleguje tego kandydata, w związku z tym, to rząd Holandii będzie decydował, jaki kandydat będzie przedstawiony przez rząd holenderski, a nie rządy innych krajów – podkreślił rzecznik polskiego rządu.Pytany, czy europoseł Adam Bielan (PiS) byłby dobrym komisarzem, odparł, że jeszcze należy wstrzymać się ze spekulacjami nad kandydaturami. – Najpierw informacja o tym, która z tek, które portfolio polski komisarz obejmie w UE, bo do tego trzeba dostosować wybór osoby, która ma dobre kompetencje do tego, aby tym obszarem, który Polska będzie miała wyznaczony, zarządzać – powiedział Müller.W głosowaniu w Parlamencie Europejskim w Strasburgu Niemka Ursula von der Leyen została wybrana na stanowisko przewodniczącej Komisji Europejskiej. Za von der Leyen zagłosowało 383 europosłów, przeciwko jej kandydaturze było 327, od głosu wstrzymało się 22. Dziennikarze pytali też rzecznika rządu m.in. o to, czy Beata Szydło zostanie po raz trzeci kandydatką EKR na przewodniczącą komisji zatrudnienia i spraw społecznych PE. Müller odpowiedział, że w tej sprawie nie ma jeszcze decyzji. Nie wykluczył jednocześnie wystawienia innej kandydatury. – My jesteśmy politykami racjonalnymi i zachowujemy się w taki sposób, żeby jak najlepiej reprezentować interesy Polski – podkreślił rzecznik rządu.Müllera zapytano również, jak wyglądały przeprosiny kanclerz Niemiec Angeli Merkel w związku z odrzuceniem kandydatury byłej premier, o których mówił prezes PiS Jarosław Kaczyński.– Ja nie chciałbym ujawniać takich kuluarów politycznych – odparł rzecznik rządu. Zaznaczył jednocześnie, że niemiecka kanclerz jest „w dobrych stosunkach, jeżeli chodzi o współpracę, z polskim premierem”, a kandydatura Szydło została odrzucona głosami europejskiej lewicy, a grupa Europejskiej Partii Ludowej (w skład której wchodzi niemieckie CDU) ją popierała.",,
104-latka na wyborach. Uczy młodych patriotyzmu. Ma 15 dzieci,"Na Cyprze, w wyborach do Parlamentu Europejskiego zagłosowała 104-letnia Eleni Hadjihanna z małej wioski Kotsiatis niedaleko Nikozji. Mówi, że chciała pokazać młodym Cypryjczykom, że udział w wyborach to patriotyczny obowiązek.","Do punktu wyborczego przywiózł ją jej syn, Antonis. – Moja mama poinformowała nas już kilka miesięcy temu, że chce wziąć udział w tych wyborach – powiedział. – Uważa, że młodzi Cypryjczycy powinni bardziej aktywnie włączyć się w życie polityczne kraju. Chce im dać przykład – dodał.  Hadjihanna, która jest maronitką, urodziła się we wsi Ayia Marina, znajdującej się obecnie na terenie nieuznawanej przez nikogo oprócz Turcji Tureckiej Republice Cypru Północnego. Oprócz Antonisa ma jeszcze 14 innych dzieci. Chrześcijańscy maronici na Cyprze stanowią mniejszość narodową. Ich przodkowie mieszkali na Bliskim Wschodzie, zwłaszcza na terenie Syrii i Libanu. Posługiwali się językiem aramejskim.  Obecnie na wyspie mieszka około pięciu tysięcy maronitów. Większość z ich mówi tylko po grecku. Ich Kościół pozostaje w unii z Rzymem.Wszystkie cztery ocalałe wioski maronickie znajdują się na terenie TRCP. W jednej z nich – Kormakitis –  maronici mają prawo mieszkać także i teraz. Od kilku lat rząd TRCP zastanawia się też nad zezwoleniem na powrót maronitów do Ayia Mariny. Jak do tej pory bez rezultatu.",,
Viktor Orban spotka się w Moskwie z Władimirem Putinem,"Premier Węgier Viktor Orban spotka się 18 września w Moskwie z prezydentem Rosji Władimirem Putinem – poinformował w poniedziałek rzecznik Orbana Bertalan Havasi, cytowany przez agencję MTI.","Havasi dodał, że we wtorek szef węgierskiego rządu będzie rozmawiał w Mediolanie z wicepremierem Włoch Matteo Salvinim, zaś w najbliższy weekend pojedzie do Kirgistanu na III Światowe Igrzyska Nomadów. Salvini, lider współrządzącej we Włoszech skrajnie prawicowej partii Liga, jest w tym kraju także ministrem spraw wewnętrznych.Poprzednim razem Orban spotkał się z Putinem 15 lipca w Moskwie, gdzie premier Węgier oglądał finałowy mecz mundialu. Havasi mówił potem, że tematem rozmowy były inwestycje energetyczne i rozbudowa elektrowni atomowej w Paksu na Węgrzech. Rzecznik sprecyzował, że omówiono stan międzynarodowych inwestycji energetycznych oraz ich wpływ na Europę ze szczególnym uwzględnieniem gazociągu Turecki Potok, który – jak wskazał – jest bardzo ważny także dla Węgier. W lipcu 2017 r. węgierski minister spraw zagranicznych i handlu Peter Szijjarto podpisał z prezesem zarządu Gazpromu Aleksiejem Millerem porozumienie dotyczące nowego szlaku dostaw gazu na Węgry, który mógłby powstać pod koniec 2019 r. Powiedział wówczas, że najbardziej realistycznym scenariuszem podłączenia się Węgier do południowego szlaku dostaw gazu jest współpraca z Gazpromem, który rozpoczął budowę Tureckiego Potoku.",,
"Chciał się włamać do kościoła, ale utknął w oknie","Zwisającego na wysokości około trzech metrów mężczyznę nakryli policjanci z Zawadzkiego w powiecie strzeleckim. 32-latek włamywał się właśnie do kościoła, ale utknął w oknie. Teraz może iść za kratki nawet na 10 lat.","Policjanci z Zawadzkiego podczas jednej z nocnych służb zostali wezwani w okolice kościoła. Według przekazanej informacji miał się tam kręcić podejrzanie zachowujący się mężczyzna. Funkcjonariusze pojechali zweryfikować  zgłoszenie. Mundurowi sprawdzili cały teren i zauważyli zwisającego z kościelnego okna niedoszłego włamywacza. Funkcjonariusze pomogli zejść mężczyźnie na ziemię. Badanie alkosensorem pokazało, że miał blisko dwa promile alkoholu w organizmie. 32-latek po wytrzeźwieniu usłyszał zarzut usiłowania włamania, do którego się przyznał. Teraz o jego dalszym losie zdecyduje sąd. Za takie przestępstwo grozi nawet do 10 lat więzienia.",,
Mateusz Morawiecki planuje exposé na wtorek. Zapowiada odchudzenie administracji,Desygnowany na premiera Mateusz Morawiecki chciałby wygłosić exposé we wtorek. W planach ma m.in. odchudzenie administracji publicznej i dochodzenie prawdy historycznej w relacjach z Ukrainą. Nowy szef rządu za atut swojego gabinetu uważa rekordowo niski  przyrostu długu. – Przyrost długu będzie najniższy w III RP – mówił w piątek w TV Trwam.,"– Jeśli będzie na to zgoda prezydenta Andrzeja Dudy, marszałka Sejmu Marka Kuchcińskiego i kierownictwa politycznego PiS – zastrzegł Mateusz Morawiecki – to chciałbym, żeby we wtorek było moje exposé i głosowanie nad wotum zaufania dla rządu w nowym kształcie – powiedział. Jak dodał, chodzi o „Radę Ministrów praktycznie w bardzo podobnym czy niemalże identycznym składzie”.  Zapytany przez słuchacza o to, czy będzie kontynuował współpracę z osobami związanymi ze środowiskiem Radia Maryja, czyli ministrem sprawiedliwości Zbigniewem Ziobrą, jego zastępcą Patrykiem Jakim i szefową Kancelarii Premiera Beatą Kempą, odpowiedział: „Jak najbardziej tak”. Oszczędności Morawiecki zauważył, że „administracja publiczna powinna trochę się odchudzić, bo rosła przez poprzednie osiem, dziewięć lat”. – Trzeba oglądać, bardzo mocno oglądać każdą złotówkę, bo to grosz publiczny – podkreślił. Desygnowany na premiera chce „krok po kroku aktywizować polski kapitał”. – Małe i średnie polskie firmy to jest nasze oczko w głowie. Dzięki temu, że one będą rosły, więcej pieniędzy będą mogły przekazywać w formie wynagrodzeń, wypłat. Będą rosły pensje pracowników, a dzięki temu gospodarka także będzie rosła – powiedział.  Atuty Mówiąc o zagranicznych inwestorach, Mateusz Morawiecki podkreślił, że „pierwszy raz w historii Rzeczpospolitej czekamy na takie firmy, co przywożą swoje technologie i tworzą miejsca pracy bez prywatyzowania, bez wyprzedaży polskiego majątku”. Dodał, że te inwestycje w fachowym języku nazywa się „greenfield”, czyli na zielonym polu.  – Polacy są dumnym, ważnym, wielkim narodem; nie pozwolimy na stosowanie wobec nas szantażu – odparł Morawiecki na pytanie o płynące z Unii groźby odebrania Polsce funduszy strukturalnych za nieprzyjmowanie uchodźców. Równie jednoznacznie postawił kwestię relacji z Ukrainą. – Od prawdy historycznej na pewno nie odstąpimy; uważam, że relacje na przyszłość z Ukrainą można budować tylko na prawdzie – powiedział.  Górnictwo  Na pytanie o politykę dotyczącą polskiego górnictwa Morawiecki odparł: „Jesteśmy trochę tutaj między młotem a kowadłem”. – Polityka klimatyczna Unii Europejskiej, połączona z polityką największych państw świata – Chin, Stanów Zjednoczonych, Rosji, i jednocześnie w zestawieniu z naszym miksem energetycznym, czyli z czego my czerpiemy energię dzisiaj, powoduje, że mamy bardzo niewielkie pole manewru – ocenił. Jak dodał, powoli odchodzimy od węgla, ale „niestety UE podkręca bardzo mocno cele emisyjne CO₂ (...), zmusza nas do wykonania bardzo dużych modernizacji w naszych już istniejących elektrociepłowniach i elektrowniach, a to powoduje, że nie możemy pozwolić sobie na inne inwestycje”. – Tę kołderkę, która jest trochę za krótka, za każdym razem próbujemy w taki sposób ułożyć, żeby było jak najmniej szkody dla naszego górnictwa, dla energetyki, a jednocześnie jak najmniej kosztów dla całej gospodarki, w tym dla gospodarstw domowych – mówił.",,
Konferencja z suflerem. Posłanka pomogła przewodniczącemu Platformy,"Politycy Platformy Obywatelskiej ruszyli w Polskę.  Lider PO Grzegorz Schetyna na sobotniej konferencji prasowej w Goleniowie (woj. zachodniopomorskie) usłyszał pytanie: – Gdyby pan miał podsumować osiem lat rządów Platformy Obywatelskiej, jakie by pan wymienił trzy-cztery największe sukcesy PO?   Odpowiedź przyszła po chwili namysłu, reporter „Panoramy” wyłapał też głos suflera.","Zapytany, lider PO zamilkł na dłuższą chwilę, po czym powiedział: – Platforma Obywatelska to jest partia, która nie może mówić tylko o ośmiu latach rządów w latach 2007-2015. Jeżeli dzisiaj w kontekście wyborów samorządowych chcemy podsumowywać, to podsumowujmy trzy kadencje, nasze kadencje samorządowe, nasze kadencje od 2006 roku, nasza władza w sejmikach, zmiana, przebudowa całej konstrukcji polskiego państwa, polskich województw, Polski lokalnej.               Po tym wstępie  padła odpowiedź na pytanie o osiągnięcia: – Tysiące kilometrów zbudowanych dróg, dróg ekspresowych czy autostrad… Wówczas w rolę suflera przewodniczącego Schetyny wcieliła się posłanka Magdalena Kochan, podpowiadając: „orliki”, co wyłapał reporter Panoramy.              W sumie listę osiągnięć ośmiu lat rządów PO Grzegorz Schetyna streścił w półminutowej wypowiedzi, po czym zmienił temat, stwierdzając, że „rząd PiS przesuwa Polskę na margines Europy”.",,
"„Przywódcy Unii mają instynkt samobójczy, chcą ją rozsadzić od środka”","– Unia Europejska ma kłopoty, jest najbardziej rozbita w historii integracji europejskiej – przekonywał w programie „O co chodzi” prof. Ryszard Legutko, przewodniczący delegacji PiS do Parlamentu Europejskiego. – Działania władz UE są szalenie antagonizujące. Jest dużo napięć, są głębokie podziały i coraz większa arogancja rządzących – podkreślił.","W ocenie polityka Prawa i Sprawiedliwości przejawem negatywnych działań Brukseli są „niezrównoważone ataki na Polskę i Węgry”. W środę europarlament przegłosował uruchomienie art. 7 wobec Węgier. – Po głosowaniu zapanował entuzjazm, ludzie zaczęli krzyczeć, wstawali, wymachiwali rękami. Przerażające – relacjonował.– Premier Węgier Viktor Orban, którego partia jest członkiem Europejskiej Partii Ludowej, najliczniejszej w PE, grał na to, że liczba europosłów niechętnych procedurze będzie na tyle duża, że uda się to powstrzymać. Potrzebna była kwalifikowana większość dwóch trzecich i zanosiło się, że wniosek padnie, ale parlament zmienił reguły w ostatniej chwili - zmienił procedurę głosowania w ten sposób, że głosy wstrzymujące w ogóle nie były brane pod uwagę. Gdyby były, to wniosek by padł. To pokazuje, jaka tam jest determinacja, żeby „lewem i prawem” doprowadzić do ukarania Węgier – dowodził prof. Legutko.„Pogłębiają konflikty”Europoseł postawił na antenie TVP diagnozę. – Wydaje się, że przywódcy Unii mają instynkt samobójczy, albo chcą rozsadzić Unię od środka. Zamiast łagodzić konflikty, oni te konflikty pogłębiają –  zaznaczył.– Sam PE jest izbą dość szczególną, trzeba pamiętać, że jest rządzona przez tę samą koalicję od wielu lat, od wielu kadencji. Moja obserwacja jest taka, że ta większość w parlamencie odzwyczaiła się od tego, że może się w ogóle z kimkolwiek liczyć, oni zawsze przegłosują, co chcą, i nie odczuwają potrzeby, żeby przechodzić do jakichś kompromisów. Oni myślą, że będą tam zawsze – ocenił.",,
Premier przedstawi propozycję formuły okrągłego stołu ws. oświaty,"Premier Mateusz Morawiecki przedstawi w czwartek propozycję formuły, w jakiej miałyby się odbyć po świętach wielkanocnych obrady okrągłego stołu ws. oświaty – powiedziała rzeczniczka rządu Joanna Kopcińska. Przedstawiciele rządu wezmą też udział w  obradach piątkowego prezydium RDS.","– W czwartek premier Mateusz Morawiecki zaproponuje konkretną formułę okrągłego stołu w sprawie oświaty. Po świętach odbędzie się pierwsza sesja okrągłego stołu - powiedziała Kopcińska w środę w TV Republika.Według niej zaproszenie do rozmów mają otrzymać m.in. związki zawodowe, organizacje pozarządowe, pedagodzy, rodzice oraz przedstawiciele opozycji. – To propozycja, która mówi, że trzeba rozmawiać o tym jak zmienić system, który kształci nasze dzieci. Wszyscy rodzice oczekują nowoczesnej szkoły dla swojego dziecka; szkoły, która rozwija innowacyjność, podnosi uposażenia nauczycieli. Trzeba rozmawiać w szerokiej formule, stąd ogólnonarodowa debata, którą zapowiedział premier - wskazała rzeczniczka rządu.Jak dodała, rząd liczy na to, iż w podczas dyskusji okrągłego stołu „pojawią się rozwiązania” dla oświaty. Egzaminy w cieniu strajkówŚroda to trzeci dzień egzaminów ósmoklasistów (w zeszłym tygodniu przeprowadzone zostały egzaminy w gimnazjach) i zarazem dziesiąty dzień strajku nauczycieli.Od 25 marca do 7 kwietnia trwały negocjacje rządu ze związkami zawodowymi nauczycieli. 7 kwietnia porozumienie z rządem zawarła oświatowa Solidarność; Związek Nauczycielstwa Polskiego i Forum Związków Zawodowych odrzuciły propozycje rządu.Porozumienie zawarte przez rząd z ""S"" zakłada w sumie prawie 15 proc. podwyżki w 2019 r. (9,6 proc. we wrześniu plus już wypłacona 5-proc. podwyżka od stycznia), skrócenie stażu, ustalenie dodatku za wychowawstwo na nie mniej niż 300 zł, zmianę w systemie oceniania nauczycieli i zmniejszenie biurokracji.",,
„Wszystko bardzo dobrze”. Trump poddał się badaniom,"Donald Trump, który w sobotę poddał się szybkim badaniom medycznym w szpitalu wojskowym Walter Reed w pobliżu Waszyngtonu, napisał w niedzielę na Twitterze, że stan jego zdrowia jest „bardzo dobry”.","„Odwiedziłem wspaniałą rodzinę młodego mężczyzny przechodzącego poważną operację we wspaniałym Centrum Medycznym Waltera Reeda. Tamtejsi lekarze naprawdę są jednymi z najlepszych na świecie. Zacząłem też pierwszą część swoich dorocznych badań. Wszystko bardzo dobrze (doskonale!). Zakończę w przyszłym roku” – napisał prezydent USA.W sobotę Biały Dom informował, że Trump poddał się szybkim badaniom medycznym. – Jest zdrowy, jak tylko może być. (...) Ma więcej energii niż ktokolwiek w Białym Domu. Ten człowiek pracuje od 6 rano do bardzo, bardzo późnej nocy – oświadczyła rzeczniczka Białego Domu Stephanie Grisham w rozmowie ze stacją Fox News.",,
Giganci zmierzą się w Cannes. Festiwal pod specjalnym nadzorem,"Rozpoczyna się 69. Międzynarodowy Festiwal Filmowy w Cannes. To jedna z najbardziej prestiżowych europejskich imprez filmowych, podczas której prezentowane są najnowsze filmy czołowych reżyserów z całego świata. Potrwa do 22 maja. Z obawy przed zamachami na Lazurowym Wybrzeżu wprowadzono nadzwyczajne środki bezpieczeństwa.","Festiwal otworzy „Café Society”, nowa produkcja Woody’ego Allena. Nie bierze ona jednak udziału w rywalizacji, podobnie jak najnowszy obraz Stevena Spielberga „The BFG” czy film Jodie Foster – thriller „Money Monster” z udziałem George'a Clooneya i Julii Roberts. Po raz pierwszy impreza nie będzie miała filmu zamknięcia – zamiast tego zostanie pokazany film, który otrzyma Złotą Palmę. Jarmusch zmierzy się z Almodovarem Do rywalizacji o Złotą Palmę dla najlepszego filmu staną takie obrazy, jak: „Julieta” Pedro Almodovara, „Personal Shopper” Oliviera Assayasa, „Paterson” Jima Jarmuscha, „Loving” Jeffa Nicholsa, „Elle” Paula Verhoevena czy „The Neon Demon” Nicolasa Windinga Refna. Jury przewodniczyć będzie przewodniczyć Australijczyk George Miller, twórca filmu akcji „Mad Max: Na drodze gniewu”, nagrodzonego w tym roku sześcioma Oscarami. W ubiegłym roku Złotą Palmą wyróżniono obraz „Imigranci” francuskiego reżysera Jacquesa Audiarda. Polacy w Cannes Jedynymi polskimi filmami, które otrzymały nagrodę główną w Cannes są „Człowiek z żelaza” Andrzeja Wajdy oraz „Pianista” Romana Polańskiego. Innymi wyróżnieniami uhonorowano między innymi: „Kanał” Wajdy, „Constans” Krzysztofa Zanussiego, „Krótki film o zabijaniu” oraz „Podwójne życie Weroniki” Krzysztofa Kieślowskiego. Festiwal pod specjalnym nadzorem Miejscowych policjantów wzmocnią dodatkowe siły jednostek antyterrorystycznych - żandarmerii i brygady do walki z bandytyzmem. W najbardziej ruchliwych miejscach zamontowano 200 kamer. Przeprowadzono pozorowany atak terrorystyczny z udziałem 120 statystów. Scenariusz przewidywał eksplozję samochodu pułapki a następnie wtargnięcie czterech mężczyzn, którzy wcieli się w role zamachowców do wypełnionej widzami Sali Pałacu Festiwalowego. Hotele pod lupą Wzmocniono bezpieczeństwo także dookoła hoteli jak i we wnętrzach budynków, które będą gościły wielkie gwiazdy kina - od Julii Roberts i George’a Clooney'a po Roberta de Niro, Pedro Almodavara i Stevena Spielberga. Przy wejściach do hoteli zainstalowano bramki do wykrywania metali. Ochroniarze będą przeszukiwali torby. Goszczący na Lazurowym Wybrzeżu minister spraw wewnętrznych Bernard Cazeneuve podkreślił, że ryzyko zamachu jest wyjątkowo duże, a wróg nie zawaha się uderzyć w każdym momencie.                                                    W najbardziej ruchliwych miejscach zamontowano 200 kamer (fot. PAP/EPA/GUILLAUME HORCAJUELO)",,
"„Królową Sejmu nie jest marszałek Kopacz, ale arytmetyka”","– Królową w Sejmie nie jest pani marszałek Kopacz, być może robię w tej chwili pewną przykrość. Królową w Sejmie jest arytmetyka. I jeżeli koalicja PO-PSL ma większość, to oczywiście, że jest w stanie zablokować w głosowaniu każdą inicjatywę. Ale równie wartościowe są debaty. Gdzie opozycja ma nagłaśniać swój punkt widzenia? Dlaczego ma nie korzystać z trybuny sejmowej i docierać do obywateli? Dlatego z jednej strony jest głosowanie, gdzie oczywiście te nasze wnioski będą blokowane i będą przepadały, ale z drugiej strony jest możliwość powiedzenia tego, co uważamy za słuszne – mówił Leszek Miller, przewodniczący SLD, gość programu „Po przecinku” w TVP Info.","Leszek Miller tłumaczył, że jego czasowy sojusz z Januszem Palikotem wynika z wyższych celów. Odniósł się także do swoich słów krytyki pod adresem szefa Twojego Ruchu sprzed wielu miesięcy. –  Szkoda, że dziennikarze nie przypomną słów posła Bartosza Arłukowicza, wtedy kiedy jeszcze nie był ministrem, słów pod adresem PO, premiera Tuska, pani Ewy Kopacz. Bo to, co ja mówiłem o Januszu Palikocie, to jest mały pikuś w stosunku do tego co mówił Bartosz Arłukowicz. A jest on dzisiaj ministrem w rządzie premiera Donalda Tuska. Więc można powiedzieć, ani to precedens, ani nic nadzwyczajnego – wyjaśniał Miller.   „Nasze działania to nie happeningi”    Były premier przekonywał, że najważniejsze jest dla Sojuszu 61 (SLD i Twój Ruch mają w sumie 61 posłów) wyjaśnienie afery podsłuchowej, ujawnionej przez tygodnik „Wprost”. – Nasze działania to nie happeningi. Powołaliśmy specjalny zespół, który pracuje pod przewodnictwem dr. Szewko i ten zespół wyłuskuje z nagranych rozmów rzeczy, które budzą najwyższy niepokój. I ten zespół ma przygotować rekomendacje dla posłów, gdzie później mamy się udać z tymi informacjami i jakie instytucje państwa interesować – wyjaśniał szef SLD. – Tu nie chodzi tylko o to, aby poruszać się po terenie sejmowym, ale także wychodzić do tych instytucji, o których mówiłem – dodał. Jego zdaniem premier Tusk pospieszył się z wotum zaufania dla rządu, skoro w niedalekiej przyszłości będzie musiał zrekonstruować swój rząd i usunąć ministrów, których bronił.",,
Przewodniczący PO ma gest. Popiera pomysł ulicy im. Lecha Kaczyńskiego,"Decyzje w sprawie nazw ulic w Warszawie powinni podejmować radni, ale namawiałbym radnych PO do poparcia ulic Lecha Kaczyńskiego czy Anny Walentynowicz. W dziesiątą rocznicę katastrofy smoleńskiej to byłby bardzo dobry gest – powiedział szef PO Borys Budka. Prezydent Warszawy Rafał Trzaskowski uznawał pomysł za kontrowersyjny. Zapowiadał też złożenie propozycji odnośnie ulicy byłego prezydenta Polski, ale do tej pory nic takiego się nie stało.","Przewodniczący Platformy Obywatelskiej w studiu radia RMF FM wyraził poparcie, aby w Warszawie powstała ulica Lecha Kaczyńskiego. – Jestem zwolennikiem tego, żeby to radni podejmowali decyzje; gdybym był radnym, podniósłbym za tym rękę, nie miałbym z tym problemu – powiedział.   – Akurat prezydent Lech Kaczyński nie wiem, jakie miał spektakularne sukcesy dla Warszawy, ale był prezydentem Rzeczpospolitej, zginął w katastrofie – dodał.  Prowadzący audycję zwrócił uwagę, że dzięki Lechowi Kaczyńskiemu powstało Muzeum Powstania Warszawskiego, na co Budka odpowiedział, że to „niesamowite miejsce i choćby dlatego warto upamiętnić”.   Zapowiedział, że jeszcze w czwartek będzie rozmawiał z prezydentem Warszawy Rafałem Trzaskowskim i spyta go o zdanie w tej sprawie. Ma go również wypytać, jakie jest stanowisko radnych. – Jestem wielkim przeciwnikiem, by partyjne centrale narzucały rozstrzygnięcia swoim radnym – zaznaczył. – Co więcej, jeśli będzie takie spotkanie z radnymi, mogę tam być i zachęcić do głosowania, natomiast kołem nie będę łamał nikogo. Uważam jednak, że w dziesiątą rocznicę tej katastrofy to byłby bardzo dobry gest – powiedział Budka. Niedawno prezydent Warszawy Rafał Trzaskowski uznał taki sposób upamiętnienia Lecha Kaczyńskiego za kontrowersyjny. Stwierdził, że „przy tych nastrojach na scenie politycznej, natychmiast mielibyśmy kolejną awanturę polityczną”.  – W tej chwili byłaby tylko kakofonia i awantura polityczna o to – powiedział Trzaskowski w Radiu Zet. Zapowiedział, że do sprawy ulicy Lecha Kaczyńskiego jeszcze wróci, ale po wyborach prezydenckich. Oznacza to, że przed 10. rocznicą katastrofy smoleńskiej były prezydent Polski i stolicy nie będzie mieć swojej ulicy w Warszawie.  Trzaskowski wskazał, że ewentualna ulica im. Lecha Kaczyńskiego miałaby się mieścić w okolicach Muzeum Powstania Warszawskiego. Dodał jednak: „jeżeli chodzi o szczegóły, to skoro ma być inicjatywa po wyborach, to niech ta inicjatywa będzie po wyborach. Bo dzisiaj, jeżeli ja będę podawał jakiekolwiek szczegóły, to zaraz znowu będzie dyskusja polityczna”.  Już wcześniej wielokrotnie zapewniał, że przedstawi „konkretną propozycję” w kwestii ulicy im. Lecha Kaczyńskiego, ponieważ zasługuje on na upamiętnienie w Warszawie. Zaznaczał, że uczyni to po jesiennych wyborach parlamentarnych. Na razie nie ma jednak konkretnych kroków w tej sprawie.",,
Nie żyje jeden z czołowych polityków Korei Płn. Był koordynatorem programu nuklearnego,W wieku 89 lat zmarł jeden z najważniejszych polityków Korei Północnej Dzu Kiu Czang – poinformowała północnokoreańska agencja KCNA. Dzu był jednym z głównych koordynatorów prowadzonego przez ten kraj programu rozwoju technologii nuklearnej.,"„Naukowiec i profesor, który w znaczący sposób przyczynił się do wzmocnienia zdolności obronnych naszego kraju” – tak napisała KCNA o śmierci Dzu Kiu Czanga, który zmarł na pancytopenię, czyli chorobę krwi.Według agencji AFP Dzu kierował północnokoreańskim ministerstwem obrony i nadzorował rozwój broni jądrowej oraz program budowy pocisków balistycznych. W 2009 roku kierował wystrzeleniem rakiety nośnej Unha 2, a także odegrał kluczową rolę w rozwoju dwóch rakiet Unha 3, wystrzelonych w 2012 roku i wycofanych w 2015 roku. Rakiety te, zbudowane na bazie pocisków balistycznych, miały służyć do wyniesienia na orbitę ziemską północnokoreańskich satelitów.W 2013 roku został przez Stany Zjednoczone objęty indywidualnymi sankcjami za udział w rozwoju północnokoreańskiego programu nuklearnego.",,
Robert Kubica odchodzi z Williamsa. Koniec Polaka w F1?,"Robert Kubica ma dość. Wobec fatalnych wyników i mało obiecujących rokowań na przyszłość, Polak nie przedłuży umowy z Williamsem. Ze współpracy z brytyjskim zespołem wycofuje się też jeden z głównych sponsorów – PKN Orlen.","To wciąż nieoficjalne informacje, ale potwierdzają je bliscy Kubicy dziennikarze „Przeglądu Sportowego” i „Eleven Sports”. O 14:30 rozpocznie się w Singapurze konferencja z udziałem Polaka, a niedługo po niej komunikat wyda też zespół Williamsa. Z ustaleń wynika, że kierowca dokończy zmagania w obecnych barwach, ale nie zamierza pozostawać w ekipie z Grove na kolejny sezon. To była krótka, burzliwa przygoda, jakże inna od wyobrażeń milionów kibiców w Polsce i na całym świecie. Kubica trafił do zespołu niegotowego na wyzwania związane ze ściganiem w Formule 1, wyraźnie odstającego od reszty stawki. Dość powiedzieć, że po czternastu weekendach z Grand Prix, Williams ma na koncie tylko jeden punkt – zdobyty zresztą przez Polaka, przy okazji kuriozalnych wydarzeń na niemieckim Hockenheimring. Kubica kocha ściganie, rywalizacja w F1 to spełnienie jego marzeń, ale… nie za wszelką cenę. Zamykał stawkę przy okazji większości wyścigów, oglądając plecy nie tylko rywali, ale i kolegi z zespołu – Brytyjczyka George’a Russella, wyraźnie faworyzowanego przez władze Williamsa. W końcu doszedł do wniosku, że dalsza współpraca nie ma sensu. Co dalej? Nazwisko Polaka to wciąż magnes na kibiców. Fakt, że na podbój F1 rusza ramię w ramię z Orlenem też znacząco ułatwia sprawę: „pakiet” Kubica plus atrakcyjny sponsor może podziałać na wyobraźnię wielu zespołów. Jak informują media, pierwsze rozmowy w tej sprawie już się odbyły: władze Orlenu miały spotkać się w Warszawie z przedstawicielami Racing Point, negocjowano również z McLarenem. Determinacja jest tym większa, że ekspozycja w trakcie najbardziej elitarnych zmagań świata okazała się biznesowym „strzałem w dziesiątkę”. Do końca obecnego sezonu jeszcze dziewięć wyścigów. Jeśli żaden zespół nie wykaże zainteresowania usługami Polaka, mogą to być ostatnie podrygi Kubicy w ukochanej Formule 1.",,
"Rocznica „wybiórki”, kiedy o. Kolbe zgłosił się w Auschwitz na śmierć za współwięźnia","77 lat temu podczas apelu w niemieckim obozie Auschwitz franciszkanin Maksymilian Kolbe dobrowolnie oddał życie za współwięźnia Franciszka Gajowniczka, jednego z dziesięciu skazanych na śmierć głodową w odwecie za ucieczkę Polaka Zygmunta Pilawskiego.","Franciszkanin zmarł po dwóch tygodniach męczarni, 14 sierpnia 1941 r. dobity zastrzykiem fenolu.              Kilka tygodni przed męczeńską śmiercią Maksymilian powiedział do współwięźnia Józefa Stemlera: „Nienawiść nie jest siłą twórczą. Siłą twórczą jest miłość”.  Numer 16670             Franciszkanin ojciec Maksymilian Maria Kolbe trafił do Auschwitz 28 maja 1941 r. z więzienia na Pawiaku w Warszawie. W obozie otrzymał numer 16670. Historyk z Muzeum Auschwitz Teresa Wontor-Cichy powiedziała, że początkowo trafił do pracy przy zwożeniu żwiru na budowę parkanu przy krematorium. Potem dołączył do komanda w Babicach, które budowało ogrodzenie wokół pastwiska.  Teddy              W Babicach losy zakonnika zetknęły go m.in. z Tadeuszem „Teddym” Pietrzykowskim, przedwojennym wicemistrzem Polski w boksie, również więźniem. Któregoś dnia dostrzegł nadzorcę, który okrutnie znęcał się nad Kolbem. Pięściarz postanowił dać oprawcy nauczkę. Zaproponował esesmanom, że stanie z nim do walki na pięści. Niemcy zgodzili się, po chwili nadzorca leżał na ziemi powalony ciosem. Pobity Kolbe zaczął wtedy prosić „Teddy`ego”, by nie bił mężczyzny. W Auschwitz Maksymilian podupadł na zdrowiu. Trafił do szpitala obozowego. Więźniowie zaczęli otaczać go opieką. – Gdy poczuł się lepiej, wręcz wypchnięto go ze szpitala w obawie, by nie został w nim uśmiercony – mówiła Wątor-Cichy. Później trafiał do lżejszych prac, początkowo w pończoszarni, gdzie reperowano odzież, a później w kartoflarni przy kuchni.  Kara za ucieczkę współwięźnia             Pod koniec lipca z obozu uciekł więzień Zygmunt Pilawski. Za karę zastępca komendanta Karl Fritzsch zarządził apel. Wybrał dziesięciu więźniów i skazał ich na śmierć głodową. Wśród nich był Franciszek Gajowniczek.              Opisując w 1946 r. tzw. Wybiórkę, Gajowniczek powiedział: „Nieszczęśliwy los padł na mnie. Ze słowami  »Ach, jak żal mi żony i dzieci, które osierocam« udałem się na koniec bloku. Miałem iść do celi śmierci. Te słowa słyszał ojciec Maksymilian. Wyszedł z szeregu, zbliżył się do Fritzscha i usiłował ucałować go w rękę. Wyraził chęć pójścia za mnie na śmierć”.              Zamykając drzwi celi śmierci jeden z Niemców miał powiedzieć do więźniów, że „zwiędną jak tulipany”.  Blok nr 11             Egzekucje przez zagłodzenie budziły grozę wśród więźniów. Po ucieczce więźnia z bloku, w którym był więziony, komendant lub kierownik obozu wybierał podczas apelu dziesięciu lub więcej więźniów. Byli zamykani w jednej z cel w podziemiach bloku nr 11. Nie otrzymywali pożywienia ani wody. Po kilku, kilkunastu dniach umierali w straszliwych męczarniach. Na podstawie rejestru więźniów bloku nr 11 historycy ustalili kilka dat „wybiórek”. Ojciec Kolbe po dwóch tygodniach męki wciąż żył. 14 sierpnia 1941 r. został uśmiercony przez niemieckiego więźnia-kryminalistę Hansa Bocka, który wstrzyknął mu zabójczy fenol. Franciszek Gajowniczek             Franciszek Gajowniczek przeżył wojnę. Zmarł w 1995 r. w Brzegu na Opolszczyźnie w wieku 94 lat. Pochowany został na cmentarzu przyklasztornym franciszkanów w Niepokalanowie.  O. Kolbe                 Rajmund Kolbe urodził się 8 października 1894 r. w Zduńskiej Woli. W 1910 r. wstąpił do zakonu, gdzie przyjął imię Maksymilian. Studiował w Rzymie, gdzie w 1917 r. założył stowarzyszenie Rycerstwa Niepokalanej. Do Polski wrócił dwa lata później. W 1927 r. założył pod Warszawą klasztor-wydawnictwo Niepokalanów. Trzy lata później wyjechał do Japonii, skąd wrócił w 1936 r. Objął kierownictwo Niepokalanowa, który stał się największym klasztorem katolickim na świecie.  Aresztowania              We wrześniu 1939 r. Niemcy po raz pierwszy aresztowali Kolbego i franciszkanów. Duchowni odzyskali wolność w grudniu. 17 lutego 1941 r. Maksymiliana aresztowano po raz drugi. Trafił na Pawiak, a potem do Auschwitz.Polski franciszkanin został beatyfikowany przez papieża Pawła VI w 1971 r., a kanonizowany przez Jana Pawła II jedenaście lat później. Stał się pierwszym polskim męczennikiem podczas II wojny, który został wyniesiony na ołtarze.  Obozy zagłady              Niemcy założyli obóz Auschwitz w 1940 r., aby więzić w nim Polaków. Auschwitz II-Birkenau powstał dwa lata później. Stał się miejscem zagłady Żydów. W kompleksie obozowym funkcjonowała także sieć podobozów. W Auschwitz Niemcy zgładzili co najmniej 1,1 mln ludzi, głównie Żydów, a także Polaków, Romów, jeńców sowieckich i osób innej narodowości.",,
Ogniowe tornada i burze bez opadów. Pożary w Australii wytworzyły mikroklimat [WIDEO],"Wysokie temperatury, jakie wyzwoliły pożary szalejące na południe od Sydney, przyczyniły się do powstania obszarów, gdzie panuje swoisty mikroklimat charakteryzujący się burzami bez opadów i ogniowymi tornadami – ostrzega straż pożarna Nowej Południowej Walii.","„Sucha burza z piorunami, jaka przechodzi przez obszar na styku regionów Currowan i Nowra na południe od Sydney, stwarza swoiste warunki pogodowe, które stanowią ogromne zagrożenie” – zaznaczyła w komunikacie wydanym w sobotę ochotnicza straż pożarna dla obszarów wiejskich Nowej Południowej Walii. Nad wschodnią Australią unoszą się obecnie chmury typu flammagenitus – powstałe w wyniku silnego ogrzania wilgotnego powietrza przez spalanie przy powierzchni ziemi, wyglądem najczęściej przypominające chmury powstałe w sposób naturalny np. w wyniku wybuchu wulkanu. Do uformowania się chmury flammagenitus konieczne jest, by powietrze zostało ogrzane do takiego stopnia, że tworzy silny prąd konwekcyjny wynoszący wilgoć i cząsteczki pyłu powyżej poziomu kondensacji. W wyższych partiach atmosfery dochodzi przy tym do gwałtownego schłodzenia cząsteczek powietrza, a na styku gorących i zlodowaciałych warstw dochodzi do gwałtownych wyładowań. Konsekwencje tego rodzaju burz są trudne do przewidzenia w warunkach trwających od tygodni pożarów - podkreślają eksperci z Australijskiego Biura Meteorologicznego. W poniedziałek w Nowej Poludniowej Walii zginął jeden ze strażaków, gdy 10-tonowa ciężarówka znalazła się w oku ogniowego cyklonu – powiedział podczas sobotniej konferencji prasowej w Sydney komisarz Shane Fitzsimmons z komendy ochotniczej straży pożarnej dla obszarów wiejskich Nowej Południowej Walii. Pożary ogarniają coraz większe tereny, a władze apelują o ewakuację. Z danych opublikowanych w sobotę do południa wynikało, że w stanie Victoria było 16 groźnych pożarów wymagających ewakuacji ludności, a w stanie Nowa Południowa Walia – 12. Premier rządu stanowego Victorii Daniel Andrews ocenił pożary jako wyjątkowo groźne. – To, że nie doszło do tragedii, wynika ze zdyscyplinowania ewakuowanych obywateli, którzy stosują się do poleceń służb – podkreślił. Z kolei premier Nowej Południowej Walii Gladys Berejiklian zaapelowała do ludności o jak najszybszą ewakuację z terenów, zagrożonych rozprzestrzeniającym się ogniem. Zastępca komisarza ds. straży pożarnej w Nowej Południowej Walii Rob Rogers ostrzegł, że ogień może przemieszczać się „przerażająco szybko”, a żar niesiony przez wiatr może wywołać nowe pożary lub powiększyć istniejące. – Niestety, prawdopodobnie stracimy domy, ale będziemy bardzo szczęśliwi i nazwiemy to sukcesem, jeśli nie stracimy życia – powiedział. W szalejących od września pożarach zginęło łącznie 23 osoby, z czego 12 straciły życie w pożarach buszu i lasów w tym tygodniu.W niedzielę premier Australii Scott Morrison przedstawi ogólnokrajowy bilans ofiar i strat. Skuteczną walkę z ogniem utrudniają wichury, towarzyszące pożarom i temperatura przekraczająca 40 stopni Celsjusza. W niektórych wypadkach straż pożarna nie będzie mogła skutecznie ratować zagrożonych. W komunikacie ochotniczej wiejskiej straży pożarnej Nowej Południowej Walii wydanym w sobotę napisano: „niekiedy jest już za późno na ewakuację. Szukajcie jakiegoś schronienia na własną rękę, gdy zobaczycie, że ogień się przybliża”. Temperatura w okręgu metropolitalnym Sydney wynosiła w sobotę w południe 45 st.C, z rekordowym wynikiem w Penrith - 48,9 st.C. W Canberze osiągnięła 44 st.C po godz. 16 w sobotę (godz. 6 rano w Polsce).",,
Włochy krajem 900 meczetów. Dla migrantów głównie z Maghrebu i Bałkanów,"Według najnowszych danych we Włoszech mieszka 2,6 mln muzułmanów. Każdego roku przybywa do tego kraju 8 tys. wyznawców islamu; prognozy mówią, że za 10 lat ich liczba się podwoi. W Rzymie, mieście około 900 kościołów, od 1994 r. powstało 28 meczetów.","Z ogłoszonego w Rzymie raportu instytutu EURISPES „Italia 2018” wynika, że we Włoszech mieszka 2,6 mln muzułmanów, z których 1,7 mln to imigranci pochodzący aż z 48 krajów na trzech kontynentach. Mają oni do dyspozycji 906 miejsc modlitwy. W samym Rzymie od 1994 r. powstało 28 meczetów. Najliczniejszą grupę wyznawców islamu – 720 tys. osób- stanowią przybysze z krajów Maghrebu, w tym z samego tylkoMaroka – 504 tys. Kolejną grupę tworzą przybysze z Bałkanów – 426 tys., z czego 271 tys. z samej Albanii.  Najwięcej imigrantów muzułmańskich – 364 tys. z 42 różnychkrajów – mieszka w stolicy Włoch. 37 proc. z nich przybyłoz Bangladeszu, 15 proc. z Egiptu i 7 proc. z Maroka. Każdego roku przybywa do Włoch 8 tys. muzułmanów; prognozy mówią,że za 10 lat ich liczba się podwoi.",,
Już 17 ofiar ostrzału uchodźców. Ciężkie walki utrudniają wyjaśnienie masakry,"Unia Europejska wzywa do śledztwa i wyjaśnienia sprawy ataku na konwój z cywilami na wschodzie Ukrainy. W oznakowaną kolumnę
z uchodźcami pod Ługańskiem miały trafić pociski z wyrzutni Grad, a ludzie mieli spłonąć żywcem. Separatyści odżegnują się od odpowiedzialności za ten atak. Jak dotąd odnaleziono 17 ciał, ale
poszukiwania przerwano z powodu toczonych na miejscu masakry ciężkich walk.","Wciąż nie są znane szczegóły poniedziałkowego ostrzelania kolumny samochodowej z uchodźcami. Ukraińskie władze poinformowały, że konwój ostrzelali separatyści z rosyjskich wyrzutni rakietowych Grad. Separatyści zaprzeczają tym informacjom. – Z tego co wiem nie było żadnego konwoju zuchodźcami pod Ługańskiem i nie było żadnego ostrzału -powiedział lider samozwańczej Donieckiej republiki AleksandrZacharczenko.Kolumna była oznakowana, a w autach wiele kobiet i dzieci,uciekających z objętych walkami okolic Ługańska. Nie wiadomo, ilu dokładnie uchodźców zginęło, a poszukiwania w miejscu zostały przerwane. – Dalsze poszukiwania ofiar ostrzału przerwano z powodu działań zbrojnych w regionie – wyjaśnił decyzję Andrij Łysenko, rzecznik Rady Bezpieczeństwa Narodowego i Obrony Ukrainy.Łysenko przypomniał, że kolumna cywilów, w tym dzieci, przemieszczała się z Ługańska i została ostrzelana w pobliżu miejscowości Chriaszczuwate i Nowoswitliwka. Ostrzelana kolumna składała się z dwóch części (dorosłych i dzieci) i była oznakowana, w tym białymi flagami, które świadczyły o tym, że to ludność cywilna. Doradca ministra spraw wewnętrznych Ukrainy Anton Heraszczenko powiedział, że kolumnę ostrzelano na terenie, którego nie kontrolują ukraińskie oddziały. Ługańsk bardziej ukraiński W samym Ługańsku we wtorek trwały walki między siłami rządowymi a separatystami, którzy kontrolują to miasto od kwietnia.Ukraińskiemu wojsku udało się odbić jedną z dzielnic miasta. Trwają walki w centrum. Andrij Łysenko podkreślił, że „rosyjscy najemnicy dalej niszczą infrastrukturę w miejscowościach na wschodzie Ukrainy”, a także zaminowują mosty i drogi.Przed kulami i pociskami ludzie kryją się, gdzie się da. Wykorzystują do tego m.in. powstały jeszcze w czasach radzieckich przeciwatomowy schron w fabryce broni w Doniecku. – Jak tylko zaczęli ostrzał, tu się schowaliśmy, bo nie ma gdzieuciec. Jest strasznie. Wychodzimy tylko na minutę, by zaczerpnąć powietrza i wracamy do schronów – mówią przerażeni mieszkańcy.Podobnie dramatyczna sytuacja panuje w szpitalu położniczym w Doniecku. – Jak rodziłam był prąd i woda, ale wczoraj już nie było – mówi Marina Podukina, pacjentka Kliniki Położniczej w Doniecku. Szpitalem nie zainteresował się nawet CzerwonyKrzyż. – Nikt nie przyszedł, żeby zobaczyć te dzieci, czy można jakoś pomóc, czy może ewakuować – narzeka Natalia Muchina, lekarka Kliniki.",,
Brytyjskie media: Theresa May złoży dymisję po przegłosowaniu porozumienia z Unią Europejską,"Brytyjski dziennik „The Sun” poinformował, że premier Wielkiej Brytanii Theresa May w poniedziałek ogłosi ustąpienie ze swojego stanowiska jak tylko zatwierdzone zostanie przez parlament porozumienie z UE o brexicie i Zjednoczone Królestwo opuści Wspólnotę.","„Czas się skończył, Theresa” – napisała gazeta na pierwszej stronie. W artykule poświęconym temu tematowi wyjaśnione jest, że dymisja premier była warunkiem uzyskania zgody Izby Gmin na przegłosowanie umowy z UE. Szefowa rządu planowała doprowadzić w najbliższym tygodniu do trzeciego głosowania nad projektem porozumienia z Unią Europejską, które było już dwukrotnie – w styczniu i marcu br. – odrzucone znaczną większością głosów. W piątek zasygnalizowała jednak, że może zrezygnować z tych planów, jeśli uzna, że nie może liczyć na niezbędne poparcie ze strony parlamentu i zdecyduje się wówczas na szukanie alternatywnych rozwiązań. Rada Europejska przyjęła w konkluzjach czwartkowego szczytu, że nowym terminem domyślnego wyjścia Wielkiej Brytanii z UE będzie 12 kwietnia. Taka data obowiązywałaby w przypadku nieprzyjęcia przez Izbę Gmin porozumienia w sprawie warunków wyjścia ze Wspólnoty do końca przyszłego tygodnia.",,
Niemiecki historyk: Zwrot zagrabionego dzieła to obowiązek RFN,"Dyrektor Galerii Uffizi we Florencji Eike Schmidt, który jest Niemcem i z wykształcenia historykiem sztuki, apeluje, by jego ojczyzna zwróciła obraz z XVIII wieku, skradziony w czasie II wojny światowej. Podkreśla, że zwrot to „moralny obowiązek” Niemiec.","– Pragniemy, aby w ciągu tego roku mógł zostać wreszcie zwrócony Galerii Uffizi »Wazon z kwiatami« Jana van Huysuma, skradziony przez nazistowskich żołnierzy w czasie II wojny światowej i obecnie będący w posiadaniu niemieckiej rodziny, która po tak długim czasie nie oddała go muzeum mimo licznych próśb ze strony państwa włoskiego – oświadczył Schmidt.  Chodzi o obraz holenderskiego malarza barokowego, żyjącego w latach 1682-1749. Płótno znajdowało się w zbiorach Palazzo Pitti od 1824 roku. W 1940 roku w czasie ewakuacji pałacu obraz został przeniesiony do jednej z willi w Toskanii, a potem z powrotem do posiadłości we Florencji. Wywieźli go stamtąd niemieccy żołnierze. Włoskie media wyjaśniają, że informacja o tym, że obraz znajduje się w Niemczech, pojawiła się tuż po zjednoczeniu tego kraju. W tamtym czasie różni pośrednicy próbowali nawiązać kontakt z władzami Włoch, żądając pieniędzy za dzieło, będące własnością tego państwa. W związku z tymi żądaniami prokuratura we Florencji wszczęła śledztwo. – Z powodu tej sprawy, która zubożyła dziedzictwo Galerii Uffizi, rany II wojny światowej i nazistowskiego terroru dotąd się nie zabliźniły. Niemcy powinny znieść zasadę przedawnienia w sprawie dzieł skradzionych w czasie konfliktu i doprowadzić do tego, by mogły one powrócić do prawowitych właścicieli – oświadczył niemiecki dyrektor muzeum.",,
„Wygrał lewicujący katolik. To polska specyfika”. Eksperci o podziale sceny politycznej,"– Polski wyborca jest generalne raczej konserwatywny w sferze światopoglądu i raczej socjalny, jeśli chodzi o kwestie materialne – powiedział w programie „Bez retuszu” w TVP Info publicysta „Rzeczpospolitej” Andrzej Stankiewicz. – Trzeba odróżnić dwie rzeczy: pojęcie lewicowości może mieć wymiar światopoglądowy i społeczno-ekonomiczny – dodał prof. Antoni Dudek. Goście Marka Czyża rozmawiali o staraniach prawicy i lewicy o polskiego wyborcę.","Według prof. Antoniego Dudka historyczny podział na lewicę i prawicę w Polsce wciąż istnieje. Jednak następuje tu pewne pomieszanie, związane z dwoma płaszczyznami: światopoglądową i społeczno-ekonomiczną. – Można być człowiekiem lewicy, ale tylko światopoglądowo, a być też liberałem w warstwie ekonomicznej – podkreślił. – Podobnie jest z prawicą. PiS to partia prawicowa w warstwie światopoglądowej i lewicująca w sferze polityki gospodarczej – zauważył.Drogą SLD i POHistoryk zwrócił uwagę, że PiS „obiecało bardzo dużo i teraz zaczyna się wycofywać”. – Wkracza na drogę SLD  czy PO. Pytanie, z jak wielu obietnic się wycofa i jaką cenę zapłaci – dodał.                                                teraz odtwarzaneDudek: podział na lewicę i prawicę jest aktualny Podobnie uważa red. Andrzej Stankiewicz. – PiS doszło do władzy po socjalnej kampanii. Bardzo dużo obiecało. Pytanie, czy teraz odkręci liberalną dotąd politykę w III RP – zastanawiał się i przypomniał, że dotąd „każda siła, która dochodziła do władzy po 1989 roku, nie realizowała postulatów socjalnych”. Nowe myślenie– Dotąd było myślenie klasy politycznej po '89 roku, że musimy nadrabiać czas. Sposobem było obniżanie podatków, niższe koszty pracy. To się jednak kończy, kończą się pieniądze unijne. Musimy wymyślić siebie na nowo. Rosną też aspiracje Polaków, oni nie tylko chcą mieć pracę, ale chcą mieć pracę stabilną i dobrze płatną – dodał Stankiewicz. – PiS bardzo szybko stanie wobec rozczarowanego elektoratu – ocenił.                                                teraz odtwarzaneStankiewicz: PiS szybko stanie wobec rozczarowanego elektoratu Prof. Wawrzyniec Konarski zwrócił z kolei uwagę, że partie powinny być rozliczane z obietnic. – Słabą rzeczą we współczesnej polityce jest to, że politycy nie podlegają audytowi – wskazywał. Redaktor Sławomir Sierakowski dowodził, że nie ma obecnie możliwości dotrzymywania obietnic. – Politycy są skazani na ich nierealizowanie. Wszystko dlatego, bo gospodarka się zglobalizowała – stwierdził. Publicysta „Krytyki politycznej” również podkreślił, że w Polsce lewica miesza się z prawicą. – Specyfiką polskiej sytuacji, jest prawo dla prawicy, a życie dla lewicy – opisywał. – Ogromny wpływ na kształt prawa miały instytucje prawicowe, partie, Kościół, ale to, jak żyją Polacy, ma lewicowy charakter. Prawica zdominowała scenę polityczną, ale agenda partii była lewicowa – wyjaśniał.                                                teraz odtwarzaneSierakowski: politycy są skazani na nierealizowanie obietnic Goście Marka Czyża pochylili się też nad przyszłością lewicy w Polsce. Redaktor Sierakowski uważa, że obecny wynik wyborczy Zjednoczonej Lewicy nie ma związku z zachowaniem polityków tej formacji od wyborów prezydenckich. – Bardziej z zachowaniem tej partii od 1944 roku mniej więcej – żartował. – Żal mi Nowackiej czy Szczuki, które nie mają z komunizmem nic wspólnego. Ten rodzaj sposobu wprowadzenia czegoś nowego na lewicy się nie udał – ocenił. „Rozdarte serce”– Nowacka i Razem to było rozdarte serce, to są ci sami ludzie, ale już np. ja i Czarzasty to są antypody – dodał. A dr Rafał Chwedoruk podkreślił, że zgubne dla lewicy okazało się odejście od wyborców, dobrze wspominających czasy PRL. – Lewica dotąd mogła być w parlamencie, dokąd odwoływała się do PRL. Jak o tym zapomniała, to musiało się to skończyć katastrofą – dowodził.– Ja nie traktuję SLD jako partii lewicowej – powiedział natomiast red. Stankiewicz. – Klęska SLD nie jest dowodem na śmierć lewicy, bo to nie była partia lewicowa – dodał. Jego zdaniem ważną rolę odegrały kwestie finansowe. – Dlaczego Palikot i Miller stworzyli koalicję, a nie komitet wyborczy? Przecież tak byliby w Sejmie. Otóż chodziło o pieniądze. Wiedzieli, że po wyborach skoczą sobie do gardeł i przy koalicji kasa jest dzielona po połowie. Więc chłopcy doprowadzili do tego, że ich w Sejmie nie ma – zakończył.",,
„Zieloną granicą” trafili do Polski. Udana akcja bieszczadzkiej Straży Granicznej,"Ośmiu Turków, którzy przekroczyli z Ukrainy do Polski tzw. zieloną granicę, a także obywatela Ukrainy, który miał ich przewieźć w głąb Polski, zatrzymała Straż Graniczna. W ręce graniczników wpadł także Syryjczyk, który sam przekroczył nielegalnie polską granicę.","Jak poinformowała  rzeczniczka Bieszczadzkiego Oddziału Straży Granicznej mjr Elżbieta Pikor, do nielegalnego przekroczenia granicy doszło w miniony weekend.Partol Straży Granicznej najpierw natknął się w okolicach przejścia granicznego w Krościenku na trzech obywateli Turcji w wieku 20, 21 i 23 lat.– Strażnicy graniczni podejrzewali, że jest to jedynie część grupy. Podjęto więc dalsze czynności, również z wykorzystaniem śmigłowca SG. Już po kilku godzinach funkcjonariusze zatrzymali w Krościenku busa na polskich numerach rejestracyjnych, w którym podróżowało pięciu mężczyzn w wieku 20-36 lat, którzy wspólnie z zatrzymanymi wcześniej cudzoziemcami nielegalnie przekroczyli granicę – informowała rzeczniczka.Kierowcą busa był 21-letni obywatel Ukrainy studiujący w Polsce. Przyznał się, że miał przewieźć obcokrajowców w głąb kraju.Turcy wyjawili, że za przerzut do Unii Europejskiej płacili od 6 do 10 tys. dolarów. Celami ich podróży miały być Francja, Niemcy, Austria i Włochy.Tożsamość zatrzymanych ustalono na podstawie tureckich dowodów osobistych, uprawniających zgodnie z przepisami do legalnego pobytu na Ukrainie. Wszystkim Turkom postawiono zarzuty nielegalnego przekroczenia granicy. W ramach readmisji zostali przekazani na Ukrainę. Natomiast studiujący w Polsce Ukrainiec, który wiózł Turków w busie, usłyszał zarzuty pomocnictwa w organizowaniu przekroczenia granicy wbrew przepisom prawa. Kolejnego nielegalnego imigranta patrol SG zatrzymał w jednej z przygranicznych miejscowości w gminie Radymno. Mężczyzna nie miał dokumentów tożsamości. – W trakcie rozmowy okazało się, że jest to 21-letni obywatel Syrii, który również nielegalnie przekroczył „zieloną granicę”. Podróż przez Kazachstan, Rosję, Białoruś oraz Ukrainę rozpoczął cztery miesiące temu – dodała rzeczniczka.Wskazała również, że celem podróży tego cudzoziemca były Niemcy, gdzie – jak mówił – mieszkają jego matka i młodszy brat. Syryjczyk także został przekazany z powrotem na Ukrainę.",,
„Iustitia” krytyczna wobec projektu sędzi Gersdorf ws. reformy sądownictwa,Projekt o Sądzie Najwyższym przedstawiony przez I prezes SN prowadzi do osłabienia pozycji ustrojowej sądów i sędziów; przyjmujemy go z zaskoczeniem i rozczarowaniem – wskazał w oświadczeniu zarząd Stowarzyszenia Sędziów Polskich „Iustitia”.,"„Zastrzeżenia budzi przede wszystkim sposób opracowania i zaprezentowania tego projektu. (...) stanowienie prawa nie może odbywać się bez szerokich konsultacji społecznych oraz uwzględnienia głosu środowiska, którego dotyczą. Tymczasem projekt ten, zawierający szereg rozwiązań dotyczących sędziów sądów powszechnych, nie był z sędziami konsultowany. Nie może on być zatem uznany za głos środowiska sędziowskiego, lecz autorskie dzieło I prezesa SN” – zaznaczono w stanowisku zamieszczonym na stronach stowarzyszenia.W zeszłym tygodniu I prezes SN prof. Małgorzata Gersdorf wysłała swój projekt noweli ustawy o SN i kilku innych ustaw do prezydenta, marszałków Sejmu i Senatu oraz szefów klubów parlamentarnych. Przewiduje on m.in. powołania w SN Izby Dyscyplinarnej do prowadzenia „dyscyplinarek” sędziów i innych zawodów prawniczych. Sprawy te byłyby prowadzone w nowej Izbie przy udziale ławników, wybieranych przez Sejm. Ławnikami mogłyby być osoby duchowne – nie mogliby zaś być nimi członkowie partii politycznych. Inne novum projektu to utworzenie przy SN urzędu Rzecznika Sprawiedliwości Społecznej, który mógłby m.in. w nadzwyczajnym trybie zaskarżać do SN prawomocne wyroki sądów. Przewidziano też, że sędzia ponosiłby osobistą odpowiedzialność materialną za wyrządzoną szkodę czy krzywdę, gdyby uznał ją sąd dyscyplinarny.Jak zaznaczyła Iustitia, odnosząc się do tych propozycji, „z pisma przewodniego do projektu wynika, że przedłożona propozycja wychodzi naprzeciw programowi wyborczemu partii rządzącej oraz postulatom formułowanym publicznie przez Prezydenta RP”. Rozwiązania sprzeczne z konstytucją?– Jest to co najmniej niezręczne i nie przystoi Sądowi Najwyższemu – oceniono.Zarząd Iustitii podkreślił, że sprzeciwia się zawartym w projekcie rozwiązaniom, które godzą w podstawowe zasady konstytucyjne. – Skrajnym tego przykładem jest propozycja wyboru ławników do projektowanej Izby Dyscyplinarnej SN przez Sejm, która narusza zasady odrębności władzy sądowniczej i trójpodziału władz. Jest to faktyczne zaprzeczenie idei poszerzenia udziału czynnika społecznego w sądownictwie, której stowarzyszenie jest orędownikiem, na rzecz dalszego podporządkowania sądów władzy politycznej – zaznaczono. Kościół kością niezgodyZdaniem sędziowskiego stowarzyszenia „sprzeciw budzą te fragmenty projektu i jego uzasadnienia, które są nie do pogodzenia z zasadą laickości państwa, np. możliwość wskazywania kandydatów na ławników w Izbie Dyscyplinarnej przez Kościół katolicki oraz inne Kościoły i związki wyznaniowe w Polsce”.– Krytycznie należy też ocenić ukształtowanie instytucji Rzecznika Sprawiedliwości Społecznej. Proponowany zakres jego kompetencji może prowadzić do podważenia pozycji i autorytetu konstytucyjnego organu, jakim jest Rzecznik Praw Obywatelskich – głosi stanowisko Iustitii.Prezes Gersdorf mówiła w zeszłym tygodniu, że zdecydowała się przedstawić projekt nowelizacji ustawy o SN, bo sytuacja jest wyjątkowa; potrzebne jest pokazanie, że zamierzenia prezydenta i partii rządzącej można zrealizować w sposób konstytucyjny. Projekt niedługo w Sejmie– Nie zmieniam zdania, że zarówno ani projekt grupy posłów, a właściwie dowiedzieliśmy się, że był to projekt pisany w Ministerstwie Sprawiedliwości, ani projekt pana prezydenta nie spełniają oczekiwań związanych z tym, że ma być to projekt zgodny z ustawą zasadniczą. To jest dla mnie podstawa – powiedziała wtedy Gersdorf.   Prezydent Andrzej Duda 25 września, po wcześniejszym zawetowaniu projektów ustaw o SN i KRS, zaprezentował swoje własne projekty, które zostały przekazane do Sejmu. PiS przekazało prezydentowi swoje poprawki dotyczące SN i KRS. Prezydenckim projektom nadano numery druków sejmowych. Prace nad nimi mają się rozpocząć na najbliższym posiedzeniu Sejmu zaplanowanym na 22-24 listopada.",,
Janukowycz i „familia” na emigracji. Jak urządzili się w Rosji byli władcy Ukrainy?,"Mieszkają w elitarnych dzielnicach Moskwy i Petersburga, nie boją się ekstradycji i planują triumfalny powrót na Ukrainę. Były prezydent Ukrainy Wiktor Janukowycz i ludzie z jego najbliższego otoczenia, tzw. „familia”, dobrze urządzili się w Rosji. Pomogła w tym protekcja Kremla i miliardy dolarów wywiezione z Ukrainy, tuż przed utratą władzy w lutym 2014 r.","Mija rok, odkąd Wiktor Janukowycz i jego wspólnicy uciekli do Rosji na skutek „majdańskiej” rewolucji. Były prezydent z Kijowa pojechał najpierw do Charkowa, a potem  schronił się pod skrzydłami Rosji. Pierwszym przystankiem był Rostów nad Donem. Drugim – Moskwa.  Podobnym szlakiem poszli jego koledzy i większość urządziła się w Moskwie. W swojej nowej ojczyźnie czują się bezkarni, bo gwarantem ich wolność są władcy Kremla. W szybkiej aklimatyzacji pomagają też ogromne pieniądze wywiezione z Ukrainy, za które nieźle się urządzili i znaleźli wielu wpływowych protektorów oraz partnerów biznesowych.  Janukowycz ucieka z Ukrainy  Wiktor Janukowycz zaczął wywozić pieniądze z Ukrainy na początku grudnia 2013 r. Według ukraińskiej dziennikarki Soni Koszkiny, Janukowyczowi tylko w lutym 2014 r. udało się ukryć za granicą co najmniej dwa miliardy dolarów. Prawdziwą sumę bardzo ciężko jest oszacować. Według Kijowa, wraz z byłym prezydentem, w Rosji znajdują się obecnie 23 osoby poszukiwane na Ukrainie za różnego rodzaju przestępstwa. To tzw. „familia” – czyli grupa oligarchów i wpływowych współpracowników Janukowycza. Wśród nich jest m.in. b. premier Ukrainy Mykoła Azarow, starszy syn Janukowycza – Ołeksandr oraz były minister finansów Jurij Kołobow. Ukraina i Interpol rozesłały za nimi listy gończe. Bezskutecznie. Emigracja z „Rublowki” Według Iwana Gołunowa, dziennikarza rosyjskiej stacji telewizyjnej RBK, Wiktor Janukowycz kupił sobie posiadłość na Rublowce – najbardziej elitarnej dzielnicy mieszkalnej w Moskwie. To właśnie tam żyje rosyjska elita finansowa i polityczna, a mieszkania kosztują grube miliony dolarów. – On ciągle się tam pojawia, ale nie wiadomo, gdzie żyje dokładnie –  mówił rosyjski dziennikarz.Na Rublowce mieszka też młodszy syn byłego prezydenta Ukrainy – Wiktor junior. Oficjalnie zajmuje się on „projektami społecznymi”. Jak sam twierdzi, pomaga przesiedleńcom z Donbasu. – Robię to, co jest w mojej mocy. Moje możliwości są jednak ograniczone – mówi młodszy syn byłego prezydenta. – Nie skończyłem też z działalnością polityczną i chcę się nią także później zajmować – zadeklarował.  Petersburski biznes syna byłego prezydenta Starszy syn Janukowycza – Ołeksandr, zajął się biznesem. W maju ubiegłego roku założył w Petersburgu firmę holdingową Arsenal-Invest. Jego partnerem biznesowym jest Feliks Dowżyn, blisko związany z Russneft, dużą kompanią działającą na rynku paliw. Syn byłego prezydenta otworzył biznes, bo jak twierdzi, chce dać pracę swoim dawnym współpracownikom. – Nie mogę siedzieć bezczynnie i patrzeć, jak moi współpracownicy tracą pracę – wyznał Ołeksandr Janukowycz w wywiadzie dla rosyjskiej „Nowej Gaziety” na jesieni zeszłego roku. Jak twierdzi w Rosji przebywa „z konieczności”, bo w ojczyźnie grozi mu „realne niebezpieczeństwo”. Ołeksandr Janukowycz poinformował także, że nie posiada jeszcze rosyjskiego obywatelstwa, a jedynie pozwolenie na pracę.  ",,
"Policja szuka dziewczynki, która dała obcemu plik banknotów","Rodzice dziewczynki, która 1 lipca w Bartoszycach dała przypadkowemu, nieznajomemu mężczyźnie plik banknotów mówiąc, że „mama kazała pomagać potrzebującym” zgłosili się na policję i odzyskali swoje pieniądze. W sumie – 1690 zł.","– W południe rodzice dziewczynki, która dała pieniądze nieznajomemu, w sumie było to 1690 zł, zgłosili się na policję – powiedziała w czwartek oficer prasowa policji w Bartoszycach Marta Kabelis. Rodzice dziecka powiedzieli policjantom, że córka od razu przyznała im się do oddania pieniędzy starszemu panu. – Nie zgłosili się jednak z tą sprawą na policję, bo nie sądzili, że uda się znaleźć obdarowaną przez ich córkę osobę – dodała policjantka. W czwartek rano bartoszycka policja poinformowała, że 1 lipca do komendy zgłosił się mężczyzna, który przekazał funkcjonariuszom 1690 zł mówiąc, że pieniądze te wręczyła mu nieznana dziewczynka. Mężczyzna opisywał ją jako ok. 11-letnią, szczupłą, ciemną blondynkę. Dziecko zapytane dlaczego daje pieniądze odpowiedziało, że „mama kazała pomagać potrzebującym”. Policja apelowała o pomoc w dotarciu do rodziny dziewczynki. Rodzice, którzy przeczytali o apelu policjantów zgłosili się na komendę. Powiedzieli, że ich córka ma 9 lat i nie zna wartości pieniędzy. Część kwoty zabranej z domu dziewczynka wydała, a resztę - bojąc się oddać rodzicom - wręczyła przypadkowemu mężczyźnie. – Dzięki uczciwości pana, który przyniósł na policję te pieniądze sprawa ma szczęśliwy finał, rodzice dziewczynki odzyskają kwotę, którą córka zabrała z domu – powiedziała Kabelis. Policja nie podaje, gdzie leżały pieniądze, które 9-latka zabrała rodzicom. Nie wiadomo też na razie, czy sprawa będzie miała dalsze konsekwencje prawne.",,
"„Sejm, który odchodzi, miał największą pozytywną ocenę w historii badań”","Sejm, który odchodzi, jest Sejmem o największej, pozytywnej ocenie, od kiedy te badania są prowadzone. To jedyna kadencja, gdzie ocena tegoż Sejmu na koniec jego pracy przekracza 30 proc. Dla porównania – za poprzedniej kadencji, zdominowanej przez koalicję PO-PSL to było 18 proc. To są istotne różnice. Oczekiwania od Sejmu będą duże po wyborach – powiedział w programie „#Jedziemy” w TVP Info prof. Waldemar Paruch, szef Centrum Analiz Strategicznych w KPRM.",,,
„Ideologia zwycięża nad prawdą”. Rosyjskie MSZ komentuje uchwałę Sejmu,"Rzeczniczka rosyjskiego MSZ Maria Zacharowa stwierdziła, że uchwała polskiego Sejmu ws. wypowiedzi władz Rosji na temat II wojny światowej tworzy wrażenie, że „jak w czasach inkwizycji” naukę uznano za herezję. „Właśnie tak ideologia zwycięża nad prawdą” – napisała.","„Powstaje wrażenie, że – jak w czasach inkwizycji – nauka została przez polski Sejm ogłoszona herezją, a zwolenników faktów historycznych Sejm oskarżył o czary. Właśnie tak ideologia zwycięża nad prawdą” – napisała Zacharowa w czwartek wieczorem na swoim koncie na Facebooku. Przedstawicielka MSZ Rosji dodała, że „prawda została utrwalona przez trybunał w Norymberdze”. „Jeśli polski Sejm wątpi w jego decyzje, to trzeba to zadeklarować. Istnieje kwalifikacja dla tego rodzaju podejścia: jest to rewizja rezultatów II wojny światowej” – oznajmiła rzeczniczka.  Sejm przyjął w czwartek uchwałę, w której potępił „prowokacyjne i niezgodne z prawdą wypowiedzi przedstawicieli najwyższych władz Federacji Rosyjskiej próbujących obciążać Polskę odpowiedzialnością za wybuch II wojny światowej”. Uchwała przypomina, że po zawarciu 23 sierpnia 1939 roku w Moskwie „haniebnego paktu Ribbentrop-Mołotow” pierwszymi ofiarami obu totalitaryzmów były Polska i państwa Europy Środkowo-Wschodniej. „Nie kwestionuje się, że narody Związku Sowieckiego poniosły ofiary w walce z III Rzeszą, niestety nie przyniosło to państwom Europy Środkowo-Wschodniej niepodległości i suwerenności, a ich mieszkańcom - poszanowania praw człowieka” – głosi dokument.  Przed Świętami Bożego Narodzenia prezydent Rosji Władimir Putin skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Przekonywał też, że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”.  Do słów prezydenta Rosji odniósł się pod koniec roku premier Mateusz Morawiecki. „Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej” – napisał w oświadczeniu szef polskiego rządu.",,
Przygotowania do Bożego Narodzenia. W Watykanie stanęła choinka,Choinka bożonarodzeniowa dotarła na plac Św. Piotra w Watykanie. Świerk ma ok. 26 m wysokości i 70 cm średnicy. Pochodzi z wielowiekowych lasów w miejscowości Asiago w regionie Veneto w północno-wschodnich Włoszech. Obok drzewa pojawi się też żłóbek.,"Watykan otrzymał również 20 innych mniejszych drzew. A przekazały je gminy Rotzo, Pedescala i San Pietro leżące na terenie prowincji Vicenza. Oficjalne zapalenie światełek oraz odsłonięcie szopki bożonarodzeniowej odbędzie się 5 grudnia o 16:30. Ceremonii będą przewodniczyć prezydent oraz sekretarz generalny Gubernatoratu Państwa Watykańskiego – kard. Giuseppe Bertello oraz bp Fernando Vérgez Alzaga. Zarówno choinka, jak i żłóbek pozostaną na placu  do 12 stycznia 2020 roku.  Na szopce umieszczono od 20 do 25 figur. Średnia wysokość postaci to 1,80 m.",,
Prezydent kontra minister sprawiedliwości. Kaczyński: Nie chcę się zajmować sporem pokoleniowym między 40-latkami,"„Podczas rozmowy z prezydentem powiedziałem mu, że nie chcę zajmować się sporami pokoleniowymi między 40-latkami” – powiedział w wywiadzie dla „Gazety Polskiej” Jarosław Kaczyński. Prezes Prawa i Sprawiedliwości w ten sposób odniósł się do różnicy zdań ws. reformy sądownictwa między prezydentem Andrzejem Dudą a ministrem sprawiedliwości Zbigniewem Ziobro.","Różnica zdań między prezydentem a ministrem sprawiedliwości pojawiła się, gdy Andrzej Duda zawetował w lipcu przygotowane w resorcie Zbigniewa Ziobry i przedstawione w Sejmie przez Prawo i Sprawiedliwość projekty ustaw o Sądzie Najwyższym i Krajowej Radzie Sądownictwa.  Spór sprowadza się przede wszystkim do tego, czy na wybór sędziów do KRS i obsadę w Sądzie Najwyższym większy wpływ ma mieć minister sprawiedliwości czy prezydent.   Minister powiedział wtedy m.in., że jeśli głowa państwa „odrzuci radykalne reformy wymiaru sprawiedliwości, to wywoła poważny kryzys. „To już nie będzie spór o taktykę, tylko o nadrzędne dla nas wartości” – oceniał w sierpniowym wywiadzie dla „Gazety Polskiej” Ziobro. „Nie chcę zajmować się sporami pokoleniowymi”   „Jeśli chodzi o resort sprawiedliwości, to podczas rozmowy z prezydentem powiedziałem mu, iż nie chcę zajmować się sporami pokoleniowymi między czterdziestolatkami. Ministerstwo działa bardzo dobrze. Jeśli chodzi o obronę narodową, to wymiary tego sporu są znane i ja w tej sprawie nie mam nic do dodania. [Jeśli chodzi o MSZ – przyp. red.] zawsze uważałem, iż model zastosowany przez mojego śp. brata i mnie jako premiera sprawdził się i warto by było go powtórzyć„ – mówi prezes PiS w wywiadzie dla „GP”.  Zdaniem Jarosława Kaczyńskiego premier nie jest wyłączony z obszaru polityki zagranicznej, jednak przypomina, że gdy on był szefem rządu, to „dominującą rolę” odgrywał ośrodek prezydencki. „Na Rady Europejskie może jeździć też prezydent. Musi oczywiście uzgadniać stanowisko z rządem, lecz nic nie stoi na przeszkodzie, by otrzymał pełnomocnictwo i reprezentował kraj. Dziś to tak nie działa i prawdopodobnie jest to przyczyną napięć między rządem a prezydentem, a przecież tę sprawę można byłoby załatwić i wyeliminować niepotrzebne emocje” – stwierdza Jarosław Kaczyński. „Realizowanie woli większości jest istotą demokracji, a nie jej wypaczeniem”Szef partii rządzącej w wywiadzie dla „Gazety Polskiej” odnosi się do prezydenckiej propozycji zmian w wymiarze sprawiedliwości. O pomyśle głosowania „jeden poseł - jeden głos” w sytuacji pata w osiągnięciu większości 3/5 w wyborach kandydatów do KRS – Kaczyński mówi otwarcie:   „Wprowadzenie w życie rozwiązań zaproponowanych przez pana prezydenta Dudę musiałoby skutkować zmianą regulaminu izby. Mamy artykuł 112 konstytucji [„Organizację wewnętrzną i porządek prac Sejmu oraz tryb powoływania i działalności jego organów, jak też sposób wykonywania konstytucyjnych i ustawowych obowiązków organów państwowych wobec Sejmu określa regulamin Sejmu uchwalony przez Sejm.” – przyp. red.] mówiący o suwerenności Sejmu w sprawach organizacji(…). Zaproponowane rozwiązanie stoi w sprzeczności z ustawą zasadniczą, bo nigdzie – powtarzam – nigdzie nie ma w niej zapisu o możliwości głosowania mniejszością głosów. To właśnie szacunek dla wyboru większościowego jest istotą demokracji”. „Większość nie jest czymś złym”     Prezes PiS ostrzega przed „dryfowaniem w stronę kwestionowania prawa wyłonionej podczas demokratycznych wyborów większości”, odnosząc się w ten sposób do tez prezydenta Andrzeja Dudy, który w wywiadzie dla „Dziennika Gazeta Prawna” stwierdził, że „chce wykluczyć sytuację, kiedy wszystkich 15 pochodzących z wyboru członków KRS wybiera jedna i ta sama partia, mająca większość w Sejmie”.„Nie możemy myśleć tak, że większość zdobyta przez jedną siłę polityczną jest czymś złym, bo to nas może sprowadzić na manowce. Wyobraźmy sobie sytuację, w której jedna formacja w wyniku decyzji wyborców zdobywa większość konstytucyjną. Czy wówczas zaczniemy kwestionować jej prawo do zamiany ustawy zasadniczej?” – pyta prezes Prawa i Sprawiedliwości.    „Mogę powiedzieć, że jeśli nasza korekta spotka się ze zrozumieniem prezydenta, to będziemy mogli powiedzieć, iż udało się wypracować mechanizm wystarczająco głęboko zmieniający polskie sądownictwo” – powiedział Jarosław Kaczyński. Sprawa reparacji od NiemiecJarosław Kaczyński był pytany też o kolejne kroki w sprawie uzyskania odszkodowań wojennych od Niemiec. „Kolejnym etapem, który już niebawem rozpoczniemy, będzie praca na poziomie sejmowym. Musimy rozstrzygnąć, czy skuteczniejsza do tego będzie nadzwyczajna komisja, tak jak było choćby w Grecji, czy zespół” – zdradzał plany na prowadzenie tej sprawy Kaczyński.Prezes PiS uważa, że oba rozwiązania mają swoje wady i zalety. „Komisja ma na pewno większe możliwości, ale jest też bardziej prawdopodobne, że w jej składzie znajdą się posłowie, którzy będą reprezentowali interes niemiecki, a nie polski. To zresztą dziś już widać, że w szeregach tzw. totalnej opozycji są ambasadorowie stanowiska Niemiec” – stwierdził szef rządzącej partii.Pytany o ostateczny cel, jakim może być otwarcie negocjacji z rządem niemieckim, wskazał na inną możliwość, jaką są amerykańskie sądy. Jarosław Kaczyński zwrócił uwagę na to, że „podnoszenie sprawy reparacji, nadawanie jej rozgłosu jest doskonałym narzędziem informowania świata, jak naprawdę wyglądała II wojna światowa, co Niemcy robili w Polsce, jak działali”.",,
„Corriere della Sera”: Zakłopotanie po tekście Benedykta XVI o pedofilii,W Watykanie zapanowało „zakłopotanie” z powodu tekstu emerytowanego papieża Benedykta XVI na temat pedofilii – pisze dziennik „Corriere della Sera”. W rozważaniach wskazał on wśród przyczyn skandalu w Kościele „upadek moralny” po rewolucji 1968 r.,"Włoska gazeta zwraca uwagę na różnice w podejściu do skandalu nadużyć w Kościele. Podczas gdy Benedykt XVI wśród powodów wymienił upadek obyczajów i rewolucję seksualną, obalenie wszelkich norm i brak Boga w społeczeństwach zachodnich, jego następca Franciszek kładzie nacisk na klerykalizm i nadużywanie władzy przez duchowieństwo. W obszernym tekście napisanym po lutowym szczycie w Watykanie na temat ochrony nieletnich, zwołanym przez Franciszka, Benedykt XVI ocenił, że „upadek obyczajów w wyniku rewolucji seksualnej”, naznaczony przez „bezprecedensowy radykalizm”, a także proces osłabienia „chrześcijańskiej koncepcji moralności” leżą u podstaw kryzysu nadużyć w Kościele. – Katolicka teologia moralna doznała upadku, który uczynił Kościół bezbronnym wobec zmian w społeczeństwie – ocenił emerytowany papież, który napisał też o tym, że po 1968 r. w seminariach zaczęły działać „kluby homoseksualne”. Dziennik odnotowuje, że zwolennicy papieża Ratzingera i jego następcy podzielili się na tych, którzy są pełni pochwał dla rozważań, i na niezadowolonych z publikacji. Gazeta ujawnia, że w Watykanie nie wiedziano o tym, że tekst ukaże się w mediach na świecie. Do zaskoczenia – dodaje watykanista „Corriere della Sera” – doszło zakłopotanie z powodu możliwych reakcji. Autor artykułu przypomina zarazem, że w ostatnich latach miało miejsce kilka wystąpień niektórych przedstawicieli hierarchii kościelnej przeciwko Franciszkowi. Dodaje, że o przyczynach pedofilii takich, jak upadek katolickiej teologii moralnej, jakie wskazał jego poprzednik, mówią ci, którzy obecnemu papieżowi zarzucają dwuznaczność i relatywizm doktrynalny. Zdaniem autora artykułu skandale pedofilskie w Kościele sięgają dziesięcioleci przed rewolucją roku '68, czego dowodzić ma raport na temat tego procederu w Kościele w Pensylwanii. A wśród „najgorszych kryminalistów” – sprawców pedofilii byli „ultrakonserwatyści Marcial Maciel Degollado – założyciel Legionistów Chrystusa czy Fernando Karadima”, ksiądz z Chile – zaznacza „Corriere della Sera”.",,
Polska potęgą w produkcji mebli,Polska jest znaczącym producentem mebli w Unii Europejskiej. Rocznie zarabiamy na tym ponad 10 mld. euro. Wyprzedzają nas tylko Niemcy i Włosi.,"Największymi producentami mebli w UE są Włochy i Niemcy, które wygenerowały wspólnie ponad 43 proc. produkcji. W Polsce produkcja stale rośnie. Wzrost odnotowano w całej branży – poinformowała Ogólnopolska Izba Gospodarcza Producentów Mebli. Okazuje się, że największy wzrost - 18,7 proc. - dotyczył mebli drewnianych, tzw. stołowych i do salonów.  Z danych Izby wynika, że o ile w pierwszym kwartale zeszłego roku w grupie mebli drewnianych stosowanych w pokojach stołowych i salonach wyprodukowano 19,4 mln sztuk, to od stycznia do marca tego roku produkcje sięgnęła niemal 23 mln sztuk.  Według Izby na drugim miejscu pod względem wzrostu produkcji znalazły się meble drewniane do sypialni, gdzie produkcja wzrosła o 16,1 proc., do 5 mln sztuk z 4,3 mln sztuk w pierwszym kwartale zeszłego roku.",,
Król rozwiódł się z modelką. Wcześniej abdykował z jej powodu,"Sułtan Muhammad V rozszedł się z żoną, byłą miss Moskwy Oksaną Voevodiną. By móc ją w zeszłym roku poślubić, abdykował. A rozeszli się zaledwie kilka tygodni po narodzinach ich syna – podaje brytyjska gazeta „The Sun”.","Dokumenty rozwodowe mają datę 1 lipca. Trzykrotne wypowiedzenie słowa „talak” oznacza najbardziej surową i nieodwracalną formę rozwodu w islamie. Syn Oksany i Muhammada urodził się 21 maja, jak wynika z informacji zamieszczonych przez Rosjankę w mediach społecznościowych. Opublikowała na Instagramie serię zdjęć rodziny. „21 maja 2019 – dzień, kiedy moje życie zostało podzielone na »przed«  i »po«” – podpisała jedną z fotografii. Wyjawiła, że „trzy ostatnie miesiące ciąży spędziła w szpitalach”. Dodała też, że „wsparcie najbliższy osób oraz miłość do syna i wiara w najlepsze pomogły jej w tym niełatwym czasie”. Brytyjskie media informują, że o ich problemach małżeńskich po abdykacji króla było głośno już w styczniu. Wcześniej, w listopadzie 2018 r. Rihana miała wziąć udział w telewizyjnym programie rozrywkowym w Meksyku. Mówiono wtedy o jej zbyt bliskich relacjach z jednym z uczestników.",,
Prezydent jedzie na szczyt NATO. Oczekuje deklaracji jedności,"– Prezydent Andrzej Duda oczekuje jasnego przesłania płynącego ze szczytu w Londynie, że NATO jest jednością, sojuszem żywym i trwałym – powiedział szef gabinetu prezydenta RP Krzysztof Szczerski.","– Prezydent Andrzej Duda oczekuje jasnego przesłania płynącego ze szczytu w Londynie, że NATO jest jednością, sojuszem żywym i trwałym – powiedział szef gabinetu prezydenta RP Krzysztof Szczerski.  Para prezydencka udaje się w poniedziałek popołudniu do Londynu, gdzie we wtorek i w środę prezydent Andrzej Duda będzie uczestniczył w spotkaniu liderów państw NATO. Spotkanie zostało zorganizowane w związku z 70. rocznicą podpisania Traktatu Północnoatlantyckiego. Jak zaznaczył prezydencki minister, nie jest to formalny szczyt, bo takie odbywają się co dwa lata; najbliższy w 2020 roku. – Londyńskie rozmowy będą miały specyficzny przebieg. Odbędzie się jedna trzygodzinna, robocza sesja prezydentów i szefów rządów państw NATO – powiedział Szczerski. Poinformował, że podczas szczytu prezydent Duda weźmie też udział w spotkaniu w wąskim gronie zorganizowanym przez prezydenta USA Donalda Trumpa, na które przywódca USA zaprosił liderów państw przeznaczających 2 proc. PKB na obronność. „Medialny szum” Dopytywany o krytyczne słowa prezydenta Francji Emmanuela Macrona na temat kondycji NATO, a także doniesienia o ultimatum, jakie według informacji medialnych Sojuszowi stawia Turcja, Szczerski zaznaczył, że „przed szczytem pojawia się bardzo wiele, także medialnych, działań, które mają dyskredytować Sojusz, pokazywać napięcie wewnątrz niego”. Prezydent Francji Macron w tygodniku „The Economist” mówił o „śmierci mózgu” NATO. Z kolei we wtorek Reuters podał, powołując się na czterech wysokiej rangi przedstawicieli NATO, że Turcja odmawia poparcia planu pomocy NATO dla Polski i krajów Bałtyckich, dopóki Sojusz nie zaoferuje jej politycznego poparcia w walce przeciw kurdyjskim milicjom YPG w Syrii. – Mam nadzieję, że przebieg szczytu i jego konkluzje pokażą, że cały ten medialny szum, który towarzyszy przygotowaniom do szczytu, zostanie unieważniony przez konkluzje spotkania – powiedział prezydencki minister.W przeddzień spotkania liderów, we wtorek prezydent Duda weźmie udział w sesji organizowanej przez wiodące światowe think tanki w zakresie bezpieczeństwa, zatytułowanej: NATO Engages „Defence and Deterence for a New Era”.  Spotkanie z królową Tego dnia para prezydencka weźmie udział w spotkaniu zorganizowanym przez brytyjską królową Elżbietę II w Pałacu Buckingham. – Królowa zaprosiła uczestników na uroczyste spotkanie z okazji 70-lecia NATO; to będzie pierwsza nieformalna okazja do rozmów – powiedział prezydencki minister. Później we wtorek w rezydencji i biurze premiera Wielkiej Brytanii oraz siedzibie rządu odbędzie się robocza kolacja, na którą uczestników szczytu zaprosił szef brytyjskiego rządu Boris Johnson. Podczas pobytu w Londynie prezydent weźmie też udział w uroczystości wręczenia pośmiertnych nominacji na stopień generała brygady płk. Franciszkowi Kornickiemu oraz nominacji na stopień podporucznika, Krzyża Zesłańców Sybiru i Złotego Medalu za Zasługi dla Obronności Kraju Johnowi Franklinowi. To dwaj polscy piloci, którzy uczestniczyli w Bitwie o Anglię w 1940 r.",,
Kolejny triumf Hollande'a,"Socjaliści prezydenta Francois Hollande'a i ich sojusznicy odnieśli zwycięstwo w pierwszej turze wyborów parlamentarnych we Francji. Według oficjalnych wyników ugrupowania lewicowe zdobyły łącznie prawie 47 proc. głosów, podczas gdy prawica uzyskała nieco ponad 34 proc. Po niedzielnym głosowaniu Hollande jest coraz bliżej uzyskania absolutnej większości w Zgromadzeniu Narodowym.","Socjalistyczny prezydent Francois Hollande jest coraz bliżej uzyskania absolutnej większości w Zgromadzeniu Narodowym – podkreśla agencja AFP. Według oficjalnych wyników pierwszej tury głosowania opublikowanych przez francuskie MSW, Partia Socjalistyczna (PS) wraz ze sprzymierzonymi z nią Zielonymi (EELV) oraz pozostałymi ugrupowaniami lewicowymi uzyskały łącznie 46,77 proc. głosów. Natomiast prawicowa Unia na Rzecz Ruchu Ludowego (UMP) i jej sojusznicy zdobyli 34,07 proc. Na skrajnie prawicowy Front Narodowy (FN) Marine Le Pen padło 13,6 proc. głosów. Frekwencja wyborcza była stosunkowo niska i wyniosła 57 proc., znacznie mniej niż podczas poprzednich wyborów parlamentarnych 5 lat temu (63 proc.) Ostatnie projekcje instytutów badania opinii publicznej, dają socjalistom i ich sojusznikom z partii Zielonych od 283 do 329 miejsc w Zgromadzeniu Narodowym (izbie niższej parlamentu). Co więcej, według projekcji niektórych sondaży, PS może samodzielnie zdobyć większość absolutną, która wynosi 289 głosów w 577-osobowym Zgromadzeniu. Jeśli natomiast jej nie zdobędzie, to zawsze będzie mogła liczyć na 10-20 głosów Zielonych. Front Lewicy (Francuska Partia Komunistyczna – PCF i ugrupowania skrajne) powinny dysponować 12-19 miejscami. Prawica i jej sojusznicy mogą liczyć – według tych projekcji – na 210-263 miejsca, przy czym na skrajnie prawicowy i nacjonalistyczny Front Narodowy mogą przypaść 3 mandaty. Byłaby to pierwsza reprezentacja parlamentarna FN od 25 lat. Wybrany w pierwszej turze premier Jean-Marc Ayrault powitał z zadowoleniem te wyniki i zaapelował do Francuzów aby zmobilizowali się przed drugą turą „aby zmiany utrwalić na stałe"".Przewodnicząca PS Martine Aubry oświadczyła, że wyborcy francuscy „wyrazili swoje poparcie dla zmian"" oraz „wolę wzmocnienia zwycięstwa Francoisa Hollande'a"".Sekretarz generalny do niedawna jeszcze rządzącej UMP Jean-Francois Cope ocenił, że wynik jego partii, w kontekście porażki w wyborach prezydenckich z 6 maja, „przewyższa osiągnięcia PS"".Przywódczyni FN Marine Le Pen zwyciężyła znaczną większością głosów w byłym górniczym okręgu Henin-Beaumont kandydata lewicy Jean-Luc Melenchona. W drugiej turze zmierzy się z kandydatem socjalistów, który przejmie głosy Melenchona. Na wiecu swych zwolenników Le Pen oświadczyła, że FN „potwierdziła swoją pozycję trzeciej siły politycznej we Francji"".",,
Jarosław Kaczyński skierował wezwanie przedsądowe do Ryszarda Petru,Prezes PiS Jarosław Kaczyński skierował wezwanie przedsądowe do posła Ryszard Petru za nazwanie go „oszustem”. Kaczyński domaga się opublikowania przez Petru przeprosin na Twitterze. Według nieoficjalnych źródeł prezes PiS wystosuje kolejne wezwania przedsądowe.,"Prezes PiS domaga się przeprosin o treści: „Przepraszam pana Jarosława Kaczyńskiego za to, że w dniu 30 stycznia 2019 r., na portalu Twitter bezprawnie nazwałem pana Jarosława Kaczyńskiego oszustem. Oświadczam, że brak było podstaw do sformułowania takich określeń. Ubolewam, że w wyniku mojego bezprawnego działania bezpodstawnie naruszyłem dobre imię i godność Jarosława Kaczyńskiego”.Przeprosiny miałyby zostać opublikowane na profilu Ryszarda Petru na Twitterze, nie później niż dwa dni od dnia otrzymania wezwania. Ponadto prezes PiS domaga się od Ryszarda Petru usunięcia wspomnianego wpisu i zapłaty 10 tys. zł na rzecz „Stowarzyszenia na rzecz wspierania hospicjum im. Jana Pawła II w Ostrowcu Świętokrzyskim”.Swój wpis Petru opatrzył hashtagiem „#TaśmyKaczyńskiego”. „Żaden z Jarosława Kaczyńskiego biznesmen. Człowiek, który zleca wykonanie prac i po roku nie płaci jest po prostu oszustem” – napisał na Twitterze lider partii Teraz!.– Widziałem takie sytuacje w biznesie, kiedy zamawiający odmawiał później zapłaty – to się nazywa oszustwo i jeśli tak było w przypadku J. Kaczyńskiego, to będę podtrzymywał swoje słowa – tak Ryszard Petru odniósł się do wezwania przedsądowego, które skierował do niego prezes PiS.",,
Antyimigracyjna AfD najsilniejszą partią na wschodzie Niemiec,"Prawicowo-populistyczne ugrupowanie Alternatywa dla Niemiec (AfD) jest najsilniejszą partią w landach byłej NRD – wynika z najnowszego sondażu. Na jesieni w Brandenburgii, Saksonii i Turyngii odbędą się wybory do tamtejszych parlamentów krajowych.","Według niedzielnego sondażu instytutu badania opinii publicznej Emnid, na wschodzie Niemiec AfD może liczyć obecnie na 23 proc. głosów. Tuż za nią znalazła się CDU z 22-procentowym poparciem i postkomunistyczna Lewica z 14 proc. Na Zielonych w byłej NRD chce głosować 13 proc. ankietowanych, na SPD – 11, a na liberalną FDP – 7 proc. 1 września odbędą się wybory do landtagów Brandenburgii i Saksonii, zaś 27 października – do landtagu Turyngii. We wszystkich tych landach Alternatywa dla Niemiec ma szansę na zdobycie pierwszego miejsca. Prawie na pewno nie utworzy jednak lokalnych rządów: wszystkie pozostałe ugrupowania wykluczają koalicję z prawicowym ugrupowaniem, choć przyznają, że sytuacja nie będzie łatwa. Duża liczba mandatów zdobytych przez AfD prawie uniemożliwia budowanie dwupartyjnych koalicji i wymaga trzeciego partnera. – O koalicjach będziemy rozmawiać po wyborach. Jedno mogę powiedzieć na pewno: socjaldemokraci nie będą współpracować z AfD – zapewniał PAP premier Brandenburgii Dietmar Woidke (SPD).",,
Niemcy zakazują lotów irańskim liniom lotniczym,"Niemieckie władze cofnęły irańskim liniom lotniczym Mahan Air zezwolenie na loty do Niemiec. Uzasadniono to, jak poinformował rzecznik MSZ Christpher Burger, „pilną potrzebą ochrony interesów polityki zagranicznej i bezpieczeństwa”.","Linie Mahan Air powstały w 1992 r. jako pierwszy prywatny przewoźnik lotniczy w Iranie. Dysponują największym w tym kraju parkiem samolotowym. Ich samoloty latają do kilku krajów europejskich, w tym do Francji, Włoch, Hiszpanii i Grecji, a w przypadku Niemiec były to loty na trasie Teheran-Monachium i Teheran-Duesseldorf. Ogłoszony przez Niemcy zakaz wchodzi w życie ze skutkiem natychmiastowym. Burger wskazał, że linie te transportują sprzęt i personel na ogarnięte wojnami obszary Bliskiego Wschodu, zwłaszcza do Syrii. W interesie polityki zagranicznej Republiki Federalnej leży niedopuszczanie do ruchu lotniczego do Niemiec przedsiębiorstw, które wspierają wojnę w Syrii – dodał. Jako jeszcze jedną przyczynę Burger wymienił „znaczące poszlaki”, wskazujące na działalność irańskich służb wywiadowczych w Europie – informuje agencja dpa. Linie Mahan Air są od 2011 r. objęte sankcjami USA. Waszyngton twierdzi, że ten irański przewoźnik przerzuca sprzęt i personel wojskowy do Syrii i innych stref wojny na Bliskim Wschodzie oraz udziela wsparcia, także finansowego, irańskim Strażnikom Rewolucji – podkreśla Agencja Reutera. Dpa odnotowuje, że rząd USA od lat nalega na sojuszników, by wprowadzili zakaz lotów tych linii do swoich krajów.",,
Podanie o przyjęcie na studia i legitymacja. Rajd śladami ks. Wojtyły,"Od uniwersytetu Angelicum przez budynek Radia Watykańskiego na plac Wenecki. Taką trasą przebiegał rzymski rajd śladami Karola Wojtyły. Uczestnicy poznawali w sobotę miejsca, z którymi przyszły papież był związany jako młody ksiądz i metropolita krakowski.","Przewodnikiem był ambasador RP Janusz Kotański. Rajd rozpoczął się na Papieskim Uniwersytecie świętego Tomasza z Akwinu – Angelicum. W 1946 roku, tuż po święceniach w Krakowie młody ksiądz Wojtyła przyjechał na tę uczelnię, żeby kontynuować studia na Wydziale Teologicznym i napisać doktorat. Mieszkał wówczas w Kolegium Belgijskim. W czerwcu 1948 roku zrobił doktorat, a tematem jego rozprawy były zagadnienia wiary u świętego Jana od Krzyża. Podczas wizyty na Angelicum około 80 uczestnikom rajdu zaprezentowano pracę doktorską księdza Wojtyły, jego wniosek o przyjęcie na uczelnię i legitymację studencką. Na trasie spaceru był też Papieski Uniwersytet Gregoriański. W 1976 roku przyszły papież, wtedy metropolita krakowski, uczestniczył w kongresie na tej uczelni i wygłosił odczyt na temat fenomenologii czynu. Kolejnymi etapami rajdu były Polski Papieski Instytut Kościelny i Radio Watykańskie. Spacer zakończył się w polskim kościele św. Stanisława Biskupa i Męczennika, niedaleko placu Weneckiego. W tym kościele kardynał Wojtyła odprawił tuż przed konklawe w 1978 roku mszę za zmarłego papieża Jana Pawła I. W Radiu Watykańskim zwiedzano studio, w którym kardynał Wojtyła w latach 1972-1978 był 21 razy gościem programów polskiej redakcji rozgłośni. Wisi tam pamiątkowa tablica. Na zakończenie sobotniego spotkania wykład o Janie Pawle II wygłosił jego przyjaciel, profesor Uniwersytetu Laterańskiego Stanisław Grygiel.",,
"USA o Nord Stream 2: inwestycja „pogłębiłaby przedział między Wschodem a Zachodem""",Stany Zjednoczone są głęboko zaniepokojone projektem gazociągu Nord Stream 2 jako zagrożeniem dla bezpieczeństwa narodowego - oświadczył w piątek wysłannik rządu USA do spraw energii po poruszeniu tej kwestii na rozmowach w Waszyngtonie w bieżącym tygodniu.,"Od czasu pojawienia się w ubiegłym roku koncepcji gazociągu Nord Stream 2, który podwoiłby ilość gazu wysyłanego bezpośrednio z Rosji do Niemiec po dnie Morza Bałtyckiego, projekt ten wywołuje silne reakcje. Rządy wielu państw Unii Europejskiej twierdzą, że zwiększyłby on uzależnienie od rosyjskiego Gazpromu, który dostarcza około jednej trzeciej zużywanego przez UE gazu. Kwestie te omawiano na odbywającym się wcześniej w tym tygodniu w Waszyngtonie posiedzeniu rady energetycznej USA-UE – ciała utworzonego na potrzeby dyskusji dotyczących bezpieczeństwa dostaw energii. Inwestycja „pogłębiłaby przedział między Wschodem a Zachodem”– USA są głęboko zaniepokojone rurociągiem, który zagroziłby gospodarczej stabilności Ukrainy – dodał, zaznaczając, że inwestycja ta „pogłębiłaby przedział między Wschodem a Zachodem”.  Według planującego Nord Stream 2 konsorcjum – w którego skład wchodzą Gazprom, E.ON, Wintershall, Shell, OMV i Engie – projekt ten ma podłoże czysto komercyjne, a rosyjski gaz byłby tańszy niż gaz skroplony, jaki mogą dostarczać na przykład USA. Hochstein odparł jednak tę argumentację, wskazując, iż dla Europy nie miałoby ekonomicznego sensu „podwajanie fizycznej infrastruktury niedostępnej dla nowych rynków”. Podkreślił, że „w ciągu najbliższych pięciu lat na rynek dotrą olbrzymie ilości gazu z Australii i Stanów Zjednoczonych”.Jak zaznacza Reuters, analitycy spierają się co do tego, jaka część tych dostaw trafi do Europy zamiast do Azji, gdzie popyt wzrasta i gaz da się prawdopodobnie sprzedawać za wyższe ceny, choć pierwszy ładunek gazu skroplonego z USA przybył do Portugalii w kwietniu. Według Gazpromu Nord Stream 2 ma być gotowy pod koniec 2019 roku.",,
Dworczyk: Upublicznianie szczegółów z życia rodziny premiera to „zwyczajne łajdactwo”,"– Przekroczono w polityce wiele granic, ale są takie nieprzekraczalne; upublicznianie wrażliwych szczegółów z życia rodziny premiera, to „zwyczajne łajdactwo” – oświadczył w piątek szef kancelarii premiera Michał Dworczyk.","Dworczyk w mediach społecznościowych nawiązał do książki b. rzecznika banku BZ WBK Piotra Gajdzińskiego – „Delfin. Mateusz Morawiecki”, w której ujawnił on szczegóły życia prywatnego premiera Morawieckiego. Chodzi o informację, że Morawiecki wraz żoną Iwoną adoptowali dwójkę dzieci. Informację tę podał w piątek na pierwszej stronie „Super Express”.– Przekroczono w polityce wiele granic, ale są takie nieprzekraczalne - upublicznianie wrażliwych szczegółów z życia rodziny to zwyczajne łajdactwo – podkreślił szef KPRM na Twitterze.– Piotr Gajdziński jako były rzecznik BZ WBK wykorzystał poufne informacje celem ataku na premiera Mateusza Morawieckiego. Nie da się tego zrozumieć... – dodał Dworczyk. ",,
„Policja nie ma rozkazu używania przemocy wobec demonstrantów”,"Policja nie ma rozkazu używania przemocy czy siły wobec demonstrantów i nie daje się sprowokować – podkreślił w programie „Woronicza 17” Marek Suski, szef gabinetu politycznego premiera Mateusza Morawieckiego. Polityk PiS odpowiedział w ten sposób na twierdzenia opozycji, iż funkcjonariusze atakują przeciwników reformy sądownictwa. W ocenie Tadeusza Iwińskiego (SLD) protesty są wynikiem „bezradności” opozycji.","– Policja nie daje się prowokować. Prowokują ci, którzy na tych demonstracjach są, atakując policję, wyzywając, używając gazu, czy nawet udając obrażenia  – zaznaczył Suski. – Jak rządziła Platforma wtedy strzelano do górników, wtedy wydawano rozkazy używania broni gładkolufowej, czy podpalenia budek pod ambasadą, żeby później oskarżyć niewinne osoby – dodał.– Ten rząd traktuje demonstrantów w taki sposób, jak w demokratycznym państwie ludzi wyrażających odmienne opinie powinno się traktować. Niestety ci ludzie przekraczają ton demokratyczny i atakują policję, która jest Bogu ducha winna. Policja jest od pilnowania porządku, nie jest przeciwnikiem politycznym – zwrócił uwagę Suski.Niezależny senator Jan Filip Libicki, w przeszłości członek PO, zgodził się, że to nie funkcjonariusze ponoszą winę za zajścia, ale w jego ocenie winy nie ponoszą też manifestanci. – Jeśli ktoś ponosi winę za niewłaściwe zachowanie policji, to przecież nie są to ci funkcjonariusze, którzy są tam na rozkaz. Ponoszą winę ci, którzy policjantom rozkazy wydali – argumentował.Fake newsSenator odniósł się również do sprawy fake newsa rozpowszechnianego przez opozycję, jakoby zajścia podczas jednej z demonstracji prowokował Wiaczesław Skidan, aktor wynajmowany m.in. przez TVP. Zasugerował Telewizji Polskiej dochodzenie sprawiedliwości przed sądem.Zdaniem posła PiS-u Dominika Tarczyńskiego protesty są „kontynuacją” tego, co dzieje się od pierwszego dnia po przegranych przez Platformę wyborów. – To jest tylko i wyłącznie próba poszukiwania męczeństwa – przekonywał.                                                teraz odtwarzaneAndruszkiewicz: Demonstracje opozycji elementem wojny hybrydowej – Sytuacja jest bardzo prosta. Gdyby to towarzystwo, które jest podjudzane przez totalną opozycję doświadczyło demokracji we Francji, Niemczech, Wielkiej Brytanii to wszyscy byliby spałowani, aresztowani i pozamykani. U nas policja bardzo dobrze zareagowała, ponieważ mamy do czynienia z sekciarską manipulacją, podjudzaniem tłumu. Nie można dopuścić do tego, żeby podczas tych protestów komukolwiek coś się stało – powiedział Tarczyński. Zapewnił przy tym, że wszyscy, którzy złamali prawo poniosą konsekwencję.„Nie dali się sprowokować”Wojciech Bakun z ugrupowania Kukiz’15 wskazał, że należy oddzielić demonstrację od zajść, do których doszło po jej zakończeniu. – Ludzie mają prawa i obowiązek wyrażać swoje zdanie, natomiast powinni to czynić zgodnie z prawem – podkreślił. – Z dużym szacunkiem podchodzę do policjantów, którzy nie dali się sprowokować – dodał.Poseł zwrócił uwagę, że osoby prowokujące zamieszki po manifestacji stanowili margines protestujących. – Ja bym nie wrzucał wszystkich ludzi, którzy przyszli na tę manifestację wyrażać swoje poglądy do tego samego radykalnego worka – zaapelował. ",,
Prawica odegnała groźbę wcześniejszych wyborów. Sofia odetchnęła z ulgą,"Zwycięzca marcowych wyborów parlamentarnych w Bułgarii centroprawicowa partia GERB oraz nacjonalistyczna koalicja Zjednoczeni Patrioci, która zajęła trzecie miejsce, ogłosiły w czwartek, że porozumiały się w sprawie utworzenia rządu koalicyjnego.","21-stronicowy program został podpisany przez liderów czterech partii (GERB i trzy partie wchodzące w skład Zjednoczonych Patriotów), którzy w ciągu ostatnich dwóch tygodni prowadzili negocjacje. Lider GERB (Obywatele na rzecz Europejskiego Rozwoju Bułgarii) Bojko Borysow podkreślił, że obie strony zgodziły się na wiele ustępstw, ale program jest realistyczny i obie strony są zdecydowane, by zrealizować go w całości do 2021 roku.Centroprawica i nacjonaliści opowiadają się za wstrzymaniem napływu migrantów przez granicę z Turcją, zarówno lądową, jak i morską. W programie podkreślono konieczność porozumienia dublińskiego, na mocy którego migranci powinni być odsyłani do pierwszego kraju unijnego, w którym byli zarejestrowani.W programie jako priorytetowe określono kontynuację i pogłębienie integracji euroatlantyckiej Bułgarii. Strony opowiadają się również za reformami w Unii Europejskiej, mającymi na celu zachowanie jej jedności.",,
"„Opieramy się na węglu, a to będzie musiało się zmienić”","– Polska energetyka wymaga przemodelowania. W dużym stopniu opieramy się na węglu, a to będzie musiało się zmienić, bo wiele kopalni w Polsce jest nierentownych – powiedział w TVP Info dr Robert Zmiejko, ekonomista z Zakładu Polityki Gospodarczej SGH. Dodał, że UE idzie w stronę energii odnawialnej, a my będziemy musieli podążać za Unią.","Unia Europejska ograniczy emisje CO2 o co najmniej 40 proc. do 2030 r. w porównaniu do roku 1990 – uzgodnili przywódcy państw unijnych w nocy na szczycie w Brukseli. Dr Zmiejko przyznał, że po raz kolejny polska dyplomacja i polski rząd wykazali się dużymi zdolnościami negocjacyjnymi.– Negocjacje były bardzo trudne, bo musieliśmy się zgodzić z propozycjami wysuwanymi przez Francję, Niemcy czy Wielką Brytanię, czyli redukcję CO2 o 40 proc., co jest wyzwaniem bardzo dużym, ale z drugiej strony rząd negocjował od dłuższego czasu rekompensaty polskiej energetyki – powiedział ekonomista.Wyjaśnił, że rekompensaty są potrzebne, żeby w latach 2020-2030 polska energetyka mogła modernizować się i dochodzić do poziomu średnio unijnego.Najmniej zamożne państwa UE podzielą się środkami ze specjalnej rezerwyutworzonej z 2 proc. pozwoleń na emisję. Według nieoficjalnych wyliczeńprzekazanych przez źródła dyplomatyczne oznacza to, że Polska otrzyma ok. 7,5 mld zł do 2030 r. na modernizację naszej energetyki. „Infrastruktura górnicza jest bardzo przestarzała”– Polska energetyka wymaga przemodelowania. W dużym stopniu opieramy się na węglu, a to będzie musiało się zmienić, bo wiele kopalnie w Polsce jest nie rentownych – powiedział.– Unia Europejska idzie w stronę energii odnawialnej, a my będziemy musieli podążać za Unią – wyjaśnił. Dodał, że infrastruktura górnicza jest bardzo przestarzała i trzeba będzie ją zmieniać. – Albo będziemy inwestować w górnictwo, które jest coraz starsze, albo będziemy inwestować w ramach nowej perspektywy unijnej 2014-2020 w nowe technologię, żeby zmieniać nasz przemysł – przewidywał dr Zmiejko.  „Pamiętacie exposé? Mówiłam, nie przyjedziemy z dodatkowymi obciążeniami”. Jest energetyczno-klimatyczny kompromis",,
Tajfun Lekima przeszedł przez Chiny. Są ofiary śmiertelne [WIDEO],"Tajfun Lekima uderzył gwałtownie w sobotę w południowe Chiny powodując ulewne deszcze. W wyniku osunięć ziemi – według  informacji m.in. BBC – zginęło 13 osób, a 16 jest zaginionych. Ofiar może być jednak więcej. Inne media mówią o 18 ofiarach śmiertelnych i 14 zaginionych. Na terenie prowincji Zhejiang, na południe od Szanghaju władze ogłosiły na zagrożonych terenach czerwony alert i ewakuowały z nich milion ludzi.","W chwili obecnej tajfun osłabł i jest traktowany jako „silny sztorm tropikalny”. Do tej pory skutki żywiołu odczuły ponad trzy miliony osób, kilkaset budynków zostało zburzonych, ponad trzy tysiące uszkodzonych. W rejonie władze odwołały ponad tysiąc lotów, kursowanie pociągów i promów. Ulewne deszcze spowodowały osunięcie się ziemi, która zablokowała jedną z rzek, jak poinformowała chińska telewizja. W konsekwencji wywołało to również uformowanie się „jeziora”. Tysiące budynków zostało odciętych od elektryczności. Z okolic samego Szanghaju, ekonomicznej stolicy Chin ewakuowano około 300 tys. ludzi. Lekima uderzyła w wybrzeże przed godziną 2:00 w sobotę (20:00 czasu polskiego w piątek). Wiatr wiał z prędkością 187 km na godzinę.",,
Sąd zdecydował o przyszłości Marka Ch. Przystał na wniosek prokuratury,Podejrzany o przekroczenie uprawnień były szef Komisji Nadzoru Finansowego Marek Ch. został aresztowany na dwa miesiące. Sąd Rejonowy Katowice-Wschód w nocy ze środy na czwartek uwzględnił złożony kilka godzin wcześniej wniosek w tej sprawie.,"Informację o decyzji sądu przekazał PAP obrońca podejrzanego Radosław Baszuk. Prokuratura domagała się aresztowania Ch., uzasadniając to obawą matactwa i grożącą mu surową karą – do 10 lat więzienia. Innego zdania byli obrońcy Ch., według których nie było podstaw do stosowania wobec ich klienta środków zapobiegawczych. Już zapowiedzieli zaskarżenie decyzji o aresztowaniu ich klienta.Ch. usłyszał zarzut w związku z marcową rozmową z właścicielem Getin Noble Banku Leszkiem Czarneckim, na którym omawiano przebieg postępowania Komisji Nadzoru Finansowego w sprawie programu naprawczego Getin Noble Banku. „Wówczas Marek Ch. zaproponował Leszkowi Czarneckiemu zatrudnienie Grzegorza Kowalczyka w charakterze prawnika w Getin Noble Bank S.A. na okres 3 lat oraz przekazał Leszkowi Czarneckiemu informację, że zatrudnienie to będzie skutkować przychylnością Komisji Nadzoru Finansowego w czasie realizacji programu naprawczego Getin Noble Bank S.A” – podała PK.Były już szef KNF został zatrzymany we wtorek rano w Warszawie przez CBA, a następnie przewieziony do śląskiego wydziału Prokuratury Krajowej w Katowicach. Tego dnia był tam przesłuchiwany przez ponad 9 godzin. Ze względu na późną porę czynności z udziałem podejrzanego kontynuowano w środę – przez kolejnych 5 godzin. Podczas przesłuchania nie przyznał się do winy. Wbrew uchwalePK wskazała, że zgodnie z uchwałą, przewodniczący Komisji był zobowiązany „do powstrzymania się od prowadzenia jakichkolwiek spraw osobistych, które mogłyby kolidować lub wskazywać na konflikt z wypełnianiem przez niego obowiązków członka Komisji Nadzoru Finansowego oraz do powstrzymania się od podejmowania działań, które mogłyby narazić Komisję Nadzoru Finansowego na utratę zaufania”.Pytany, czy w śledztwie mogą zostać przedstawione kolejne zarzuty, prok. Tadla odpowiedział, że nie może mówić o kierunkach postępowania. Podkreślił, że aby poczynić ustalenia, które stały się podstawą przedstawionego zarzutu, prokuratura musiała wykonać bardzo wiele czynności.  –Musieliśmy kilka razy powoływać biegłych, przesłuchano kilkunastu świadków, uzyskaliśmy bardzo szczegółowe ekspertyzy fonoskopijne; dopiero te wszystkie dowody były podstawą tych ustaleń – wyliczał.Prokurator ocenił, że w ciągu dwóch miesięcy śledczy będą mogli wykonać wszystkie czynności niezbędne do weryfikacji linii obrony podejrzanego i zweryfikować materiał dowodowy w taki sposób, aby można było dokonywać kolejnych ustaleń. – Można powiedzieć, że aby wyjaśnić tę sprawę, na chwilę obecną konieczne jest przeprowadzenie jeszcze kilkudziesięciu czynności dowodowych, tym niemniej udało nam się w ciągu kilkunastu dni od wszczęcia śledztwa przeprowadzić ogromną ilość czynności dowodowych, zgromadzić bardzo obszerny materiał dowodowy, który pozwolił na to aby sfinalizować ten etap postępowania – mówił Tadla.Prokurator był pytany, czy prokuratura jest pewna, że Ch. nie wyniósł żadnych dokumentów z KNF już po tym, kiedy sprawa wyszła na jaw. Zapewnił, że nie ma takich obaw – te okoliczności także były badane, a wszystkie niezbędne zostały zabezpieczone.  „Gazeta Wyborcza” napisała 13 listopada, że w marcu 2018 roku ówczesny przewodniczący KNF zaoferował właścicielowi m.in. Getin Noble Banku Leszkowi Czarneckiemu przychylność dla Getin Noble Banku w zamian za około 40 mln zł – miało to być wynagrodzenie dla wskazanego przez szefa KNF prawnika. Czarnecki nagrał rozmowę, jednak w nagraniu nie znalazła się wypowiedź Ch. o tej kwocie. Według biznesmena, Ch. miał mu pokazać kartkę, na której zapisał 1 proc., co według dziennika miało stanowić część wartości Getin Noble Banku „powiązaną z wynikiem banku”. Badanie wariografemAdwokat Czarneckiego mec. Roman Giertych przyznał, że słynnej kartki z jednym procentem nie ma, ale – jak przekonywał – jest inny sposób na udowodnienie tego, że istniała. Oświadczył, że jego klient jest gotowy poddać się badaniu wariograficznemu.Z nagrania, którego stenogram Czarnecki przekazał prokuraturze wraz z zawiadomieniem o przestępstwie, wynika, że Chrzanowski miał proponować mu następujące przysługi: usunięcie z KNF Zdzisława Sokala – przedstawiciela prezydenta w Komisji i szefa Bankowego Funduszu Gwarancyjnego – bo jest on zwolennikiem przejęcia banków Czarneckiego (Getin Noble Banku i Idea Banku) przez państwo; złagodzenie skutków finansowych zwiększenia tzw. stopy podwyższonego ryzyka (kosztowało to bank około 1 mld zł) oraz życzliwe podejście KNF i NBP do planów restrukturyzacji banków Czarneckiego.Mec. Giertych informował, że pierwsze złożone w prokuraturze zawiadomienie, z 7 listopada, dotyczy korupcyjnej propozycji, złożonej przez szefa KNF Czarneckiemu, natomiast w drugim, z 13 listopada jest mowa o nadużyciu uprawnień oraz możliwości „istnienia zorganizowanej grupy przestępczej, której celem było doprowadzenie do przejęcia banku Leszka Czarneckiego”.Tadla potwierdził, że przedmiotem sprawy zawiadomienia o przestępstwie. Zaznaczył, że materia śledztwa jest bardzo skomplikowana, dotyczy m.in. także regulacji i decyzji KNF „względem uczestników postępowania”.Pytany, ile zarejestrowanych rozmów dostarczył Czernecki śledczym, prok. Tadla odpowiedział, że śledczy mają na razie ekspertyzę, która dotyczy rozmowy z 28 marca. Potwierdziła ona przebieg rozmowy Czarneckiego z Ch. oraz autentyczność urządzenia, na którym ją zarejestrowano. Nie chciał mówić o materiale dowodowym dotyczącym innych rozmów, bo ciągle nie ma wyników kolejnych opinii.",,
Gospodarka Chin spowalnia. Wzrost najsłabszy od lat,"Chiński wzrost gospodarczy w trzecim kwartale wyniósł 6,5 proc. w ujęciu rocznym. Jest to najgorszy wynik od 2009 r., podaje portal money.pl.","Na słabsze wyniki chińskiej gospodarki mają wpływ przede wszystkim rosnący dług i wojna handlowa z USA. Związane z nią zagrożenia miały skłonić inwestorów do wyprzedaży aktywów na lokalnych rynkach i wywołać mocny spadek wartości juana. Analitycy JP Morgan uważają, że z powodu nałożonych przez Donalda Trumpa  ceł na chińskie produkty wzrost chińskiego PKB może spowolnić nawet o 1 punkt procentowy. Jak podaje portal, wzrost gospodarczy od lipca do września osiągnął poziom 6,5 proc. Od kwietnia do czerwca było to 6,7 proc. Eksperci nie spodziewali się aż takiego spowolnienia.  Podkreśla się, że chińska gospodarka spowalnia pomimo polityki rządu, który działa na rzecz pobudzenia inwestycji.",,
Wybory w Hiszpanii przyśpieszone,"Premier Jose Luis Rodriguez Zapatero, oznajmił, że wybory parlamentarne odbędą się 20 listopada. Zgodnie z poprzednim terminem Hiszpanie mieli udać się do urn w marcu przyszłego roku","Szef hiszpańskiego rządu spotkał się z dziennikarzami po ostatnim przed wakacjami posiedzeniu Rady Ministrów. Zapatero wyjaśnił, że najważniejsza jest stabilność kraju, a nowy, wybrany w listopadzie gabinet będzie miał czas na przygotowanie przyszłorocznego budżetu. Zgodnie z informacjami Reutera, podającego się na źródła zbliżone do rządzących socjalistów, rząd rozwiąże parlament 26 września.    Zapatero już dawno zapowiadał, że nie będzie się ubiegał o trzecią kadencję. Popularność rządzącej Hiszpańskiej Socjalistycznej Partii Robotniczej (PSOE) pod jego kierownictwem bardzo spadła, co przełożyło się na słaby wynik w majowych wyborach regionalnych. Socjaliści, rządzący Hiszpanią od 2004 roku, są w bardzo niekorzystnej sytuacji. Wszystkie sondaże wskazują na przewagę konserwatywnej prawicowej Partii Ludowej, którą kieruje Mario Rajoy. Analitycy zastanawiają się, jak wysokie będzie zwycięstwo prawicy. Kandydatem PSOE na premiera w wyborach parlamentarnych jest dotychczasowy wicepremier Alfredo Perez Rubalcaba, który na początku lipca zrezygnował z tego stanowiska i kierowania resortem spraw wewnętrznych. Według sondażu, przeprowadzonego w pierwszej dekadzie lipca przez CentrumBadań Socjologicznych, socjaliści pod kierownictwem Rubalcaby mają poparcie36 procent, a prawica Rajoi - 43,1 procent. Słabsze poparcie dla Zapatero jest ceną za posunięcia oszczędnościowe, przyjęte w ramach walki z kryzysem gospodarczym. To również efekt bezrobocia sięgającego 21 proc. ludności czynnej zawodowo. Proporcja niezatrudnionych w Hiszpanii jest rekordem wśród państw UE należących do Organizacji Współpracy Gospodarczej i Rozwoju (OECD).",,
Zaginął biskup Kościoła podziemnego. Zatrzymywano go już pięć razy,"Mianowany przez papieża i nieuznawany przez komunistyczne władze ChRL biskup Peter Shao został „uprowadzony przez policję” – podał katolicki serwis AsiaNews. Lokalni urzędnicy powiedzieli w piątek hongkońskiej rozgłośni RTHK, że nie wiedzą, co się z nim stało.","Według AsiaNews pracujący w mieście Wenzhou biskup został zabrany przez funkcjonariuszy w ubiegły piątek i jest trzymany poza diecezją „przez 10 do 15 dni”. Włoski serwis nie podał źródeł tych informacji. Zauważył, że tego rodzaju „przymusowe wakacje” należą do metod często stosowanych przez chińską policję.  Biskup Shao, który należy do nieuznawanego przez władze Kościoła podziemnego, był w przeszłości zatrzymywany co najmniej pięciokrotnie, a w ubiegłym roku przetrzymywano go przez siedem miesięcy – przypomina portal.  Sprawę zniknięcia Shao starało się w piątek wyjaśnić hongkońskie radio RTHK. Urzędnicy z lokalnego chińskiego biura ds. wyznaniowych, jego wydziału zajmującego się religią katolicką, jak również pracownicy komisariatu policji w Wenzhou powiedzieli jednak dziennikarzom przez telefon, że nie mają żadnych informacji o sytuacji biskupa. Odmówili również podania swoich nazwisk – przekazała rozgłośnia.  Pekin i Watykan podpisały we wrześniu przełomowe porozumienie w sprawie ordynacji biskupów pracujących w Chinach kontynentalnych. Szczegóły porozumienia nie zostały ogłoszone, ale zdaniem analityków Watykan zachowa prawdopodobnie prawo do nominowania kandydatów na biskupów, chociaż Pekin będzie miał prawo wyrazić swój sprzeciw.",,
Epitetem w prezydenta. Senator pójdzie za to do więzienia,"Włoski senator, założyciel partii Liga Północna Umberto Bossi został prawomocnie skazany przez Sąd Najwyższy na rok i 15 dni więzienia za nazwanie siedem lat temu ówczesnego prezydenta Giorgio Napolitano „chłopem z południa”. Uznano to za jego znieważenie.","Sąd Najwyższy oddalił odwołanie złożone przez polityka od wyroku wydanego przez sąd apelacyjny.Proces dotyczył słowa „terrone”, uważanego od lat za obraźliwe. Od połowy minionego wieku takim epitetem mieszkańcy północy Włoch nazywali z pogardą osoby z południa. Bossi użył go w wersji „terun” w dialekcie z północy.Urodzonego w Neapolu szefa państwa Bossi nazwał tak w grudniu 2011 r., gdy był przywódcą Ligi i kilka tygodni wcześniej przestał być ministrem do spraw reform w rezultacie upadku rządu Silvio Berlusconiego. Polityk tak określił prezydenta w wystąpieniu w czasie wiecu Ligi koło Bergamo na północy Włoch, a towarzyszył temu obraźliwy gest.Zawiadomienie o popełnieniu przestępstwa znieważenia głowy państwa złożyli prywatni obywatele, oburzeni zachowaniem Umberto Bossiego – przypomina dziennik „La Stampa”.",,
Ateny i Skopje podpisały porozumienie ws. nazwy Macedonii,"Szefowie MSZ Grecji i Macedonii, Nikolaos Kodzias i Nikoła Dimitrow podpisali w niedzielę nad granicznym jeziorem Prespa w Grecji porozumienie o zmianie nazwy państwa macedońskiego. Ateny zgodziły się w nim uznać Macedonię pod nazwą Republika Macedonii Północnej.","Na ceremonii obecni byli szefowie rządów w Atenach i Skopje, Aleksis Cipras i Zoran Zaew.Grecki premier podkreślił „historyczną odpowiedzialność” jaka ciąży na obu stronach w związku z przestrzeganiem umowy. Z kolei witany owacją na stojąco Zaew stwierdził, że oba państwa powinny „odwrócić się od przeszłości i spojrzeć w przyszłość”. – Mamy wystarczająco odwagi, by wykonać krok naprzód – zapewnił.We wtorek Cipras i Zaew ogłosili kompromisowe rozwiązanie wieloletniego sporu o nazwę Macedonii. Była jugosłowiańska republika zgodziła się na zmianę konstytucyjnej nazwy państwa na Republika Macedonii Północnej, a w zamian Ateny zobowiązały się do odstąpienia od blokowania integracji Macedonii z Unią Europejską i NATO.Obaj premierzy w swoich krajach spotkali się z ostrym sprzeciwem i zostali wręcz oskarżeni o „narodową kapitulację” w związku z opiniami, że każda ze stron poszła wobec drugiej na zbyt daleko idące ustępstwa.Cipras po trzydniowych obradach parlamentu Grecji przetrwał w sobotę głosowanie w sprawie wotum nieufności. Popierający premiera parlamentarzyści odrzucili wniosek złożony przez lidera opozycyjnej Nowej Demokracji (ND) i krytyka porozumienia ze Skopje Kyriakosa Micotakisa. Wcześniej ok. 5 tys. osób protestowało przed parlamentem w Atenach przeciwko porozumieniu. Według świadków policja użyła gazu łzawiącego wobec demonstrantów, którzy próbowali wedrzeć się na schody przed parlamentarnym gmachem.Aby porozumienie weszło w życie, musi być ratyfikowane przez parlamenty obydwu krajów i zatwierdzone w referendum w Macedonii. Zgodnie z zapowiedziami Zaewa odbędzie się ono we wrześniu lub październiku. Prawicowy prezydent Macedonii Gjorge Iwanow zapowiedział, że nie podpisze porozumienia.Uregulowanie przez Grecję sporu o nazwę z północnym sąsiadem zostało przyjęte z zadowoleniem przez ONZ, UE, Stany Zjednoczone i NATO.Grecja od lat domagała się od Macedonii zmiany nazwy, twierdząc, że obecna implikuje żądania terytorialne wobec jej własnej prowincji o tej samej nazwie, miejsca urodzenia Aleksandra Wielkiego, a Skopje uzurpuje sobie prawo do greckiego dziedzictwa i historii. Ateny na forum UE przeforsowały oficjalną nazwę: Była Jugosłowiańska Republika Macedonii (akronim angielski - FYROM) i od lat blokowały wysiłki Macedonii, by wstąpić do NATO i UE.",,
Marsze Równości po władzę,"W kilku dużych miastach nie ma co liczyć na spokojne wakacje w kraju. Raczej można spodziewać się w nich ogłoszeń na bilbordach, afiszach i plakatach, zapowiadających Marsze i Parady Równości, w takim oto stylu: – Znamy datę największego w tym roku w naszym mieście święta wolności, równości i tolerancji.","Dziś już nie ulega wątpliwości, że organizowane w różnych miastach Polski, „Marsze Równości”, mające szyld walki o tolerancję środowiska LGBT, są w istocie bojówkami, które sięgają po specyficzną broń. Sedno jednak tkwi w tym, że są to bojówki do kwadratu. Próbują coś ugrać dla siebie, a jednocześnie spełniają służebną rolę bojówek opozycji politycznej w marszu po władzę. Jak to? Ludzie, którzy są bici, to bojówkarze? Właśnie tak. Używając przenośni, można powiedzieć, że przysłowiowym „kijem bejsbolowym”, który środowiskom LGBT  ma utorować drogę do osiągnięcia postawionych przez nich celów jest to, aby być bitym. Stać się ofiarą fizycznej napaści. Agresji przy użyciu siły. Ta przemoc jest najbardziej namacalna. Często zostawia widoczne ślady. Kto będzie wchodził w takie szczegóły, czy ofiara nie sprowokowała agresora, jeżeli w sposób widoczny jest poszkodowana? Dla osób homoseksualnych rzeczą najważniejszą jest zdobycie przywilejów, zaś droga, która do nich prowadzi jest sprawą drugorzędną. Ważne, aby była skuteczna. Te przywileje, jak wiemy, to usankcjonowanie prawne możliwości zawierania związków jednopłciowych, a w następnym kroku – przyznanie prawa do adopcji dzieci. Dla ich zrealizowania przyjęcie na siebie roli ofiary jest obowiązkiem. A nawet wyróżnieniem. Dlatego w swojej obłąkańczej wizji, szefowa feministek spod znaku Ogólnopolskiego Strajku Kobiet Marta Lempart chciałaby wcielić się w rolę kamikadze środowiska LGBT, pisząc: – „Jestem lesbijką. Z dużego miasta, z rodziną i przyjaciółmi, ale również narażoną na to, że znajdzie się ktoś, kto zainspirowany kazaniem w kościele lub przemówieniem na konwencji PiS postanowi mnie zabić”. Lempart bredzi o złożeniu siebie jako ofiary na ołtarzu walki o prawa dla LGBT. A jednocześnie oskarża Kościół o intencję najpotworniejszą – o zbrodnię. Jakim prawem ośmiela się to robić?! Okazuje tym samym, jaka jest skala jej nienawiści do Kościoła. Do obecnej władzy. W Polsce na walkę o zdobycie przywilejów, bo przecież nikt poważny nie powie, że u nas homoseksualiści są dyskryminowani, nakłada się ostra walka polityczna, która znacznie rozszerza i zarazem zaognia konflikt środowisk LGBT z państwem, reprezentowanym obecnie przez rządzącą partię. Jestem niemal pewien, że środowisko LGBT nie byłoby tak radykalne w swoich postawach wobec obecnej władzy i Kościoła katolickiego, gdyby nie inspiracje naszej opozycji politycznej. Postawiłbym nawet tezę, że środowisko LGBT, nie zdając sobie z tego sprawy, jest używane przez opozycję polityczną do walki z obecnym obozem władzy. W sposób najbardziej jaskrawy zależność ta widoczna jest w sposobie uprawiania polityki przez lidera Wiosny Roberta Biedronia, gdzie obydwie te nici mocno się ze sobą splatają. Dlatego wydaje się, że do czasu jesiennych wyborów parlamentarnych, czeka nas wielospektaklowy festiwal kontrowersyjnych, zaczepnych, w tym prowokacyjnych akcji środowisk LGBT i silnego ich wspierania przez opozycję.",,
Zarzuty dla podejrzanego o pobicie dziennikarza. Grozi mu do 5 lat więzienia,Zarzuty spowodowania uszczerbku na zdrowiu oraz stosowania gróźb pozbawienia życia z powodu przynależności politycznej postawiła wrocławska prokuratura 28-letniemu mężczyźnie. Jest on podejrzany o pobicie wykładowcy uniwersyteckiego i dziennikarza Przemysława Witkowskiego.,"28-latek podejrzewany o pobicie Witkowskiego został zatrzymany we wtorek. Jak poinformował rzecznik Komendy Miejskiej Policji we Wrocławiu Łukasz Dutkowiak, w środę prokurator postawił mężczyźnie zarzut dotyczący spowodowania uszczerbku na zdrowiu. Mężczyzna podejrzany jest też o grożenie Witkowskiemu pozbawieniem życia z powodu jego przynależności politycznej. Grozi mu do 5 lat więzienia. Przemysław Witkowski, wykładowca uniwersytecki, współpracownik lewicowego portalu OKO.press został w czwartek dotkliwie pobity w okolicach Mostu Trzebnickiego we Wrocławiu. Witkowski napisał na jednym z portali społecznościowych: „tak się kończy, kiedy nie podobają Ci się faszystowskie napisy na bulwarach nad Odrą”. Opublikował też swoje zdjęcie, na którym widać skutki pobicia. Portal OKO.press podał, że Witkowski wyraził głośno oburzenie widząc wymierzone w ruch LGBT hasła na murze. Miał on zostać zaatakowany, kiedy zsiadł z roweru, by naprawić koło. Jak jednak wynika z ustaleń portalu tvp.info pobicie mogło być także osobistą zemstą na Witkowskim za jego publikacje na temat „autonomicznych nacjonalistów”. Zdaniem znajomych Witkowskiego napastnik mógł rozpoznać dziennikarza. – Nie jest to przypadek, że jeden z najważniejszych działaczy antyfaszystowskich został zaatakowany w kontekście bazgrołów o „autonomicznych nacjonalistów” niedługo po długim tekście o nich – powiedziała portalowi tvp.info osoba z otoczenia Witkowskiego.",,
Bagdad może zażądać wycofania US Army. Premier Iraku ogłosił 3 dni żałoby po śmierci Sulejmaniego,"Premier Iraku Adil Abd al-Mahdi ogłosił w sobotę trzydniową żałobę narodową po śmierci irańskiego generała Kasema Sulejmaniego, Abu Mahdiego al-Muhandisa i pozostałych ofiar amerykańskiego ataku rakietowego. Al-Mahdi wezwał także parlament do zwołania nadzwyczajnej sesji celem omówienia dalszej obecności wojsk USA w tym kraju.","„Premier i naczelny dowódca Adil Abd al-Mahdi zarządził ogłoszenie żałoby narodowej za dusze męczenników; będzie obowiązywać trzy dni, od soboty” - przekazało w oświadczeniu biuro szefa rządu. Jak podała turecka agencja prasowa Anatolia, al-Mahdi wezwał także parlament do podjęcia środków legislacyjnych w celu „zabezpieczenia godności, bezpieczeństwa i suwerenności Iraku”. Obradująca pod przewodnictwem premiera Narodowa Rada Bezpieczeństwa zażądała, by deputowani zebrali się na nadzwyczajnej sesji. Mieliby zdecydować, czy nie zażądać od USA wycofania wojsk z Iraku – informuje Anatolia.  Sulejmani, dowódca elitarnej jednostki Al-Kuds, i Muhandis, założyciel proirańskiej milicji irackiej Kataib Hezbollah, w nocy z czwartku na piątek zostali zabici na lotnisku w Bagdadzie w ostrzale rakietowym sił USA. Ataku dokonano z użyciem dronów. W uroczystościach pogrzebowych zabitych w ataku, jakie się odbyły w Bagdadzie w sobotę, wzięły udział setki tysięcy osób. Orszak wyruszył sprzed meczetu w miasteczku Al-Kazimijja, na przedmieściach Bagdadu. Wielu uczestników pochodu niosło zdjęcia Sulejmaniego i Muhandisa. W tłumie słychać było okrzyki: „Śmierć Ameryce, Śmierć Izraelowi”, „Ameryka to wielki szatan”.",,
Kandydatka na szefa KE kością niezgody. SPD grozi zerwaniem koalicji rządowej,"Politycy CDU oraz CSU apelują o poparcie Ursuli von der Leyen w wyborach na stanowisko przewodniczącego Komisji Europejskiej. Propozycja powierzenia dotychczasowej szefowej MON tej funkcji wywołała burzliwe dyskusje w niemieckiej koalicji rządowej, łącznie z groźbą jej zerwania.","Koalicjant z SPD wspólnie z obecną opozycją zdecydowanie odrzucają jej kandydaturę. Część polityków SPD grozi zerwaniem koalicji. Przewodniczący Bundestagu Wolfgang Schäuble wyraził przekonanie, że Ursula von der Leyen będzie dobrym przewodniczącym. Polityk zaapelował do europosłów, aby poparli jej kandydaturę. Minister gospodarki Peter Altmaier ma nadzieję, że Ursula von der Leyen uzyska szerokie poparcie. – Życzyłbym sobie, abyśmy także w Niemczech zdobyli się na szerokie poparcie i to nie tylko ze strony CDU i CSU, ale także  SPD, Zielonych i FDP – powiedział dziś w Deutschlandfunk.Po odrzuceniu socjaldemokratycznego kandydata, jakim był Frans Timmermans, szef młodzieżówki SPD Kevin Kunert opowiada się za zerwaniem koalicji z chadekami. Tego samego zdania jest były szef MSZ Sigmar Gabriel.",,
Biały Dom na linii z Kremlem. W sobotę rozmowa prezydentów,Do pierwszej telefonicznej rozmowy prezydentów Rosji Władimira Putina i Stanów Zjednoczonych Donalda Trumpa dojdzie w sobotę. Doniesienia amerykańskich mediów potwierdził rzecznik Kremla Dmitrij Pieskow. Czy dojdzie do ocieplenia stosunków między Białym Domem a Kremlem?,"W ubiegłym tygodniu rzecznik Kremla w wywiadzie dla BBC mówił, że spotkanie między prezydentami  to kwestia miesięcy. Niewykluczone, że w czasie sobotniej rozmowy telefonicznej obu przywódców zapadanie decyzja co do konkretnego terminu. Donald Trump niedawno dał do zrozumienia, że gotów jest znieść sankcje nałożone na Rosję po aneksji Krymu, jeżeli Kreml pomoże Ameryce zwalczyć islamskich terrorystów. W wypowiedziach publicznych zarówno Putin, jak i Trump podkreślali, że liczą na ocieplenie kontaktów Moskwy z Waszyngtonem.",,
Kard. Nycz dla TVP Info: Prymas Wyszyński był mistykiem-praktykiem,"– Prymas Wyszyński był bardzo głęboko zakorzeniony w Bogu, w modlitwie, a równocześnie bardzo aktywny i pracujący, to była droga jego świętości – powiedział ks. kard. Kazimierz Nycz, arcybiskup i metropolita warszawski w rozmowie z Martą Piasecką w programie TVP Info „Kościół z bliska”.","Zdaniem kard. Nycza jest to kwestia kluczowa w kontekście beatyfikacji Prymasa Tysiąclecia. – Prymas był bardzo świadomy tego, że jego główne zadanie to duszpasterska troska o kościół warszawski i gnieźnieński. Czynił to przez normalną posługę biskupią, jaką sprawował – powiedział hierarcha.  – On sobie cały czas mówił: właściwa, główna moja praca, to nie są nadzwyczajne wydarzenia. To jest bierzmowanie, to są wizytacje, to jest spotykanie się z ludźmi. To jest odprawianie Mszy Świętych. To jest mówienie kazań, których wygłosił tysiące w ciągu tych 33 lat – przypomniał arcybiskup.  Kardynał Nycz wskazał, że obejmując stolicę biskupią w Warszawie ks. Stefan Wyszyński „wchodził w wielką sferę niepewności”. – Czas komunizmu się dopiero zaczynał. Wszystko, co najgorsze, włącznie z jego więzieniem, było przed nim – zaznaczył. Pokazanie duchowości prymasa Wyszyńskiego to, jak mówi rozmówca TVP Info, „wielkie zadanie”. – To był człowiek, który był mistykiem–praktykiem, czyli w tym znaczeniu bardzo głęboko zakorzeniony w Bogu, w modlitwie, a równocześnie bardzo aktywny i pracujący – wyjaśnił warszawski metropolita.",,
PO wybiera zarząd. Hanna Gronkiewicz-Waltz zrezygnowała,"Wicemarszałek Sejmu Małgorzata Kidawa-Błońska oraz posłowie: Monika Wielichowska, Agnieszka Pomaska, Bartosz Arłukowicz, Arkadiusz Myrcha – to nowe osoby, których kandydatury do zarządu PO rekomendował podczas sobotnich obrad Rady Krajowej lider Platformy Grzegorz Schetyna.","W swoim wystąpieniu szef PO zaapelował, by „dać szansę” nowemu premierowi Mateuszowi Morawieckiemu. Zaproponował mu „test z uczciwości”. – Panie premierze, proszę opublikować wyroki TK, proszę wyrwać się spod wpływu Kaczyńskiego, człowieka, który chowa się za pana plecami – mówił Schetyna. Według Schetyny nowy szef rządu dużo mówił w swym exposé o konieczności zakończenia konfliktu dzielącego Polaków. – Konfliktu wywołanego przez jego własną partię i bardzo świadomie podsycanego przez kolejne działania i wypowiedzi jej lidera – przekonywał.Ograniczanie demokracji Polityk twierdził również, że w Polsce „mamy w Polsce jawne ograniczanie demokracji” i „obóz rządzący przestał udawać”, że jest inaczej. Dowodził, że świadczą o tym zmiany w wprowadzane m.in. w TK, SN, KRS a także Kodeksie wyborczym. – Dwa lata temu, Jarosław Kaczyński, niezadowolony z wyników wyborów, które nie dały mu większości konstytucyjnej, postanowił zlekceważyć miliony wyborców i zmienić ustrój Polski na siłę – ocenił.Zaapelował również o współpracę opozycji, powołanie wspólnych list wyborczych do sejmików wojewódzkich oraz o stworzenie masowego, zdeterminowanego obywatelskiego ruchu obrony wyborów.",,
Komisja Rady Europy krytycznie o norweskim Urzędzie ds. Dzieci,"Komisja Zgromadzenia Parlamentarnego Rady Europy przyjęła raport specjalnego wysłannika, który w Norwegii badał działalność Urzędu ds. Dzieci (Barnevernet) w związku z głośnymi przypadkami naruszeń międzynarodowych gwarancji ochrony życia rodzinnego – informuje Instytut Ordo Iuris.","Komisja Spraw Społecznych, Zdrowia i Zrównoważonego Rozwoju przyjęła raport zatytułowany „Poszukiwanie równowagi pomiędzy zabezpieczeniem dobra dziecka a potrzebą utrzymania rodziny w całości”. Dokument to wynik dwuletnich prac specjalnego wysłannika Valeriu Ghiletchi, wiceprzewodniczącego parlamentu Republiki Mołdawii.  Genezą dokumentu jest krytyka norweskiego systemu Barnevernet, a zawarte w nim wnioski stanowią wytyczne dla wszystkich krajów Rady Europy. Raport Komisji wielokrotnie podkreśla, jakie znaczenie ma ochrona rodzin przed nadmierną i pochopną interwencją władzy publicznej. Wielokrotnie wskazywana jest wartość, jaką dla prawidłowego wychowania dziecka stanowi jego biologiczna rodzina. – W lutym 2017 r. byliśmy z panem Valeriu Ghiletchi prelegentami prawniczej konferencji w Wiedniu. Wymieniliśmy wówczas opinie o sytuacji rodzin i dzieci w Norwegii. Byłem pod wrażeniem jego determinacji do wyjaśnienia tragedii rodziny Bodnariu. Cieszę się, że tak jednoznaczny raport został przyjęty przez międzynarodowe grono w Komisji Zgromadzenia Parlamentarnego Rady Europy. Dobrze, że w krytykę norweskiego Barnevernet włącza się ważne, międzynarodowe środowisko stojące na straży europejskiego systemu praw człowieka, w tym prawa do ochrony życia rodzinnego – komentuje mec. Jerzy Kwaśniewski, Prezes Instytutu Ordo Iuris. Raport przypomina, że odebranie dzieci jego biologicznym rodzicom jest ostatecznością. Poprzedzać je muszą inne, mniej inwazyjne środki zabezpieczenia dobra dziecka. Co więcej, odebrane dziecko powinno być, w miarę możliwości, umieszczane pod opieką dalszych członków rodziny. Komisja wskazuje, że czas rozłąki powinien być okresem wzmożonej aktywności władz publicznych, które zobowiązane są do podejmowania wszelkich kroków zmierzających do przygotowania rodziny do powrotu dzieci do rodziców.",,
"„My nikogo nie usuwamy w cień, nie stosujemy taktyki PiS”. „Kaczyński nie jest w cieniu”","Politycznym wydarzeniem weekendu był wybór Barbary Nowackiej na liderkę Zjednoczonej Lewicy. Zastępca rzecznika PiS Krzysztof Łapiński jest przekonany, że ten ruch nie będzie miał wpływu na wynik jego partii w wyborach parlamentarnych. – Życzymy Nowackiej powodzenia – stwierdził w programie „Polityka przy kawie”. Paulina Piechna-Więckiewicz, wiceprzewodnicząca SLD, zapewniła, że wybór nie oznacza usunięcia w cień Leszka Millera czy Janusza Palikota. – My nie stosujemy taktyki PiS – skwitowała.","Łapiński odpowiedział na wyraźną aluzję Więckiewicz do Jarosława Kaczyńskiego, przekonując, że prezes Prawa i Sprawiedliwości nie jest schowany w cień. – Są spekulacje, że wyszedł z cienia, bo go nie było w kampanii prezydenckiej, ale wtedy kandydatem był Andrzej Duda i trudno, żeby ktoś inny robił mu kampanię – zaznaczył.„Wyznaczyliśmy ważną rolę Kaczyńskiemu”– Teraz mamy kampanię parlamentarną i pan prezes Kaczyński sam startuje, wspiera naszych kandydatów. Z naszych list startuje około tysiąc kandydatów, trudno, żeby komuś zakazać, komuś tę kampanię robić, czy kogoś chować. Mamy swoją strategię i tej strategii się trzymamy. Wiadomo było, co będzie robiła pani prezes Szydło, gdzie będzie jeździła, jak będzie prowadziła kampanię. W naszej strategii wyznaczyliśmy też ważną rolę dla prezesa Kaczyńskiego – wyjaśnił.Także Więckiewicz przekonywała, że Zjednoczona Lewica działa zgodnie z opracowaną taktyką, czego dowodem ma być wybranie Nowackiej na twarz ugrupowania. Zapewniła, że Nowacka uosabia to „co jest najbardziej wartościowe” na lewicy, czyli „wiarygodność, autentyczność, merytoryczność i uczciwość”.Długa ławka– Wybraliśmy liderkę, która ma reprezentować nas wszystkich. Jak ludzie pytają, kto stoi za Barbarą Nowacką, odpowiadamy: stoją ludzie, nasi wyborcy, mieszkańcy Polski, liderzy i liderki Zjednoczonej Lewicy i organizacji pozarządowych – tłumaczyła wiceszefowa SLD.– Mamy wielu liderów i liderek. Ta ławka jest naprawdę długa. To kobiety takie jak Katarzyna Piekarska, Joanna Senyszyn, Kazimiera Szczuka, czy mężczyźni tacy jak Krzysztof Gawkowski, Dariusz Joński – podkreśliła na antenie TVP1. Dodała, że jest przekonana o dobrym wyniku Zjednoczonej Lewicy, bo – jak się wyraziła – Polacy mają dość „chocholego tańca” między PO i PiS. ",,
Były rzecznik KRS straszy ewentualnym wykluczeniem z ENCJ. Internauci odpowiadają,"Były rzecznik KRS Waldemar Żurek straszy na Twitterze, że ewentualne wykluczenie Polski z Europejskiej Sieci Krajowych Rad Sądownictwa (ENCJ) może być koszmarne w skutkach. Internauci bardzo krytycznie odpowiedzieli na tweeta byłego rzecznika: „Sądząc po tym wpisie to pan nie ma pojęcia co to jest ENCJ”.","Waldemar Żurek, który do marca br. pełnił funkcję rzecznika KRS napisał na Twitterze, że jeśli ENCJ zawiesi Polskę „w prawach członka to będzie miało to ogromne znaczenie dla sądów krajowych Europy, a być może nawet na Trybunał Sprawiedliwości Unii Europejskiej”.„Najbardziej uderzy to w Kowalskiego. Jak Europa przestanie uznawać nasze wyroki. Skutki będą koszmarne” – napisał. Internauci bardzo krytycznie odpowiedzieli na wpis byłego rzecznika.Jeden z komentujących zapytał: Czy kraje, które należą do ENCJ do tej pory nie uznawały wyroków takich krajów jak: Niemcy, Austria, Czechy, Szwecja, Norwegia, Finladia, Szwajcaria, które nie nalezą do ENCJ?Inny internauta napisał: „Sądząc po tym wpisie to pan nie ma pojęcia co to jest ENCJ”",,
Były szef KNF Marek Chrzanowski ma opuścić areszt,"Podejrzany o przekroczenie uprawnień były szef Komisji Nadzoru Finansowego Marek Chrzanowski ma opuścić areszt – zdecydował we wtorek Sąd Rejonowy Katowice-Wschód. Sąd nie uwzględnił wniosku prokuratury, która domagała się przedłużenia tymczasowego aresztowania Chrzanowskiego o kolejny miesiąc.","Poinformowali o tym uczestniczący w posiedzeniu jeden z obrońców Chrzanowskiego mec. Radosław Baszuk i prokurator Paweł Leks, który nie wykluczył zaskarżenia wtorkowego postanowienia. Okres aresztowania Chrzanowskiego upływa w sobotę rano. – Będziemy rozważać kwestię zażalenia tego postanowienia – powiedział.Chrzanowski został zatrzymany 27 listopada. W śląskim wydziale Prokuratury Krajowej usłyszał zarzut przekroczenia uprawnień w związku z rozmową z właścicielem Getin Noble Banku Leszkiem Czarneckim. Na wniosek prokuratury sąd rejonowy aresztował go na dwa miesiące, później zażalenia obrony w tej sprawie nie uwzględnił sąd okręgowy. W ubiegłym tygodniu prokuratura poinformowała, że zwróciła się do sądu o przedłużenie stosowania tego środka zapobiegawczego o kolejny miesiąc.– Pan profesor Marek Chrzanowski najpóźniej 26 stycznia o godz. 6.30 opuści areszt śledczy – oświadczył po ogłoszeniu we wtorek decyzji przez sąd mec. Baszuk. Jak dodał, hipotetycznie możliwe jest, że jego klient mógłby wyjść na wolność wcześniej, gdyby prokuratura sama uchyliła areszt i zastosowała inne wolnościowe środki zapobiegawcze. Zaznaczył zarazem, że „spodziewa się i rozumie” ewentualność złożenia zażalenia przez prokuraturę na nieprzedłużenie Chrzanowskiemu aresztu.",,
Słowacy przeciw EFSF,"Upadł słowacki rząd. Po sześciu godzinach burzliwej debaty deputowani słowackiego parlamentu odrzucili ratyfikację Europejskiego Funduszu Stabilizacji Finansowej (EFSF). Decyzja posłów doprowadziła do upadku gabinetu, ponieważ głosowanie w sprawie Funduszu połączono z głosowaniem w sprawie wotum zaufania dla premier Ivety Radiczovej.","Spośród 124 deputowanych, za ratyfikacją Funduszu głosowało zaledwie 55. 60 posłów nie głosowało w ogóle. Ratyfikacji Funduszu sprzeciwiła się jedna z czterech partii rządzącej koalicji – liberalna „Wolność i Solidarność"" – przewodniczącego parlamentu Richarda Sulika i to zadecydowało o jego odrzuceniu.Kilka minut przed głosowaniem premier Iveta Radiczova w dramatycznym wystąpieniu zaapelowała do posłów aby „nie wykluczali Słowacji z elitarnego klubu Europy”. –  Proszę zaufajcie temu rządowi – mówiła Radiczova. Wotum nieufności dla premier jest równoznaczne z upadkiem całego rządu. Po głosowaniu, odchodząca premier Radiczova zaapelowała do swojej Słowackiej Unii Demokratycznej i Chrześcijańskiej – Partii Demokratycznej (SDKU-DS) oraz do partnerów koalicyjnych o podjęcie rozmów z opozycją w sprawie uchwalenia reformy EFSF.Szanse na ratyfikację Funduszu nie zostały zaprzepaszczone. Robert Fico – były premier i zarazem lider opozycyjnej lewicy, powiedział, że opozycja nie mogła poprzeć ratyfikacji w „pierwszym podejściu"", ponieważ premier Iveta Radiczova połączyła głosowanie w sprawie Funduszu z uzyskaniem wotum zaufania dla rządu.Fico zapewnił, że „lewica, która była i jest proeuropejska chciała jedynie upadku nieodpowiedzialnego rządu i poprze ratyfikację w kolejnym głosowaniu"". Jego termin nie został jeszcze ustalony.Zdaniem ustępującego ministra finansów Ivana Miklosza, reforma może być uchwalona przed końcem bieżącego tygodnia.Słowacja jest jedynym krajem strefy euro, który nie zaaprobował dotychczas reformy EFSF polegający na zwiększeniu jego uprawnień i środków finansowych pozostających w jego dyspozycji. Do wejścia w życie reformy potrzebna jest jednomyślność. Wszystkie pozostałe 16 krajów strefy euro poparło już plan zwiększenia uprawnień EFSF.Fundusz jest jednym z głównych instrumentów walki z ogarniającym Europę kryzysem finansowym.",,
