Macron straszy karami za nieprzyjmowanie migrantów,"Za „poważnym karaniem” państw Unii, które odmawiają udziału w mechanizmie dystrybucji migrantów, opowiedział się Emmanuel Macron. Prezydent Francji spotkał się w Rzymie z premierem Włoch Giuseppem Contem.","Macron wyraził przekonanie, że potrzebny jest „automatyczny europejski mechanizm przyjmowania imigrantów”, dzięki któremu Malta czy Włochy będą miały pewność, że inne kraje wraz z nimi będą brały na siebie odpowiedzialność za migrantów.Prezydent ocenił, że od 2015 r., czyli od eskalacji kryzysu migracyjnego, Włochy spotykają się z „brakiem zrozumienia i niesprawiedliwością”. – Nasze podejście musi odpowiadać trzem wymogom: po pierwsze wymogowi człowieczeństwa, a także solidarności, której zbyt często brakuje w UE, oraz skuteczności – przekonywał.– Nieporozumienia polityczne doprowadziły do nieskutecznego podejścia w zapobieganiu napływowi migrantów i zwalczaniu ruchów wtórnych przez granice krajów Unii – zaznaczył.Współpraca zamiast prowokacjiFrancuski przywódca opowiedział się też za „poważnym karaniem” tych państw, które nie uczestniczą w „europejskiej solidarności” w kwestii przyjmowania migrantów. Zdaniem Macrona odpowiedzią na zjawisko migracji nie może być „nacjonalistyczna prowokacja”, ale „tworzenie rozwiązań polegających na naprawdę skutecznej europejskiej współpracy”.Conte, relacjonując dziennikarzom przebieg spotkania z prezydentem Francji, oświadczył, że „konieczne jest, by Unia dokonała zmiany w kierunku strukturalnego, a już nie kryzysowego zarządzania napływem migrantów”.– Otrzymałem zapewnienie o pełnej gotowości prezydenta Macrona do udziału w europejskim mechanizmie przyjmowania migrantów, redystrybucji i skutecznego odsyłania – stwierdził szef włoskiego rządu.",,
Ostatnie pożegnanie senatora McCaina. Pogrzeb „przykładem jak szanować swoje państwo”,"Ameryka pożegna dzisiaj senatora Johna McCaina. O 20.00 polskiego czasu w Waszyngtonie rozpoczną się główne uroczystości pogrzebowe zmarłego przed tygodniem polityka. Republikański senator był weteranem wojennym, kandydatem na prezydenta i jednym z najbardziej szanowanych polityków w USA.","John McCain zostanie pochowany w Akademii Marynarki Wojennej Stanów Zjednoczonych w Annapolis niedaleko Waszyngtonu. Zmarły senator był absolwentem tej uczelni. Spocznie obok swojego wieloletniego przyjaciela, amerykańskiego admirała Charlesa Larsona.W czasie uroczystości będą przemawiać synowie zmarłego senatora a także były amerykański generał David Petraeus. Chór Akademii rozpocznie ceremonię od odśpiewania protestanckiej pieśni religijnej „Amazing Grace”. Przez lata stała się ona jedną z najpopularniejszych pieśni patriotycznych w Stanach Zjednoczonych. „Rywalizacja może poprawiać politykę”– Podczas uroczystości występowali zarówno przedstawiciele opozycji jak i rządzący obecnie w Ameryce. Widać było także, że John McCain uosabiał sobą wzajemny szacunek ludzi, którzy mieli odmienne poglądy – powiedział Szczerski.Prezydencki minister zwrócił uwagę, że podczas ceremonii mowy żałobne wygłosili dwaj byli prezydenci Stanów Zjednoczonych; republikanin George W. Bush i demokrata Barack Obama, którzy „w przeszłości startowali w wyborach przeciw Johnowi McCainowi i wzajemnie się szanowali”. – Ta wzajemna rywalizacja wszystkich ich w jakiś sposób ulepszyła. Myślę, że jest to uniwersalne, także dla Polski; rywalizacja może poprawiać politykę – dodał Szczerski.Podobnego zdania była senator Anna Maria Anders, której zdaniem śmierć Johna McCaina była „wielką stratą dla świata”.– John McCain potrafił się ze wszystkimi przyjaźnić. Widzieliśmy podczas dzisiejszej uroczystości, że byli ludzie ze wszystkich sfer” – powiedziała senator Anders. Określiła McCaina jako „do pewnego stopnia apolitycznego” ponieważ był zdolny do współpracy z osobami o odmiennych poglądach politycznych. – Przeczytałam wczoraj, że McCain uważał, że Amerykanów więcej łączy niż dzieli. Jako córka gen. Andersa przypomina mi to jego słynny cytat, jak napisał w jeszcze w Rosji „odrzućmy wszystko co nas dzieli i bierzmy wszystko co nas łączy” – powiedziała senator Anders dodając, że „w Polsce potrzebujemy osoby, która do pewnego stopnia jest ponadpartyjna”.Zarówno sen. Anders jak i minister Szczerski, który przywiózł do Waszyngtonu list z osobistymi kondolencjami od prezydenta Andrzeja Duda dla wdowy i rodziny zmarłego senatora, podkreślili znaczenie Johna McCaina dla Polski i jej regionu.Szczerski przypomniał, że prezydent Andrzej Duda miał okazję spotkać osobiście senatora Johna McCaina i rozmawiać z nim podczas Monachijskiej Konferencji Bezpieczeństwa.– Prezydent do dzisiaj wspomina tę rozmowę, bo była to rozmowa z człowiekiem o głębokim zrozumieniu geopolityki, zwłaszcza naszego regionu i postawy rosyjskiej, którą on piętnował, postawy agresywnego gracza, który dławi wolność i bezpieczeństwo naszego regionu, a pamiętajmy, że dla senatora McCaina wolność była sprawą najważniejszą – powiedział szef gabinetu Prezydenta RP.Senator McCain jeden z czołowych zwolenników przyjęcia Polski do NATO w amerykańskim Kongresie, zostanie pochowany w niedzielę podczas podczas prywatnej ceremonii, z udziałem jedynie najbliższej rodziny i przyjaciół, na cmentarzu Akademii Marynarki Wojennej – swojej Alma Mater – w Annapolis, stolicy stanu Maryland.",,
Odwet za atak na Koptów. Egipskie służby zabiły domniemanych zamachowców,Egipskie siły bezpieczeństwa zabiły 19 islamskich bojowników podejrzanych o piątkowy atak na koptyjskich chrześcijan w prowincji Minya. Do zamachu przyznało się Państwo Islamskie.,"Podejrzani zginęli podczas strzelaniny w górzystym regionie na pustyni w zachodniej części prowincji Minya, po pościgu prowadzonym przez siły bezpieczeństwa – poinformowało egipskie ministerstwo spraw wewnętrznych.Przedwczoraj z rąk ekstremistów zginęło siedmiu przedstawicieli Kościoła Koptyjskiego. Terroryści zaatakowali dwa busy nieopodal Klasztoru św. Samuela Wyznawcy leżącego około 260 km na południe od Kairu. Wśród ofiar jest sześcioro członków jednej rodziny. Do ataku przyznało się Państwo Islamskie.Papież Franciszek podczas dzisiejszej modlitwy Anioł Pański na Placu św. Piotra zapewnił o swojej modlitwie za ofiary zamachu. Papież podkreślił, że zginęli oni tylko dlatego, że byli chrześcijanami.",,
"Miller: wynik wiarygodny, ale świat nie uzna referendum","– Biorąc pod uwagę, że 60 proc. ludności Krymu to Rosjanie, spora część jest też rosyjskojęzyczna, to wynik referendum jest wiarygodny – powiedział Leszek Miller. Przewodniczący SLD komentował w programie „Dziś wieczorem” w TVP Info wstępne wyniki plebiscytu na Krymie, według których 93 proc. głosujących opowiedziało się za przyłączeniem do Rosji.","–  Sądzę, że referendum na Krymie nie zostanie uznane przez świat. Odbywa się niezgodnie z ukraińską konstytucją. Poza tym prawdopodobnie są tam jakieś techniczne przeszkody, żeby uznać, iż to referendum jest miarodajne – mówił na antenie TVP Info Leszek Miller. Gość  programu „Dziś wieczorem” odniósł się również do wyprawy na Krym posła Sojuszu Adama Kępińskiego CZYTAJ WIĘCEJ. Podkreślił, że nie jest on w delegacji sejmowej czy partyjnej.  – Poseł Adam Kępiński pojechał na Ukrainę na własne ryzyko. Miał tego świadomość. Jest w sporej grupie europarlamentarzystów i przedstawicieli parlamentów narodowych. Nie wygląda to tak, że na pewno aprobuje wszystko, co tam się dzieje. „Kępiński dostrzega sporo nieprawidłowości”– Poseł Kępiński przysłał nam niedawno maila, w którym napisał, iż dostrzega sporo nieprawidłowości – mówił lider SLD.  Leszek Miller zapewnił, że Kępiński zda klubowi relację ze swojej wyprawy tuż po powrocie z Ukrainy.",,
"„PO musi się pokazać jako partia, która więcej robi niż mówi”","– To jest sygnał ostrzegawczy, który pokazuje, że jest gorzej niż 4 lata temu i trzeba uważać, bo w jakimś momencie spadek może być szybszy. PO musi się pokazać jako partia, która bardziej realizuje to, co zapowiada, a premier Kopacz, że potrafi to wyegzekwować – tak senator Marek Borowski komentował w „INFOrozmowie” w TVP Info wyniki wyborów samorządowych.","Z pierwszych sondaży exit poll przeprowadzonych przez IPSOS dla TVP wynika, że w wyborach do sejmików wojewódzkich z poparciem 31,5 proc. wygrywa PiS. PO z 27,3 proc. plasuje się na drugiej pozycji. Trzecią siłą jest PSL z wynikiem 17,0 proc., czwartą SLD 8,8 proc. Nowa Prawica Janusza Korwin-Mikkego nie przekroczyła progu wyborczego. Frekwencja wyniosła 46,4 proc. – Wyniki wyborów są z pewnością sygnałem dla Platformy Obywatelskiej i Sojuszu Lewicy Demokratycznej, że trzeba jednak dokonać dokładnej analizy i przez 11 miesięcy do wyborów parlamentarnych podjąć działania, które przyciągnęłyby tych, którzy odeszli – podkreślił Borowski.",,
Dworczyk o tekście OKO.press.pl: Ma przedstawić mnie w skrajnie niekorzystnym świetle,"Kolejny opublikowany przez portal OKO.press.pl tekst ma na celu przedstawienie mojej osoby w skrajnie niekorzystnym świetle – napisał na Facebooku szef kancelarii premiera Michał Dworczyk, odnosząc się do doniesień portalu nt. nieprawidłowości w jego oświadczeniach majątkowych.","Portal OKO.press.pl napisał w piątek, że Dworczyk „w oświadczeniach majątkowych nie ujawnił dochodu ze sprzedaży willi pod Falenicą i udziałów, które miał w domu obok; do dziś mieszka w nim z żoną i dziećmi, choć formalnie właścicielką jest jego 80–letnia matka”.Odnosząc się do tych doniesień szef KPRM napisał na Facebooku, że w 2007 r. wraz żoną i jej dwoma braćmi oraz grupą 12 innych osób nabyli od osób fizycznych cztery działki na obrzeżach Warszawy. Jak zaznaczył, w kolejnych latach w drodze scalania i podziału gruntów teren został przekształcony na osiem działek budowlanych, działki drogowe i części wspólne. „Wspólnie z żoną na jednej z działek zbudowaliśmy dom. Budowę sfinansowaliśmy dzięki dwóm kredytom denominowanym we franku szwajcarskim. Niestety w niedługim czasie kurs szwajcarskiej waluty wzrósł o 100 proc., co spowodowało wzrost kosztów kredytu dla naszej rodziny. W kwietniu 2010 roku zakończyłem pracę w Kancelarii Prezydenta RP, śp. L. Kaczyńskiego. Te okoliczności sprawiły, że wraz z rodziną zostaliśmy zmuszeni do sprzedaży naszego domu. Środki ze sprzedaży domu została przeznaczone m.in. na spłatę jednego kredytu, części drugiego kredytu oraz na zapłatę podatku” – czytamy w oświadczeniu Dworczyka. Jak tłumaczy w oświadczeniu, dzięki zgodzie pozostałych właścicieli mógł zamieszkać wraz z najbliższa rodziną „w części domu typu »bliźniak«”, którego właścicielem jest jego matka i który jest usytuowany „na innej działce, powstałej ze scalenia ww. części wspólnych, która miała być pierwotnie przeznaczona na plac zabaw”. „W wyniku szeregu dokonywanych czynności prawnych w oświadczeniu majątkowym za rok 2012 nie uwzględniłem 2/800 udziału w działce objętej księgą wieczystą KW nr WA6M00446663/2 oraz 1/16 udziału we współwłasności nieruchomości objętej księgą wieczystą KW nr WA6M00316517/4, których właścicielem byłem do dnia 26 lutego 2013 roku” – napisał w oświadczeniu. Wyraził wdzięczność swojej matce „i innym osobom, które w trudnym czasie pomogły jego rodzinie”. „Bez komentarza pozostawiam określenie domu, który sprzedałem jako »willa«, której byłem właścicielem do 2012 roku, gdyż w momencie sprzedaży była to nieruchomość niewykończona, której obecny wygląd nadali nowi właściciele” – napisał. Zaznaczył, że w związku z podnoszonymi w tekstach wątpliwościami, na początku czerwca, złożył stosowny wniosek do Centralnego Biura Antykorupcyjnego w celu weryfikacji opisanej sytuacji. „Na zakończenie chciałbym podkreślić, że trudno oprzeć się wrażeniu, iż kolejny opublikowany tekst ma przede wszystkim na celu przedstawienie mojej osoby w skrajnie niekorzystnym świetle” – zakończył szef kancelarii premiera.W maju portal OKO.press napisał, że Dworczyk miał w co najmniej 12 oświadczeniach majątkowych zataić, że posiada udziały w spółce, która zapewnia budynki i wyposażenie szkołom pod patronatem Opus Dei. Fałszywe deklaracje – jak twierdzi portal – Dworczyk składał jako radny, poseł i minister. Portal napisał, że po pytaniach dziennikarzy w tej sprawie, polityk miał złożyć w Sejmie korekty czterech oświadczeń. „To jest sytuacja, która nigdy nie powinna się wydarzyć. Mogę tylko powiedzieć – przepraszam. 0,18 proc. udziałów spółki non profit, organizacji pożytku publicznego, które posiadam, która prowadzi de facto szkołę, do której chodzą moje dzieci – o tym mówimy” – powiedział Dworczyk komentując te informacje.",,
Złamał zakaz pracy z dziećmi. Ks. Olejniczak prosi papieża o „przeniesienie do stanu świeckiego”,"Ksiądz Dariusz Olejniczak złożył wczoraj na ręce papieża Franciszka prośbę o przeniesienie do stanu świeckiego. Prośbę umotywował złamaniem zakaz sądowego. Wbrew niemu, podejmował działalność związaną z pracą z dziećmi i młodzieżą, ukrywając ten fakt przed ustanowionym przez władze kościelne kuratorem – poinformowała w komunikacie Archidiecezja Warszawska.","W sobotę na oficjalnym profilu dziennikarza Tomasza Sekielskiego na kanale You Tube premierę miał dokument pt. „Tylko nie mów nikomu”, w którym przedstawione zostały przypadki wykorzystywania seksualnego małoletnich przez osoby duchowne. W dwugodzinnym dokumencie Sekielskiego znalazły się m.in. wywiady z ofiarami księży, zapis konfrontacji ofiar i księży, rozmowy z psychologiem i prawnikami. Można zobaczyć zdjęcia bohaterów sprzed lat, kamera towarzyszy im w podróżach do miejsc, w których – jak opisują – dochodziło do molestowania.Jednym z „bohaterów” filmu Sekielskiego jest ks. Dariusz Olejniczak, który skazany został przed laty za molestowanie małoletnich dziewczynek. Duchowny ma również dożywotni zakaz pracy z dziećmi. Jak się okazało, Olejniczak zakaz ten wielokrotnie łamał – co udowodniono w reportażu. Po opuszczeniu więzienia duchowny głosił w jednej z parafii w Malborku pod koniec ub. r. rekolekcje dla dzieci. Rzecznik prasowy Arcybiskupa i Archidiecezji Warszawskiej ks. Przemysław Śliwiński poinformował, że ks. Olejniczak złożył prośbę do papieża Franciszka, w której prosi o przeniesienie go do stanu świeckiego. „Ksiądz Dariusz Olejniczak, po złożeniu prośby na ręce kard. Kazimierza Nycza, opuścił dotychczasowe miejsce pobytu w seminarium misyjnym w Warszawie. Odchodząc wyraził skruchę i zapewnił że będzie w pełni współpracował z organami państwowymi” – czytamy w komunikacie kurii. To kolejny przypadek usunięcia ze stanu duchownego. Jak poinformowała Archidiecezja Wrocławska, Paweł Kania – kolejny „bohater” dokumentu Sekielskiego – nie jest już księdzem. Po przeprowadzonym dochodzeniu kanonicznym został wydalony ze stanu duchownego i w tym kontekście informacja podana w filmie jest nieaktualna – poinformował w komunikacie rzecznik Archidiecezji Wrocławskiej ks. Rafał Kowalski.",,
Premier Iraku: Kryzys na Bliskim Wschodzie grozi „niszczycielską wojną totalną”,"Kilka godzin po przeprowadzeniu przez siły Iranu ataków na cele USA w Iraku iracki premier Adil Abd al-Mahdi powiedział, że niebezpieczny kryzys, do którego doszło w ostatnich dniach na Bliskim Wschodzie, grozi „niszczycielską wojną totalną” w Iraku, w regionie i na świecie.","Mahdi wezwał wszystkie strony do powściągliwości, dotrzymywania umów międzynarodowych i poszanowania państwa irackiego. Przestrzegł jednocześnie przed wszelkim naruszaniem suwerenności jego kraju oraz atakami na swe terytorium. Premier Iraku zapewnił, że uważnie przygląda się sytuacji i działa na rzecz powstrzymania kryzysu. Szef irackiego rządu otrzymał ustną wiadomość od irańskich władz, w której przekazano mu, że „reakcja na zabicie przez siły USA irańskiego generała Kesema Sulejmaniego jest bliska realizacji lub w jej trakcie” - przekazał w oświadczeniu rzecznik irackiego premiera. Jak sprecyzował, Teheran powiadomił Mahdiego, że uderzy w miejsca, w których obecne są siły amerykańskie, ale nie określił, o jakie miejsca chodzi. Mahdi jednocześnie otrzymał telefon od władz USA, gdy rakiety spadały na amerykańską część bazy lotniczej Ain al-Asad w prowincji Anbar i bazę lotniczą Harir w Irbilu w irackim Kurdystanie - przekazał rzecznik irackiego premiera.",,
"„Widać wyraźnie, że Amerykanie chcą radykalnej zmiany”","– Nie czuję strachu. Myślę, że Stany Zjednoczone są państwem przewidywalnym niezależnie od przywództwa. Mają swoje kierunki polityki zagranicznej, choć akcenty różnie się rozkładają i to może być powodem do różnych spekulacji i rozmów, co dalej będzie się działo w amerykańskiej polityce – komentował w programie „Kwadrans polityczny” wyniki wyborów w USA Jarosław Sellin, wiceminister kultury.","Sellin przyznał, że przez ostatnie osiem lat był trochę zaniepokojony pewnymi trendami w amerykańskiej polityce. – Na przykład skłonnością Baracka Obamy w pierwszej części prezydentury, by wycofywać się z Europy. Kierował uwagę na regionie Pacyfiku, a to z punktu widzenia polskiego interesu narodowego nie było dobre – powiedział. „Nie jestem zdziwiony, że wygrał Trump” Jarosław Sellin powiedział, że polski rząd chciałby, aby USA były państwem aktywnym w polityce międzynarodowej, również w Europie,  oraz by podejmowały rosyjskie wyzwania. – Nie jestem zdziwiony, że wygrał Trump, mówiłem to do ostatniej chwili. Najważniejsze w polityce jest wyczucie trendów społecznych.  Widać wyraźnie, że Amerykanie chcą radykalnej zmiany – mówił. Dodał, że to oczekiwanie ludzi zaspokaja właśnie Donald Trump i stąd to zwycięstwo. Marek Pyza: Kwadrans Polityczny, witam państwa, gościem programu jest Jarosław Sellin, dzień dobryJarosław Sellin: Dzień dobryM.P.: Hello and Welcome należałoby powiedziećJ.S.: Dzisiaj jesteśmy wszyscy amerykanami, bo przeżywamy te same emocje, które są za oceanem.M.P.: Czuje pan strach?J.S.: Nie, nie czuję, myślę, że Ameryka jest państwem przewidywalnym niezależnie od przywództwa, ma swoje stałe wyznaczone kierunki polityki zagranicznej, aczkolwiek różnie akcenty są różnie rozkładane, co może by powodem do różnych spekulacji czy rozmów co dalej będzie w polityce amerykańskiej, ja w ostatnich 8 latach byłem nieco zaniepokojony pewnymi trendami, które w polityce amerykańskiej były, na przykład taką skłonnością w pierwsze części prezydentury Baracka Obamy do wycofywania się z Europy i koncentrowania własnej uwagi na rejonie Pacyfiku, to z punktu widzenia polskiego interesu narodowego nie było dobre. …M.P.: I tym resecie z Rosją, słynne spotkanie Hillary Clinton w Genewie z Siergiejem Ławrowem i wspólne naciśnięcie przycisku resetJ.S.: Io, co też kamery nagrały, w sposób nico ukryty w Korei, wymiana zdań między Barackiem Obamą a Putinem. Chcielibyśmy po prostu, żeby Ameryka była państwem aktywnym w polityce zagranicznej, jednak pierwszoplanowym, aktywnym również w Europie, i podejmującym te wyzwania, które na agendę polityczną wrzuca dzisiaj np. Rosja.M.P.: Cz jest pan zdziwiony tym co się wydarzyło, to jeszcze nie są oczywiście ostateczne wyniki, ale z dużym prawdopodobieństwem prezydentem zostanie Donald Trump, ten, którego również sondaże, znamy to też z polskiego podwórka, skazywały na porażkę do ostatniej chwili…J.S.:  Nie jestem zdziwiony, i mam na to sporo świadków, że do ostatniej chwili, nawet jeszcze wczoraj wieczorem na wieczorze wyborczym zorganizowanym przez amerykańskiego ambasadora w Warszawie, mówiłem w rozmowach kuluarowych że moim zdaniem wygra Trump. Ważniejsze w polityce jest wyczucie niż to co pokazują sondaże, bo one często jednak mylą, z polskiego podwórka też to znamy, tylko pewnego trendu, który jest w społeczeństwie. Widać było wyraźnie, że większość amerykanów chce radykalniej zmiany przywództwa establishmentowego, które panowało na scenie amerykańskiej, troszkę nawet tożsamo oceniało przywództwo po stronie republikańskiej i demokratycznej, że to są klany rodzinne, że się wymieniają władzą, i jest oczekiwanie bardziej wyrazistej zmiany, i to oczekiwania zaspokaja Donald Trump, stąd być może to zwycięstwo. M.P.: Polski rząd i polskie władze będą miały zadanie przypominać prezydentowi USA o jego obietnicach złożonych Polakom parę tygodni temu w Chicago…J.S.: Rzeczywiście ten kandydat spotkał się z Polakami, nie przypominam sobie, żeby Hillary Clinton miała jakiś spotkanie dedykowane Polakom, i miłe słowa usłyszeliśmy ze strony Donalda Trumpa, myślę, że powinniśmy przede wszystkim egzekwować te zobowiązania, które Ameryka wobec nad podjęła, myślę że to nie jest zagrożone, myślę, że to będzie bardzo silnie potwierdzone, mianowicie stała obecność wojsk amerykańskich w Polsce, wiemy, że ma się tu pojawić na początku przyszłego roku dosyć duża, licząca 4,5 tysiąca żołnierzy amerykańska brygada pancerna plus jeszcze ten oddział wielonarodowy amerykańsko- brytyjsko- rumuński, to jest bardzo istotne wzmocnienie wschodniej flanki NATO, w tym kluczowego kraju ten flanki, czyli Polski. W dodatku nad wielonarodową brygadą dowództwo ma objąć Amerykanin. To jest bardzo ważne bo w obliczu niestabilności, którą mamy u naszych granic, wojny naszych sąsiadów i neoimperialnej polityki Rosji, musimy dawać taki sygnał, że w razie czego, jak ktoś się poważy zaatakować Polskę, to już w pierwszej chwili ewentualnego ataku ginąć będą nie tylko żołnierze polscy, ale też amerykańscy, to jest ważny sygnał dla każdego, kto ośmiela się pomyśleć, że coś można Polsce zrobić. M.P.: Chyba, że Trump wróci do wcześniejszej retoryki, kiedy mówił, że NATO nie jest takie ważne, sygnalizował wycofywanie się Amerykanów z różnych pól na świecie.. Myśli pan, że Donald Trump jest gwarantem wprowadzenia w życie 5 punktu paktu sojuszu północno-atlantyckiego?J.S.:  Polityka izolacjonizmu jest stalym elementem polityki amerykańskiej jeśli chodzi o retorykę, bardzo wielu kandydatów do tej polityki chce nawiązywać, natomiast patrząc obiektywnie UA po  prostu nie mogą uprawiać tej polityki, są skazane na światowe przywództwo, jeżeli się wycofają problem prędzej czy później dotrze do nich i oni to doskonale rozumieją, dwie wojny światowe, które właściwie wywołali europejczycy, wciągnęły Amerykanów. Retoryka izolacjonistyczna się pojawia, w ustach polityków amerykańskich, ale nie ma wyboru, Ameryka musi być aktywna w świecie. Jeszcze bezpieczniej to wygląda w drugiej części dzisiejszych wyborów, czyli składu Kongresu, gdzie wgląda na to, że dominować będą republikanie, a to są politycy, którzy interesują się światem, i nie sądzę by mieli skłonności do wycofywania się. M.P.: Z perspektywy prezydenta mimo wszystko republikańskiego, większości w Senacie i Izbie Reprezentantów, to jest dobra wiadomość dla Polski?J.S.: W sensie ideowym nie ma co ukrywać, że Republikanie są mi bliżsi, mamy w dużej mierze tożsame poglądy, ideowe i polityczne, ale musimy oceniać takie sytuacje w kategoriach twardego interesu narodowego i czy państwo będzie kompatybilne z naszymi interesami, myślę, że tak można to odczytywać, że większość republikańska w Kongresie to jest też większa skłonność Ameryki do aktywności w Europie. M.P.: Czyli nie należy się spodziewać kolejnych słów w podobie tych wypowiedzianych przez Billa Clintona, który w New Jersey powiedział, że Polska i Węgry nie byłyby wolne bez Ameryki, a teraz uznały że z demokracją jest za dużo kłopotu…J.S.: Clintonowie jednak reprezentują ten szeroki front lewicowo-liberalny w polityce amerykańskiej, troszkę podobny w ocenie rzeczywistości jak te dominujące w Europie Zachodniej elity lewicowo- liberalne, tutaj reprezentowali ten sam poziom histerii i przesady wobec tego co się dzieje na Węgrzech czy w Polsce, to były niesprawiedliwe oceny, teraz to ustanie, przynajmniej z kręgów władczych takich słów nie będziemy słyszeć.M.P.: Nie boi się pan, że Donald Trump jest nieprzewidywalny?J.S.: Każdy prezydent wnosi element własnej wrażliwości…M.P.: Wrażliwość Trumpa, to nie brzmi dobrze…J.S.: Ale przecież on nie będzie działał w polityce sam, jest tam jego administracja, i mimo że jest trochę outsiderem republikańskim, to jednak republikanie się z nim pogodzą.. M.P.: I zmieni się jak za dotknięciem czarodziejskiej różdżki?J.S.: Do końca nie, w polityce osobowości też mają znaczenie, to jest człowiek 70cio letni, trudno zmienić przyzwyczajenia takiego człowieka, on swoje wady i zalety ma, w wyznaczaniu polityki będą mu pomagać wybitni politycy z administracji republikańskiej, swoje idee będzie musiał korygować.M.P.: 70 letni Trump, 69 letnia Clinton, trzeba im oddać szacunek…J.S.: Widać nawet było problemy Clinton z wytrzymaniem tempa tej kampanii, kampania była brutalna, niektórzy oceniają że najbrutalniejsza od lat, szacunek na pewno należy się obojgu.M.P.: Bardzo dziękuję za rozmowęJ.S.: Dziękuję",,
„Od śmierci do życia”. Marsz Pamięci  w 76. rocznicę likwidacji warszawskiego getta,"W stolicy odbędzie się dziś Marsz Pamięci 22 lipca, upamiętniający ofiary likwidacji warszawskiego getta. Marsz zorganizowano w ramach 76. rocznicy niemieckiej nazistowskiej Akcji Reinhardt, której celem była zagłada ludności żydowskiej, w wyniku której zginęło od ponad 2 mln do 3 mln Żydów.","Marsz rozpocznie się, jak co roku, przy pomniku Umschlagplatz i przemierzy symboliczną trasę „od śmierci do życia”, czyli w odwrotnym kierunku niż szły ofiary deportacji do niemieckiego obozu zagłady w Treblince.Tegoroczna edycja wydarzenia, zorganizowanego przez Żydowski Instytut Historyczny im. Emanuela Ringelbluma w Warszawie, w sposób szczególny upamiętni postać Szmula Zygielbojma - działacza Bundu, który włożył wiele wysiłku w alarmowanie zachodniej opinii publicznej o masowym mordowaniu Żydów na terenie okupowanej Polski. W nocy z 11 na 12 maja 1943 r., na wieść o upadku powstania w getcie warszawskim, Zygielbojm popełnił samobójstwo.",,
Lech Kaczyński gotów pojechać do Moskwy,"Lech Kaczyński mógłby wziąć udział w majowych obchodach rocznicy zakończenia II wojny światowej w Moskwie – pisze „Rzeczpospolita”. Gazeta podkreśla jednak, że prezydent uzależnia decyzję w tej sprawie od tego, czy w Rosji zostanie należycie przyjęty.","– Prezydent chciałby pojechać. Ale nie mogłoby dojść do takiej sytuacji jakpodczas wizyty prezydenta Aleksandra Kwaśniewskiego w 2005 r., kiedy zostałupokorzony, a wkład Polski w zwycięstwo nad Niemcami został pominięty –  powiedział „Rz” jeden ze współpracowników Lecha Kaczyńskiego.W środę pojawiła się nadzieja na poprawę stosunków polsko-rosyjskich po tym, jak na wspólne uroczystości w Katyniu zaprosił Donalda Tuska premier Rosji Władimir Putin. Premier Polski zaproszenie przyjął. „Telefon do Warszawy"" eksperci ocenili jako przełom. Rangę gestu podkreślił też szef MSZ Radosław Sikorski. Chodzi o to, że rosyjski premier osobiście zadzwonił do Donalda Tuska, choć mógł przekazać zaproszenie przez ambasadę.  – Jest to dowód na dobre osobiste relacje między premierami  – powiedział Sikorski.",,
Gowin: Nasz rząd nie ma sporu z TSUE,"W Europie wśród sędziów i polityków toczy się spór na temat tego, jak szeroki jest zakres uprawnień Trybunału Sprawiedliwości Unii Europejskiej; Polska dostosuje się do orzeczeń TSUE w takim zakresie, w jakim Trybunał ma uprawienia – powiedział wicepremier Jarosław Gowin.","Gość „Kwadransu politycznego” był wicepremier Jarosław Gowin, minister nauki i szkolnictwa wyższego. Poruszano temat TSUE, obecności Polski w UE i ustawy o szkolnictwie wyższym. Wicepremier zapytany o to, czy TSUE staje się kolejną instancją w Polsce do zgłaszania spornych spraw w Polsce, odpowiedział, że na pewno Trybunał Sprawiedliwości nie ma takich uprawnień. – W Europie toczy się spór na temat tego, jak szeroki jest zakres uprawnień TSUE, zarówno wśród prawników jak i polityków. Coraz więcej krajów wyraża obawy przed nadmierne rozszerzającą interpretacją przepisów o TSUE. Polska dostosuje się do orzeczeń TSUE w takim zakresie, w jakim Trybunał ma uprawnienia.  Wygląda na to, że nie potrafiąc poradzić sobie z rządami Zjednoczonej Prawicy droga demokratyczną, niektórzy sędziowie, niektórzy politycy opozycji, a właściwie cała opozycja z wyjątkiem Kukiz'15, próbuje wygrać spór demokratyczny w Polsce metodami nacisku zagranicznego. Myślę, że Polacy takiej metody nie zaakceptują – powiedział Gowin. – Będziemy obecności Polski w UE zdecydowanie bronić, ale w ramach UE będzie twarda walka o polski interes narodowy. UE to nie jest klub gentlemanów, gdzie jeden drugiemu ustępuje miejsca. UE jest pewną płaszczyzną pokojowej współpracy i pokojowej konkurencji. W UE każdy zabiega przede wszystkim o własny interes narodowy, my Polacy powinniśmy się uczyć tego np. od Niemców – powiedział wicepremier. Gowin odniósł się także do wypowiedzi szefa PKW w RMF FM, który stwierdził, że „prezydent powinien zaczekać z powołaniem kandydatów rekomendowanych do Sądu Najwyższego do czasu rozstrzygnięcia wątpliwości przez Trybunał Sprawiedliwości Unii Europejskiej”. Gowin, odnosząc się do słów szefa PKW, ocenił, że tego rodzaju obawy trzeba potraktować jako „niepotrzebne alarmowanie opinii publicznej w sprawie, która tak naprawdę nie budzi jakichś szerokich kontrowersji społecznych, pomijając grupę najtwardszego nurtu opozycji”. Na uwagę, że Hermeliński jako nadzorujący wybory wypowiada się w sporze politycznym, odpowiedział, że nie odmawia mu prawa, żeby się wypowiadał w tych sprawach. Podkreślił jednak, że „pan prezydent jest osobą najważniejszą w państwie” i „zarówno konstytucja, jak i ustawy, dają mu pełne prawo do podejmowania decyzji o obsadzie wolnych etatów w Sądzie Najwyższym w takim terminie, w którym on uzna to za stosowne (…), a nie Wojciech Hermeliński”. Jarosław Gowin wypowiedział się również na temat ustawy o szkolnictwie wyższym. – Wątpliwości były formułowane, ale odkąd ustawa została uchwalona, właściwie ustały. Miały one charakter albo demagogiczny, formułowane były przez skrajne środowiska lewicowe albo były wyrazem ogólnych obaw przed zmianami. Te zmiany, które dotkną polskie uczelnie, będą głębokie, ale stopniowe i ewolucyjne, nie możemy sobie pozwolić na sytuację, w której mamy przeciętne uczelnie – powiedział. Jak uważa wicepremier, głównym problemem jest drenaż mózgów.  Jego zdaniem duża część najlepszych maturzystów wyjeżdża na zagraniczne uczelnie, bo tutaj obawiają się, że nie zdobędą odpowiednio dobrego wykształcenia. – Oni powinni być elitą narodową – stwierdził. Wicepremier podkreślił również, że po wejściu Polski do UE za granicę wyjechało blisko 30 tys. młodych naukowców. – To wszystko ma odwrócić konstytucja dla nauki – podsumował Gowin.",,
Minister środowiska: Nie ulegniemy lewicowej presji,"Nie możemy ulegać lewicowym pseudoekologicznym ideologiom, które chcą innym narzucić swoje zdanie – mówi w wywiadzie dla poniedziałkowego „Naszego Dziennika” minister środowiska Jan Szyszko. Dodaje, że „Polska twardo broni stanowiska zakładającego podczas debaty o klimacie konieczności uwzględniania specyfiki innych państw”.","„Każde państwo powinno działać autonomicznie i samodzielnie, aby osiągnąć cele Porozumienia paryskiego” – mówi Szyszko. Jego zdaniem „lewicy nie podoba się podejście Polski do środowiska naturalnego, gdzie odwołujemy się do encykliki „Laudato si” papieża Franciszka. Ojciec Święty wyraźnie przecież napisał, że jest konieczne porozumienie w skali globalnej, gdyż poprzednie nie spełniły swoich celów”.„Czyńcie sobie ziemię poddaną”„To ma związek ze światopoglądem lansowanym w Europie Zachodniej, czyli przez nurt lewicowo-liberalny, który uważa, że człowiek jest największym wrogiem zasobów przyrodniczych, a najwyższą formą ochrony środowiska jest niewycinanie drzew i zrezygnowanie z polowań na zwierzęta” – powiedział.Zauważył, że „to coś zupełnie innego niż jest wpisane w polską tradycję, mentalność zgodną z Bożym wskazaniem: Czyńcie sobie ziemię poddaną. Chodzi o takie korzystanie z zasobów przyrodniczych, aby służyły człowiekowi, aby stymulowały rozwój gospodarczy, ale jednocześnie aby tych zasobów nie ubywało”.",,
Media w USA: Morawiecki europejską twarzą PiS,"Amerykańskie media, zajęte problemami wewnętrznymi kraju, w swoich pierwszych reakcjach na reorganizacje polskiego rządu, przykładają większą wagę do samej postaci desygnowanego na premiera Mateusza Morawieckiego niż do zapowiadanej zmiany akcentów w polityce rządu.","Leonid Bershidsky, komentator portalu Bloomberg L.P. uważa, że desygnowanie obecnego wicepremiera i ministra rozwoju jest przykładem „przebiegłej gry prezesa Prawa i Sprawiedliwości Jarosława Kaczyńskiego z Unią Europejską, z wiernymi linii jego partii i ze swoimi politycznymi przeciwnikami”. Zdaniem Bershidsky'ego celem tej gry jest „konsolidacja jego kontroli nad krajem przy jednoczesnym złagodzeniu napięcia w stosunkach z Brukselą i najważniejszymi potęgami w Europie”.Zwraca on uwagę, że „Mateusz Morawiecki i Beata Szydło wymienili się stanowiskami” tego samego dnia, w którym Sejm przyjął ustawę, jak ocenił, „efektywnie poddającą Sąd Najwyższy kontroli politycznej”. W omówieniu ustaw o sądownictwie przyjętych przez Sejm w piątek, Bershidsky powtarza krytyczne argumenty przeciwników tych ustaw, nie wspominając nawet jednym słowem o genezie projektów ustaw, ani o tym, że ich zgłoszenie przez PiS miało cokolwiek wspólnego z latami rządów komunistycznych w Polsce, podczas których sądownictwo było częścią aparatu represji. Podobne argumenty przyjął Michael J. Abramowitz prezes amerykańskiej pozarządowej organizacji praw człowieka Freedom House, w latach 80. zasłużonej w pomocy dla opozycji demokratycznej działającej w podziemiu w Polsce. W wydanym w piątek oświadczeniu określił przyjęcie ustaw o sądownictwie przez Sejm „wyrokiem śmierci dla niezależności sądownictwa w Polsce”.Prezes Freedom House proponując, aby Unia Europejska i Stany Zjednoczone „zaapelowały do prezydenta Andrzeja Dudy o wycofanie tej ustawy”, zapomina, że w Stanach Zjednoczonych, które chlubią się rozdziałem władzy wykonawczej, ustawodawczej i sądowniczej wybór sędziów Sądu Najwyższego poddany jest kontroli politycznej, ponieważ prezydenckie nominacje dla kandydatów na sędziów Sądu Najwyższego, zatwierdzane są większością głosów partii, która kontroluje Senat.Zdolności negocjacyjne i światowy szlif Bershidsky w swoim komentarzu, powtarzając zarzuty opozycji, że reorganizacja rządu PiS miała na celu odwrócenie uwagi od reformy sądownictwa dodaje, że jeśli rzeczywiście taki był cel tej restrukturyzacji rządu, to nie został on osiągnięty.Spory te zdaniem Bershidsky'ego, którego opinie jak zastrzega się redakcja portalu Bloomberg L.P. „niekoniecznie odzwierciedla opinię redakcji albo właścicieli Bloomberg L.P.” – mogą podprowadzić do utraty subwencji UE dla polskiego rolnictwa, a nawet zawieszeniem głosu Polski w Unii Europejskiej. „Tego oczywiście Kaczyński nie chce, dlatego ten wzlot Morawieckiego”. Prezes Jarosław Kaczyński –  kontynuuje w portalu Bloomberg L.P. Leonid Bershidsky – zdecydował się zastąpić „ukochaną przez działaczy PiS Beatę Szydło, która była przaśną twarzą polskiego nacjonalizmu Morawieckim, który mówi biegle po angielsku i niemiecku, studiował w Niemczech i w Stanach Zjednoczonych, odbył staż w Bundesbanku i zrobił karierę w bankowości”.Bershidsky przypomina „Morawiecki oprócz światowego szlifu i wyrafinowania, jest synem prominentnego działacza antykomunistycznego, a nawet był doradcą gospodarczym (Donalda) Tuska, kiedy ten był premierem. Z tego powodu – sugeruje komentator Bloomberg L.P. – szeregowi członkowie PiS mu nie ufają, mimo, że „prawdopodobnie Morawiecki bardziej niż ktokolwiek przyczynił się do względnego sukcesu rządów PiS”.Dlatego zdaniem komentatora decyzja o powierzeniu Morawieckiemu teki premiera była doskonałym wyborem „ponieważ prezencja i dobre zdolności negocjacyjne mają duże znaczenie w stolicach Zachodniej Europy, mimo gwarantowanego oburzenia Europejczyków na reformę sądownictwa”. Podobne zalety wymieniają inne amerykańskiej media, których pierwsze reakcje, na restrukturyzację rządu w Polsce z reguły są ukryte pomiędzy wierszami i we własnych tytułach doniesień agencyjnych z Warszawy. Morawiecki wobec UEI tak dziennik „Washington Post” przedrukowuje w swoim piątkowym wydaniu depeszę agencji Associated Time pod tytułem „Czas spędzony za granicą i w bankowości postrzegane jako zalety kandydata na premiera”, a Rick Lyman dziennikarz „The New York Timesa” w korespondencji z Warszawy opublikowanej w portalu gazety w piątek pod tytułem „Polski parlament zmienił kształt sądów powodując krytykę” podkreśla, że Morawiecki, dzięki swojemu doświadczeniu w międzynarodowej bankowości będzie w stanie lepiej wytłumaczyć stanowisko Polski międzynarodowym krytykom”.Od tych podobnych głosów odbiega korespondencja Drew Hinshowa opublikowana na łamach dziennika „The Wall Street Journal” w piątek. Zdaniem dziennikarza WSJ „zapowiadana od dawna reorganizacja polskiego rządu ma na celu jego ożywienie przed wyborami samorządowymi i wyborami do Sejmu”.",,
"Grodzki pisał, że chętnie przyjedzie do prezydenta. „Nie wystosował żadnej prośby”","Marszałek Senatu Tomasz Grodzki nie wystosował prośby o spotkanie z prezydentem w sprawie ustaw sądowych – poinformował szef gabinetu prezydenta Krzysztof Szczerski. Grodzki pisał na Twitterze, że chętnie przyszedłby do Pałacu, aby w gronie ekspertów podyskutować o „kontrowersyjnych zapisach” nowelizacji.","O spotkanie z prezydentem ws. nowelizacji ustaw sądowych marszałek Senatu zaapelował w sobotę na Twitterze. „Szanowny Panie Prezydencie! Ustawy sądowe są w Senacie, ale na koniec trafią do Pana. Chętnie bym przyszedł do Pałacu aby w gronie ekspertów obu stron podyskutować o kontrowersyjnych zapisach po to żeby wypracować jak najlepsze rozwiązanie dla obywateli. Jestem do dyspozycji” – napisał Tomasz Grodzki.  Szczerski zapytany w radiowej Trójce czy prezydent zaprosi marszałka Senatu na spotkanie, odpowiedział, że drzwi do Pałacu Prezydenckiego są otwarte, a marszałek był już wielokrotnie zapraszany, choć z zaproszenia nie skorzystał.  Dodał, że sam marszałek na razie z prośbą o spotkanie nie wystąpił, a „wpis na Twitterze to jest raczej rodzaj manifestacji niż prośba o spotkanie”.  Na uwagę dziennikarki, że marszałkowi Grodzkiemu chodzi chyba o spotkanie ws. nowelizacji ustaw sądowych, Szczerski podkreślił, że marszałek powinien skupić się na organizacji pracy w Senacie, bo to tam są obecnie prowadzone prace nad tą ustawą.  – Jeśli dojdzie do spotkania marszałka z prezydentem, to nie może mieć ono charakteru ingerencji w proces legislacyjny. Prezydent, zgodnie z polskim prawem, konstytucją, nie ma możliwości składania poprawek na etapie prac w komisji senackiej (...). Pan marszałek powinien bardziej docenić pracę samych senatorów, bo konsultuje ustawę w Brukseli, z gośćmi z Komisji Weneckiej, konsultuje ze wszystkimi na zewnątrz, natomiast on ma w swojej własnej izbie, w której jest marszałkiem, komisję, która pracuje nad tą ustawą – mówił.  Powtórzył, że jeśli marszałek będzie chciał się spotkać z prezydentem i wystąpi o takie spotkanie, to będzie ono umówione. – Natomiast, jeśli ma to być spotkanie, które w założeniu ma ingerować w proces legislacyjny, to, zgodnie z konstytucją, jest to niemożliwe – powiedział.",,
"„Wydawało mi się, że świat z Orwella skończył się wraz z upadkiem systemu komunistycznego”","Kolejne „rewelacje historyczne” w wydaniu rosyjskim; a wydawało mi się, że świat z Orwella skończył się wraz z upadkiem systemu komunistycznego – napisał w piątek późnym wieczorem na Facebooku premier Mateusz Morawiecki, odnosząc się do dokumentów opublikowanych przez władze Federacji Rosyjskiej.","„Kolejne »rewelacje historyczne« w wydaniu rosyjskim. Tym razem oddziały Armii Krajowej miały mordować Żydów i Ukraińców podczas II wojny światowej” –  czytamy we wpisie na profilu FB premiera Morawieckiego.  Premier zastanawia się „ile jeszcze tego typu bredni potrafią spreparować ci, którzy przez kilkadziesiąt lat zbrodnię w Katyniu przypisywali Niemcom, nie przyznawali się do tajnych układów z Hitlerem w sierpniu 1939 roku, w wyniku którego dokonano rozbioru Polski, czy wywołania głodu na Ukrainie na początku lat trzydziestych, w wyniku którego śmierć poniosło ponad 8 mln Ukraińców, Rosjan, Kazachów i innych nacji, wchodzących w skład ówczesnego Związku Sowieckiego?”.   „A wydawało mi się, że świat z Orwella skończył się wraz z upadkiem systemu komunistycznego. Czyżby jednak był jego wielki comeback made in Russia?” – napisał premier Morawiecki. Rosja odtajniła dokumenty  W piątek ministerstwo obrony Rosji poinformowało o publikacji odtajnionych dokumentów dotyczących m.in. wkroczenia Armii Czerwonej do Warszawy 17 stycznia 1945 r. Resort podkreślił, że publikacja dokumentów, to „kontynuacja działalności mającej na celu ochronę prawdy historycznej"". Publikacja zbiegła się z obchodami 17 stycznia 1945 r., który to dzień Rosjanie określają jako dzień „wyzwolenia Warszawy”. „Dokumenty te świadczą o tym, że oddziały Armii Krajowej unicestwiły Ukraińców i Żydów w mieście” - napisano w oświadczeniu resortu zamieszczonym na Facebooku.  Wiceszef polskiego MSZ Paweł Jabłoński w rozmowie z PAP publikację Rosji określił jako „prowokacyjną”. Publikując dokumenty dotyczące 17 stycznia 1945 r., Rosja wykonuje kolejne dość prowokacyjne i w naszej ocenie nerwowe ruchy, usiłując oskarżyć Polskę o zbrodnie wojenne, nie mając do tego jakichkolwiek faktycznych podstaw - ocenił Jabłoński. We wcześniejszych wypowiedziach na temat publikacji zaznaczył, że to „kolejna próba zakłamywania historii”.  Szef MSZ Rosji Siergiej Ławrow podczas piątkowego briefingu stwierdził, że Rosja będzie czynić wszystko, aby przeciwdziałać „fałszowaniu historii”; zaznaczył, że Rosja jest otwarta na dialog na podstawie dokumentów archiwalnych.",,
Imigranci opuszczą  Lampedusę,"W ciągu najbliższych dwóch-trzech dni wszyscy
imigranci, którzy przybyli z północnej Afryki, opuszczą włoska wyspę Lampedusę – poinformował premier Silvio Berlusconi. Dwa dni temu zabrakło posiłków dla dwóch tysięcy imigrantów. Niektórzy z nich protestowali, inni – licząc się z tym, że lada dzień opuszczą wyspę – próbowali sprzątać miejsce, gdzie koczowali. Miał to być wyraz wdzięczności za kilkunastodniową gościnę. Rząd Berlusconiego ma zamiar zgłosić Lampedusę do Pokojowej Nagrody Nobla.","Zgodnie z wcześniejszymi zapowiedziami rządu uciekinierzy zostaną rozwiezieni statkami do ośrodków, baz, koszar i miasteczek namiotowych w innych punktach Włoch.– Wszędzie zostaną przywrócone normalne warunki –  powiedział Berlusconi,zwracając uwagę na skalę „degradacji” otoczenia.Zapewnił, że strona włoska otrzymała od władz Tunezji, skąd przypływająnielegalni imigranci, zapewnienie o tym, że będą one patrolowały porty iwybrzeża, aby powstrzymać ruch łodzi. Następnie ujawnił: – Kupujemy także kutry rybackie od Tunezyjczyków po to, abynie mogły być wykorzystane do przerzutu ludzi.– To zaś oznacza, że kiedy wycofam się z polityki, wezmę jeden kuter i będęsprzedawał świeże ryby – zażartował premier.– Mamy zapewnienie o gotowości przyjęcia wszystkich Tunezyjczyków, których udanam się odesłać – oświadczył szef rządu.Dodał, że zamierza zrealizować plan, który sprawi, że „wyspa będzie miałakolory” słynnego kurortu Portofino.Lampedousa znowu rajem – Berlusconi kupił wille– Powierzyliśmy telewizjom RAI i Mediaset zrobienie materiałów, któreprzyciągną Włochów na Lampedusę, która zawsze była rajem i znowu nim będzie – obiecał Berlusconi. Wiadomo też, że premier kupił na wyspie rezydencję, która była kiedyś własnością arystokraty z Palermo. Willa kosztowała 1,5 mln euro.  – Zajrzałem do internetu i kupiłem dom przy plaży Cala Francese. Nazywa sięDwie Palmy. Ja też będę mieszkańcem Lampedusy – powiedział premier,oklaskiwany przez mieszkańców.",,
„Wiele państw istnieje tylko teoretycznie. U wrót Europy czekają miliony”,"– Tu nie chodzi o to przyjmowanie lub nieprzyjmowanie muzułmanów. Tu chodzi o to, że głównie za sprawą Angeli Merkel poszedł komunikat: przybywajcie wszyscy. Dlatego do Europy zaczęli przybywać nie tylko uchodźcy z Syrii, którzy uciekają przed wojną – mówił Wojciech Szewko w programie „Cztery strony” TVP Info. Ekspert tłumaczył, skąd bierze się współczesna wędrówka ludów.","Wojciech Szewko ocenił, że masowa wędrówka ludów, z którą mamy do czynienia w ostatnich dwóch, trzech latach, jest związana z upadkiem kilku, a nawet kilkunastu państw, które funkcjonują jeszcze jako podmioty prawa międzynarodowego, ale nie funkcjonują w rzeczywistości. – Mówimy o Afganistanie, części terytoriów Pakistanu, Iraku oraz Syrii. A w Afryce przede wszystkim o Libii, ale też Mali, Senegalu, części terytorium Nigerii. To są państwa, cytując naszego klasyka, które funkcjonują tylko teoretycznie. Rząd centralny utrzymuje tylko kilka czy kilkanaście podstawowych miast, a policja jest utożsamiana z kolejną bandą, która wymusza haracze. To są także państwa upadłe z punktu widzenia ekonomicznego – mówił ekspert. Ćwierć miliarda ludzi u wrót EuropyEkspert tłumaczył, że w strefach, z których imigranci w prosty sposób mogą przybyć do Europy, czyli nie muszą przepływać kilku mórz czy przechodzić przez wysokie góry, przebywa teraz około 200-250 mln osób. W tej sytuacji powstaje pytanie, czy rzeczywiście jedynym pomysłem UE powinno być przyjmowanie wszystkich. Szewko tłumaczył, że to oczywiste, że ludzie z tych krajów idą w kierunku państw, które chcą ich przyjmować. – Proszę zwrócić uwagę, że sunnici uciekający przed wojną w Syrii nie uciekają w kierunku Arabii Saudyjskiej, Kataru, Dubaju, Omanu, czyli nie uciekają do bogatych krajów Zatoki Perskiej. Te kraje po prostu ich nie przyjmą. Są w stanie ich wystrzelać na granicy. Oni idą w kierunku UE, bo po komunikacje Merkel są przekonani, że wszystkich przyjmiemy – tłumaczył ekspert.Jak rozwiązać problem masowej imigracji Według eksperta rozwiązaniem problemu masowej imigracji jest po prostu „przestrzeganie prawa”. – UE przez lata miała bardzo restrykcyjną politykę azylową. W tej chwili Angela Merkel powiedziała – nasze własne reguły nas nie obowiązują – tłumaczył Szewko. Dodał, że drugim elementem zapobiegania temu problemowi jest aktywna polityka zagraniczna, która powinna polegać nie na destabilizowaniu krajów, przez które ci uchodźcy przybywają, ale na ich stabilizacji. Dobrym przykładem jest Libia – zaznaczył. ",,
Franciszek spotkał się z ofiarami pedofilii. „Ból i wstyd”,"Papież Franciszek spotkał się w Chile z grupą ofiar pedofilii – poinformował rzecznik Watykanu Greg Burke. – Ojciec Święty płakał z nimi – ujawnił. Papież spotkał się również z więźniarkami, którym powiedział, że „nigdy nie jest za późno na zmianę”.","Watykański rzecznik wyjaśnił, że do spotkania z małą grupą ofiar księży pedofilów doszło w nuncjaturze apostolskiej w Santiago, gdzie Franciszek mieszka w czasie wizyty. Rozmowa miała ściśle prywatny charakter. Nie uczestniczył w niej nikt inny oprócz Franciszka i ofiar wykorzystywania – oświadczył Burke.Następnie stwierdził, że osoby te opowiedziały papieżowi o swych cierpieniach. Franciszek „wysłuchał, modlił się i płakał wraz z nimi” – dodał rzecznik.Ból i wstydSpotkanie miało miejsce w dniu, gdy papież dwukrotnie wypowiedział się publicznie na temat skandalu pedofilii, który dotknął także Kościół w Chile. Rano w przemówieniu do władz kraju w Pałacu Prezydenckim Franciszek oświadczył: „Nie mogę tutaj nie wyrazić bólu i wstydu, jakie odczuwam w obliczu nienaprawialnych szkód wyrządzonych dzieciom przez sługi Kościoła”.– Chcę dołączyć do moich braci w biskupstwie, gdyż słusznie jest prosić o wybaczenie i wspierać ze wszystkich sił ofiary, a zarazem musimy zobowiązać się do tego, aby to się nigdy nie powtórzyło – podkreślił.Następnie podczas spotkania z duchowieństwem w katedrze w Santiago: zapewnił: „Znam ból wywołany przez nadużycia dokonane na nieletnich i śledzę uważnie to, jak wiele robi się dla przezwyciężenia tego poważnego i bolesnego zła”. – Jest to ból z powodu szkód i cierpienia ofiar oraz ich rodzin, które zobaczyły, że zdradzono ich zaufanie, pokładane w sługach Kościoła – przyznał. – To ból z powodu cierpienia wspólnot kościelnych, a także wasz ból, bracia, którzy oprócz wyczerpania z powodu swego oddania przeżyliście szkody spowodowane podejrzeniami i zwątpieniami, które w niektórych lub w wielu z was mogły zasiać wątpliwości, lęk i nieufność – wskazał.Wysoka cenaFranciszek zaznaczył także: „Wiem, że czasami doświadczaliście zniewag w metrze lub idąc ulicą; za to, że idzie się ubranym »po księżowsku« w wielu wypadkach płaci się wysoką cenę”.We wtorek papież spotkał się również z więźniarkami w kobiecego zakładu karnego w Santiago de Chile. Zachęcał je do walki ze stereotypami, mówiącymi, że nie można się zmienić lub że nie warto tego robić. Przyznał, że choć „jest bardzo ciężko, boleśnie”, nie oznacza to „utraty nadziei, nie oznacza pozbycia się marzeń”. – Bycie pozbawionym wolności to nie to samo, co bycie pozbawionym godności – zaznaczył.",,
"Zandberg atakuje zakup F-35. MON: Eksperci są zgodni, że Polska ich potrzebuje","– Wartość samolotów F-35 dla polskiej armii jest wątpliwa – mówił z sejmowej mównicy lider partii Razem Adrian Zandberg. Zapewnił, że jego partia nie poprze pomysłów, by zwiększać wydatki na armię. „Panie Zandberg, F-35 to najnowocześniejsze myśliwce, które dają przewagę na polu walki. Kwestionowanie potrzeby ich zakupu to nieporozumienie (...) Wydatkowanie 2 proc. PKB na obronność to minimum określone przez NATO” – w takich słowach na Twitterze odniosło się do wypowiedzi polityka Ministerstwo Obrony Narodowej.","–  Wartość samolotów F-35 dla polskiej armii jest wątpliwa. My nie poprzemy waszych pomysłów, aby na armię wydawać jeszcze więcej – mówił Zandberg.Polityk Lewicy nie czekał długo na reakcję MON. Resort ustosunkował się do słów Zandberga, pisząc, że F-35 to najnowocześniejsze myśliwce, używane przez najsilniejsze armie na świecie, a eksperci są zgodni, że Polska ich potrzebuje. Ministerstwo odniosło się również do wydatków na wojsko. „Wydatkowanie 2% PKB na obronność to minimum określone przez NATO. Polska zwiększy wydatki na ten cel do 2,5% PKB do 2030 r. Nie ma pomysłu, aby na obronność wydawać 4%PKB” – czytamy we wpisie MON.",,
Kandydat na prezydenta pozostanie w areszcie. Sąd nie chce go zwolnić,"Kandydat na prezydenta Tunezji Nabil Karoui, który dostał się do drugiej tury, pozostanie w areszcie. Sąd ponownie odrzucił prośbę o zwolnienie polityka podejrzanego m.in. o pranie pieniędzy.","– Sędzia odmówił wydania orzeczenia, uznając się za niekompetentnego w tej sprawie – powiedział jeden z prawników Karouiego Kamel Ben Mesud, który dzień wcześniej składał wniosek do sądu o uwolnienie kandydata na prezydenta. – Odwołamy się – zapowiedział.W niedzielę tunezyjski magnat medialny Nabil Karoui przeszedł do drugiej tury wyborów prezydenckich, otrzymując 15,6 proc. głosów. Jego przeciwnikiem będzie konserwatywny profesor prawa Kais Saied, który uzyskał 18,4 proc. głosów.56-letni Karoui jest w areszcie od 23 sierpnia. Jego zwolennicy twierdzą, że aresztowanie jest decyzją polityczną, która ma na celu storpedowanie jego kandydatury w wyborach, natomiast tunezyjskie władze utrzymują, że nie ingerowały w tę sprawę i o jego aresztowaniu w sposób niezależny zdecydował wymiar sprawiedliwości.Po aresztowaniu komisja wyborcza ogłosiła, że Karoui może figurować jako kandydat na prezydenta, dopóki nie zostanie skazany. Karuiemu zarzuca się oszustwa podatkowe i pranie pieniędzy.",,
Putin złożył życzenia noworoczne przywódcom państw. Pominął istotne kraje,"Władimir Putin złożył życzenia noworoczne i świąteczne (Boże Narodzenie obchodzone jest w Rosji 7 stycznia) przywódcom państw oraz szefom organizacji międzynarodowych. Pominął jednak kilka osób, w tym m.in. prezydentów Polski i Ukrainy.","Kreml nie przesłał życzeń noworocznych prezydentom m.in. Polski, Ukrainy, Gruzji, Litwy, Łotwy, Estonii – zwraca uwagę rosyjska gazeta „Kommiersant”. Wśród adresatów życzeń znaleźli się natomiast m.in. przywódcy nieuznawanych republik Abchazji i Osetii Południowej. Na stronie internetowej Kremla opublikowano listę adresatów życzeń. Są wśród nich przedstawiciele władz 41 państw, m.in. kanclerz Niemiec Angela Merkel, prezydenci USA, Francji, Turcji, Donald Trump, Emmanuel Macron i Recep Tayyip Erdogan, przywódca Chińskiej Republiki Ludowej Xi Jinping, brytyjski premier Boris Johnson, przywódcy Syrii i Wenezueli Baszar el-Asad i Nicolas Maduro. Rzecznik Kremla Dmitrij Pieskow w rozmowie z dziennikarzami nie wykluczył rozszerzenia tej listy. Jak zapowiedział, „w razie potrzeby informacje zostaną uzupełnione”.",,
Waszyngton: Iran odpowiada za ataki na tankowce w Zatoce Omańskiej,Sekretarz stanu USA Mike Pompeo oskarżył Iran o przeprowadzenie dwóch ataków na tankowce w Zatoce Perskiej. Strona amerykańska doszła do takich wniosków na podstawie m.in. informacji wywiadowczych oraz rodzaju użytej broni.,"– Ocena rządu Stanów Zjednoczonych jest taka, że Islamska Republika Iranu jest odpowiedzialna za ataki, które miały miejsce w Zatoce Omańskiej – oświadczył na konferencji prasowej w Waszyngtonie Pompeo.Ataki na cywilne statki to część kampanii Teheranu mającej na celu „eskalację napięcia” – dodał. Szef amerykańskiej dyplomacji uznał też, że Iran próbuje zakłócić transport ropy przez cieśninę Ormuz.Strona amerykańska – przekonywał – doszła do wniosku, że za atakami stał Iran, na podstawie „informacji wywiadowczych, rodzaju użytej broni, poziomu umiejętności potrzebnego do przeprowadzenia takiej operacji, podobnych ostatnio ataków irańskich na statki” i tego, że żadna grupa działająca w regionie incydentów nie dysponuje do tego odpowiednimi środkami. Jak zauważa agencja Reutera, Pompeo nie przestawił jednak żadnego dowodu popierającego jego tezę.",,
Komisja Europejska czeka na nowego premiera Polski,"Przedstawiciele Komisji Europejskiej nie chcieli na razie komentować zmian na stanowisku premiera w Polsce i zastąpieniu przez Mateusza Morawieckiego Beaty Szydło. Mówili, że czekają na oficjalne objęcie obowiązków przez nowego szefa rządu. Nieoficjalnie w rozmowach z Polskim Radiem dodawali, że liczą na nowe otwarcie we wzajemnych relacjach.","Unijni urzędnicy mówią, że jeśli nowy premier przejmie obowiązki, Komisja Europejska wygłosi przygotowaną formułę na wszystkie zmiany rządów bądź premierów dotyczącą spodziewanej dobrej współpracy. Te słowa - jak mówią urzędnicy - w przypadku Polski mogą zabrzmieć szczególnie, bo relacje na linii Bruksela-Warszawa były ostatnio napięte. Komisja, która od stycznia zeszłego roku prowadzi procedurę praworządności przeciwko Polsce, zarzucała brak woli do dialogu. Unijni urzędnicy liczą na zmianę w relacjach tym bardziej, że wielu komisarzy zna osobiście Mateusza Morawieckiego. Opinie zarówno urzędników w Komisji, jak i unijnych dyplomatów w Brukseli są pozytywne, a formułowane na podstawie jego wizyt w Komisji, a także udziału w unijnych spotkaniach ministerialnych. Dyplomaci przypominają w rozmowie z Polskim Radiem, że w czerwcu podczas jednej z narad Mateusza Morawieckiego wsparł ówczesny minister finansów Niemiec Wolfgang Schaeuble i zapisy w dokumencie, dotyczące powiązania praworządności z gospodarką zostały złagodzone.",,
„NSZZ Solidarność niezmiennie walczy o prawa pracownicze”,"NSZZ „Solidarność” niezmiennie walczy o prawa pracownicze, prawa związkowe, chociaż nie jest łatwo. Jest może tak samo jak na początku lat 80. – ocenił w programie „Gość Wiadomości” przewodniczący związku Piotr Duda.","Duda wskazał, że związkowcy mają ogromne zasługi w ograniczeniu fali gwałtownej prywatyzacji, która na początku lat 90. przetoczyła się przez Polskę. – Wtedy to lawinowo ruszyło. Związek zawodowy „Solidarność” stanął w kontrze do premiera Leszka Balcerowicza, zablokował prywatyzację i nie dopuścił do tego, żeby wyprzedano majątek narodowy – podkreślił.W Pałacu Prezydenckim prezydent Andrzej Duda spotkał się z członkami Komisji Krajowej NSZZ „Solidarność” z okazji jubileuszu 40-lecia powstania związku. W swoim przemówieniu podkreślił, że to „najważniejsza organizacja społeczna, pracownicza, jaka powstała w dziejach Rzeczpospolitej” .– To organizacja o charakterze pokojowym, przede wszystkim realizująca oddolne, niezwykle istotne potrzeby społeczne, poczynając od potrzeby wolności jako takiej. Bo przecież Solidarność narodziła się w kraju, który nie był w pełni wolny. Nie był to kraj w pełni suwerenny, niepodległy i tej wolności ludzie bardzo pragnęli, dlatego tak masowo zrzeszyli się w Solidarności – mówił prezydent.Jak dodał, związek walczy też o podstawowe elementy życiowe i godnościowe. – Nie mam żadnych wątpliwości, że Solidarność jako związek zawodowy, ze swoją historią i swoimi ideałami, jest i zawsze będzie potrzebna – zaznaczył.",,
"Senator PSL: LGBT lewaruje się na niepełnosprawnych, traktując ich instrumentalnie","Organizatorzy marszów LGBT często mówią: „idziemy w obronie wszelkich mniejszości, także osób z niepełnosprawnościami”. Jako reprezentant środowiska osób z niepełnosprawnościami, chcę bardzo mocno powiedzieć, że to jest próba instrumentalizacji takich osób, żeby lewarować sobie na nich poparcie – powiedział Jan Filip Libicki (PSL), niepełnosprawny senator.","– Dla środowiska, którego jestem reprezentantem to istotna kwestia. Bardzo często spotykałem się z takim pytaniem: dlaczego ty , będąc osobą z niepełnosprawnością, nie idziesz w takim marszu? I zawsze odpowiadałem, i to chcę też tutaj dzisiaj bardzo mocno powiedzieć, że to jest próba instrumentalizacji osób z niepełnosprawnościami – mówił Libicki podczas programu „Woronicza 17”. – Bo to jest tak:  osoby z niepełnosprawnościami cieszą się w Polsce dużą życzliwością, chęcią wsparcia itd. a postulaty środowisk LGBT nie cieszą się takim wsparciem i taką życzliwością – zauważył gość Michała Rachonia.  – W związku z tym jest próba złączenia osób z niepełnosprawnościami z tymi postulatami, żeby się na nich lewarować i budować sobie większe poparcie. Ja jako osoba z niepełnosprawnościami chcę powiedzieć, że uważam to za głębokie nadużycie. I chcę, żeby to tu wybrzmiało – podkreślił niepełnosprawny parlamentarzysta.",,
Setna rocznica objawień Matki Bożej. Pielgrzymi przybywają do Fatimy,"W Fatimie rozpoczynają się obchody 100-letniej rocznicy Matki Bożej. W piątek do miejsca objawień przybędzie papież Franciszek. Tłumnie przybywają także pielgrzymi, których według szacunków ma być nawet około miliona. Część z nich drogę z Lizbony do sanktuarium postanowiła pokonać pieszo. To ok. 120 km. Rozmawialiśmy z Polakami, którzy wyruszyli w taką podróż.",,,
"Przejechać 100 km za 4,60 zł – to możliwe!","Za 10 lat nawet co dziesiąty kupowany nowy samochód na świecie może mieć napęd elektryczny – prognozują koncerny, pracujące nad projektami w tym zakresie. W Katowicach zaprezentowano norweski pojazd Think City, który pozwala na przejechanie 100 km za banalną kwotę ok. 4,60 zł. Pierwsze seryjnie produkowane samochody elektryczne pojawią się na rynku już w tym roku.","– Obecnie koncerny motoryzacyjne pracują nad około setką projektów związanych z elektrycznymi autami. Najbardziej radykalna prognoza – japońska – przewiduje, że w 2020 r. samochody elektryczne mogą stanowić ok. 50 proc. sprzedaży nowych aut w tym kraju – mówi Andrzej Szyp, odpowiedzialny za projekt e-mobility w polskiej spółce koncernu energetycznego Vattenfall.Inne prognozy, dotyczące globalnego rynku, są ostrożniejsze, wszystkie jednak przewidują stopniowy rozwój motoryzacji opartej o elektryczne samochody. Eksperci szacują, że w 2020 r. udział aut na prąd w sprzedaży nowych samochodów wyniesie od 2 do 10-15 proc., a w 2030 r. od 10 do 30 proc.– Główny problem, hamujący upowszechnienie elektrycznych samochodów, to zasobnik energii: jego masa, pojemność, sprawność, szybkość ładowania i możliwość przepływu dużej wartości prądu w czasie ładowania i rozładowania – wyjaśnił dr Tomasz Biskup z wydziału elektrycznego Politechniki Śląskiej w Gliwicach, który m.in. bada parametry elektrycznych aut.Chodzi o to, że montowane w tych samochodach akumulatory wystarczają na przejechanie stosunkowo krótkich odległości, a wymagają dosyć długiego ładowania. Zaprezentowany w czwartek w Katowicach norweski samochód miejski Think City na jednym ładowaniu może przejechać ok. 160 km, a ładuje się ok. 8-12 godzin.– Stworzenie akumulatora wystarczającego na przejechanie np. 500 km nie jest problemem, ale byłby on zbyt ciężki i zbyt duży do takiego samochodu. Niewątpliwie jednak można oczekiwać, że w ciągu 10-15 lat pojawią się odpowiednie zasobniki energii. Wystarczy spojrzeć, jaki postęp dokonał się w krótkim czasie w zakresie baterii do telefonów komórkowych – ocenił dr Biskup.Z kolei wiceprezydent Katowic Arkadiusz Godlewski jest zdania, że w przypadku aut elektrycznych postęp może być jeszcze szybszy niż w telefonii komórkowej. – Z prognoz koncernu IBM wynika, że odpowiedni akumulator, pozwalający na przejechanie samochodem dystansu ok. 800 km, pojawi się w ciągu 5 lat – ocenił.Katowice, uczestniczące w projekcie Green Stream, są jednym z pierwszych w Polsce miast, gdzie wkrótce pojawią się elektryczne samochody. Pierwsza dwa – przerobiony na zasilanie prądem Fiat Panda i czteromiejscowy francuski mega – będą przekazane do użytku w sierpniu, dwa kolejne (tych samych marek) – we wrześniu. Przez rok z dwóch będzie korzystać straż miejska, z jednego zarząd zieleni miejskiej, kolejne będzie do dyspozycji Urzędu Miasta i jego gości.Według ekspertów, największe zalety elektrycznych aut to przede wszystkim ekologia (podczas jazdy nie emitują dwutlenku węgla), niskie koszty eksploatacji (Think City można przejechać 100 km za 4,63-8,61 zł w zależności od taryfy energetycznej, pory ładowania i sposobu jazdy), bezgłośna praca silnika. Pod względem niezawodności auta nie ustępują, a podobno nawet przewyższają, tradycyjne – nie mają skrzyni biegów, nie wymagają oleju itp.,tym samym mniej jest części potencjalnie awaryjnych.",,
„Bardzo wiele punktów styczności” w relacjach między Polską i Litwą,"Na spotkaniu wymieniliśmy się opiniami na temat projektów infrastrukturalnych, energetycznych i transportowych; nadal traktujemy NATO jako najważniejszego gwaranta naszego bezpieczeństwa – mówił prezydent Litwy Gitanas Nauseda po spotkaniu z prezydentem Andrzejem Dudą. Relacje polsko-litewskie od dawna nie były tak dobre.","W czwartek prezydent Andrzej Duda wraz z małżonką Agatą Kornhauser-Dudą rozpoczął dwudniową wizytę na Litwie, podczas której weźmie udział w pochówku przywódców powstania styczniowego. W przeddzień uroczystości odbyło się spotkanie prezydentów obu krajów, a także towarzyszących im delegacji. Litewski prezydent na wspólnej konferencji prasowej ocenił, że tak liczna i znamienita delegacja ze strony polskiej na uroczystości „podkreśla wagę tego historycznego wydarzenia”. Jak dodał w uroczystościach wezmą udział także przedstawiciele innych krajów regionu: Ukrainy i Białorusi. – To wydarzenie o skali regionalnej podkreślające nasze więzi i wspólną historię naszego regionu – mówił litewski prezydent. Nauseda poinformował, że znaleziono „bardzo wiele punktów styczności w różnych kwestiach”. – Praktycznie we wszystkich kwestiach, które omawialiśmy, mamy bardzo podobne, zbliżone stanowiska, niezależnie, czy mówimy o stosunkach z Rosją, o działaniach Rosji na Ukrainie (...), czy o budowie elektrowni atomowej na Białorusi i decyzji o niekupowaniu energii elektrycznej z tej niebezpiecznej elektrowni – powiedział. Prezydent Litwy poinformował, że podczas spotkania strona litewska zapraszała polskie banki do rozwijania działalności w jego kraju. Dodał, że rozmawiano też o pomyśle powołania banku państwowo–komercyjnego. Nauseda mówił, że na spotkaniu wymieniono się też opiniami na temat projektów infrastrukturalnych, energetycznych oraz transportowych. Jak relacjonował, poruszono temat Unii Europejskiej oraz NATO. – Obie strony oświadczyły, że nasze zobowiązania wobec NATO są niezmienne, że nadal traktujemy tę organizację jako najważniejszy gwarant bezpieczeństwa – podkreślił litewski prezydent. Także polski prezydent mówił o dobrej „atmosferze relacji” między obu krajami. – Uroczystość, która odbędzie się jutro, pokazuje, że relacje polsko-litewskie są takie, jakie nie były od bardzo, bardzo dawna – powiedział. Zaprosił prezydenta Litwy na obchody 610. rocznicy bitwy pod Grunwaldem. Dodał, że jednym z tematów spotkania prezydentów była kwestia mniejszości polskiej na Litwie i litewskiej w Polsce. Wyraził nadzieję, że – także dzięki porozumieniom między ministrami edukacji obu krajów – w sprawach edukacji, wychowania młodzieży, nauki, zdawania matury czy wychowania przedszkolnego „stopniowo uda się osiągnąć porozumienie”.",,
"Odmówił przygotowania tortu na ślub lesbijek, powołując się na „kwestie sumienia”. Zapłacił słoną karę",Pół roku temu odmówił przygotowania tortu weselnego na ślub pary lesbijek „ze względu na kwestie sumienia”. Teraz właściciel cukierni w Portland zapłacił 137 tys. dolarów odszkodowania – poinformowało w poniedziałek Biuro Pracy i Przemysłu Oregonu.,"Aaron Klein, właściciel zakładu cukierniczego Sweet Cakes by Melissa, wpłacił już wcześniej 7 tys. dolarów tytułem pokrycia kosztów sądowych – zaznaczono w oświadczeniu.Słynne nazwisko Nazwisko Kleina trafiło na pierwsze strony amerykańskich gazet już dwa lata wcześniej, gdy odprawił z kwitkiem dwie panie, Laurel i Rachel Bowman-Cryer, pragnące zamówić w jego cukierni tort na swój ślub.Oregon jako 18. stan USA w 2013 roku zalegalizował małżeństwa osób tej samej płci. Prawo zakazujące dyskryminacji przedstawicieli społeczności LGBT w kwestiach zatrudnienia, zamieszkania i korzystania z usług obowiązuje w nim od 2007 roku. W czerwcu 2013 roku amerykański Sąd Najwyższy orzekł, iż małżeństwom homoseksualnym mają przysługiwać takie same prawa, jak tradycyjnym, uznając, że prawo, które określa małżeństwo jako związek wyłącznie kobiety i mężczyzny, jest niezgodne z konstytucją.",,
Prof. Grosse: Rada Europy nie ma już prawa nikogo pouczać,"– Biorąc pod uwagę, że  funkcją Rady Europy jest obrona wartości, to okazuje się, że jak ktoś jest silny, to mu się o tych wartościach nie przypomina, a jeżeli ktoś jest słabszym, mniejszym krajem, to  wtedy się go krytykuje i pisze się na jego temat różnego rodzaju raporty. Jakiekolwiek dokumenty, rezolucje, uchwały czy raporty dotyczące Polski w wydaniu tej instytucji będą teraz mniej wiarygodne – przekonuje w rozmowie z portalem tvp.info prof. Tomasz Grzegorz Grosse, kierownik Zakładu polityk UE w Instytucie Europeistyki Uniwersytetu Warszawskiego, ekspert Instytutu Sobieskiego.","Petar Petrović: Zgromadzenie Parlamentarne Rady Europy zdecydowało o przywróceniu Rosji pełni praw członkowskich. Zawieszenie głosu delegacji tego państwa w Zgromadzeniu zapadło 10 kwietnia 2014 roku i było odpowiedzią na aneksję Krymu. Obecna decyzja jest nie tylko skandaliczna, ale i niezrozumiała, gdyż Kreml nie zrobił nic, by złagodzić wobec niego sankcje, a mimo to został nagrodzony.  Tomasz Grzegorz Grosse: Rosjanie jakiś czas temu zagrozili, że skoro nie mają głosu w tej organizacji, to nie będą już na nią płacić i być może ją opuszczą. A że finansowanie ze strony Rosji było spore, to niektórzy w Radzie Europy bardzo się tym przejęli. Inni z kolei przekonywali, że trzeba pozostawić Rosję w dialogu z szeroko rozumianym Zachodem, gdyż zrywanie wszystkich kontaktów prowadzi do zaostrzenia konfliktu. To były prawdopodobnie najważniejsze argumenty, które stanęły za tą decyzją. Biorąc pod uwagę, jaką instytucją jest Rada Europy, że jej funkcją jest ochrona i wcielanie w życie ideałów i zasad stanowiących wspólne europejskie dziedzictwo, to, niestety, okazuje się, że jak ktoś jest silny, to mu się o tych wartościach i ideałach nie przypomina, a jeżeli ktoś jest słabszym, mniejszym krajem, to  wtedy pisze się na jego temat różnego rodzaju raporty.  Nawet, jeśli są one kontrowersyjne, nie do końca poparte faktami, to taki kraj, z samego tylko tytułu, że jest słabszy geopolitycznie, może być przez Radę Europy krytykowany.  To zaś świadczy o podwójnych standardach i, niestety, kompromituje tę organizację. Aż tak źle jeszcze nie jest… To przede wszystkim jest osłabienie autorytetu tej organizacji. Jeśli patrzymy szerzej na relacje między Zachodem a Rosją, to rozgrywają się one na wielu forach i Rada Europy nie jest tutaj organizacją wiodącą. Niemniej jest to zgodne z szerszym trendem widocznym zwłaszcza w Europie Zachodniej, czyli próbą stabilizowania strategicznych relacji z Rosją, nawet jeśli nie spełnia ona wymaganych w Radzie Europy standardów i wartości.   Na forum występowały osoby objęte sankcjami Unii Europejskiej m.in Leonid Słuckij i Leonid Kałasznikow. W ten sposób Unia zaprzecza swoim własnym restrykcjom. Co prawda, Rada Europy to nie jest instytucja Wspólnoty, niemniej ma pan rację, że UE, np. kierując się swoimi wartościami, bierze pod uwagę stanowisko Rady Europy. Jeżeli np. sprawa dotyczy praworządności w Polsce, to: raporty Rady Europy, różnego rodzaju misje, dokumenty wyprodukowane przez jej przedstawicieli, którzy wizytowali nasz kraj – wszystko to było wykorzystywane w ramach procedur unijnych. Wydaje się, że UE powinna teraz bardzo solidnie przemyśleć i zweryfikować w związku z tym, czy nadal te wszystkie dokumenty i raporty produkowane przez Radę Europy po tych ostatnich wydarzeniach, są wiarygodne, czy na nich można opierać decyzje instytucji unijnych.  Wiceprzewodniczący Dumy Piotr Tołstoj podczas wystąpienia w ZPRE oświadczył wobec przedstawicieli państw europejskich, że nikt nie ma prawa pouczać Rosji. Rzeczywiście doszło do tego, że kraj ten może robić, co chce, łamać wszystkie zasady, a i tak będzie traktowany, jakby nic się nie stało? Paradoksalnie okazało się, że ten rosyjski dyplomata miał rację… gdyż jeśli Rada Europy zaczyna kierować się podwójnymi standardami, to w tej chwili nie ma prawa o żadnym innym państwie, nie tylko o Rosji, się wypowiadać, dlatego, że straciła do tego swój tytuł i podważyła międzynarodową wiarygodność. Niemcy zacieśniają swoją współpracę gospodarczą z Rosją, deklarują, że chcą, pomimo sankcji, reformować jej gospodarkę. Budują wspólnie Nord Stream 2, który zagraża bezpieczeństwu krajów Europy Środkowo-Wschodniej i jest źródłem dodatkowych dochodów dla Kremla. Inne kraje, jak choćby Francja czy Włochy również prześcigają się w podpisywaniu nowych kontraktów z Moskwą. To jest pewien trend, który obserwujemy od przynajmniej kilkunastu miesięcy. On się nasila i będzie zmierzał w kierunku  normalizacji relacji strategicznych przynajmniej pomiędzy Europą Zachodnia a Rosją. Obecnie ciężko przewidzieć, jak to będzie wyglądało po stronie Stanów Zjednoczonych, czy dołączą one do krajów zachodniej Europy.  Elity amerykańskie są bowiem w tej sprawie podzielone i raczej, póki co, zwycięża opcja rywalizacji z Rosjanami.   Kreml – pomimo licznych apeli i sankcji – nie zrobił nic, by można było stwierdzić, że dąży do poprawy relacji z Zachodem. Nie mówię już o chęci ich naprawienia. A pomimo tego, coraz mocniejsze są głosy na Zachodzie przekonujące, że sankcje nie mają sensu, że czas je zakończyć, gdyż i tak nie przynoszą żadnych efektów. Jak bardzo trend ten jest niebezpieczny dla Polski? Rosja uważa siebie za mocarstwo nie tylko regionalne, ale światowe. Traktuje UE z pewnym lekceważeniem. Kraje Europy Zachodniej w coraz większym stopniu chcą z nią współpracować, przede wszystkim gospodarczo i dlatego dążą do ułożenia tych relacji. Jest wysoce prawdopodobne, że wcześniej czy później do tego dojdzie. Będzie to w dużym stopniu czynione na warunkach Kremla. Pytanie – czy ta normalizacji odbędzie się kosztem naszego bezpieczeństwa i innych interesów. Czy będzie odbywać się kosztem Europy Środkowej i Wschodniej? Jeżeli do czegoś takiego by dochodziło, to należałoby to blokować i szukać sojuszników, którzy zmieniliby chociaż warunki tego resetu. Dlatego byłoby dobrze, gdyby stroną porozumienia były też USA, co zwiększa szanse, że nie odbywałoby się to naszym kosztem. Bez udziału Waszyngtonu w ewentualnym resecie, Moskwa na pewno będzie eskalować swoje żądania, a Europa Zachodnia jest obecnie zbyt słaba i dlatego może im ulegać. Rozmawiał Petar Petrović Autor jest dziennikarzem Polskiego Radia.",,
60 proc. Polaków dobrze ocenia działalność Kościoła,"Sześciu na dziesięciu Polaków (60 proc.) dobrze ocenia działalność Kościoła katolickiego, a więcej niż co czwarty (28 proc.) ma złe zdania o poczynaniach tej instytucji – wynika z najnowszego sondażu CBOS.","Według badań CBOS od września ubiegłego roku w zasadzie nie zmieniły sięopinie o funkcjonowaniu Kościoła. W ocenie CBOS dobre oceny działalności Kościoła katolickiego relatywnieczęściej niż inni deklarują mieszkańcy wsi, osoby uczestniczące w praktykach religijnych przynajmniej raz w tygodniu, a także badani identyfikujący się z prawicą. Krytycznie o Kościele jako instytucji społecznej mówią na ogół osobyniepraktykujące lub praktykujące nie częściej niż kilka razy w roku orazmieszkańcy największych aglomeracji. Ponadto negatywne opinie stosunkowoczęściej od innych wyrażają osoby mające wyższe wykształcenie, respondencinajlepiej zarabiający, a także deklarujący lewicowe poglądy polityczne.Sondaż CBOS został przeprowadzony w dniach 12-18 kwietnia tego roku naliczącej 1018 osób reprezentatywnej próbie losowej dorosłych mieszkańcówPolski.",,
RPD o podważaniu statusu sędziów: Dzieci będą musiały znów zmierzyć się z traumą,"Podważenie przez Sąd Najwyższy statusu polskich sędziów odbierze tysiącom dzieci ich podstawowe prawa, pozbawi je poczucia bezpieczeństwa i narazi na ponowne przeżywanie głębokich traum – podał Rzecznik Praw Dziecka na stronie rządowej. RPD Mikołaj Pawlak streścił pismo wysłane do prezes Sądu Najwyższego Małgorzaty Gersdorf odnośnie jej pytania prawnego skierowanego do trzech izb SN: karnej, cywilnej i pracy. Chodzi o kwestię, czy osoby wybrane przez „Krajową Radę Sądownictwa mogą być sędziami w składach orzekających”.","„Posiedzenie w tej sprawie zaplanowano na czwartek 23 stycznia 2020 r., nie zawiadomiono jednak o tym Rzecznika Praw Dziecka” – poinformował Mikołaj Pawlak na stronie rządowej RPD. W piśmie do prezes SN załączył prośbę o „odroczenie posiedzenia w związku z brakiem prawidłowego doręczenia wezwania Rzecznikowi Praw Dziecka oraz brakiem możliwości przygotowania i zajęcia merytorycznego stanowiska przez konstytucyjny organ ochrony praw dziecka”.  Rzecznik ocenił zaistniałą też sytuację jako łamiącą postanowienia m.in. Europejskiej Konwencji o wykonywaniu Praw Dzieci, międzynarodowej Konwencji o Prawach Dziecka, Konwencji Praw Człowieka i Podstawowych Wolności, Konwencji Rady Europy o ochronie dzieci przed seksualnym wykorzystaniem, Konstytucji Rzeczpospolitej Polskiej oraz unijnych dyrektyw, w tym dotyczącej norm ochrony ofiar przestępstw.  Zaznaczył, że w wyniku decyzji SN o podważeniu statusu sędziów „mogą zostać uchylone wyroki przyznające alimenty, prawa rodzicielskie, trzeba będzie powtórzyć postępowania rozwodowe czy sprawy karne dotyczące pedofilii, co naruszy podstawowe prawa dzieci”.   „Jeśli Sąd Najwyższy uzna, iż sędziowie wyłonieni przez obecną Krajową Radę Sądownictwa byli powołani wadliwie przez Prezydenta Rzeczypospolitej i nie mają prawa orzekać, trzeba będzie uchylić wyroki i powtórzyć procesy” – zwrócił uwagę Rzecznik Praw Dziecka. W liście do Małgorzaty Gersdorf tłumaczył, że takie rozwiązanie „jest nie do pogodzenia z prawami dzieci występujących w tych postępowaniach, niezależnie od tego, czy dziecko byłoby stroną, świadkiem, czy też postępowanie dotyczyły pośrednio uprawnień nabytych przez dziecko”.   Rzecznik podkreślił, że „jeszcze poważniejsze konsekwencje rodzi uchylanie orzeczeń dotyczących wydania dzieci uprowadzonych, w związku z Konwencją haską z 1980 r. W sprawach tych rozłąka z rodzicem trwała niekiedy wiele lat i uchylenie orzeczenia, które udało się wyegzekwować, doprowadzi do niezrozumiałego dla dziecka powrotu do stanu traumatycznego”. Dodał, że może to także spowodować złamanie „zobowiązań konwencji, co będzie również skutkować konfliktami z innymi państwami stronami Konwencji”. „Podobnie również w przypadku dzieci będących pokrzywdzonymi przez przestępstwo lub świadkami w postępowaniach karnych ponowny proces karny będzie oznaczać konieczność powtórnego składania zeznań. Dotyczy to również silnie niszczących psychikę dziecka przestępstw związanych z wykorzystywaniem seksualnym czy przestępstw przeciwko zdrowiu i życiu” – podkreślił RPD w piśmie do prezes SN.  Jeśli chodzi o sprawy, w których dzieci były ofiarami wykorzystywania seksualnego lub przemocy w rodzinie, „wskutek przyjęcia sugerowanej treści uchwały uchylone zostaną orzeczenia nie tylko o karze pozbawienia wolności dla sprawców, lecz także o zakazie zbliżania się do ofiar, czy o umieszczeniu ich w pieczy zastępczej”.  Rzecznik Praw Dziecka ocenił, że „taka sytuacja spowoduje chaos prawny o niespotykanych dotąd konsekwencjach. Polskie dzieci zostaną pozbawione prawa do godności, prywatności, życia rodzinnego i ochrony przed podwójną krzywdą związaną z prowadzeniem postępowań sądowych od nowa”.",,
Kijów prosi ONZ o poparcie misji pokojowej na Ukrainie,"O poparcie prośby Kijowa o przysłanie kontyngentu pokojowego na wschód Ukrainy zwrócił się do Organizacji Narodów Zjednoczonych szef ukraińskiej dyplomacji Pawło Klimkin. Wyraził też opinię, że  ONZ potrzebuje głębokiej reformy.","Klimkin uczestniczył w poniedziałek w posiedzeniu Rady Bezpieczeństwa ONZ wNowym Jorku. Oskarżył Rosję, że będąc stałym członkiem Rady Bezpieczeństwa,prowadzi przeciwko Ukrainie tzw. wojnę hybrydową, łamiąc tym samym podstawowe zasady prawa międzynarodowego.Szef ukraińskiej dyplomacji wyjaśnił, że reforma ONZ powinna wzmocnić jejznaczenie poprzez m.in. wprowadzenie sądowej odpowiedzialności dla krajów,które naruszają te zasady – przekazała agencja Interfax-Ukraina.  – Koncepcja odpowiedzialności międzynarodowej powinna być wzmocniona jasnymkompleksem sankcji wobec tych, którzy ją łamią. Tylko w taki sposób uda sięzapewnić i odrodzić zaufanie i porządek na świecie – mówił.„Pokojowy kontyngent nie narusza porozumienia z Mińska”Klimkin oświadczył, że prośba Kijowa o skierowanie na Ukrainę kontyngentupokojowego, który miałby być rozlokowany w projektowanej strefie buforowejmiędzy siłami rządowymi a oddziałami wspomaganych przez Rosję separatystów,nie przeczy porozumieniom pokojowym z Mińska.– Uważamy, że taka operacja mogłaby pomóc w wypełnianiu tych porozumień i wprzywróceniu pokoju – podkreślił. Zaznaczył przy tym, że decyzja ONZ w tejsprawie będzie „testem, który wykaże, na ile ONZ jest gotowa do wspieraniapokoju i stabilności”. Szef ukraińskiego MSZ oświadczył, że działania Rosji na wschodzie Ukrainy„uczyniły z jej płodnych pól wypaloną ziemię” i że wspólnota międzynarodowapowinna zrobić wszystko, by „ograniczyć narastający imperializm rosyjski”.Klimkin oskarżył Rosję o ignorowanie porozumień pokojowych z Mińska iblokowanie działalności specjalnej misji monitoringowej OrganizacjiBezpieczeństwa i Współpracy w Europie (OBWE), która czuwa nad przestrzeganiem tych ustaleń. „Nie pozwólcie, by Krym został obozem wojskowym” Minister zaapelował, żeby ONZ nie dopuściła, by na wschodniej Ukrainie nadal ginęli ludzie, oraz by nie pozwoliła, żeby zaanektowany przez Rosję Krym przekształcił się w odizolowany od świata obóz wojskowy.Decyzję o zaproszeniu na Ukrainę kontyngentu pokojowego ONZ, która powinnaotrzymać jeszcze poparcie parlamentu w Kijowie, podjęła w ubiegłym tygodniu Rada Bezpieczeństwa Narodowego i Obrony na prośbę prezydenta PetraPoroszenki.Ukraina oskarża Rosję, że wspierani przez nią separatyści nie wywiązują się z porozumień pokojowych zawartych na Białorusi i wbrew ustaleniom o zawieszeniu broni nadal atakują oddziały ukraińskie.Kijów oświadcza, że choć intensywność ostrzałów pozycji jego wojsk przezprzeciwnika spada, nie można mówić o rozejmie, a tym samym niemożliwa jestrealizacja porozumienia o wycofaniu ze strefy walk ciężkiego uzbrojenia.                                                    Działania Rosji na wschodzie Ukrainy uczyniły z jej płodnych pól wypaloną ziemię – skarży się Kijów (fot. PAP/EPA/ANASTASIA VLASOVA)",,
„Kim Dzong Un wrócił na kolanach i błagał o szczyt”,"To twarda linia Donalda Trumpa zmusiła przywódcę Korei Północnej Kim Dzong Una, by „błagał o ponowne zaplanowanie szczytu” po tym, jak prezydent nagle odwołał spotkanie – ocenił Rudy Giuliani, były burmistrz Nowego Jorku, prawnik prezydenta USA.","Po odwołaniu szczytu przez prezydenta Trumpa „Kim Dzong Un wrócił na kolanach i błagał”, żeby szczyt się odbył – powiedział Giuliani podczas konferencji biznesowej w Tel Awiwie. Dodał, że „jest to dokładnie pozycja, w której chcesz, żeby (Kim) się znalazł”. W wywiadzie udzielonym później agencji Associated Press Giuliani odrzucił sugestie, że takie komentarze mogą osłabić atmosferę przed szczytem w przyszłym tygodniu w Singapurze. Podkreślił, że przywódca Korei Północnej musi zrozumieć, że Stany Zjednoczone są na silnej pozycji. – Prezydent jest silniejszą postacią. I nie będzie pożytecznych negocjacji, dopóki (Kim) tego nie zaakceptuje – wskazał Giuliani. Prezydencki prawnik dodał, że Trump nie miał innego wyboru, jak odwołać szczyt z Kimem po tym, jak Północni Koreańczycy znieważyli wiceprezydenta Mike'a Pence'a i doradcę ds. bezpieczeństwa narodowego Johna Boltona i zagrozili Stanom Zjednoczonym „nuklearną zagładą”.  – Prezydent Trump tego nie zaakceptował i odwołał szczyt – dodał Giuliani.              Następnie wskazał, że Kim szybko zmienił stanowisko, wyraził chęć omówienia denuklearyzacji i poprosił o ponowne spotkanie. – To właśnie mam na myśli mówiąc, że (Kim) błagał o szczyt – wyjaśnił.  „Osobista opinia”                    Giuliani, który jest prawnikiem Trumpa w śledztwie dotyczącym kampanii prezydenckiej, podkreślił, że podzielił się swoją osobistą opinią i nie należy do zespołu ds. polityki zagranicznej USA.              Historyczny szczyt Trump-Kim zaplanowano na 12 czerwca; ma odbyć się w Capella Hotel na wyspie Sentosa na południu Singapuru.",,
Nadzorowała prace nad budżetem. Rezygnacja w resorcie finansów,"1 czerwca 2017 r. Hanna Majszczyk, podsekretarz stanu w Ministerstwie Finansów, z powodów osobistych złożyła rezygnację z pełnionej funkcji. Rezygnacja została przyjęta przez premier Beatę Szydło – podało w komunikacie CIR.","Hanna Majszczyk jest wieloletnim pracownikiem Ministerstwa Finansów, a od 2010 roku zajmowała stanowisko podsekretarza stanu. Odpowiadała m.in. za przygotowanie budżetów państwa oraz współpracę z samorządami terytorialnymi. Rezygnację złożyła po zamknięciu roku budżetowego 2016 i przyjęciu przez Radę Ministrów uchwały w sprawie sprawozdania z wykonania ubiegłorocznego budżetu. – Dziękuję Pani Hannie Majszczyk za wieloletni nadzór nad konstruowaniem budżetów państwa, a szczególnie za budżet 2016 roku, którego realizacja okazała się sukcesem Ministerstwa Finansów i całego rządu – powiedział Mateusz Morawiecki, wicepremier, minister rozwoju i finansów.",,
Ukraiński weteran zatrzymany przez straż graniczną. Był ścigany listem gończym Interpolu,"Straż graniczna zatrzymała na przejściu w Dorohusku Ihora Mazura, współpracownika ukraińskiego rzecznika praw człowieka i weterana wojny z Rosją. Mężczyznę zatrzymano na podstawie listu gończego Interpolu, wydanego na wniosek Rosji.","Ihor Mazur został zatrzymany w Polsce na podstawie listu gończego Interpolu, wydanego na wniosek Rosji. W takich przypadkach inne kraje – członkowie Interpolu, są zobowiązane do zatrzymywania ściganych.Teraz Rosja chce go pociągnąć do odpowiedzialności. Zgodnie z procedurami strona rosyjska ma 48 godzin na przedstawienie dowodów w tej sprawie. Polski sąd zadecyduje, czy Mazur będzie podlegał ekstradycji, czy przekazany stronie ukraińskiej.Przedstawicielka polskiego resortu spraw zagranicznych Ewa Suwara powiedziała, że Polska – zgodnie z obowiązującymi przepisami – po informacji Interpolu była zobowiązana do zatrzymania obywatela Ukrainy. Zaznaczyła, że nota została wstawiona na wniosek Rosji.– Wnioskodawcą nie jest Polska, a Rosja. W sprawie zatrzymanego zdecyduje niezawisły sąd na podstawie przepisów prawa i po dokładnym przeanalizowaniu sprawy. Konsul Ukrainy w Polsce ma zapewniony kontakt z zatrzymanym, któremu przysługuje prawo do obrony. Polska pozostaje w tej sprawie w kontakcie ze stroną ukraińską – dodała.Przedstawiciele Konsulatu Generalnego Ukrainy w Lublinie liczą, że Mazur po udzielonym przez dyplomatów poręczeniu, zostanie uwolniony. Generalny Konsul Ukrainy w Lublinie Wasyl Pawluk powiedział Polskiemu Radiu Lublin, że w niedzielę rano poprosi prokuraturę okręgową, by udzieliła mu informacji, co do dalszego losu zatrzymanego. Konsul dodał, iż ma nadzieję, że sytuacja niedługo zostanie wyjaśniona.W sprawie zatrzymania protestuje też ukraińska Rzecznik Praw Obywatelskich oraz ambasador Ukrainy w Polsce.",,
Papież przybył do Zjednoczonych Emiratów Arabskich. Pielgrzymka pod znakiem dialogu z islamem,Papież Franciszek przybył w niedzielę wieczorem do stolicy Zjednoczonych Emiratów Arabskich (ZEA) Abu Zabi. Jego 27. zagraniczna pielgrzymka uważana jest za historyczną. To pierwsza wizyta papieża na Półwyspie Arabskim. Odprawi tam mszę dla 130 tys. osób.,"W samolocie lecącym do Abu Zabi Franciszek powiedział dziennikarzom: „To będzie krótka podróż. Dzisiaj rano dostałem wiadomość, że w Abu Zabi pada deszcz; to w tym miejscu uważa się za znak błogosławieństwa”. – Miejmy nadzieję, że tak będzie – dodał papież. Wizyta w ZEA, która potrwa do wtorku, upłynie pod znakiem dialogu z islamem i spotkania z katolicką mniejszością kraju, tworzoną przez pracujących tam imigrantów z całego świata. Hasłem pielgrzymki są słowa: „Uczyń mnie narzędziem Twojego pokoju”. W rozpowszechnionym przed podróżą specjalnym przesłaniu do ludności ZEA papież powiedział: „Jestem szczęśliwy z powodu szansy, jaką daje mi Bóg, by zapisać na waszej drogiej ziemi nową stronicę w historii relacji między religiami, potwierdzając, że jesteśmy braćmi, choć jesteśmy różni”. Oficjalne powitanie Franciszka odbędzie się w poniedziałek rano przed Pałacem Prezydenckim. Po tej ceremonii papież spotka się z księciem Muhammadem ibn Zajedem an-Nahajanem. Po południu w wielkim meczecie poświęconym pamięci założyciela ZEA, szejka Zajeda ibn Sultana an-Nahajana, Franciszek złoży wizytę członkom Muzułmańskiej Rady Starszych, która wraz z rządem kraju jest inicjatorem międzyreligijnego spotkania „Międzyludzkie braterstwo”. Na czele tego gremium uczonych i przedstawicieli różnych instytucji świata islamu stoi wielki imam sunnickiego uniwersytetu Al-Azhar w Kairze szejk Ahmad Mohammad Al-Tajib. Meczet, którego budowę ukończono w 2007 roku, to jedna z najbardziej monumentalnych świątyń na świecie. Rekordowo wielka jest jego główna kopuła, największy na świecie jest też znajdujący się w głównej sali żyrandol. Dywan, który tam leży, wykonano z 35 ton wełny i bawełny. Meczet udekorowany białym marmurem i złotem może pomieścić ponad 40 tysięcy wiernych, a cała jego powierzchnia odpowiada pięciu boiskom piłkarskim. Po spotkaniu z Muzułmańską Radą Starszych papież uda się do Memoriału imienia szejka Zajeda na spotkanie międzyreligijne, gdzie wygłosi przemówienie. Obecnych będzie tam łącznie 700 przywódców religijnych, osobistości świata polityki i działaczy społecznych z wielu krajów. Wtorek będzie całkowicie poświęcony wspólnocie katolickiej. Społeczność chrześcijan w ZEA liczy prawie milion osób i stanowią oni 10 proc. ludności. Trzy czwarte z nich to katolicy, głównie imigranci zarobkowi z Filipin i Indii. Papież odwiedzi rano stołeczną katedrę pod wezwaniem świętego Józefa, która jest parafią dla 100 tys. wiernych z całego świata. Następnie Franciszek odprawi mszę na stadionie im. szejka Zajeda. Na mszę tę rozdano 135 tys. biletów; 45 tys. osób wejdzie do środka obiektu, a reszta pozostanie wokół niego. Oczekuje się, że na tę historyczną mszę nad Zatoką Perską przybędą liczni imigranci pracujący w pobliskim Dubaju, a także katolicy z sąsiednich krajów, np. z Omanu. Msza na stadionie będzie największą w historii odprawioną w ZEA i na całym Półwyspie Arabskim. Papieska wizyta przypada w 800. rocznicę historycznego spotkania Świętego Franciszka z Asyżu z egipskim sułtanem Malikiem al-Kamilem w porcie Damietta nad odnogą Nilu w czasach krucjat i dlatego jest porównywana przez niektórych komentatorów do tego wydarzenia. Papież wróci do Rzymu we wtorek po południu.",,
Prezydent: Ardanowski i główny lekarz weterynarii szukają szczęśliwego rozwiązania dla krów z Deszczna,"„Minister Krzysztof Ardanowski i główny lekarz weterynarii Bogdan Konopka zapewnili mnie, że szukają szczęśliwego rozwiązania dla stada z Deszczna” – napisał na Twitterze prezydent Andrzej Duda.  „Jestem pewien, że je znajdą, mimo że przepisy UE nakazują zabić te zwierzęta” – podkreślił.","Chodzi o liczące 170-180 sztuk dzikie stado bydła, które od wielu lat żyje na wolności w woj. lubuskim, wypasając się na polach rolników. Są to zwierzęta niezarejestrowane, nie mają właściciela i nie są pod opieką weterynaryjną.Pod koniec października powiatowy lekarz weterynarii w Gorzowie Wielkopolskim wydał decyzję, „na mocy której właściciel zwierząt został zobowiązany do zabicia 170 sztuk bydła”. W poniedziałek główny lekarz weterynarii poinformował, że „nie ma merytorycznych przesłanek do zmiany decyzji powiatowego lekarza weterynarii w Gorzowie Wielkopolskim”.„Minister Krzysztof Ardanowski oraz główny lekarz weterynarii Bogdan Konopka zapewnili mnie, że szukają szczęśliwego rozwiązania dla stada z Deszczna. Jestem pewien, że je znajdą, mimo że przepisy UE nakazują zabić te zwierzęta” – napisał prezydent.„Polak potrafi! Trzymamy kciuki za stado z Deszczna” – dodał.",,
"„Jeżeli z Białorusi na Ukrainę przejadą traktory, te traktory przywiozą armaty”",Rosyjskie władze planują zmiany w rozmieszczeniu systemów obrony przeciwlotniczej na terytorium Białorusi przy granicach z Ukrainą. To wywołuje obawy części ekspertów. Jednak zdaniem ukraińskich wojskowych sytuacja jest pod kontrolą. Ukraińcy coraz częściej z niepokojem patrzą na swego północnego sąsiada w związku ze zbliżającymi się manewrami „Zapad 2017”.,"Projekt zmian w przepisach co do wykorzystania rosyjskich wojsk przeciwlotniczych na terytorium Białorusi skierował do Dumy gospodarz Kremla Władimir Putin. Część ukraińskich ekspertów wskazuje, że zmiany są tak naprawdę uszczegółowieniem już istniejącej umowy między Rosją i Białorusią. Tego zdania jest również rzecznik ukraińskiego sztabu generalnego Władysław Sełezniow. Jak podkreślił, zmiany mają czysto techniczny charakter. Nie przekonuje to m.in. Romana Bezsmertnego – byłego ambasadora Ukrainy na Białorusi. Jego zdaniem jest to ostatni dzwonek, aby zmienić plany obrony. Były dyplomata wyraził opinię, że Aleksander Łukaszenka jest tak naprawdę wasalem Władimira Putina.",,
Sejmowa komisja sprawiedliwości zarekomendowała Rafała Wojciechowskiego na sędziego TK,Sejmowa Komisja Sprawiedliwości i Praw Człowieka pozytywnie zaopiniowała w czwartek kandydaturę Rafała Wojciechowskiego na sędziego Trybunału Konstytucyjnego. W piątek Sejm ma głosować nad wyborem sędziego TK.,"Za rekomendacją dla Wojciechowskiego głosowało 15 członków komisji, sześciu posłów było przeciw. Nikt nie wstrzymał się od głosu.Wcześniej kandydat wysłuchał kilkunastu pytań, zadanych głównie przez posłów opozycji i dotyczących m.in. funkcjonowania Trybunału Konstytucyjnego, oceny ostatniego projektu PiS dotyczącego nowelizacji w przepisach o ustroju sądów, a także wyroku Trybunału Sprawiedliwości UE ws. Izby Dyscyplinarnej SN i zagadnień nadrzędności prawa unijnego nad krajowym.– Nie mam wątpliwości, że na pierwszym miejscu jest konstytucja. (...) Zdecydowanie w Polsce jest prymat konstytucji polskiej nad wszystkimi innymi prawami organizacji międzynarodowych – powiedział Wojciechowski.Klub PiS zgłosił kandydaturę Wojciechowskiego do TK na początku grudnia. 5 stycznia przyszłego roku kadencję w TK kończy sędzia Małgorzata Pyziak-Szafnicka.Rafał Wojciechowski (ur. w 1969 r.) jest doktorem habilitowanym nauk prawnych, profesorem Uniwersytetu Wrocławskiego. Naukowo zajmuje się m.in. historią prawa i kwestiami sądownictwa polubownego.",,
Franciszek zabrał dzieci na przejażdżkę w papamobile,Papież Franciszek – jak podczas każdej środowej Audiencji Generalnej w Watykanie – pozwolił kilkorgu dzieciom wejść do papamobile. Razem odbyli przejażdżkę wokół placu św. Piotra jeszcze przed katechezą. Dzieci zajęły miejsce w tylnej części pojazdu.,"Podczas samego nauczania Ojciec Święty podsumował swoją podróż apostolską do Mozambiku, na Madagaskar i na Mauritius. Powiedział, że jako pielgrzym pokoju i nadziei chciał zanieść Jezusa mieszkańcom tych krajów.",,
"Merkel chce powrotu Rosji do G7, ale stawia warunek","Niemiecka kanclerz Angela Merkel w wywiadzie udzielonym niemieckiej telewizji ARD odpowiedziała na pytane, czy popiera powrót Rosji do grupy G7. – Jestem zdecydowanie za tym – odparła, zaznaczając, że tylko poprzez dialog z jednym z największych światowych liderów da się utrzymać światowy pokój. Jednocześnie dodała, że warunkiem jest porozumienie z Rosją w sprawie sytuacji na Ukrainie.","Merkel podkreśliła rolę Rosji w stabilizacji światowego pokoju i ładu. - Potrzebujemy Rosji, by rozwiązać konflikt na Ukrainie, by szukać politycznych rozwiązań. Rozmawiam z prezydentem Putinem osobiście, rozmawiamy też w grupach, aby szukać kompromisu – stwierdziła, odpowiadając na pytanie, czy warto z powrotem zaprosić Putina na spotkania G7. Jednocześnie dodała, że warunkiem musi być porozumienie z Rosją w sprawie sytuacji na Ukrainie, a to można osiągnąć jedynie we wspólnym spokojnym dialogu.  Wolę zaproszenia Donalda Trumpa na obrady G7 wyraził przed niedawnym szczytem grupy amerykański prezydent Donald Trump. Po pierwszym dniu obrad Merkel  poinformowała, że przedstawiciele UE są zgodni, iż powrót Rosji byłby możliwy w przypadku istotnego postępu ws. Ukraiony.",,
Sąd Najwyższy na początku rządów D. Tuska otworzył furtkę dla VAT-owskich oszustów,"Sąd Najwyższy w 2008 r., łamiąc obowiązujące prawo, wydał orzeczenie, które utorowało drogę do działalności przestępczej wyłudzania VAT-u. Dotąd oszacowano, że w latach 2008-2015 skala wyłudzeń sięgnęła 200-250 mld zł – czytamy w dzisiejszej „Gazecie Polskiej Codziennie”.","W orzeczeniu z 2008 r. Sąd Najwyższy przyjął (w oderwaniu od obowiązującego prawa), że przestępstwa polegające na wyłudzaniu podatku od wartości dodanej były ścigane nie na podstawie Kodeksu karnego, ale wyłącznie na podstawie dużo łagodniejszego Kodeksu karnego skarbowego. Postępowania prowadzone tylko na podstawie k.k.s. były zagrożone znacznie niższymi karami (do pięciu lat pozbawienia wolności), niż przewiduje to Kodeks karny (do ośmiu lat).    Przedawnienie w wypadku Kodeksu karnego skarbowego następowało po 10 latach, a w wypadku Kodeksu karnego dopiero po 15 latach.Takie ograniczenie możliwości ścigania sprawców procederu i znaczne zmniejszenie dolegliwości kar skutkowało bezkarnością nieuczciwych przedsiębiorców. Uchwała dopiero po 5 latachW 2013 r. Sąd Najwyższy po wielu latach nieskrępowanej działalności przestępców wreszcie wydał uchwałę, która miała położyć kres procederowi. Jej sprawozdawcą był sędzia Rafał Malarski.– W 2008 r. doszło do wadliwej prawnie interpretacji art. 8 Kodeksu karnego skarbowego. Ta błędna wykładnia w praktyce w przerażający sposób zdominowała późniejsze orzecznictwo, które przyniosło korzyści oszustom VAT-owskim, ale i innym przestępcom karnoskarbowym. Miało to rozległe konsekwencje. Kiedy dochodziło do przewlekłości postępowania, oskarżeni o przestępstwa korzystali z przedawnienia. Temu właśnie przeciwstawił się skład Sądu Najwyższego w 2013 r. – stwierdził w rozmowie z „Gazetą Polską Codziennie” sędzia Sądu Najwyższego Rafał Malarski.Przyznał jednak, że ze zdumieniem przyjął późniejsze pojawienie się w fachowych pismach prawniczych publikacji deprecjonujących uchwałę. Straty oszacowano na 200-250 mld złOd października 2016 r. trwa zlecone przez ministra sprawiedliwości śledztwo mające ustalić odpowiedzialność organów państwa, z ówczesną obsadą urzędów premiera i ministra finansów na czele, które nie reagowały na gigantyczne wyłudzenia pieniędzy z państwowej kasy. Dotąd oszacowano, że w latach 2008-2015 skala wyłudzeń sięgnęła 200-250 mld zł.",,
Donald Trump podpisał zgodę na ruch bezwizowy z Polską,"Prezydent USA Donald Trump podpisał zgodę na ruch bezwizowy z Polską. Jeszcze kilkanaście dni temu, w trakcie wizyty w Waszyngtonie prezydent Polski Andrzej Duda wskazywał, że droga do programu bezwizowego staje dla nas otworem i należy się spodziewać zniesienia wiz jeszcze w tym roku. Jak mówił polski przywódca, kwestia zniesienia wiz ma istotne znaczenie w budowaniu więzi i przyjaźni między narodami.","Rozmawiając z dziennikarzami przed Białym Domem, Trump powiedział, że podpisał zgodę na włączenie Polski do amerykańskiego programu bezwizowego Visa Waiver Program.– Wkrótce podpiszę (...) będziemy podpisywać pełen program bezwizowy – dodał.Obywatele państw z krajów należących do programu mogą podróżować do USA w celach biznesowych lub turystycznych na czas do 90 dni. Ostatnio odsetek odmów wydania wiz turystyczno-biznesowych do USA w Polsce spadł do niskiego poziomu wynoszącego 2,8 procent. Spadek poniżej 3 procent oznaczał spełnienie wymogu włączenia obywateli naszego kraju do amerykańskiego programu Visa Waiver Program. Jeszcze w trakcie wizyty, jaką w Waszyngtonie złożył polski prezydent Andrzej Duda, polski prezydent wskazywał, że zgoda na ruch bezwizowy jest prawdopodobnie kwestią czasu.– To są takie nieformalne informacje od administracji amerykańskiej, że proces ewaluacji wizowej zbliża się ku końcowi. To koniec września jest tą datą graniczną i że wszystko wskazuje na to, że wymagania zostały przez Polskę i Polaków w tym zakresie spełnione – mówił Duda.",,
Narcyz mniej podatny na depresję,Osoby z narcystycznym zaburzeniem osobowości są bardziej odporne na stres i mniej narażone na depresję – informują naukowcy z Queen's University Belfast w Wielkiej Brytanii. Ich wnioski zostały opublikowane w piśmie „Personality and Individual Differences and European Psychiatry”.,"– Narcyzm jest jedną z cech tzw. ciemnej tetrady, obejmującej także makiawelizm, psychopatię i sadyzm. Istnieją dwa główne wymiary narcyzmu - wielkościowy i wrażliwy. Wrażliwa osobowość narcystyczna charakteryzuje się postawą defensywną i odbieraniem zachowań innych jako wrogie, podczas gdy narcyzm wielkościowy cechuje wyolbrzymione poczucie własnej ważności oraz dążenie do osiągnięcia wysokiego statusu społecznego i władzy – mówi dr Kostas Papageorgiou, autor badań. – Osoby posiadające silne cechy ciemnej tetrady przejawiają wysoką skłonność do ryzyka, mają nierealistyczne wyobrażenie o sobie jako o kimś lepszym niż inni, są nadmiernie pewne siebie, a także mają niski poziom empatii, wstydu czy poczucia winy. Podczas obecnej analizy zadaliśmy sobie pytanie: jeśli narcyzm jest tak toksyczny społecznie, dlaczego wciąż istnieje, a nawet występuje coraz częściej w nowoczesnym świecie – dodaje badacz. Aby odpowiedzieć na to pytanie, naukowcy przeprowadzili trzy niezależne badania. W każdym z nich wzięło udział ponad 700 osób. Okazało się, że osoby z narcyzmem wielkościowym są bardziej zorientowane na cel, odporne psychicznie, odczuwają niższy poziom stresu i są mniej podatne na depresję. – Wyniki naszych badań wskazują, że narcyzmu nie powinniśmy postrzegać w kategoriach dobra i zła, lecz raczej jako produkt ewolucji i wyraz natury ludzkiej, który może być pozytywny lub szkodliwy w zależności od kontekstu – komentuje dr Papageorgiou.",,
Neumann: Można sobie wyobrazić rząd „ratunku narodowego” PO z Konfederacją,"Sławomir Neumann, były przewodniczący klubu parlamentarnego PO-KO i poseł Platformy Obywatelskiej, powiedział, że „można sobie wyobrazić zbudowanie rządu ratunku narodowego” wspólnie z Konfederacją.","Zdaniem polityka PO zależeć to będzie od tego, które partie dostaną się do Sejmu i z jakim poparciem – stwierdził Neumann na antenie Polsat News.Prowadzący rozmowę dziennikarz zadał pytanie, czy w celu „ratowania Polski przed Prawem i Sprawiedliwością” Platforma byłaby gotowa utworzyć rząd z Konfederacją. – Myślę, że można sobie wyobrazić zbudowanie rządu ratunku narodowego, który by przeprowadził Polskę przez najbliższe miesiące, odbudował w Polsce demokrację i doprowadził do tego, że ludzie, którzy łamią konstytucję i praworządność, zostaną odsunięci – odpowiedział Neumann. Jednym z liderów Konfederacji – obok Roberta Winnickiego i Grzegorza Brauna – jest Janusz Korwin-Mikke. Ostatnio polityk w telewizji internetowej wRealu24.pl przekonywał, że zsyłki Polaków przez władze carskie to legendy. – Tak nawiasem mówiąc, to ludziom się myli katorga, gdzie bandyta był skazywany z kulą u nogi, z zsyłką. Zsyłka polegała na tym, że płacono dziennie stawkę – dowodził Korwin-Mikke.Lider Konfederacji twierdzi, że zesłaniec skazany przez władze carskie „wynajmował sobie chałupę gdzie chciał, tylko mu wyjeżdżać nie wolno było z guberni”. – Zsyłka to nie była katorga, to był po prostu zakaz mieszania się w sprawy polski. Wysyłano ludzi daleko, żeby siedzieli cicho, badali góry, robili różne sprawy odkrywcze – dodał.",,
Rząd premiera Mateusza Morawieckiego z wotum zaufania,"Sejm udzielił wotum zaufania nowemu gabinetowi premiera Mateusza Morawieckiego. Wniosek poparło 237 posłów, w tym dwóch posłów Koalicji Obywatelskiej, przeciw głosowało 214, wstrzymało się trzech posłów.","Podczas głosowania na sali plenarnej było 454 posłów. Większość bezwzględna wynosiła 228. Za wotum zaufania dla rządu głosował cały klub Prawa i Sprawiedliwości (235 posłów) i dwóch posłów Koalicji Obywatelskiej (Marek Hok i Gabriela Lenartowicz). Poseł Jacek Protas się wstrzymał, reszta klubu (129 posłów) była przeciwna.  Przeciw głosowały całe kluby Lewicy i Konfederacji oraz prawie cały klub PSL-Kukiz'15 (wstrzymał się poseł Stanisław Żuk). Wcześniej, podczas swojego expose Mateusz Morawiecki podkreślał, że „polskie państwo dobrobytu, to państwo rodzin i przedsiębiorców; państwo dla słabych i silnych; państwo, które szanuje wartości Polaków, nie przyjmuje skrajności: ani rewolucji światopoglądowych, ani szowinizmów”.  – W ostatnich latach przebiliśmy rozwojowy szklany sufit; poziom rozwoju dochodów Polaków w relacji do najwyżej rozwiniętych gospodarek jest najwyższy od rozpoczęcia transformacji. Dzisiaj złapaliśmy w żagle wiatr historii – mówił szef rządu.",,
"Policja sprawdzi, czy pozwolenie na broń Wałęsy jest jeszcze ważne","„W związku z wpisem byłego Prezydenta RP Pana Lecha Wałęsy, w odpowiedzi na liczne zapytania informujemy, że pomorska policja zobowiązana jest w takim przypadku zweryfikować zasadność posiadania broni” – czytamy na Twitterze Policji.","Tweet odnosi się do wpisu byłego prezydenta, zamieszczonego 1 lipca na Facebooku. Wałęsa deklarował w nim, że nie wyklucza użycia posiadanej przez siebie broni i skierowania jej przeciw policjantom wykonującym obowiązki służbowe.  „Będę chciał zrobić to pokojowo, ale jeśli ktokolwiek w tym policja stanie mi na przeszkodzie, będę walczył i bronil się” – napisał Wałęsa.  „Wybraną władzę należy szanować. Tą władzę nie wolno szanować .Ta władza łamie konstytucję ,niszczy dorobek i dobre imię Polski. Ja mówię zdecydowane już dość. Jeśli podniosą łapę na Sąd Najwyższy to jadę do Warszawy 4 lipca by głównego sprawcę odsunąć od możliwości zniszczenia podstawowego strażnika Demokracji jakim jest Sąd Najwyższy.” – Napisał były prezydent (pisownia oryginalna). Post na Facebooku Wałęsy został usunięty tego samego dnia.",,
Nocne wpisy Kukiza na Twitterze. Jakubiak opuści Kukiz’15?,"„Marek! Idź za nimi, skoro im dobrze życzysz!” – napisał na Twitterze do Marka Jakubiaka w nocy z piątku na sobotę szef Kukiz'15 Paweł Kukiz. Odniósł się w ten sposób do życzeń, które Jakubiak złożył na Twitterze posłowi Jakubowi Kuleszy, który w piątek opuścił ugrupowanie.","Poseł Jakub Kulesza poinformował w piątek, że odszedł z ruchu Kukiz'15 i przystąpił do partii Wolność Janusza Korwin-Mikkego. Jako najważniejszy powód swojego odejścia podał niemożność współpracy z Dariuszem Pitasiem, wiceszefem ruchu Kukiz'15.W reakcji na odejście Kuleszy poseł Kukiz'15 Marek Jakubiak wyraził nadzieję na Twitterze, że jeszcze o nim usłyszymy. Oczekiwanie to odniósł także do Adama Andruszkiewicza, który wcześniej opuścił ruch Kukiz`15. Poseł określił obu byłych członków Kukiz'15 jako swoich „sejmowych synków” i ocenił, że „widocznie nie nadają się na wegetację”. W kolejnym tweecie-odpowiedzi do Jakubiaka Kukiz napisał: „Synek, znaczy jednego masz z Kornelem a drugiego z Korwinem. Pytanie – ty rodzisz czy zapładniasz te piękne istoty :–)”.",,
Rozstrzelano skazanego. Kolejny wyrok śmierci na Białorusi,Na Białorusi wykonano kolejny wyrok śmierci – poinformowały w czwartek niezależne media. Stracono mężczyznę skazanego za brutalne zabójstwo dwóch kobiet.,"O wykonaniu wyroku wychodzącą w Bobrujsku gazetę „Kommierczeskij Kurier” poinformowała prokurator, która występowała jako oskarżycielka w procesie.  Wyrok śmierci wobec Alaksandra Asipowicza zapadł w styczniu. Skazany zaskarżył wyrok, ale Sąd Najwyższy odrzucił apelację.  W ubiegłym roku na Białorusi wykonano cztery wyroki śmierci, w tym roku dwa. Oprócz Asipowicza na karę śmierci skazano w 2019 r. jeszcze dwie inne osoby.  Białoruś jest jedynym krajem w Europie i jedynym krajem należącym do Wspólnoty Niepodległych Państw (WNP), w którym nadal stosuje się karę śmierci. Jest ona przewidziana za najcięższe zbrodnie i nie można na nią skazać kobiet oraz mężczyzn powyżej 65. i poniżej 18. roku życia. Wyrok jest wykonywany przez rozstrzelanie.",,
Fińska prezydencja proponuje dalszą redukcję budżetu UE o ponad 60 mld euro,"Prezydencja fińska proponuje budżet UE na poziomie 1,055 proc. dochodu narodowego brutto UE27. Oznaczałoby to cięcia w wysokości 60-65 mld euro wobec i tak przewidującej redukcję propozycji Komisji Europejskiej – poinformowały źródła dyplomatyczne.","Nie ma zgody co do tego, które z programów unijnych miałyby zostać uszczuplone. Z Brukseli płyną sprzeczne sygnały. Ustępujący komisarz ds. budżetu UE Guenther Oettinger ocenił w zeszłym tygodniu w Komitecie Regionów, że cięcia w polityce rolnej i polityce spójności zostaną zmniejszone. Z kolei niektóre źródła w unijnych instytucjach utrzymują, że prezydencja fińska chciałaby skoncentrować cięcia właśnie na polityce spójności (około 25 mld euro).Większość krajów UE jest jednak przeciwna dalszemu redukowaniu budżetu polityki spójności, który w porównaniu z obecnym okresem 2014-20 i tak ma być mniejszy o 7 proc., a nawet 10 proc. w zależności od tego, czy uwzględniana jest inflacja. Polityka spójności to fundusze unijne, które wpływają na codzienne życie; jej celem jest niwelowanie różnic w jakości życia mieszkańców UE i likwidacja zacofania gospodarczego europejskich regionów.W zeszłym tygodniu na posiedzeniu ambasadorów państw członkowskich przy UE Coreper, które jest najważniejszym organem przygotowawczym Rady UE (ministrów z krajów UE 27), taki scenariusz zakwestionowało 15 państw – głównie kraje nowej Unii, w tym Polska. 12 państw członkowskich stanęło w obronie Wspólnej Polityki Rolnej. W tym wypadku odsiecz przyszła ze strony Francji, która jest największym odbiorcą dotacji unijnych na rolnictwo. Na zmniejszenie budżetu dla wsi nie zgodziła się również Warszawa. Propozycja, by budżet wynosił 1,055 proc. DNB, nie jest przypadkowa. W maju 2018 r. KE przedstawiła propozycję w sprawie budżetu na lata 2021-27, wynoszącą 1,11 proc. DNB UE27, czyli 1 279 mld euro w cenach bieżących. Austria, Dania, Holandia i Szwecja od początku domagają się budżetu w wysokości 1 proc. DNB UE27; argumentują to zmniejszeniem się Unii Europejskiej po brexicie. Rok temu informowano, że Niemcy są gotowe zwiększyć wydatki i że zasadniczo zgadzają się z propozycją Komisji. Niedawno jednak rząd niemiecki również poparł budżet na poziomie 1 proc. To ważne, ponieważ Niemcy są największym płatnikiem netto do unijnego budżetu.Propozycja prezydencji fińskiej ma być złotym środkiem między propozycją KE (1,11 proc. DNB UE27) a tym, czego chcą płatnicy netto (1 proc. proc. DNB UE27). Wcześniej za taki złoty środek była uważana propozycja Komisji. Wynikało to z faktu, że Parlament Europejski, którego zgoda jest konieczna do zakończenia negocjacji, domagał się, żeby składka członkowska była na poziomie 1,3 proc. DNB. Złoty środek przesunął się więc w kierunku stanowiska krajów, które nie są zainteresowane większym budżetem. Negocjacje w sprawie wieloletnich ram finansowych, czyli długoterminowego budżetu UE, ruszają zazwyczaj na kilka lat przed planowanym początkiem ich obowiązywania. Pierwszym formalnym krokiem jest prezentacja wniosków ustawodawczych Komisji Europejskiej.Kolejny etap to techniczne i polityczne dyskusje w Radzie UE, w której zasiadają ministrowie z krajów członkowskich, mające zagwarantować, że wszystkie kraje unijne wyrażą zgodę, gdyż porozumienie wymaga jednomyślności. Rada UE, określając swoje stanowisko, kieruje się politycznymi wytycznymi od szefów państw i rządów w Radzie Europejskiej. Do zakończenia negocjacji konieczna jest zgoda Parlamentu Europejskiego. Kwestia budżetu UE na lata 2021-27 jest jednym z tematów posiedzenia unijnych ministrów ds. europejskich, którzy zebrali się w Luksemburgu.",,
Bankowe aplikacje mobilne coraz popularniejsze,"Spośród użytkowników internetu w telefonie komórkowym 36,8 proc. ma zainstalowaną aplikację bankową – wynika z badania konsumenckiego Urzędu Komunikacji Elektronicznej.","Ponad połowa z korzystających z aplikacji bankowej, bo 52,6 proc. używa jej kilka razy w tygodniu, a mniej niż jedna trzecia (32 proc.) – kilka razy w miesiącu. Z badania wynika też, że podobnie jak w przypadku użytkowania aplikacji bankowej, płatność zbliżeniowa dokonywana jest przez nieco ponad połowę badanych kilka razy w tygodniu (50,1 proc.), a 26,9 proc. płaci telefonem kilka razy w miesiącu.",,
Petru: Platforma wysysa siły witalne z koalicjantów,"– Koalicja może być budowana wyłącznie na zasadzie podmiotów, które są wobec siebie równorzędne – powiedział w programie „Minęła 8” Ryszard Petru (Klub Poselski Liberalno-Społeczni), komentując wyborczy efekt sojuszu PO i Nowoczesnej w ramach Koalicji Obywatelskiej. W jego ocenie PSL nie będzie teraz skłonny wejść w koalicję z PO, bo ta z koalicjantów „wysysa siły witalne”.","Według opublikowanego w poniedziałek sondażu Ipsos tzw. late poll, w wyborach do sejmików wojewódzkich 33 proc. uzyskało PiS; 26,7 proc. – Koalicja Obywatelska; 13,6 – PSL; 6,6 proc. – SLD; 5,9 proc. – Kukiz'15; a 5,8 proc. – Bezpartyjni Samorządowcy.Były przewodniczący Nowoczesnej ocenił, że partia w tych wyborach „wyparowała, bo wynik Koalicji Obywatelskiej jest bardzo podobny do wyniku wyborów parlamentarnych”.               – Rację miał PSL, idąc oddzielnie. (…) Dzisiaj Marek Sawicki z PSL mówi wprost: „gdybyśmy poszli w Koalicji Obywatelskiej, PiS by rządził w całym kraju”. To jest ważny wniosek na przyszłość, że jak się robi koalicję, to trzeba to robić w formie podmiotowej – powiedział Ryszard Petru.                 Podkreślił, że „koalicja może być budowana wyłącznie na zasadzie podmiotów, które są wobec siebie równorzędne”. – Te wybory spowodują, że PSL nie będzie skłonny wejść w koalicję z   Platformą, bo jak widać, Platforma wysysa siły witalne z podmiotów, które wchodzą w Koalicję Obywatelską” – mówił.",,
„W programie 500+ pojawią się korekty. Wszystko zależy jednak od audytu”,"– W moim przekonaniu program 500+ przerósł oczekiwania osób najbardziej doń optymistycznie nastawionych. Nie jest jednak tak, że nie będą zmienione w nim pewne kwestie. Zawsze pojawiają się jakieś korekty wynikające np. z nadużyć i stąd zapowiedziany audyt programu – mówił sekretarz stanu w Kancelarii Prezesa Rady Ministrów Paweł Szefernaker w „Gościu Wiadomości” TVP. Odniósł się także do unijnych rozwiązań, które mają pomóc rozwiązać kryzys imigracyjny.","Unijny komisarz ds. migracji Dimitrisa Awramopulosa zapowiedział w poniedziałek, że nie ma żadnych wymówek, by nie wywiązywać z zobowiązań z 2015 r. w sprawie przyjmowania uchodźców, którzy trafili m.in. do Włoch i Grecji. Kraje Unii Europejskiej mają przyjąć do września 26 tys. uchodźców. –  Grupa Wyszehradzka, również Polska, nigdy nie zgodzą się na szantaż i nie zgodzą się na dyktowanie takich warunków – tak premier Beata Szydło skomentowała słowa unijnego komisarza.  Receptą pomoc poza Unią Paweł Szefernaker przekonywał, że po spotkaniu Grupy Wyszehradzkiej, premierzy grupy V4 zapowiedzieli, że nie dadzą się szantażować Komisji Europejskiej. – Oderwane od rzeczywistości elity brukselskie przez ostatnie dwa lata nie potrafiły rozwiązać problemu uchodźców. Mówiono o relokacji uchodźców, ale nic w tej sprawie nie robiono – mówił minister KPRM. Zdaniem polityka, rozwiązania problemu uchodźców należy szukać poza granicami Unii, ponieważ to „jedyna droga, która przyniesie skuteczne rozwiązanie problemu”. Szefernaker mówił, że rząd Ewy Kopacz zgodził się na przyjęcie uchodźców przez Polskę, ponieważ w tamtym okresie „podpisywano każdy dokument”, a Polska wyłamała się z jedności wobec Grupy Wyszehradzkiej. Zmiany w 500+? Pytany, czy rząd zamierza przeprowadzić korektę w działaniu programu 500+, polityk odparł:  –  W moim przekonaniu program 500+ przerósł oczekiwania osób najbardziej doń optymistycznie nastawionych. Nie jest jednak tak, że nie będą zmienione w nim pewne kwestie. Zawsze pojawiają się jakieś korekty wynikające np.  z nadużyć i stąd zapowiedziany audyt programu. Szefernaker nie chciał odpowiedzieć, czy na specjalne świadczenia będą mogły liczyć także matki samotnie wychowujące dzieci. – O korektach poinformują zapewne min. Rafalska lub premier Szydło we właściwym czasie. Od tego jest audyt, aby stwierdzić, w których miejscach program wymaga po roku korekty – dodał.",,
"„Kłamać, kłamać i jeszcze raz kłamać – to jest ta ich polityka”","Działania opozycji, która już zaczęła kampanię przed jesiennymi wyborami, jej ruchy i narracja to w ocenie prezesa PiS Jarosława Kaczyńskiego „skrajnie prymitywne zabiegi”, na które nikt w Polsce nie powinien się już nabrać. – Kłamać, kłamać i jeszcze raz kłamać – to jest ta ich polityka. Cała ta opowieść o dyktaturze i naszej przewadze medialnej jest nieprawdziwa. Uważają, że ludziom można powiedzieć wszystko – dodał.","Prezes Prawa i Sprawiedliwości w środę w radiu WNET skomentował kampanię przed wyborami do Parlamentu Europejskiego oraz ataki medialne, jakie miały miejsce ze strony niektórych mediów, wymierzone w samego Kaczyńskiego oraz premiera Mateusza Morawieckiego.Zdaniem Jarosława Kaczyńskiego działania opozycji, jej ruchy i narracja to „skrajnie prymitywne zabiegi”, na które nikt w Polsce nie powinien się już nabrać. – Powiedzieć można wszystko, że jestem wysokim, młodym i pięknym blondynem – powiedział ironicznie prezes PiS. – Kłamać, kłamać i jeszcze raz kłamać. Znaleźć jakiś pretekst do kłamania i robić to cały czas. Cala ta opowieść o dyktaturze, o przewadze medialnej w telewizji publicznej jest nieprawdziwa. Ich sprzeczności nie zniechęcają, bo uważają, że ludziom można cytować wszystko – wskazał.Jak dodał Kaczyński, celem niektórych środowisk jest „zlikwidowanie Polski, jako podmiotu politycznego, dalej zlikwidowanie narodu polskiego”. – Idzie bitwa o to, czy w Polsce będzie coraz lepiej, czy w Polsce będzie jak było przedtem, czyli coraz lepiej stosunkowo wąskiej elicie. Ten pański stół był dla dużej części społeczeństwa czymś abstrakcyjnym. My działamy tak, by wszyscy mogli dostawać jak najwięcej. By polskie interesy były bronione – zaznaczył.Odnosząc się do amerykańskiej ustawy 447, stwierdził, że Konfederacja „jest partią prorosyjską i stosuje narrację szkodzącą Polsce”. Jak mówił, jedynym gwarantem przeciwko roszczeniom żydowskim jest Prawo i Sprawiedliwość. – Polska nie będzie płaciła żadnych pieniędzy za niemieckie zbrodnie w czasie II wojny światowej. Jeśli Żydzi mają jakieś roszczenia, to niech zgłaszają się do Niemiec – dodał. Prezes PiS był pytany o fragment przemówienia Tuska, który mówił, że gdy trwały strajki w latach 70., 80. młodzi ludzie mieli przeciwko sobie władzę, która dysponowała policją, wojskiem, ciągle istniejącym Związkiem Radzieckim z jego poparciem i mieli wszystkie media pod kontrolą. – Jak ja słyszę dzisiaj tłumaczenie – nie gniewajcie się, nie mogę tego słuchać – że oni mają media publiczne, telewizję publiczną, nic nie możemy zrobić. Wtedy tamci też mieli media publiczne i wszystkie pozostałe media – mówił. – My mieliśmy ulotki, gazetki, całe noce zarywaliśmy (…) Nikt nie narzekał. Ok, wasza telewizja publiczna, nasz internet. Przecież to jest proste. Naprawdę nie musimy czekać na łaskę pana Jacka Kurskiego – podkreślił Tusk.Na uwagę, że takie stawianie sprawy jest próbą postawienia „linii demarkacyjnej między PiS a opozycją”, która w tej sposób komunikuje, że reprezentuje „Solidarność” i wolność, a PiS – władzę, która dąży, by być władzą autorytarną, prezes PiS ocenił, że „to jest zabieg już tak skrajnie prymitywny”, że nie sądzi, żeby się ktokolwiek na to nabrał.– W końcu każdy może mieć w domu i ma na ogół pilota telewizyjnego i może sobie obejrzeć ileś tam programów, które są zupełnie inne niż telewizja publiczną i bardzo, bardzo ostro nas atakują z TVN-em na czele, to dotyczy także innych mniejszych i większych stacji, jak np. Polsat, już nie mówiąc o różnych radiach – powiedział prezes PiS.– To jest coś, co może przemówić tylko do ludzi, którzy albo nie mają nawet najbardziej elementarnej wiedzy, albo też do ludzi, którzy mają najskrajniejszą złą wolę. Taki chwyt zupełnie oderwany od rzeczywistości – dodał Kaczyński. Donald Tusk we wtorek w swoim wystąpieniu na wiecu na Długim Targu w Gdańsku nawiązał do doświadczeń z lat 80. i czasów ówczesnej działalności opozycyjnej, mówił też o lekcjach, które wynikają z tamtego okresu.– Jest trzecia lekcja z tego 1988 i 1989 r. Tam nikt nikogo nie wykluczał. Fenomen polskiego zwycięstwa polegał na tym, że Polacy nie podzielili się wówczas na wschód i zachód, wieś i miasto, biednych i bogatych. To w ogóle nikomu do głowy by nie przyszło – mówił Tusk. Jak dodał, wtedy „ludzie nawet mieli tak wielką wyobraźnię, że potrafili zbudować porozumienie na rzecz bezkrwawej rewolucji z rządem komunistycznym”.– Oglądamy dziś te zdjęcia, generałowie Kiszczak, Jaruzelski i Lech Wałęsa, Kaczyński piją wódkę – mówił. – To znaczy Kaczyńskiego teraz na tych zdjęciach nie ma, ale uwierzcie mi, ja widziałem te prawdziwe zdjęcia. A mówię o tym, nie żeby dokuczać, ale żeby powiedzieć rzecz najbardziej oczywistą: a co mieli robić, strzelać do siebie, poprowadzić ludzi na siebie, czołgi? – dodał Tusk.Do tych słów odniósł się Kaczyński. – Mój świętej pamięci brat świetnie znał Donalda Tuska, ale nie ma to dzisiaj znaczenia. Ale skoro dzisiaj Donald Tusk był np. łaskaw powiedzieć, że mój brat pił razem z Kiszczakiem i z kimś tam jeszcze w Magdalence, to ja od razu wyjaśnię, że było tam wtedy trzech ludzi, którzy się wtedy tam nie fraternizowali w tych wydarzeniach w Magdalence. To był właśnie mój śp. brat, to był - przyznaję - Tadeusz Mazowiecki i to był też – przyznaję - Władysław Frasyniuk. Natomiast inni poszli na taką daleko idącą wódczaną fraternizację, no i słusznie są z tego powodu krytykowani. I to wywoływało absmak już wtedy – powiedział prezes PiS.– Ja o tym wiedziałem, wiedziałem o tym oczywiście od brata. Więc Donald Tusk ma obyczaj kłamać i kłamie w każdej sprawie, także i w tej, chociaż oczywiście on w Magdalence nie był, był po prostu wtedy człowiekiem, no powiedźmy, nie specjalnie ważnym – podkreślił Kaczyński.",,
Zaskakujący pomysł na kampanię. „Proszę skosztować chleba poselskiego”,"Kandydaci w wyborach parlamentarnych robią wszystko, żeby zapaść w pamięć wyborców. Na nietypowy pomysł wpadł poseł Zbigniew Gryglas z Prawa i Sprawiedliwości. Upiekł chleb, posmarował go zrobionymi przez siebie powidłami i rozdawał mieszkańcom Warszawy. Potencjalni wyborcy chwalili umiejętności kulinarne parlamentarzysty.","– Moja rodzina już od 10 lat zajada się tym chlebem i nie znudził nam się, więc jest naprawdę dobry, zdrowy i prosty w przygotowaniu. Część osób mówi mi, że nie ma na to czasu. Mówię im, że wystarczy kilka minut, aby przygotować taki chleb – powiedział portalowi tvp.info poseł Gryglas. Parlamentarzysta zapewnił, że do przygotowania wypieku potrzebne są jedynie proste składniki, takie jak mąka pszenna, mąka żytnia i sól. Można dodać też ziarna, np. siemię lniane, pestki dyni czy słonecznika. Do chleba potrzebny jest także zakwas.  – Można go przygotować samemu albo po prostu zadzwonić do posła na Sejm Zbigniewa Gryglasa i ja państwu ten zakwas dostarczę – zapewnił parlamentarzysta.",,
Chorwacja złożyła wniosek o przyjęcie do „poczekalni” przed przystąpieniem do strefy euro,"Chorwacja złożyła formalny wniosek o przyjęcie do europejskiego mechanizmu stabilizacji walutowej (ERM II), czyli dwuletniej „poczekalni” przed przystąpieniem do strefy euro. Zobowiązania zawarte we wniosku Chorwacji zostały z zadowoleniem przyjęte przez ministrów finansów strefy euro – poinformował przewodniczący eurogrupy, szef portugalskiego resortu finansów Mario Centeno.","Według informacji Reutersa, Zagrzeb zobowiązał się m.in. do przygotowania przejęcia nadzoru bankowego przez Europejski Bank Centralny, do wprowadzenia reform w zakresie reguł walki z praniem pieniędzy oraz do zwiększenia skuteczności i obniżenia kosztów administracji publicznej.  W czerwcu przewodniczący Komisji Europejskiej Jean-Claude Juncker zapowiadał, że Komisja Europejska poprze starania Chorwacji o wejście do mechanizmu ERM II. – Sądzę, że Chorwacja jest gotowa na ERM II – mówił, wskazując na wysokie tempo wzrostu gospodarczego i szybko malejące zadłużenie tego kraju. Chorwacja ma nadzieję wejść do ERM II w przyszłym roku. Jeśli tak się stanie, będzie mogła przyjąć euro najwcześniej w 2023 r. Wymogi, jakie powinny spełniać państwa przed wejściem do strefy euro, to tzw. kryteria konwergencji dotyczące inflacji, deficytu budżetowego, długu publicznego, stóp procentowych oraz wahań kursu waluty krajowej wobec euro.",,
Karawana migrantów się wykrusza. Znaczna część poprosiła o azyl w Meksyku,"3230 osób z karawany migrantów z Ameryki Środkowej, zmierzającej od kilku tygodni do USA, złożyło wnioski o azyl w Meksyku. Tamtejsze MSW poinformowało, że otrzymali oni tymczasowe dokumenty i pozwolenie na pracę.","Do miasta Meksyk dotarła w nocy z niedzieli na poniedziałek pierwsza grupa migrantów, która zatrzymała się na jednym ze stołecznych stadionów. Według różnych szacunków to od 2 do 4 tys. ludzi. Oczekują oni na przybycie do miasta Meksyk kolejnych migrantów.Druga grupa, licząca około 1,5 tysiąca osób, znajduje się obecnie w mieście Tapanatepec w południowomeksykańskim stanie Oaxaca, a trzecia – złożona z około 2 tys. migrantów – odpoczywa w mieście Huixtla w stanie Chiapas na południu Meksyku i w środę ma wyruszyć w dalszą drogę na północ. Migranci, pochodzący głównie z Hondurasu, Salwadoru i Gwatemali, mówią, że uciekają przed przemocą, prześladowaniami i ubóstwem w ich krajach. Prezydent USA Donald Trump zapowiedział w zeszłym tygodniu wysłanie docelowo piętnastu tysięcy żołnierzy na granicę z Meksykiem, aby nie dopuścić do jej przekroczenia przez migrantów. Naciska także na władze Meksyku, by zatrzymały pochód.",,
Dziś w internecie oświadczenia majątkowe sędziów. Nowe przepisy,Do piątku w internecie – w Biuletynach Informacji Publicznej sądów –  mają zostać zamieszczone oświadczenia majątkowe sędziów za 2016 r. Taki wymóg wprowadziła nowelizacja Prawa o ustroju sądów powszechnych z listopada zeszłego roku.,"Oświadczenia majątkowe sędziów zamieścił już na swej stronie internetowej m.in. Sąd Najwyższy. – Sąd ma obowiązek na swojej stronie internetowej opublikować do 30 czerwca oświadczenia majątkowe składane przez sędziów i to wynika wprost z ustawy. SN spełnił swój obowiązek i opublikował oświadczenia majątkowe sędziów, którzy składają je na ręce I prezes SN – powiedział Krzysztof Michałowski z zespołu prasowego SN. Dodał, że oświadczenia były składane przez sędziów od początku roku. Oświadczenia jawne Nowelizację 10 ustaw – w tym u.s.p.–  Sejm uchwalił 30 listopada 2016 r. 20 grudnia podpisał ją prezydent Andrzeja Duda. Ogłoszono ją w Dzienniku Ustaw 22 grudnia. Publikacja w internecie Zgodnie z jednym z przepisów nowelizacji ""do oświadczeń majątkowych sędziów złożonych przed dniem wejścia w życie niniejszej ustawy stosuje się przepisy dotychczasowe"". W związku z tym w internecie do piątku znajdzie się część spośród złożonych przez sędziów oświadczeń majątkowych za 2016 r. Przepisy weszły w życie 6 stycznia  – oznacza to, że oświadczenia za zesły rok złożone przez sędziów do 5 stycznia nie podlegają opublikowaniu.Jak np. poinformował rzecznik Sądu Apelacyjnego w Krakowie sędzia Tomasz Szymański, zamieszczone na stronie tego sądu oświadczenia „będą dotyczyły ok. jednej trzeciej sędziów okręgu apelacji krakowskiej, ponieważ pozostali złożyli oświadczenia przed terminem wejścia w życie ustawy”. Dobrze dla społeczeństwa, dla sędziów – niekoniecznie– Zrobię niespodziankę tym, którzy myśleli, że wywiną się i w tym roku ich oświadczenia nie będą jawne, dlatego że przygotowałem zmianę ustawy i również te oświadczenia, które oni myśleli, że utajnią, będą jawne. To dobra informacja dla społeczeństwa, ale niekoniecznie radosna dla tych sędziów, którzy myśleli, że społeczeństwo wywiodą w pole i ukryją swoje oświadczenia majątkowe – mówił w kwietniu minister sprawiedliwości Zbigniew Ziobro. Projekt zmian w Sejmie Obecnie przed trzecim czytaniem w Sejmie jest projekt nowelizacji ustroju sądów powszechnych autorstwa posłów PiS, który przede wszystkim zakłada zmianę zasad powoływania i odwoływania prezesów sądów przez zwiększenie uprawnień ministra sprawiedliwości i wprowadzenie zasady losowego przydzielania spraw sędziom. Znalazł się w nim jednak również przepis przejściowy mówiący, iż „informacje zawarte w oświadczeniach o stanie majątkowym sędziów złożonych przed dniem 6 stycznia 2017 r. według stanu na dzień 31 grudnia 2016 r. udostępnia się w BIP w terminie dwóch miesięcy od dnia wejścia w życie niniejszej ustawy”. Na razie nie wiadomo, kiedy Sejm przejdzie do głosowania nad tą nowelizacją. Publikacja na stronach sądów Oświadczenia majątkowe sędziów sądów powszechnych z poszczególnych apelacji będą upowszechniane – lub już zostały zamieszczone – na stronach internetowych poszczególnych sądów apelacyjnych. Na przykład oddzielna zakładka z oświadczeniami majątkowymi pojawiła się już na stronie Sądu Apelacyjnego w Rzeszowie i dotyczy wszystkich sądów z obszaru apelacji rzeszowskiej - okręgów w Rzeszowie, Krośnie, Przemyślu i Tarnobrzegu. – Oświadczenia zostały opublikowane w czwartek 29 czerwca, czyli w wymaganym terminie – potwierdził rzecznik SA w Rzeszowie sędzia Stanisław Sielski.Z kolei jak powiedział sędzia Szymański, oświadczenia majątkowe sędziów apelacji krakowskiej zostaną opublikowane na stronie sądu apelacyjnego w piątek pod koniec dnia pracy. – Obecnie strona jest testowana, a oświadczenia przygotowywane i weryfikowane, m.in. pod względem eliminacji danych umożliwiających identyfikację miejsca zamieszkania lub położenia nieruchomości – dodał.",,
USA nałożyły sankcje na wenezuelską firmę naftową. „Ujawniamy korupcję Maduro”,Stany Zjednoczone nałożyły sankcje na państwową wenezuelską firmę naftową PDVSA – poinformował doradca prezydenta USA ds. bezpieczeństwa narodowego John Bolton.,"– Kontynuujemy ujawnianie korupcji (prezydenta Wenezueli Nicolasa) Maduro i jego popleczników i dzisiejsze działanie zapewnia, że nie będą już oni mogli dłużej grabić zasobów narodu wenezuelskiego – oświadczył Bolton.Firma naftowa PDVSA jest największym przedsiębiorstwem w Wenezueli i największym źródłem dochodu w tym kraju. Agencja AP informuje, że administracja USA zapowiada zablokowanie jej aktywów wartych 7 mld dolarów. PDVSA jest także właścicielem amerykańskiej rafinerii Citgo Petroleum, która będzie mogła dalej prowadzić działalność w Wenezueli, jednak pod warunkiem, że jej przychody będą trafiały na zablokowane konto PDVSA.Prezydent Maduro oświadczył, że jego kraj „podejmie legalne środki, by obronić PDVSA”. W jego ocenie amerykańskie działania mają na celu „kradzież Wenezueli firmy Citgo”.Bez wpływu na cenyWedług szefa amerykańskiego Departamentu Skarbu Stevena Mnuchina wydobycie ropy przez Citgo jest na tyle duże, iż sankcje nałożone na PDVSA nie wpłyną na ceny gazu w USA.Bolton ocenił, że wenezuelska armia, popierająca obecnie Nicolasa Maduro, wkrótce może przejść na stronę opozycji. – Na podstawie licznych doniesień z tamtejszego terenu uważamy, że żołnierze armii wenezuelskiej są świadomi rozpaczliwych warunków ekonomicznych w kraju i szukają sposobów wsparcia rządu Juana Guaido – przekonywał Bolton. Podczas antyrządowych protestów, które przetoczyły się przez Wenezuelę w ostatnim tygodniu, 35 osób zginęło, a 850 zostało aresztowanych – informuje hiszpańska agencja prasowa EFE, powołując się na organizacje pozarządowe.",,
Odstrzał dzików na Słowacji. Polować mogą myśliwi bez uprawnień,Państwowy nadzór weterynaryjny Słowacji wezwał myśliwych do intensywnego odstrzału dzików po stwierdzeniu w tym tygodniu afrykańskiego pomoru świń (ASF) u dzika upolowanego na wschodzie kraju przy granicy z Węgrami – podały w piątek słowackie media.,"By to ułatwić, zezwolono na praktyki zakazane prawem łowieckim, jak wykorzystywanie przy strzelaniu do dzików sztucznego oświetlenia. Na dziki mogą obecnie polować również ci myśliwi, którzy nie są do tego uprawnieni. Polowania na terenach rolniczych wolno teraz organizować również w czasie prowadzenia prac polowych, ale musi się na to zgodzić właściciel terenu – poinformowała słowacka komercyjna telewizja Markiza. W ostatnim czasie na Słowacji kilkakrotnie wykryto ASF u trzody chlewnej, po raz pierwszy pod koniec lipca w gminie Strażne  na południowym wschodzie państwa. W każdym takim przypadku przeprowadza się likwidację wszystkich świń w dotkniętej zarazą hodowli oraz w szerokiej okolicy.",,
Moskwa  rozszerza embargo na mięso: tym razem chodzi o wołowe podroby i skrawki,"Rosja rozszerza embargo na import mięsa z Unii Europejskiej. 21 października wprowadza zakaz sprowadzania wołowych
podrobów i skrawków z krajów UE. Uzasadniono to licznymi przypadkami wykrycia
w tych produktach szkodliwych substancji i antybiotyków.","O kroku tym poinformował szef Federalnej Służby NadzoruWeterynaryjnego i Fitosanitarnego (Rossielchoznadzor) Siergiej Dankwert, którego cytuje agencja Interfax. Nowe ograniczenia– Od 21 października wprowadzamy ograniczenia na import do Rosji wołowych podrobów i skrawków, które nie były objęte zakazem ustanowionym w sierpniu -oświadczył Dankwert.Szef Rossielchoznadzoru wyjaśnił, że posunięcie to jest spowodowane licznymiprzypadkami wykrycia w tych produktach szkodliwych substancji i antybiotyków. Szkodliwe substancjeDankwert dodał, że w ostatnich dwóch miesiącach odnotowano 17 przypadkówwykrycia szkodliwych substancji i antybiotyków w wołowych podrobachsprowadzonych z sześciu krajów Unii Europejskiej.Szef Federalnej Służby Nadzoru Weterynaryjnego i Fitosanitarnego niesprecyzował, z których konkretnie państw UE pochodziły te produkty. Oznajmiłnatomiast, że strona rosyjska nie ma podstaw, by ufać gwarancjom dawanymprzez Komisję Europejską. UE też nałożyła sankcjeW związku z zaangażowaniem Rosji w konflikt na wschodzie Ukrainy UniaEuropejska nałożyła sankcje na Federację Rosyjską, w tym gospodarcze w formieograniczenia dostępu do rynków kapitałowych rosyjskim bankom i firmompaństwowym z sektora naftowego i zbrojeniowego, zakazu eksportu broni,dostarczania zaawansowanych technologii i usług dla sektora naftowego orazzakazu eksportu niektórych przedmiotów podwójnego zastosowania dla odbiorcówwojskowych.W odwecie Rosja wprowadziła zakaz importu z UE mięsa, ryb, mleka, nabiału,warzyw i owoców.",,
"Prezydent: jesteśmy dumni, że możemy dbać o bezpieczeństwo świata","– Polska jako członek ONZ jest bardzo dumna, że może dbać o bezpieczeństwo świata w wielu aspektach: życia codziennego, militarnego, czy bezpieczeństwa przyszłych pokoleń - – powiedział prezydent  Andrzej Duda przed rozpoczęciem uroczystego koncertu w Katowicach.","– Chcę wyrazić swoją radość i wdzięczność, za to, ze zgromadziliście się państwo tutaj w tej Sali, z jednej strony na otwarciu konferencji klimatycznej ONZ COP24 ale – co chcę bardzo mocno podkreślić – także w związku z 100. rocznicą odzyskania niepodległości przez mój kraj – powiedział prezydent. – Nie jest to przypadek, że właśnie w tym roku, to wielkie światowe wydarzenie, jakim jest konferencja COP24, odbywa się w Polsce (…) W czasie tego spotkania chcieliśmy się z państwem podzielić naszą radością ze 100-lecia odzyskania niepodległości – podkreślił Andrzej Duda.Zaznaczył, że „dzisiejszy koncert także w swojej treści stanowi nawiązanie do tych dwóch wielkich okresów w historii mojego kraju”. – Usłyszymy muzykę Paderewskiego, a także muzykę Wojciecha Kilara. Usłyszymy więc muzykę wielkiego, polskiego pianisty i kompozytora, ale także wspaniałego dyplomaty, któremu między innymi zawdzięczamy odzyskanie niepodległości w 1918 roku – powiedział. – Ale usłyszymy także utwory kompozytora współczesnego – Wojciecha Kilara, który zmarł zaledwie piec lat temu.Jak dodał - tak jak Polska w 1918 r. odbudowywała się „ze zgliszczy I wojny światowej”, tak dzisiejsza Polska wydobywa się „z opóźnienia w jaki wpędził ją komunizm”. Jako niestały członek ONZ „możemy dbać o bezpieczeństwo świata”– My Polacy, witając państwa i ciesząc się z państwa obecności jesteśmy też ogromnie dumni, że możemy po raz trzeci gościć w Polsce konferencję klimatyczną COP, ale jesteśmy również ogromnie dumni, że dzieje się w to w okresie, kiedy jesteśmy niestałym członkiem Rady Bezpieczeństwa ONZ - powiedział prezydent.– Jesteśmy bardzo dumni z tego, że jako członek tej największej światowej organizacji, jaką jest ONZ, możemy dbać o bezpieczeństwo świata w wielu aspektach: w aspekcie bezpieczeństwa życia codziennego, bezpieczeństwa militarnego, ale również bezpieczeństwa przyszłości, bezpieczeństwa przyszłych pokoleń, o co dba konferencja COP – zaznaczył prezydent.Andrzej Duda podkreślił, że wierzy, iż COP24 przyniesie „doskonałe, oczekiwane” efekty i przyczyni się do ochrony klimatu na świecie.",,
„Chory był przez kilka godzin bez serca”. Autotransplantacja we Wrocławiu,Lekarze z Uniwersyteckiego Szpitala Klinicznego we Wrocławiu wykonali pierwszą na Dolnym Śląsku autotransplantację serca u pacjenta chorego onkologicznie. 30-latkowi wycięto serce i ponownie wszczepiono po wycięciu z lewego przedsionka guza wielkości jabłka.,"Szef Centrum Chorób Serca we wrocławskim Uniwersyteckim Szpitalu Klinicznym prof. Piotr Ponikowski poinformował, że 30-letni mężczyzna w poprzedni czwartek zjawił się na oddziale SOR z objawami krwioplucia i całkowitej niezdolności do wysiłku.  – Nie mógł nawet wejść na półpiętro. Wykonaliśmy u niego rezonans magnetyczny i badanie serca, które pokazało, że w lewym przedsionku serca ma bardzo rzadki guz serca. Następnego dnia był operowany i to jest absolutnie spektakularne zakończenie tej historii. Pacjent przeżył, czuje się dobrze i jutro wyjedzie do domu – powiedział w czwartek na konferencji prasowej prof. Ponikowski.  Operację autotransplantacji serca i wycięcia guza wykonał zespół pod kierunkiem dr. Romana Przybylskiego, który od 2003 roku przeprowadził trzy podobne operacje w Polsce, ale za każdym razem zabieg autotransplantacji odbywał się z innych wskazań.  – W tym przypadku u pacjenta stwierdziliśmy bardzo rzadką, ale też i bardzo złośliwą formę guza nowotworowego tzw. mięsaka. Wypełnił on już w całości lewą komorę serca i naciekał na żyły płucne. Praktycznie lewe płuco już u tego pacjenta nie pracowało, stąd brało się jego osłabienie. Groziła mu śmierć z powodu zatrzymania akcji serca nawet w ciągu najbliższej dobry – wyjaśnił  dr Przybylski. Jak podkreślił, po długiej analizie przypadku lekarze zdecydowali, że jedyną szansą może być zabieg autotransplantacji serca i wycięcia mięsaka. Serce w takim zabiegu jest z całości wycinane, bo tylko wówczas – na osobnym stole operacyjnym – kardiochirurg może szybko i sprawnie usunąć guza oraz wszystkie komórki rakowe i zrekonstruować przedsionek z materiału biologicznego. Następnie serce jest z powrotem wszczepiane; pacjent przez kilka godzin jest podłączony do tzw. sztucznego serca.  – Ten guz był wielkości jabłka i wypełniał w całości lewy przedsionek serca, który został zrekonstruowany w całości z materiału biologicznego. Z tego powodu, że był tak duży, była trudność połączenia lewego przedsionka z lewą komorą serca. Poradziliśmy sobie rekonstruując przegrodę z łaty – wyjaśnił kardiochirurg.  30-letni pacjent kilka dni po zabiegu przeprowadzonym w piątek czuje się dobrze i prawdopodobnie już w najbliższy piątek opuści szpital. Czeka go jeszcze leczenie onkologiczne – chemioterapia. Właśnie z tego powodu, że stwierdzony u niego guz ma charakter onkologiczny, niemożliwe było zastosowanie przeszczepu serca od zmarłego dawcy.  Przeprowadzony przez dr. Przybylskiego zabieg autotransplantacji serca jest pierwszą taką operacją na Dolnym Śląsku i piątym zabiegiem w Polsce. Cztery z nich wykonał dr Przybylski, który do niedawna pracował w Śląskim Centrum Chorób Serca w Zabrzu, gdzie pierwszy taki zabieg wykonał w 2003 r. Jeden z takich zabiegów przeprowadzono w Poznaniu.",,
Prezydent Duda rozmawiał z szefami Google'a i YouTube'a,"Rozwój sztucznej inteligencji, a także plany Google dotyczące inwestycji w Polsce były tematami spotkania prezydenta Andrzeja Dudy z kierownictwem Google'a i YouTube'a, które odbyło się w poniedziałek w siedzibie Google'a w Kalifornii. Był to ostatni akcent wizyty prezydenta w USA.","W poniedziałek po południu miejscowego czasu, w ostatnim dniu swej wizyty roboczej w USA, prezydent Duda spotkał się w siedzibie Google'a m.in. z prezes YouTube'a Susan Wojcicki i wiceprezesem Google'a Kentem Walkerem. Prezydent rozmawiał też z polskimi inżynierami pracującymi dla Google'a.– Witam państwa bardzo serdecznie w miejscu dosyć wyjątkowym, w Dolinie Krzemowej, w siedzibie Google'a, czyli jednym z najbardziej znanych miejsc na świecie, jeżeli chodzi o nowoczesne technologie, jeżeli chodzi o internet w tym najnowocześniejszym tego słowa znaczeniu i sieć w ogóle – powiedział prezydent do polskich dziennikarzy po rozmowach.Jak przekazał, odbył bardzo ciekawe spotkanie z zarządem Google'a i z prezes You Tube'a Susan Wojcicki. – Bardzo ciekawe rozmowy na temat przyszłości, na temat tego, czego możemy się spodziewać, jak wygląda rozwój sztucznej inteligencji, jak wyglądają plany, które Google ma zamiar realizować, także jeżeli chodzi o inwestycje w Polsce – poinformował prezydent.Chcą inwestować w Polsce– Państwo powiedzieli mi, że zamierzają rozwijać swoje przedstawicielstwo w Polsce, że szukają nowych możliwości rozwojowych w naszym kraju, co bardzo mnie cieszy i uważam, że to bardzo dobra wizyta, bardzo ciekawe rzeczy mogliśmy tutaj zobaczyć – mówił Andrzej Duda. Zaznaczył, że szczególnie ucieszyło go spotkanie się z polskimi, młodymi inżynierami, którzy pracują w Kalifornii. – Mówili mi, że systematycznie przemieszczają się pomiędzy Doliną Krzemową a Polską – Warszawą, Krakowem, Wrocławiem, tam, gdzie Google działa w naszym kraju – relacjonował prezydent.Jak mówił, usłyszał od Polaków pracujących w siedzibie Google'a, że „te kontakty są na bieżąco i że to w zasadzie dla nich jest taka stała wymiana, że bardzo często też bywają tutaj i pracują dla Google'a właśnie nad najnowocześniejszymi rozwiązaniami takimi, jak sztuczna inteligencja, w tym się specjalizują”. – Bardzo mnie to cieszy, że nasi inżynierowie właśnie w tej tak niezwykle znanej firmie i tak nowoczesnej, znajdują zatrudnienie i są poszukiwanymi kooperantami – oświadczył prezydent.",,
Prezydent: Polska staje się coraz istotniejszym hubem obecności wojskowej NATO i USA w regionie,"– Polska staje coraz istotniejszym hubem obecności wojskowej NATO i USA w naszym regionie; postrzegamy naszą rolę w kategoriach bezpieczeństwa Polski, całej flanki wschodniej i basenu Morza Bałtyckiego, a co za tym idzie - także i całej Europy – mówił prezydent Andrzej Duda.","Podczas odprawy kierowniczej kadry MON i Sił Zbrojnych RP prezydent wskazywał, że Sojusz pozostaje fundamentem współpracy całego obszaru euroatlantyckiego, mimo pewnych napięć pojawiających się pomiędzy krajami UE a USA.– Polska będzie zawsze zbiegać o wzmocnienie potencjału odstraszania i obrony Sojuszu, jednocześnie Polska będzie się angażować w projekty rozwijające europejską obronność, takie jak stała współpraca strukturalna, czy Europejski Fundusz Obronny, zabiegając o to, aby zawsze były one komplementarne względem NATO – podkreślił Duda.Nawiązując do swych wizyt m.in. w jednostkach w Żaganiu, Orzyszu, czy Elblągu, prezydent powiedział, że były one dla niego okazją, by „przekonać się o tym, że Polska staje coraz istotniejszym hubem obecności wojskowej NATO i USA w naszym regionie”. – Postrzegamy tę rolę nie tylko w kategoriach bezpieczeństwa Polski, ale także bezpieczeństwa całej flanki wschodniej i basenu Morza Bałtyckiego, a co za tym idzie - także i całej Europy - powiedział Duda.– Mając na uwadze potrzebę rozwoju i modernizacji sił zbrojnych w dalszym ciągu zamierzam zabiegać o sukcesywne zwiększanie wydatków obronnych. Na mój wniosek rząd przygotował projekt ustawy zwiększającej budżet obronny do poziomu 2,5 proc. PKB do roku 2030. Mając na uwadze założenia obecnego planu modernizacji technicznej i potrzeby sił zbrojnych, podtrzymuję swój postulat, aby ten poziom osiągnąć już w 2024 r. Mam nadzieję, że będzie to możliwe – oświadczył prezydent. Szef MON: naszymi działaniami będziemy umacniać poczucie bezpieczeństwa Polek i Polaków Podczas odprawy kierowniczej kadry MON i Sił Zbrojnych RP, minister podziękował „za ciężką i wymagającą służbę oraz za dobrą współpracę”. – Musimy cały czas pamiętać, że tworzymy jeden zespół, pracujemy na wspólne dobro, jakim jest bezpieczeństwo naszej ojczyzny i naszych obywateli – podkreślił.– Nie przywiązujmy zbyt wielkiej wagi do szkalującej polskie wojsko wypowiedzi medialnych byłych dowódców, którzy zamienili się w agresywnych polityków prowadząc narrację szkodzącą Polsce. Róbmy swoje, bo tego oczekują od nas zarówno Polacy, jak i sojusznicy w NATO – powiedział Błaszczak.– W ubiegłym roku byłem wobec państwa wymagający i taki pozostanę w tym roku. Będę oczekiwał przede wszystkim przyśpieszenia realizowanych zakupów uzbrojenia i wyposażenia, które trafią do sił zbrojnych RP. Do priorytetowych zadań będzie należało także sprawne formowanie nowej 18. dywizji zmechanizowanej, formowanie wojsk obrony terytorialnej i wojsk obrony cyberprzestrzeni. Oczekuję także systematycznego zwiększania liczebności sił zbrojnych RP – powiedział szef MON, zwracając się do uczestników odprawy.Mówił, że w 2018 zrobiono „sześć kroków ku bardziej nowoczesnym i skuteczniejszym siłom zbrojnym RP”. – Zapewniliśmy odpowiednie finansowanie, stworzyliśmy skuteczny system dowodzenia, zwiększyliśmy liczebność wojska, uzupełniliśmy braki w kwestii modernizacji sił zbrojnych, zadbaliśmy o zwalczania zagrożeń w cyberprzestrzeni oraz utrzymujemy dobre relacje z kluczowymi sojusznikami – przekonywał minister obrony. – Będziemy kontynuować ten marsz również w tym roku, naszymi działaniami będziemy umacniać poczucie bezpieczeństwa Polek i Polaków – zapewnił minister. Odprawa kierowniczej kadry MON i Sił Zbrojnych RP Zwierzchnik Sił Zbrojnych prezydent Andrzej Duda i minister obrony narodowej Mariusz Błaszczak biorą w czwartek udział w odprawie kierowniczej kadry MON i Sił Zbrojnych RP zorganizowanej w Warszawie w Pałacu Prezydenckim z okazji obchodów 20-lecia członkostwa Polski w NATO.Szef MON podczas dorocznej odprawy rozliczeniowo-koordynacyjnej mia przedstawić zadania zrealizowane w minionym roku i określić oczekiwania na kolejny rok.Przed odprawą na dziedzińcu Pałacu odbyła się uroczystość podniesienia flagi państwowej i flagi NATO. Po spotkaniu zaplanowano briefing prezydenta i szefa MON dla dziennikarzy.",,
„Jako ludzie wierzący idziemy razem z Chrystusem”,"Jako ludzie wierzący idziemy razem z Chrystusem – powiedział w programie „Gość Wiadomości” proboszcz parafii archikatedralnej św. Jana Chrzciciela w Warszawie ks. Bogdan Bartołd. Duchowny przypomniał również słowa św. Jana Pawła II, który mówił, że człowieka nie można do końca zrozumieć bez Chrystusa.","Ksiądz Bogdan Bartołd stwierdził, że wielkość Bożego Ciała polega na tym, „że przypominamy sobie o tym (…), że Chrystus jest obecny pośród nas. – Jest on tym, który nas prowadzi – oznajmił.– Najważniejszym przesłaniem jest to, że my jako ludzie wierzący idziemy razem z Chrystusem, on nas prowadzi, on nas karmi, i tym pięknym prowadzeniem chcemy się dzielić – powiedział duchowny. Ks. Bartołd podkreślił, że postać Jezusa Chrystusa jest szczególna. – To postać, która sprawia, że człowiek otwiera się na właściwości duchowe – oznajmił.Kapłan przypomniał również słowa wypowiedziane przez Jana Pawła II, który stwierdził, że człowieka nie można do końca zrozumieć bez Chrystusa.",,
Reprezentacja Polski pobiła Francję i Anglię. Wszystko dzięki kibicom [WIDEO],"Reprezentanci Polski już od 29 czerwca obserwują mundial z kanapy. Słaby występ Biało-Czerwonych na mistrzostwach świata nie spowodował jednak, że osłabła miłość polskich kibiców. Dzięki nim reprezentacja „pokonała” takie potęgi futbolu jak Francja, Niemcy czy Anglia.",,,
Sposób na barierki [OPINIA],"Gdy w Polsce rządziła Platforma Obywatelska, kolejne rocznice katastrofy smoleńskiej znaczone były medialnymi wrzutkami, mającymi upokorzyć rodziny ofiar, zaś wszystkich, szykujących się do obchodów, zwyczajnie wyprowadzić z równowagi. Jednak same  rocznice, przynajmniej w Warszawie, przebiegały na ogół spokojnie, choć nie bez drobnych utrudnień.","Czasem nieprzyjemne wrażenie robiło zbyt duże nagromadzenie sił porządkowych, często zbyt czepialskich i drobiazgowych. Kilka razy natrafić można było na demonstrantów zbyt krewkich, agresywnych i nie szukających wśród smoleńskiego tłumu okazji do modlitwy i refleksji. Wszystko był to jednak margines. W 2015 roku czuło się już w powietrzu atmosferę nadziei i oczekiwania na zwycięstwo, również w sprawie dojścia do prawdy o tym najstraszniejszym dramacie współczesnej Polski. Rok później obchody rocznicy wyglądały wreszcie tak, jak wyglądać powinny – podniesione do rangi państwowej stały się wielkim i godnym patriotycznym wydarzeniem. Tłum, wołający o prawdę po raz pierwszy zwracał się do władzy, która wołania tego chciała wysłuchać. Niestety szybko miało się okazać, że było to w dziejach smoleńskiej pamięci wydarzenie wyjątkowe. Rok później obchody były już zakłócane przez agresywnych zwolenników opozycji, zaś obawa o bezpieczeństwo odbiła się przede wszystkim na zdezorientowanych uczestnikach, którzy co krok natykali się na barierki. Już wtedy część osób czuła się rozczarowana, ponieważ w wyniku chaosu została odcięta od głównych uroczystości i skazana na głośne i wrogo nastawione towarzystwo przeciwników Prawa i Sprawiedliwości. Narracje medialne skupiły się na atakach na prace zespołu, wyjaśniającego przyczyny katastrofy, działającego w oparciu o własne badania i ekspertów, lecz, wbrew dotychczasowej praktyce, bez kierowania się dobrym samopoczuciem Moskwy. Trudno jednak mówić o intensyfikacji tego medialnego ataku, trwa on bowiem praktycznie bez przerwy i w maksymalnym natężeniu.  Czekając na ósmą rocznicę, mającą być również ostatnią miesięcznicą, zastanawiałem się, czy będzie ona podobna do podniosłego, wspólnotowego doświadczenia sprzed dwóch lat, czy raczej do swojej nerwowej poprzedniczki. Zapowiedzi nie wyglądały optymistycznie. Opozycja zapowiadała próby zakłócenia uroczystości, sięgając przy tym po język znany z felietonów Jerzego Urbana. Agnieszka Holland, autorka filmu „Zabić księdza”, biorąca wprost z publikacji rzecznika rządu stanu wojennego słowa o „seansach nienawiści” to najbardziej ponury symbol drogi, jaką przeszli niektórzy obrońcy demokracji. Zapowiedź zakończenia miesięcznic w dniu, w którym ich liczba zrówna się z liczbą ofiar, przeciwnicy Jarosława Kaczyńskiego ogłosili jako swoje zwycięstwo. Pozostawiając na boku, czy ich wybryki miały wpływ na decyzję prezesa, jest czymś wyjątkowo niesmacznym używanie triumfalnej retoryki w kontekście śmierci 96 osób, w tym, choć to przecież drugorzędne, również przedstawicieli środowisk politycznych bliskich dzisiejszej opozycji. O tym samym zapominają jej przedstawiciele, z wyjątkową zajadłością atakując pomnik, symboliczny, prosty, nie różnicujący ofiar. Politycy PO zapowiadają już dziś usunięcie monumentu, który poświęcony jest przecież nie tylko Lechowi Kaczyńskiemu czy Przemysławowi Gosiewskiemu, lecz również Grzegorzowi Dolniakowi, Sebastianowi Karpiniukowi czy Jerzemu Szmajdzińskiemu. Opozycjoniści bardzo często zarzucają Prawu i Sprawiedliwości, że monopolizują tragedię, pomijając ofiary nie związane z własną partią, by skupić się na pamięci o parze prezydenckiej. Praktyka pokazuje, że tak naprawdę równie dobrze im samym przypisać można takie działanie.  Zostawmy jednak licytacje. Jak skomentować umieszczoną na stronie Platformy grę komputerową, przechodzącą w film, w którym, by uderzyć w Jarosława Kaczyńskiego, wykorzystuje się nawet nagrania autentycznych krzyków ofiar, wszystko to zaś w niby lekkiej, ironicznej konwersji?  Okazało się być to za wiele nawet dla niektórych zwolenników opozycji, nie wywołało to jednak żadnej refleksji. Same obchody, poszerzone o odsłonięcie pomnika na pl. Piłsudskiego, niestety dla znaczącej części szeregowych uczestników nie pozostaną dobrym, wzruszającym wspomnieniem. Zbyt mało bramek, drobiazgowe procedury i fatalne nagłośnienie spowodowały, że wiele osób nie mogło wziąć udziału w uroczystościach, nawet mając stosowne wejściówki. Najbardziej przykre jest to dla tych, którzy jechali w tym celu wiele godzin, z odległych rejonów Polski lub nawet z zagranicy, często biorąc wcześniej udział w wielu rocznicach, miesięcznicach i spotkaniach. Poświęcony przez nich czas, nerwy i pieniądze zderzył się z bezdusznymi procedurami. Argumenty o względach bezpieczeństwa są oczywiście bardzo istotne, wszyscy zdają sobie sprawę z poziomu emocji i idącego za nim zagrożenia. Czy jednak uzasadniało to aż tak mocną selekcję pośród ludzi, którym przez lata dziękowano w przemówieniach jako współuczestnikom tej trudnej walki o prawdę? Czy, patrząc praktycznie, uzasadnione było ogrodzenie o wiele większej, niż rok wcześniej, przestrzeni na pl. Zamkowym? Rok temu można było wziąć udział w mszy stojąc pod kolumną Zygmunta i nie potrzeba było do tego żadnych specjalnych uprawień, teraz nie można było przejść nawet na drugą stronę Podwala. Wieczorem na Twitterze można było spotkać bardzo wiele głosów osób rozgoryczonych takim przebiegiem uroczystości. W pewien sposób barierki odgrodziły rządzących nie od agresorów, a najwierniejszych zwolenników. Miesięcznice i rocznice miały trzy zasadnicze cele i uzasadnienia równocześnie: żałobę oraz walkę pamięć i prawdę. Częściowym zwieńczeniem walki o pamięć jest postawiony wbrew części polityków i władz miasta pomnik. Do prawdy przybliża nas kolejny raport komisji, przewodzonej przez Antoniego Macierewicza. Choć jej ustalenia kolejny raz uderzają bardzo mocno w dotychczas obowiązującą wersję i burzą medialne narracje obozu III RP, z prezentacji zapamiętamy głównie emocjonalny wyskok redaktora Czuchnowskiego, który na chwilę wyszedł najpierw ze swojej zawodowej roli, a chwilę później z samej konferencji. Pomimo jednak potężnej pracy ekipy Macierewicza, prowadzonej w trudnych warunkach nieustannego jazgotu, problemem pozostaje cząstkowość ustaleń, która osłabia ich wymowę i przełomowość. Każdy temat wałkowany zbyt długo bez spektakularnego efektu zaczyna w pewnym momencie męczyć odbiorców. Osoby, które pytają o realne efekty rozliczeń rządów poprzedniej ekipy mają sporo racji, nawet, jeśli wziąć poprawkę na specyfikę wymiaru sprawiedliwości. Rozpoczęta niedawno intensyfikacja działań, związanych z prominentnymi politykami koalicji PO-PSL ma miejsce w ostatniej dogodnej chwili. Im bardziej Prawo i Sprawiedliwość tracić będzie w sondażach, tym łatwiej opozycji, mającej tu silne wsparcie medialne, łatwiej będzie przedstawić śledztwa, pozbawianie immunitetów czy wreszcie aresztowania jako działanie polityczne. Miejmy nadzieję, że nikt w PiS nie ma pomysłu, by coś odkładać na okres kampanii wyborczej. Pamiętać trzeba, że pomimo mocnych podstaw do podjętych przez CBA działań wobec Beaty Sawickiej jej sprawa zaszkodziła Prawu i Sprawiedliwości w kampanii wyborczej 2007. Wystarczyło trochę łez, odrobina gry aktorskiej i… ogólny klimat. Nie zmienia to oczywiście faktu, że problemy Stanisława Gawłowskiego czy Sławomira Neumanna nie są niezasłużone. Wręcz przeciwnie, kolejny raz widzimy równie fascynującą, co odpychającą plątaninę dziwnych powiązań, polityki, korupcji, zepsucia – również obyczajowego. Obie sprawy polityków PO, zwłaszcza Gawłowskiego, ze wszystkimi swoimi, wciąż jeszcze odsłanianymi wątkami są bardzo interesujące i warte dalszego obserwowania. Tradycyjnym, choć mimowolnym sojusznikiem PiS staje się sama Platforma, murem stająca za kolegami. W rozliczaniu poprzedników potrzebna jest determinacja i konkrety. Kolejne informacje o nadużyciach, jeśli nie idzie za nimi żadna odpowiedzialność, powodują bowiem najpierw zachwianie w poczucie sprawiedliwości (to zaś, zwłaszcza dla tego rządu jest kluczowe jako element oczekiwań i tożsamości wyborców), następnie wycofanie i zmęczenie. Wreszcie – odrzucenie. Ostrzegając przed wiarą w poszczególne sondaże, obserwuję ukazywane w nich trendy, te zaś dla PiS są wciąż kiepskie, choć tradycyjnie rządzący lepiej wypadają w badaniach CBOS. Jeszcze kilka miesięcy temu partia Jarosława Kaczyńskiego wraz z sympatykami zastanawiała się, czy uda się sięgnąć po większość konstytucyjną. Po kilku tygodniach zastąpiło ją pytanie o większość samodzielną, dziś już zaś o większość jako taką. Konwencja Zjednoczonej Prawicy 14 kwietnia odbywa się w nowych, mniej sprzyjających warunkach. Liderzy, którzy planują już od niedzieli ruszyć w Polsce, trochę niespodziewanie dla siebie bić będą się o największą stawkę.  Problemy wizerunkowe, brak nowych pozytywnych narracji, kłopoty w komunikacji z własnym elektoratem - to sprawy do naprawienia na dwa lata przed wyborami parlamentarnymi. Jeśli jednak PiS z koalicjantami nie chce bardzo utrudnić sobie zadania, musi rozwiązać wspomniane sprawy jeszcze przed o wiele bliższymi wyborami samorządowymi, ponieważ możliwy kiepski wynik ustawi polityczne narracje na kolejne miesiące. Teraz Zjednoczona Prawica musi znaleźć sposób na postawione przez siebie barierki.",,
Nieobecni mają rację,"Choć mówi się, że wszędzie dobrze, gdzie nas nie ma, to jednak czasem dobrze, że nas tam nie ma. Dobrze, że nie było nas, reprezentowanych przez majestat prezydenta Rzeczypospolitej, na jerozolimskiej imprezie nazwanej Forum Holokaustu.","Impreza, choć wydawałoby się, że poświęcona z definicji historii, stała się bowiem narzędziem bieżącej polityki. Pół biedy, gdyby chodziło wyłącznie o politykę Izraela, państwa-gospodarza imprezy, chcącego przedstawić islamską nienawiść do swojego kraju jako kolejną odsłonę tego samego zjawiska, które stało za zbrodnią sprzed kilkudziesięciu lat.Z racji osoby organizatora, jego polityki i wizji imprezy było to jednak spotkanie mające de facto dwóch gospodarzy. Izrael dał bowiem miejsce oraz polityczne, a może nawet moralne uprawomocnienie forum; jednak jego pomysłodawca, Mosze Kantor, obywatel Rosji i przyjaciel Putina, sprawił, że była to impreza izraelsko-rosyjska. Może nawet przede wszystkim rosyjska. Skoro zaś tak postanowiono, nie było tam dla nas miejsca. W chwili, gdy znajdujemy się w stanie głębokiego sporu historycznego z Rosją, mimo licznych prób wpłynięcia na zmianę tej decyzji, dla polskiego prezydenta przewidziano jedynie rolę niemego widza, który bardzo łatwo mógł zmienić się wręcz w upokarzanego, obsztorcowanego przed całym światem uczniaka. Wystarczyłoby, gdyby Putin nie zatrzymał się w ostatniej chwili w swojej antypolskiej ofensywie, której zresztą, choć mniej spektakularnie, jerozolimska impreza stała się częścią.Po prezydencie Rosji mogliśmy przecież spodziewać się wszystkiego i, powiedzmy sobie szczerze, gdyby nie fakt, że szykował nas na o wiele więcej, czwartkowe wystąpienie uznalibyśmy za wielki skandal, nawet w jego ostatecznej formie. Czemu Władimir Putin nie zdecydował się wprost zaatakować Polaków? Można się domyślać, że stało się tak dlatego, że w swojej wcześniejszej szarży na nasz kraj trochę się jednak przeliczył.Czy uwierzył w propagandę głoszącą, że jesteśmy krajem osamotnionym i zaskoczyła go dość jednoznaczna i odległa od afirmacji jego kłamstw, coraz bardziej zresztą rozpaczliwych, reakcja międzynarodowej opinii publicznej? Czy nie spodziewał się, że polscy politycy, wewnętrznie dramatycznie skłóceni, w tej jednej, jedynej sprawie mówić będą też jednym głosem? Tylko w tej jednej, bo już sam brak Andrzeja Dudy w Jerozolimie wzbudził reakcje bardzo różne, o czym za chwilę. Wydawać by się wręcz mogło, że Putin zaczął tracić polityczny słuch i tym razem wybrał sobie kiepski sposób, by odwrócić uwagę rodaków od trudnej sytuacji w kraju. Zauważmy zresztą, że przecież w samym apogeum tej propagandowej wojenki z Polską w Moskwie niespodziewanie dla obserwatorów tamtejszej polityki zmienił się rząd i kompletnie jeszcze nie wiemy, czego spodziewać się po nowym premierze, ponoć raczej liberalnym urzędniku, lecz jednak wywodzącym się ze skarbówki, będącej tam resortem jak najbardziej siłowym. By się przekonać, że jest inaczej, nie trzeba jeździćdo Rosji, wystarczy sprawdzić w internecie, na jakim poziomie (nagrania, teledyski, ilość odsłon) operują tamtejsi artyści propagujący mieszankę wielkorosyjskiego patriotyzmu z rasistowskim, czy wręcz nazistowskim przekazem. Albo też zwyczajnie popatrzeć, którym siłom politycznym zachodniej Europy najbliżej jest do Rosji, z wzajemnością zresztą. Temat powiązań Rosji z nazizmem jest zresztą tematem niebezpiecznym również w ujęciu historycznym. Nie brakuje naukowych opracowań zajmujących się zjawiskiem wpływu rasistowskich poglądów i uprzedzeń białej emigracji na kształtowanie się poglądów Adolfa Hitlera i ideologii narodowych socjalistów. Jaki procent ich rasistowskiego szaleństwa wziął się wprost z kart wyprodukowanych przez Ochranę, a do Niemiec przywiezionych przez uciekinierów z bolszewickiej Rosji „Protokołów mędrców Syjonu”, nie zapyta ani Kantor, ani Putin. W zamian dostajemy nową wersję historii, w której nie ma 1 i 17 września, ba, nie ma właściwie Polaków. Jest Polska pokazana na mapie, z opisu której wynika, że nasz kraj został zaatakowany w 1942 r.; ciekawe są też jego granice, od zachodu przed- a od wschodu – powojenne. Z tamtego kierunku mamy za sąsiada… Białoruś, zajmującą całe nasze Kresy, od Wileńszczyzny po Wołyń. Nie można uciec od skojarzeń z podobną mapą, zaprezentowaną nie tak dawno przez Netflix w jednym z seriali dokumentalnych. W tamtej sprawie interweniował polski premier, lecz poza deklaracjami nie znalazła ona niestety zakończenia.  Tym razem jednak rzecz, choć zapewne odpowiada za nią rosyjski organizator, firmuje poważna instytucja naukowa. Poza mapą nie ma też Niemców; są naziści, oczywiście bez narodowości, i są ich pomocnicy: wspomniani w tym kontekście zostali Litwini i Ukraińcy. Lecz czy tylko? „Nie można jednak zapomnieć o tym, że to przestępstwo miało wspólników, którzy w swoim okrucieństwie przewyższali nawet swoich. Fabryki śmierci i obozy koncentracyjne obsługiwali nie tylko naziści, ale i ich wspólnicy” – mówił prezydent Rosji.  Wspólnicy, czyli kto? O jakich obozach tak często słyszymy w fałszywych przekazach medialnych? Putina na lotnisku witał minister Israel Kac, ten sam, który mówił o antysemityzmie wyssanym przez Polaków z mlekiem matki. Nieobecność Andrzeja Dudy została zrozumiana przez bardzo wielu komentatorów, również zagranicznych, w tym, istotnym w tym kontekście, przedstawicieli mediów izraelskich, w których zresztą głos głowy naszego państwa był obecny. Formę uroczystości i sposób potraktowania prezydenta krytykował w Polskim Radiu Szewach Weiss, zrozumienie dla decyzji prezydenta wyraził rabin Michael Schudrich.  Inaczej zachowali się jednak niektórzy polscy politycy, całą jednomyślność i myślenie państwowe zużyli najwyraźniej na wcześniejsze afronty Putina.  „To bardzo przykre i smutne. Przecież mamy po to prezydenta, żeby w takich sytuacjach w sposób godny, wyważony, ale stanowczy bronił godnego imienia Polski. Niestety, Andrzej Duda dobrego imienia Polski nie broni ani w Polsce, ani w Izraelu, ani nigdzie na świecie” – komentował Jan GrabiecMałgorzata Kidawa-Błońska wyrażała żal z powodu nieobecności Dudy w Jerozolimie, mówiąc: „Ważna jest obecność, rozmowa, dialog. Nie można skazywać się na izolację. Trzeba być wszędzie tam, gdzie można dawać świadectwo prawdzie, rozmawiać i przekonywać do polskiej racji stanu, mówić prawdę o polskiej historii”.  Mało to konkretne, zupełnie oderwane od kontekstu prezydenckiej decyzji, naiwne wreszcie, wpisujące się za to znakomicie w kampanijny język kandydatki Platformy na prezydenta Polski. Lider PSL Władysław Kosiniak-Kamysz natomiast trochę prezydenta rozumie, ale i tak głównie jego obwinia za zaistniałą sytuację. „Rozumiem, że Andrzej Duda nie jedzie do Jerozolimy, bo nie pozwolono mu zabrać głosu w czasie uroczystości. Nie rozumiem, jak można było doprowadzić do sytuacji, w której prezydent ma tak słabą pozycję, że nie dopuszcza się go do głosu” – pisał na Twitterze szef ludowców. Okazuje się więc, że Andrzeja Dudę można więc uznać winnym nawet typowych gierek starego kagiebisty Putina, zapewne w imię budowania porozumienia między Polakami. Pobyt w Davos na pewno przyniósł więcej konkretów, zaś przebieg czwartkowych obchodów, treść przemówień i całe polityczno-dyplomatyczne tło (kto i jak z kim się witał, kto, gdzie i pod jakimi sztandarami siedział) potwierdziły, że nie było potrzeby jechać na organizowane przez Kantora spotkanie. Już wkrótce godnie i bez podobnych politycznych machinacji, z polskim prezydentem i gośćmi z całego świata, uczcimy ofiary na miejscu. Na terenie niemieckiego obozu, który wbrew Polakom postał w okupowanej Polsce. Bez pisania żadnej nowej historii, w której przewijają się stare kłamstwa.",,
Zmiany w klasztorach. Zakonnice będą mogły zgłaszać przypadki nadużyć,"Zakonnice będą mogły zgłaszać przypadki nadużyć, także seksualnych, ze strony księży, biskupów, spowiedników w specjalnych punktach, które zostaną otwarte w klasztorach. Taką decyzję podjęła Międzynarodowa Unia Przełożonych Generalnych Żeńskich Instytutów Zakonnych.","Włoski dziennik „Il Messaggero” poinformował, że o utworzeniu takich punktów zdecydowano podczas niedawnych obrad Unii w Rzymie, a zobowiązanie do działań na rzecz zwalczania nadużyć zapisano w dokumencie końcowym. W tekście czytamy  m.in.: „W czasie zgromadzenia poruszono kwestię znaczenia tego, by przełożone generalne były świadome różnych rodzajów nadużyć władzy, jakie mogą mieć miejsce. Zostały zachęcone do rozpoczęcia otwartych rozmów z członkiniami swych zgromadzeń. Podkreślana była stale waga formacji, aby siostry nauczyły się stawiać czoło nadużyciom wszelkiego rodzaju”. Ustępująca przewodnicząca Unii siostra Carmen Sammut, cytowana w gazecie, mówiła też o potrzebie nowego podejścia w reagowaniu na nadużycia wobec nieletnich i bezbronnych osób dorosłych w zgromadzeniach zakonnych i w całym Kościele. O potrzebie walki z nadużyciami wobec zakonnic mówił niedawno papież Franciszek podczas spotkania z przedstawicielkami Międzynarodowej Unii Przełożonych Generalnych Żeńskich Instytutów Zakonnych.",,
"Redaktor naczelny Politico: Jażdżewski mówi publicznie to, co każdy szepcze przy kawie","„Kiedy Leszek Jażdżewski mówi publicznie to, co każdy z was szepcze ze znajomymi przy kawie, to podnosi się krzyk szyderców” – napisał redaktor naczelny Politico na Polskę Michał Broniatowski. Odniósł się też do słów Jarosława Kaczyńskiego o Kościele, które w jego ocenie „obrażają oświeconego człowieka”.","– Kościół katolicki w Polsce, obciążony niewyjaśnionymi skandalami pedofilskimi, opętany walką o pieniądze i o wpływy, stracił moralny mandat do tego, żeby sprawować funkcję sumienia narodu – mówił przed przemową Donalda Tuska na Uniwersytecie Warszawskim red. „Liberte” Leszek  Jażdżewski.Do jego słów odniósł się podczas pikniku patriotycznego zorganizowanego przez PiS w Pułtusku prezes tej partii Jarosław Kaczyński.  – Kto podnosi rękę na Kościół, chce go zniszczyć, ten podnosi rękę na Polskę – powiedział.  Słowa Jażdżewskiego oraz prezesa PiS skomentował na Twitterze redaktor naczelny znanego z krytyki obecnego obozu rządzącego Politico. Michał Broniatowski stwierdził, że słowa Jażdżewskiego o Kościele katolickim to echa słów powtarzanych przez „każdego szeptem ze znajomymi przy kawie”.",,
Nowa atrakcja w Nowym Jorku. Turyści robią zdjęcia przy schodach z filmu „Joker”,"Fani filmu „Joker” fotografują się przed schodami w Bronksie w Nowym Jorku, przy których nakręcono scenę tańca głównego złoczyńcy. Amerykańskie media zastanawiają się, czy będzie to nowa atrakcja turystyczna na miarę Rocky Steps – schodów w Filadelfii, po których wbiegał Sylvester Stallone w kultowym  filmie „Rocky”.","W nowej produkcji „Joker” pojawia się scena, w której postać grana przez Joaquina Phoenixa tańczy na schodach w rytm piosenki „Rock and Roll Part 2” Gary' ego Glittera. Scena stała się na tyle popularna, że doczekała się wielu internetowych przeróbek. Jak informuje stacja CNN, coraz większą popularność zdobywają również same schody w Bronksie. Wielu fanów fotografuje się przy nich, przybierając charakterystyczne pozy filmowego złoczyńcy. Chociaż – jak zauważa CNN – „schody Jokera” mogą wpłynąć na poprawę złej reputacji nowojorskiego okręgu, zaistniała sytuacja nie wszystkim  się podoba. Urodzony w Bronksie komik Desus Nice wspomina z ironią o nałożeniu podatku na turystów odwiedzających schody. W mediach społecznościowych niektórzy przyznają, że nie chcą, aby Bronx stał się popularnym kierunkiem turystycznym.",,
UE szykuje sankcje trzeciego stopnia dla Moskwy,"Komisja Europejska ma przedstawić propozycje sankcji wobec Rosji za jej działania przeciwko Ukrainie. Mają one obejmować między innymi dostęp do rynków kapitałowych, obronności i wrażliwych technologii, w tym sektora energii. O propozycjach sankcji będą dyskutować w Brukseli ambasadorowie państw członkowskich Unii.","Moskwa ma być ukarana za destabilizowanie sytuacji na Ukrainie. Zgodnie z wtorkową decyzją unijnych ministrów spraw zagranicznych, Komisja Europejska ma przedstawić projekt ewentualnych sankcji w czterech sektorach. Chodzi o obronność, sprawy finanse i kapitałowe, technologie cywilne i wojskowe, także w energetyce. A że wprowadzenie sankcji wiąże się również z kosztami po stronie unijnej, ambasadorowie mają zdecydować jak je rozłożyć i podzielić sprawiedliwie. – Do krajów członkowskich należy decyzja w sprawie dalszych, konkretnych kroków, by Komisja mogła przygotować odpowiednie przepisy – powiedziała rzeczniczka Komisji Pia Ahrenkilde Hansen. W Brukseli można usłyszeć, że na początek Unia zgodzi się na te najłagodniejsze sankcje. Rozpatrywany jest między innymi zakaz eksportu do Rosji nowoczesnych technologii do poszukiwań złóż gazu i ropy. Jeśli będzie dziś zgoda na sankcje gospodarcze, a Komisja Europejska przygotuje odpowiednie przepisy, wtedy w najbliższych dniach mogliby je zatwierdzić unijni ministrowie spraw zagranicznych. W Brukseli wciąż jednak nie wyklucza się zorganizowania nadzwyczajnego szczytu. Oprócz sankcji gospodarczych ambasadorowie mają też uzgodnić kogo dopiszą do czarnej unijnej listy z zakazem wjazdu do Wspólnoty i zablokowanymi aktywami finansowymi.   CZYTAJ TEŻ  Sikorski: sankcje trzeciego stopnia wobec Rosji; Polska też straci",,
Miller: brak SLD w Sejmie to incydent jednokadencyjny,"– Ten incydent polegający na tym, że SLD nie jest obecny w parlamencie, to incydent jednokadencyjny – przekonywał były premier Leszek Miller, gość „Czterech stron” TVP Info. Groteską nazwał sytuację z Poznania, gdzie władze miasta pokłóciły się z przedstawicielami prezydenta o udział orkiestry wojskowej w uroczystościach Czerwca '56.","W czasie wtorkowych obchodów Czerwca ’56 w Poznaniu władze miasta nie wpuściły orkiestry wojskowej, blokując odegranie hymnu. Przed uroczystościami prezydencki minister Krzysztof Szczerski próbował przekonać urzędników z ratusza, by zmienili zdanie. Andrzej Białas, dyrektor gabinetu prezydenta Poznania Jacka Jaśkowiaka nie chciał zgodzić się na to, przekonując m.in., że zbyt późno miasto zostało o tym poinformowane. Zdaniem Leszka Millera cała ta sytuacja jest groteskowa. – Być może reakcja władz Poznania to konsekwencja faktu, że w apelu poległych wojsko stosuje formułę nakazaną im przez ministra Macierewicza i wymienia tych, którzy zginęli pod Smoleńskiem. Co wydaje mi się całkowicie zbędne. Nie powinno się mylić poległych z tymi, którzy zginęli w katastrofie lotniczej – stwierdził. „Nie skreślajmy Tuska” Były premier jest przekonany, że Sojusz Lewicy Demokratycznej wróci jeszcze do parlamentu. – Ten incydent, polegający na tym, że SLD nie jest obecny w parlamencie, to incydent jednokadencyjny – mówił. Miller bronił także szefa Rady Europejskiej Donalda Tuska, którego wielu polityków PiS wini za zły stan państwa polskiego, a także przyczynienie się do Brexitu. – Mówienie, że Tusk jest winien  tego wszystkiego, to jakieś nieporozumienie. W tej chwili Tusk jest jedynym Polakiem, który ma coś do powiedzenia w kwestii dalszej przyszłości Unii Europejskiej. Więc powinniśmy traktować go poważnie i korzystać z jego pośrednictwa, żeby uczestniczyć w poważnej debacie, a nie domagać się, aby ustąpił – mówił. Zwrócił uwagę, że Tusk byłby poważnym kandydatem na prezydenta, ale nie wiadomo, czy nie skusi go dalsza kariera w międzynarodowej polityce.",,
Berlusconi poleciał na urodziny Putina. Dał prezydentowi Rosji nietypowy prezent,"Były premier Włoch Silvio Berlusconi poleciał do Rosji na spotkanie z prezydentem Władimirem Putinem, który w sobotę skończył 65 lat. Przywódcy Rosji podarował... poszwę na kołdrę z wydrukowanym na niej zdjęciem ich uścisku dłoni – pisze „Corriere della Sera”.","Włoska gazeta podkreśla w niedzielę, że przyjaźń Berlusconiego i Putina jest „odporna na zmiany rządów”.„W ciągu 16 minionych lat zmieniły się gabinety, role, porządki polityczne, współpracownicy, przyjaciele, sojusze, urzędy, nazwy partii, a także ich towarzyszki życia” – stwierdza dziennik, przypominając historię przyjaźni obu polityków oraz ich liczne, także prywatne spotkania począwszy od 2001 roku.„Tylko jedno pozostaje to samo: ich tyleż głęboka, co nietypowa relacja polityczna oraz ludzka, która być może nie ma sobie równych” – dodaje gazeta.Według komentatora dziennika to, co łączy Władimira Putina i Silvio Berlusconiego, to bardziej „braterstwo niż dotarta relacja między ludźmi władzy”. Jak zauważa, symbolizuje je podarowana prezydentowi Rosji przez lidera Forza Italia poszwa na kołdrę z wydrukowanym ich wspólnym zdjęciem.Podarunek ten to połączenie aspektu publicznego i prywatnego ich przyjaźni, formalnego i osobistego, o czym wiele napisano i co wciąż pozostaje tajemnicze – stwierdza włoska gazeta.Odnotowuje, że obaj bronią się nawzajem przed zarzutami zarówno w sferze prywatnej, jak i politycznej.Powrót Silvio Kilka dni przed urodzinami Putina, 29 września, Berlusconi skończył 81 lat i ogłosił powrót do działalności politycznej na pierwszej linii oraz to, że poprowadzi kampanię swej partii przed przyszłorocznymi wyborami parlamentarnymi.Zdjęcie oryginalnego prezentu dla Putina, wyprodukowanego przez włoską firmę specjalizującą się w luksusowej pościeli, opublikowały włoskie media.",,
Porozumienie USA z Chinami. Obie strony wstrzymują wprowadzanie nowych ceł,"Chiny i USA zgodziły się na wstrzymanie wprowadzania nowych ceł, ponieważ oba kraje biorą udział w rozmowach handlowych w celu osiągnięcia porozumienia w ciągu 90 dni – poinformował Biały Dom po spotkaniu prezydenta USA Donalda Trumpa i prezydenta Chin Xi Jinpinga.","Trump zgodził się nie podnosić ceł z 10 proc. do 25 proc. na towary chińskie o wartości 200 mld dolarów rocznie w dniu 1 stycznia, jak wcześniej ogłoszono, ponieważ Chiny zgodziły się kupić nieokreśloną, ale „bardzo dużą” ilość produktów rolnych, energetycznych, przemysłowych i innych – poinformował Biały Dom.Biały Dom powiedział także, że Chiny „są otwarte na zatwierdzenie poprzednio nieakceptowanej umowy Qualcomm Inc NXP, gdyby ponownie ją przedstawiono”.Biały Dom podał, że jeśli porozumienie w sprawie handlu, w tym transferu technologii, własności intelektualnej, barier pozacelnych, cyberkradzieży i rolnictwa nie zostanie osiągnięte z Chinami w ciągu 90 dni, obie strony zgadzają się, że 10-proc. taryfy celne zostaną podwyższone do 25 proc.Biały Dom podał, że Chiny zgodziły się na rozpoczęcie „natychmiastowych” zakupów amerykańskich produktów rolnych.",,
"Scenariusze w grupie F. Niemcy odpadną, jeśli... [ANALIZA]","Niemcy z Koreą Południową, a Meksyk ze Szwecją – te starcia zakończą rywalizację w mundialowej grupie F. Istnieje spore prawdopodobieństwo, że nie wyjdą z niej... mistrzowie świata.","Po dwóch kolejkach liderami są Meksykanie, którzy najpierw niespodziewanie pokonali Niemców (1:0), a potem w niezłym stylu rozprawili się z Koreą Południową (2:1). Pomimo dobrego początku piłkarze Juana Carlosa Osorio nie mogą jednak spocząć na laurach: wciąż mogą bowiem zostać z niczym, skończyć na trzecim miejscu i odpaść z rywalizacji…Przed pierwszymi gwizdkami tabela prezentuje się następująco: Meksyk:Tu sytuacja jest stosunkowo prosta. Jeśli Meksykanie zremisują lub wygrają, nie tylko wyjdą z grupy, ale też wyjdą na pewno na pierwszym miejscu. Oznacza to nie tylko prestiż i wieczną chwałę, ale też – najprawdopodobniej – uniknięcie gry z Brazylią w 1/8 finału. Awansować mogą też w przypadku porażki. Liczyć muszą wówczas albo na to, że Niemcy nie wygrają z Koreą, ewentualnie wygrają skromnie (0:1), a Meksyk ze Szwecją przegra na przykład 1:2, 2:3 lub „wyżej”. Wówczas – w myśl obowiązujących zasad – z grupy wyszliby razem ze Szwedami. Niemcy / Szwecja:Płyną na tej samej łodzi. Mają tyle samo punktów i taki sam bilans bramkowy. Jeśli jedno z nich wygra lub zremisuje, a drugie przegra – sprawa awansu będzie prosta. Jeśli oba zespoły zakończą swoje starcia remisami, awansuje ten, który zremisuje, strzelając większą liczbę bramek. Jeśli zremisują tak samo, na przykład po 0:0, decydować będzie mecz bezpośredni, wygrany przez piłkarzy Joachima Loewa. Wniosek: opłaca się strzelać gole. Co musi się stać, żeby z grupy wyszły i Niemcy, i Szwecja? Przede wszystkim: oba zespoły muszą wygrać swoje mecze. Nie jest jednak obojętne, w jakim stosunku… Poniżej kilka najbardziej prawdopodobnych ewentualności:Szwecja – Meksyk 1:0, Niemcy - Korea Płd. 2:0Awans: Niemcy, Szwecja (więcej goli strzelonych w meczach pomiędzy trzema zainteresowanymi zespołami)Szwecja – Meksyk 2:1, Niemcy – Korea Płd. 1:0Awans: Szwecja, MeksykSzwecja – Meksyk 2:1, Niemcy – Korea Płd. 2:0Awans: Niemcy, SzwecjaW wielkim skrócie: jeśli Niemcy wygrają 2:0, nie ma takiego scenariusza, w którym nie awansują. Im wyższe będzie jednak ich zwycięstwo, tym większa szansa na uniknięcie drugiego miejsca. Szwedom awans daje natomiast jakiekolwiek zwycięstwo z Meksykiem. Korea Południowa:Koreańczycy muszą wygrać z Niemcami i liczyć na to, że Szwecja przegra z Meksykiem. Nawet jeśli tak się stanie, ważne będą bramki. Jeśli Korea wygra 1:0, a Szwecja przegra 0:1, awansują… Niemcy, dzięki wygranej w bezpośrednim starciu z zespołem ze Skandynawii. Jeśli Koreańczycy wygrają 2:0, a Szwecja przegra (jakkolwiek), Azjaci zagrają w 1/8 finału. Jeśli Koreańczycy wygrają skromnie, ale Szwedzi przegrają więcej niż jedną bramką, awansują dzięki wygranej w bezpośrednim meczu z Niemcami.",,
"Szef IATA o Centralnym Porcie Komunikacyjnym: Odważna, ale potrzebna decyzja","Budowa Centralnego Portu Komunikacyjnego uzyskała poparcie IATA, która skupia światowych przewoźników lotniczych – powiedział w sobotę w Brzesku minister infrastruktury. Andrzej Adamczyk spotkał się z mieszkańcami Brzeska w ramach kampanii Prawa i Sprawiedliwości „Polska jest jedna”.","– Centralny Port Komunikacyjny, który opozycja odżegnuje od czci i wiary, wraz z towarzyszącym mu układem komunikacyjnym jest niezbędny, jest potrzebny. Uzyskał olbrzymie poparcie stowarzyszeń przewoźników lotniczych – przekonywał minister podczas spotkania. W jego opinii inwestycja jest odpowiedzią na potrzebę integracji systemu komunikacyjnego państwa. – Ruch lotniczy w Polsce rośnie w bardzo szybkim tempie. Przewiduje się, że ten rok to będzie 45 mln pasażerów. Jeszcze w 2007-2008 roku najbardziej śmiałe prognozy nie przewidywały takiego ruchu, a on według analityków nadal będzie się rozwijał. W Polsce potrzebny jest port komunikacyjny, który będzie hubem: dobrze położonym, patrząc z perspektywy dalekich tras, tras azjatyckich, który odpowie na potrzeby przewoźników – powiedział dziennikarzom Adamczyk po spotkaniu. Dodał, że podczas Międzynarodowego Forum Transportowego w Lipsku miał okazję rozmawiać z szefem IATA (Międzynarodowego Zrzeszenia Przewoźników Powietrznych), największej organizacji skupiającej przewoźników lotniczych, który – jak mówił minister – „pogratulował wszystkim tym, którzy podjęli bardzo odważną, ale potrzebną decyzję”.",,
Kolejna produkcja Netflixa z niemieckimi obozami na współczesnej mapie Polski,"Jeszcze w poniedziałek rzecznik Netflixa zapewniał premiera Mateusza Morawieckiego, że platforma „jest świadoma zaniepokojenia związanego z serialem »Iwan Groźny z Treblinki«”, w którym pokazano mapę Polski w dzisiejszych granicach, z zaznaczonymi niemieckimi obozami zagłady. Jak jednak zwraca uwagę portal Briefz.pl, to nie pierwsza taka produkcja Netflixa – w podobny sposób niemieckie obozy przedstawiono w dostępnym od ubiegłego roku filmie dokumentalnym „Księgowy z Auschwitz”.","Film opowiada o próbach rozliczenia nazistowskich zbrodniarzy za ich działania w czasie II wojny światowej i Holokaustu – o tym, że spośród 800 tysięcy członków SS w 1945 skazano zaledwie 124 osoby. Pokazuje też niechęć Niemców do oczyszczenia się ze zbrodniarzy.W 31. minucie filmu pojawia się mapa, na której umieszczono – we współczesnych granicach Polski – niemieckie obozy koncentracyjne. Wymieniono jedynie sześć takich miejsc: Auschwitz, Sobibór, Treblinkę, Majdanek, Chełmno i Bełżec. „Czy to znaczy, że w Ravensbrück, Mauthausen, Buchenwaldzie, Stutthof, Dachau, Bergen-Belsen i kilkudziesięciu innych nie mordowano ludzi?” – zastanawia się autor artykułu z portalu Briefz.pl. Pokazana w dokumencie mapa została stworzona na potrzeby tej produkcji. W filmie pojawiają się także inne zestawienia, sugerujące odpowiedzialność Polski za mordowanie w obozach zagłady – wszystkie miejsca śmierci podpisane są jako znajdujące się w Polsce – bez żadnej wzmianki o tym, że nasz kraj nie istniał wtedy jako niepodległe państwo, a obozy były zarządzane przez Niemców. Dokument, niejako w puencie, wspomina także o warszawskim Marszu Niepodległości, zestawiając go z marszami neonazistów, marszem przeciwko Żydom w USA czy przeciwko islamowi w Grecji. Jeden z bohaterów filmu stwierdza, że „jeśli nie wyciągniemy błędów z historii, powtórzymy te same błędy”. „Księgowy z Auschwitz” premierę miał w 2018 roku. Jego scenarzystką jest Kanadyjka Ricki Gurvitz, a wspomniany film jest jej pełnometrażowym debiutem.W poniedziałek na inną produkcję Netflixa zareagował premier Mateusz Morawiecki, pisząc list do szefa platformy w sprawie „nieścisłości historycznych w jej produkcjach filmowych”. Chodzi o miniserial dokumentalny „Iwan Groźny z Treblinki” (oryginalny tytuł: „The Devil Next Door”), który opowiada o Iwanie Demianiuku, ukraińskim zbrodniarzu wojennym, strażniku niemieckiego nazistowskiego obozu zagłady w Treblince podczas II wojny światowej. W pierwszym odcinku serialu pokazano mapę Polski w dzisiejszych granicach, z zaznaczonymi niemieckimi obozami zagłady, m.in. Auschwitz, Sobiborem, Treblinką i Płaszowem. Na amerykańską produkcję zareagował także polski MSZ. W lakonicznej odpowiedzi opublikowanej na łamach „Washington Post” rzecznik Netflixa zapewnił, że platforma jest świadoma zaniepokojenia związanego z serialem „Iwan Groźny z Treblinki” i pilnie przygląda się sprawie.",,
Premier Beata Szydło będzie gościem TVP Info,"Zapraszamy na wieczorną publicystykę do TVP Info. Zobacz, kto jeszcze będzie naszym gościem.","Wieczorne pasmo publicystyczne rozpoczyna program „O co chodzi” zaplanowany na godzinę 18.30. Gościem Magdaleny Ogórek będzie m.in. Jacek Karnowski, redaktor naczelny tygodnika „Sieci” oraz publicysta Marek Król. „Gościem Wiadomości” o godzinie 19.57 będzie szefowa polskiego rządu Beata Szydło. Rozmowę poprowadzi Michał Adamczyk.Zaraz potem w „Minęła dwudziesta” Adrian Klarenbach spotka się z politykami: m.in. Krzysztofem Gawkowskim z SLD, Jarosławem Sachajko z Kukiz'15 oraz Arkadiuszem Mularczykiem z PiS.",,
Polsko-czeskie braterstwo. Wyjątkowe obchody rocznicowe w Pradze,"Na placu Pokoju w centrum Pragi zainaugurowano wystawę plenerową „Sojusznicy: Polacy i Czesi na polach bitew II wojny światowej”,  przygotowaną przez Instytut Polski w Pradze. Łącznie w ramach obchodów 80. rocznicy wybuchu II wojny światowej odbędą się dwie wystawy, dyskusje, wieczór filmowy oraz kilkadziesiąt materiałów w mediach.","Zainaugurowana we wtorek wystawa prezentuje historię polsko-czeskiej współpracy wojskowej w czasie całej wojny – od września 1939, przez bitwę o Anglię i Tobruk aż do udziału 2 Armii Wojska Polskiego oraz Brygady Świętokrzyskiej NSZ w wyzwalaniu terytorium Czech od okupacji niemieckiej w maju 1945 r.– Chcieliśmy zwrócić uwagę Czechów na fakt, o którym sami rzadko pamiętają, czyli na powstanie dekretem prezydenta Mościckiego Legionu Czechów i Słowaków, złożonego z uciekających z Protektoratu żołnierzy czechosłowackich, który w ramach Wojska Polskiego miał wziąć udział w walkach z Niemcami – podkreślił dyrektor Instytutu Polskiego w Pradze Maciej Ruczaj.Chrzest bojowy– To właśnie we wrześniu 1939 r., w polskiej armii, przechodził swój chrzest bojowy na przykład pilot Josef Frantisek, późniejszy as lotniczy Bitwy o Anglię – przypomniał współautor wystawy, historyk Jindrzich Marek.– Wystawa prezentuje wspólnych polsko-czeskich bohaterów, ale równocześnie przy tej okazji opowiada o kluczowych dla Polaków sprawach: fenomenie Polskiego Państwa Podziemnego, odysei polskiej armii na zachodzie, Katyniu – dodał Ruczaj.W otwarciu wystawy, zorganizowanej przez Instytut Polski i Ambasadę RP w Pradze, wzięli udział m.in. przedstawiciele sztabu generalnego armii czeskiej oraz ministerstw obrony obu państw, władz Pragi i czeskiego parlamentu, a także dyrektor Narodowego Centrum Kultury Rafał Wiśniewski i zastępca dyrektora Muzeum Powstania Warszawskiego Paweł Ukielski. Po zakończeniu części oficjalnej odbył się pokaz musztry paradnej w wykonaniu grupy żołnierzy z Garnizonu Warszawa. Dzięki filmowi „Kartka z Powstania” zrealizowanemu w technologii Virtual Reality można było przenieść się do sierpnia 1944 r., do walczącej w powstaniu Warszawy. Kanalizowanie emocji– Ten film wywołuje wiele wzruszeń, a najbardziej wzruszający moment pojawia się w chwili, gdy zdejmuje się gogle i panuje wówczas taka przejmująca cisza. Bardzo trudno skanalizować emocje i opowiedzieć o tym filmie. Było się w sierpniu 1944 r., było się uczestnikiem Powstania Warszawskiego. Żaden film, który oglądałem, nie zrobił na mnie tak silnego wrażenia, jak „Kartka z Powstania” – powiedział Wiśniewski. Ruczaj podkreślił, że Polska zdecydowanie wyróżnia się w porównaniu z Czechami, bo poszukuje nowoczesnych sposobów, by opowiadać o historii. – O tym, co może się niektórym wydać przestarzałe, archaiczne i niepotrzebne, staramy się mówić w sposób nowoczesny, korzystając z najnowszych technologii – wyjaśnił.Wystawie towarzyszył zorganizowany w pobliskim kinie pokaz filmów fabularnych związanych z polskimi aspektami II wojny światowej. Były to „Kurier”, „303. Bitwa o Anglię” oraz „Ułaskawienie”.Czeska publiczność może także zapoznać się z polską opowieścią o II wojnie światowej poprzez wystawę „Walka i cierpienie”,  stworzoną przez Muzeum II Wojny Światowej we współpracy z MSZ, którą oglądać można w Mauzoleum Narodowym na górze Witkow w Pradze, gdzie mieści się m.in. Grób Nieznanego Żołnierza.",,
Tunel służący do przemycania papierosów,"Słowaccy policjanci, we współpracy z funkcjonariuszami z Ukrainy, odkryli przy granicy obu krajów tunel służący do przemytu, głównie papierosów. Niewykluczone, że tunelem przedostawali się również nielegalni imigranci.","Przejście rozpoczyna się w słowackiej miejscowości Vyšne w pobliże Użhorodu na Ukrainie. Tunel ma około 700 metrów długości. Wykonany został zgodnie z zasadami robót górniczych, zainstalowano w nim szyny, po których jeździł wózek z przemycanymi papierosami. Wejścia po obu stronach tunelu są otwierane jednocześnie tylko w określonym momencie. Prawdopodobnie na umówiony sygnał.Policja twierdzi, że papierosy w tysiącach kartonów przemycano z Ukrainy 2-3 razy w tygodniu. Na terenie Słowacji ładowano je natychmiast do TIR-a. Zatrzymano jednego przemytnika oraz kierowcę ciężarówki. Na razie nie wiadomo jak długo tunel działał. Według słowackiego ministerstwa finansów, roczne straty fiskusa mogą wynosić nawet 50 milionów euro.",,
"Mimo kryzysu, imigranci nadal potrzebni","Bogate kraje, mimo kryzysu gospodarczego, nadal będą potrzebować imigrantów, którzy wypełnią luki na ich rynkach pracy – ocenia Międzynarodowa Organizacja ds. Migracji (IOM) w najnowszym raporcie. Pracę za granicą znajdzie zarówno wykształcona kadra, jak i pracownicy fizyczni.","Bogate kraje chcą przyjmować wysoko wykwalifikowanych imigrantów, rośnie też popyt na pracowników o najniższych kwalifikacjach. IOM ocenia, że coraz więcej rąk do pracy będzie potrzeba w sektorze usług, opiece i służbie zdrowia. Kryzys gospodarczy nie zmieni zapotrzebowania na obcych pracowników, bo wykonują oni pracę, której nie podejmują się miejscowi.Czwarty już raport o migracji na świecie ogłosiła zrzeszająca ponad sto państw IOM.  – Mamy dzisiaj ponad 200 mln migrantów –  głosi dokument. W 2005 roku największą ich liczbę przyjęła Europa – 70,6 mln ludzi. Na drugim miejscu jest Ameryka Północna z 45,1 mln osób.Imigranci zarobkowi przybywają najczęściej z Azji. Dane demograficzne sugerują, że do 2030 roku Chiny i Indie będą zapewniały około 40 procent światowej siły roboczej. Azja jest też jednocześnie trzecim kontynentem pod względem liczby przyjmowanych imigrantów – w 2005 roku było to około 25,3 mln ludzi. W latach 2000-2005 corocznie z każdego z trzech regionów – Azji, Ameryki Łacińskiej i Karaibów, wyruszało w świat około 1,4 mln migrantów.",,
"Usunęli mural Banksy'ego przez skargę na rasizm. Nie wiedzieli, kim jest autor","Nowy mural Banksy'ego, ukazujący grupę gołębi trzymającą antyimigracyjne transparenty, został zniszczony. Powodem była skarga, że mural epatuje rasizmem.",Mural powstał w tym tygodniu w Clacton-on-Sea (miasto w hrabstwie Essex w Anglii). Przedstawiał cztery gołębie trzymające znaki m.in. z napisem „Go Back to Africa” („Wróć do Afryki” – przyp. red.). Pozostałe dwa transparenty również nie należały do zbyt przyjaznych – w tłumaczeniu „imigranci niemile widziani” oraz „trzymaj się z daleka od naszych robaków”.,,
Bez poparcia dla pomysłu PiS ws. nowej konstytucji,"Kluby parlamentarne z mniejszym lub większym
dystansem podchodzą do pomysłu PiS rozpoczęcia prac nad nową konstytucją.
Potrzeby zmiany w tym momencie obowiązującej ustawy zasadniczej nie widzą
konstytucjonaliści.","Według prezesa PiS Jarosława  Kaczyńskiego, w ciągu ostatnich 23 lat w Polsce powstał system opisywany jako postkomunizm, jego zdaniem „antyrozwojowy”. Jak podkreślił, konstrukcja ustrojowa Polski „w najwyższym stopniu” utrudnia zmianę tego systemu.Rzecznik klubu PO Paweł Olszewski powiedział, że – biorąc pod uwagęuzasadnienie przedstawione przez J.Kaczyńskiego – zmiany „są całkowicie niedo zaakceptowania”. Zdaniem polityka PO „diagnoza sytuacji przedstawionaprzez J.Kaczyńskiego jest idiotyczna”. Pytany, czy PO poprze pomysł powołaniakomisji konstytucyjnej, Olszewski odparł: – W takim obszarze, o którym mówiJarosław Kaczyński, z całą pewnością nie.Stanowcze „nie” SLDSzef SLD Leszek Miller przypomniał, że kilka lat temu PiS zgłaszał jużprojekt. – Jeżeli to jest nawiązanie do tych propozycji, które PiS jużskładał, to nasze poparcie jest niemożliwe – powiedział Miller. Według niegozmiany, które PiS wówczas proponował, nawiązywały „niemalże wprost doKonstytucji Kwietniowej, która nie może być uznana za demokratyczną”. – Wprojekcie PiS było wyraźne zatarcie różnic między władzą wykonawczą i władząustawodawczą, wyraźny przechył uprawnień i kompetencji dla władzy wykonawczej(...) My tego nie możemy poprzeć, bo byłby to odwrót od tradycji i modelupaństwa liberalnej demokracji –  powiedział. – Uważamy, że w Polsce są ważniejsze dzisiaj problemy, jak chociażby reformaemerytalna –  dodał rzecznik SLD Dariusz Joński. Rozenek: brakuje konkretów– Trzeba ostrożnie podchodzić do tego, co proponuje PiS – powiedział rzecznik Ruchu Palikota Andrzej Rozenek. Podkreślił, że trudno komentowaćcoś, co nie jest skonkretyzowane. – Skoro nie mówią konkretnie, jak zmienićkonstytucję, to pewnie coś kombinują – uważa. Rzecznik PSL Krzysztof Kosiński ocenił, że uregulowania konstytucji z 1997 r.są dobre. – Ta konstytucja jest jednym z osiągnięć III RP. Natomiast mamy jużkilkanaście lat jej obowiązywania, w związku z czym należałoby pewne sprawyprzemyśleć, ale to musi być dyskusja bardzo szeroka, ponadpartyjna. Jesteśmygotowi tutaj rozmawiać o konieczności takich zmian, jeśli one mają jakąśzasadność – powiedział Kosiński.Prawica gotowa na rozmowy– Na pewno warto rozmawiać, co należy w konstytucji zmienić – zadeklarował zkolei szef klubu Solidarnej Polski Arkadiusz Mularczyk. Podkreślił jednak, żeobecnie za mało wiadomo o pomyśle PiS. – Na chwilę obecną nieznane sąkonkrety, a propozycje PiS mają minimalne, a w zasadzie zerowe szanse nauchwalenie – powiedział Mularczyk. Specjaliści: nie ma takiej potrzeby– Nie należy zmieniać czegoś, co się sprawdziło na coś, co jest nieznane – powiedział konstytucjonalista prof. Marek Chmaj. Uważa on, że konstytucjasprawdziła się w praktyce. – Nie było przez ten czas kryzysów politycznych,które by z niej wynikały – podkreślił. Według niego pomysł PiS jest „tematemzastępczym”. – Obecna konstytucja jest neutralna światopoglądowo i tworzykręgosłup dla państwa prawa; każda całościowa zmiana musiałaby wynikać zjakiejś konkretnej opcji światopoglądowej i politycznej – dodał Chmaj.Zarazem zwrócił uwagę, że są w konstytucji rzeczy, które można by zmieniaćdrobnymi nowelizacjami; wymienił w tym kontekście sprawy związane zczłonkostwem Polski w UE. Konstytucjonalista dr Ryszard Piotrowski z Uniwersytetu Warszawskiego uważa,że raczej nie są potrzebne zmiany w konstytucji dotyczące relacji z UE. Podkreślił, że w ustawie zasadniczej są odpowiednieprzepisy, a orzecznictwo TK wskazuje na potrzebę respektowania konstytucji wprocesie integracji europejskiej. – Należałoby rozważyć zwiększeniekompetencji TK w zakresie kontroli zgodności prawa europejskiego zkonstytucją –  powiedział Piotrowski.Jego zdaniem mogłyby zaś zostać zmienione regulacje dotyczące praw obywateli–  należy np. wzmocnić gwarancje prawa do prywatności, zagrożonego przezrozwój technologii informacyjnych, wyraźnie wskazać, że przy popełnieniuprzestępstwa nie można się zasłaniać tajemnicą państwową, a także, że dowodyuzyskane przez organy władzy publicznej z naruszeniem prawa nie mogą byćwykorzystane w postępowaniu przeciw obywatelowi. – Jeżeli już coś zmieniać towłaśnie to, ale nie jest to niezbędne w tym momencie. Stałość konstytucjijest wartością, świadczy o przywiązaniu do reguł postępowania, a nie dozabiegania o komfort rządzenia – powiedział Piotrowski. – Zmiany wkonstytucji nie powinny być dokonywane jako element obchodów rocznicy jejuchwalenia –  dodał.",,
Legia rozstrzelana; duch sportu? W UEFA nie znają tego pojęcia…,"Mógłbym napisać w tytule „duh”. To byłby błąd, ale szef na pewno nie wyrzuciłby mnie za niego z redakcji. Zganił? Tak. Zabrał wycenę? Pewnie też. Ale na tym by się skończyło. Tymczasem za coś porównywalnego – małą, formalną pomyłkę – polska drużyna piłkarska została ukarana drakońsko: sportowo i finansowo. Zupełnie wbrew duchowi sportu. Legia zapomniała zapłacić za batonik w markecie, za co pod murem rozstrzelał ją pluton egzekucyjny…","Europejska Unia Piłkarska ukarała warszawską Legię walkowerem i tym samym wyrzuciła z eliminacji Ligi Mistrzów. Powiedzieć, że to kara bolesna, to mało… Mistrz Polski był od Celticu Glasgow – zespołu wielce utytułowanego, który przed chwilą walczył w 1/8 finału LM – lepszy co najmniej o klasę. Nie tylko ja przecierałem oczy, z jaką swobodą stołeczny zespół, który wcześniej wyszydzano, gromił rywala. Gra warszawiaków napawała optymizmem przed decydującą rundą eliminacji. Rundą specjalną, z hymnem LM i całą tą specjalną otoczką, którą od 18 lat znamy tylko z ekranów telewizorów.   „Przy samych porażkach premie od UEFA byłyby wyższe, niż roczny budżet niejednego klubu w Polsce” Kara to też ogromny zawód finansowy. Liga Mistrzów to pieniądze kosmiczne, liczone w milionach złotych.  Awans Legii do raju otworzyłby przed klubem możliwości niewyobrażalne, a w polskiej lidze – gdzie już dziś stołeczny klub organizacyjnie wyprzedza wszystkie pozostałe o kilka długości – nikt by jej nie zagroził przez lata. Nawet przy samych porażkach premie od UEFA byłyby wyższe, niż roczny budżet niejednego klubu w Polsce. Za awans do Ligi Europy bonusy też są godne, choć parokrotnie mniejsze. Legia po wygranej z Celtikiem była pewna gry w fazie grupowej tych rozgrywek aż do grudnia (jako pierwsza drużyna znad Wisły, której udało się to dwa razy z rzędu). Mecze o LM można było zatem grać już bez presji, bo cel minimum: gra w pucharach jesienią, został osiągnięty. Teraz nawet występ w LE może okazać się mirażem. W swoim życiu widziałem z trybun ponad 300 meczów. Również tych pod egidą UEFA. I przyznam się, że takiej sytuacji jeszcze nie widziałem. Legia się zbłaźniła, skompromitowała, opuściła gardę i krzyknęła „bijcie mnie!”. Ale  sąd nad nią był niestety kapturowy. O UEFA nie mam dobrego zdania. Regulaminy rozgrywek są tam z reguły niezwykle zawiłe, a wymierzane kary często bardzo uznaniowe. W zeszłym roku, na decydujący mecz o LM ze Steauą Bukareszt, Legii wymierzono niebotyczną karę finansową i zamknięto część stadionu za race kibiców, choć innych karano łagodniej. Teraz wielu przypominało casus węgierskiego Debreczyna sprzed czterech lat, gdzie również zagrał nieuprawniony piłkarz i skończyło się na finansowej grzywnie. Tamten zawodnik jednak nie musiał pauzować za kartki, a „tylko” nie został zgłoszony. Ale czy to aż taka różnica? Ciekaw jestem też , jaki byłby werdykt ludzi ze szwajcarskiego Nyonu, gdyby na ławie oskarżonych nie siedziała Legia,  a Celtic, Real, Manchester, czy Bayern.  „ Dziś wiemy jedno: duch sportu został zabity” Nie wiem, co stanie się za kilkanaście dni w Warszawie, podczas meczu IV rundy eliminacji Ligi Europy, gdzie zagra Legia. Nie chciałbym wtedy być w skórze przedstawicieli UEFA. Mam tylko nadzieję, że nie dojdzie do awantury, bo dopiero wtedy UEFA mogłaby pokazać diaboliczne oblicze. Dziś wiemy jedno: duch sportu został zabity. Kilka minut Bartosza Bereszyńskiego na boisku, co nie miało żadnego wpływu na wynik dwumeczu (Legia wygrała 6:1), zaważyło na awansie. To o tyle smutne, że zawodnik karę teoretycznie odbył, bo w trzech wcześniejszych meczach nie grał. A to, że w poprzedniej rundzie ktoś czegoś nie wpisał? Czy to aż taka przewina? W tym sezonie finał Ligi Europy zostanie rozegrany na Stadionie Narodowym w Warszawie. Można się domyślać, jaka może być tam wtedy atmosfera. Jeśli Legia nie chce zbojkotować rozrywek w ogóle (co byłoby mocnym gestem, choć  – podobnie jak działanie UEFA – bez ducha sportu), pozostaje jej zagrać działaczom na nosie i zrobić wszystko, aby w warszawskim finale się znaleźć. I tego życzą jej dziś chyba wszyscy, nie tylko w stolicy, ale w całym kraju. CZYTAJ TAKŻE  Legia Warszawa wyrzucona z eliminacji Ligi Mistrzów!",,
„To zwycięstwo nie miało PR-u”. Finał konkursu na Muzeum Powstania Wielkopolskiego,"Warszawska pracownia WXCA wygrała konkurs na opracowanie koncepcji architektoniczno-urbanistycznej nowego Muzeum Powstania Wielkopolskiego w Poznaniu. Sama wystawa stała, poświęcona przyczynom, uwarunkowaniom i skutkom powstania wielkopolskiego oraz formom przekazywania pamięci o zrywie zajmie 3 tys. metrów kw.","– Nagrodę przyznano za walory architektoniczne: funkcjonalne, użytkowe i estetyczne obiektu muzeum –  podkreślił przewodniczący sądu konkursowego Bolesław Stelmach. Nowa siedziba ma powstać do 2024 r. i kosztować 150 mln zł.  – Autorzy zwycięskiej pracy niezwykle trafnie odczytali i zinterpretowali „idiom Wielkopolski” w kontekście lokalnym, ale i w wymiarze uniwersalnym. Na podkreślenie zasługuje unikalne wpisanie kubatury budynku w niezwykle ważny dla tożsamości Poznania fragment miasta. Nagrodzony projekt z największą troską i umiejętnością zachowuje istniejący park z dominantą kościoła św. Wojciecha” – dodał przewodniczący jury. – Nową ekspozycją opowiemy o przyczynach, uwarunkowaniach, skutkach i formach przekazywania pamięci o powstaniu wielkopolskim. Skoncentrujemy się na wyjaśnieniu fenomenu zwycięstwa przez pokazanie doświadczenia życia, pracy i samoorganizacji Polaków w Wielkopolsce pod zaborem pruskim – mówił Łęcki. – Ważne będzie zaprezentowanie zrywu zarówno w aspekcie militarnym, jak również w postawach obywatelskich, dojrzałości myśli politycznej i skuteczności dyplomatycznej – wyjaśnił dyrektor WMN.  – Pokażemy, z jakim skutkiem Wielkopolanie już po swoim zwycięstwie włączyli się do walk o ukształtowanie granic Polski i jaki był wpływ tej dzielnicy na siłę gospodarczą i intelektualną odrodzonej RP. Na koniec zaprezentujemy późniejsze losy powstańców i kształtowanie się pamięci o powstaniu – dodał.  Pozostałe 70 proc. powierzchni budynku zajmą m.in. sale przeznaczone na cele edukacyjne, sala konferencyjna z możliwością prezentacji filmów, magazyny i pracownie konserwacji zbiorów, biura pracowników merytorycznych i administracji, biblioteka, sklepik i kawiarnia.   Wystawa stała, poświęcona przyczynom, uwarunkowaniom i skutkom Powstania Wielkopolskiego oraz formom przekazywania pamięci o zrywie zajmie 3 tys. metrów (fot. WXCA)",,
"„Koalicja z Januszem Korwin-Mikkem jest trudna, ale to możliwe”","– Koalicja z Januszem Korwin-Mikkem jest trudna, ale jest to możliwe, ponieważ Korwin-Mikke jest w warstwie merytorycznej mistrzem retoryki. Korwin deklaruje prosto, że jego rola w polityce, gdyby miał zawierać koalicję polegałaby na tym, że poszedłby do koalicji z tymi, którzy zaoferowaliby mu troszeczkę lepsze rozwiązania ustawowe. Najprawdopodobniej więc jakiś deal polityczny z tym politykiem jest możliwy. To jest normalna polityka i to jest do zrobienia – stwierdził prof. Piotr Gliński, kandydat PiS na premiera technicznego w programie „Dziś wieczorem” w TVP Info.","Prof. Piotr Gliński przekonywał, że jeżeli by został premierem to jest do tego przygotowany.  I jest gotów przyjąć taką odpowiedzialność. Jak twierdził, zdaje sobie sprawę, że szanse na przegłosowanie konstruktywnego wotum nieufności wobec rządu Donalda Tuska są niewielkie. To nie jest konkurs piękności  – Mamy kryzys państwa. I to konstruktywne wotum nieufności to nie jest konkurs piękności pomiędzy Glińskim i Tuskiem. To jest spór o Polskę. O polską politykę. Żeby ta polityka była poważna, odpowiedzialna i odnosiła się do dobra publicznego. I nie polegała na konszachtach przy ośmiorniczkach i przy wódeczce – wyjaśniał prof. Gliński. Zdaniem kandydata PiS na premiera technicznego istotne jest, aby za sprawą wotum nieufności będzie mogło dojść do debaty parlamentarnej, której zabrakło w środę. Przekonywał, że chce zmieniać Polskę i nie ma znaczenia czy ktoś wygra czy przegra. Podkreślił jednak, że oczywistym jest, że PiS chciałby wygrać wybory, aby doprowadzić do zmian. Możliwa koalicja z Korwin-MikkemProf. Gliński pytany, czy PiS zdecydowałby się na wejście w koalicję z Januszem Korwin-Mikkem, nie wykluczył takiej możliwości. – Koalicja z Januszem Korwin-Mikkem jest trudna, ale jest to możliwe, ponieważ Korwin-Mikke jest w warstwie merytorycznej mistrzem retoryki. Korwin deklaruje prosto, że jego rola w polityce, gdyby miał zawierać koalicję polegałaby na tym, że poszedłby do koalicji z tymi, którzy  zaoferowaliby mu troszeczkę lepsze rozwiązania ustawowe. Najprawdopodobniej więc jakiś deal polityczny z tym politykiem jest możliwy. Deal polegający na tym: zależy ci na rozwiązaniach ustawowych, przedstaw ustawy, które są dla ciebie najważniejsze, to porozmawiamy. I być może, do których z tych ustaw było nam bliżej. Więc można zawierać oczywiście normalne koalicje polityczne. To jest normalna polityka i to jest do zrobienia  – tłumaczył. Państwo gnije Zdaniem Glińskiego trzeba mówić, że „państwo gnije, że kierują nim osoby nieodpowiedzialne, które naruszają konstytucję. – W tych nagraniach są także dowody na traktowanie społeczeństwa przez polityków. Nie można wyrażać takiej pogardy przez polityków – dodał.  CZYTAJ TAKŻE: Prof. Gliński kandydatem PiS na premiera technicznego",,
"Prezes Kaczyński: Demokracja ma sens wtedy, gdy przedwyborcze zapowiedzi są realizowane","Demokracja ma sens wtedy, jeżeli zapowiedzi przedwyborcze partii są realizowane. Jeżeli tak nie jest, mamy do czynienia z pustą procedurą, która nie ma charakteru demokratycznego; to jest pewien rodzaj manipulacji społeczeństwem – mówił w Warszawie prezes Prawa i Sprawiedliwości Jarosław Kaczyński. – Stworzyliśmy politykę gospodarczą, która pozwoliła nam nie tylko spełnić postulaty, o których mówiliśmy wcześniej, ale także na spełnienie kolejnych obietnic – dodał Kaczyński.","Podczas spotkania w stolicy Kaczyński stwierdził, że PiS uzyskało wiarygodność, gdyż – jak mówił – „pierwszy raz w dziejach Polski po 1989 r. zapowiedzi, które zostały sformułowane przed wyborami, zostały zrealizowane”. – Co więcej – zostały zrealizowane także te zapowiedzi, które padły już w trakcie kadencji, przed wyborami samorządowymi, przed europejskimi. Wszystko, co żeśmy zapowiedzieli, żeśmy zrobili – powiedział. Szef PiS podkreślił, że „demokracja ma sens wtedy, jeżeli zapowiedzi partii, które wystawiają swoich kandydatów w wyborach, są realizowane”. – Jeżeli tak nie jest, to mamy do czynienia z pustą procedurą, która nie ma charakteru demokratycznego; to jest pewien rodzaj manipulacji społeczeństwem, a nie demokracja – powiedział szef PiS. Kaczyński ocenił również, że trzy ugrupowania: Koalicja Obywatelska, Sojusz Lewicy Demokratycznej i Polskie Stronnictwo Ludowe „to jest taka w gruncie rzeczy trójgłowa jedna partia”. – Oni wszyscy opierają się na tym, że są antyPiS-em, wiele więcej do powiedzenia nie mają, a teraz próbują zwerbować do tego PO-KO jeszcze czwartą partię – Konfederację – powiedział.  „Od postawienia na Konfederację też zęby bolą”Prezes PiS przypomniał nagrania rozmowy lidera pomorskiej Platformy Sławomira Neumanna, które zostały opublikowane w zeszłym tygodniu przez TVP Info. Były szef klubu parlamentarnego PO-Koalicja Obywatelska wspomina m.in. lidera Wiosny Roberta Biedronia. – To są, ku***wa, trudne decyzje, to nie są mili goście. Jak Zbyszek słyszy, że ma poprzeć Biedronia, to dostaje k***wicy i zęby go bolą, ale to są tego typu wybory – mówi na tych taśmach Neumann. – Nie, proszę państwa. Wszystko było źle. Z polskiego budżetu wypływały ogromne pieniądze, nie było żadnych nadwyżek, nie było żadnych rezerw. Jedyną rezerwą było po prostu dobre rządzenie. Dobre, fachowe rządzenie. To doceniają nawet ludzie, którzy są dalecy od nas i funkcjonują bardzo daleko od nas, bo w Stanach Zjednoczonych – podkreślił. Zaznaczył, że chodzi m.in. o dobre oceny agencji ratingowych. – Ostatnio jedna z nich, która była wobec nas kiedyś bardzo krytyczna, bardzo pozytywnie oceniając sytuację w naszym kraju stwierdziła także, że elementem tej sytuacji i elementem dobrych prognoz na przyszłość jest rozsądna polityka gospodarcza – zauważył Kaczyński. Zaznaczył, że PiS stworzyło politykę gospodarczą, która pozwoliła „nie tylko spełnić te postulaty, o których mówiliśmy przedtem, te nasze obietnice, ale pozwoliła na coś więcej, czyli na spełnienie tych kolejnych obietnic”. „To dowód, że my umiemy rządzić, a oni nie”– I to wszystko w ramach ciągle zmniejszającego się deficytu budżetowego, a na rok 2020 przewidujemy już pełne zrównoważenie budżetu. To naprawdę sztuka, to dowód tego, że my umiemy rządzić, a oni nie – podkreślił lider PiS. Kaczyński przekonywał, że PiS jest formacją empatyczną, która umie wczuć się w sytuację innych, także tych, których dotknęły przemiany odbywające się w Polsce po 1989 r. Zwrócił uwagę, że rządowe programy społeczne przyczyniły się do spadku ubóstwa. – Nasz wielki program społeczny doprowadził do tego, że sfera ubóstwa, często skrajnej nędzy, ten zeszyt wiszący w bardzo wielu sklepach na polskiej prowincji, to wszystko zostało zlikwidowane. To nasze wielkie osiągnięcie, nie tylko polityczno-ekonomiczne, to nasze osiągnięcie społeczne i - powiem więcej – nasze osiągnięcie moralne – podkreślił Kaczyński. Zaznaczył, że sytuacja, która miała miejsce w Polsce przez wiele lat, była „sytuacją niemoralną”. – To była sytuacja, w której łamano podstawowe reguły solidarności społecznej. Myśmy te reguły solidarności społecznej, reguły Solidarności – tego największego w dziejach ludzkości ruchu społecznego – przywrócili – powiedział prezes PiS. Polityk podkreślił, że w dalszym ciąg trzeba wyrównywać poziom życia w Polsce, podnosić wysokość płac i wspierać rodziny. – Niezależnie od tego, czy w Europie będzie koniunktura, czy dekoniunktura, jesteśmy na to wszystko przygotowani – zadeklarował Kaczyński. – Żyjemy w tej rzeczywistości całkowicie realnie, oceniamy sytuację i przygotowujemy się na każdy wariant, na wariant niewielkiego spowolnienia wokół nas, na wariant lekkiego kryzysu, ciężkiego kryzysu – w każdym z tych wariantów będziemy kontynuowali naszą politykę społeczną i politykę rozwoju – dodał prezes PiS. „Przedsięwzięcia rządu mają na celu podtrzymanie rozwoju”Kaczyński podkreślił, że PiS prowadzi politykę nastawioną na wzrost płac. – To jest plan całkowicie odpowiedzialny; ma bardzo wielkie walory społeczne, ale ma także walory gospodarcze – zauważył polityk. Jak wyjaśnił, polityka społeczna PiS, której symbolem jest program 500 Plus, wpisuje się w przedsięwzięcia gospodarcze prowadzone przez rząd. – Mają one prowadzić do podtrzymania szybkiego jak na dzisiejsze czasy rozwoju – zadeklarował Kaczyński. Dodał, że polityka PiS skupia się na zwiększaniu popytu. B– Popyt jest potrzebny. Przedwojenna Polska miała ogromne problemy z rozwojem właśnie dlatego, że popyt był bardzo niski, był hamulcem rozwoju. My popyt zwiększamy i to jest metoda w ekonomii wielokrotnie opisywana, która okazuje się skuteczna w czasach koniunktury. Ale jest też – bo często mówi się o zbliżającym się kryzysie – skuteczna w czasie kryzysu – zaznaczył szef Prawa i Sprawiedliwości. Kaczyński wspomniał też o podnoszeniu płac, nie tylko płacy minimalnej. B– Podnoszenie płac prowadzi do innego procesu, który jest konieczny dla rozwoju – chodzi o to, że rozwój poprzez postęp technologiczny i organizacyjny dokonuje się wtedy, kiedy się to opłaca, przedsiębiorcy są gotowi inwestować wtedy, jeżeli opłaca się inwestować, a opłaca się inwestować w ten postęp wtedy, jeżeli praca jest przynajmniej stosunkowo droga. My właśnie w tym kierunku idziemy – zapowiedział. Dodał, że na kontach firm leży co najmniej „dwieście kilkadziesiąt miliardów złotych”. – Te pieniądze powinny zacząć pracować: dla polskiego rozwoju, także dla rozwoju tych przedsiębiorstw, w interesie tych przedsiębiorstw. (...) To jest część mechanizmu rozwojowego, który wprowadzamy w życie i który planujemy także na dalszą metę – oświadczył. „Inwestycje tworzą mechanizm pchania Polski do przodu”Według lidera PiS działania takie jak przekop Mierzei Wiślanej, inwestycje w sferze energetycznej i w sferze przemysłu chemicznego – tam, gdzie jest to kontrolowane przez państwo, bo spółki mają charakter państwowy – „tworzą mechanizm pchania Polski do przodu”. B– Do tego, co jest naszą perspektywą, czyli perspektywy polskiej wersji państwa dobrobytu – zapowiedział. – To nie oznacza, że my chcemy ograniczyć się do sfery redystrybucji, która rzeczywiście nastąpiła za czasów naszych rządów, bo kiedyś w ten sposób definiowano państwa dobrobytu – podkreślił Kaczyński. – Nam chodzi o dobrobyt naprawdę, my stawiamy sobie bardzo realne i opisane cele – dogonić przeciętną Unii Europejskiej w ciągu najwyżej 14 lat, bo to jest przewidywanie uczonych z SGH; a Niemcy chcemy dogonić w ciągu 21 lat – powiedział lider PiS. Poinformował, że za 18-19 lat mamy szansę być na tym samym poziomie, jeśli chodzi o PKB i o to, co w kieszeniach i portfelach Polaków, co Niemcy w tym czasie. – Mamy dzisiaj 57 proc. siły nabywczej, jeżeli chodzi o nasze przeciętne płace, płac niemieckich. To powinno być 100 proc. i my do tego dojdziemy, jeśli społeczeństwo nas poprze i pozwoli nam kontynuować tę politykę przez kolejne kadencje – zauważył. Kaczyński odniósł się również do sporu o kwestie obyczajowe. Lider PiS stwierdził, że w najbliższych wyborach Polacy zdecydują także o kwestiach fundamentalnych – ideach. Ocenił przy tym, że cywilizacja europejska opierała się zawsze na chrześcijaństwie. – Ta cywilizacja jest przez niektórych atakowana na zachód od naszych granic i my tutaj musimy się obronić – mówił prezes PiS. – Jest różnica między tolerancją a afirmacją – my nie będziemy tego afirmować, polskie państwo nie będzie tego afirmować: nie będzie małżeństw homoseksualnych, nie będzie adopcji dzieci (przez pary homoseksualne), nie będzie także eutanazji; musimy się przed tym obronić – podkreślił Kaczyński.",,
Niezwykła łąka powstała pod Wawelem. Nasiona poświęcił papież Franciszek,"Około 50 gatunków kwiatów ma wyrosnąć na tzw. łące papieskiej, posianej w sobotę pod wzgórzem wawelskim w Krakowie. Nasiona, z których wykiełkują rośliny, poświęcił papież Franciszek podczas Światowych Dni Młodzieży 2016.","Wśród siejących łąkę byli m.in. dyrektor Zarządu Zieleni Miejskiej (ZZM) Piotr Kempf i franciszkanin o. Jan Maria Szewek. Akcją zainteresowali się także przechodzący obok skweru krakowianie i turyści.Dziki teren Łąka u stóp Wawelu, u zbiegu ulic Bernardyńskiej i św. Idziego, zajmie powierzchnię ok. 6 arów. – To będzie dziki, ale bardzo kolorowy ogród w centrum miasta. Łąki kwietne są przykładem zupełnie innego podejścia do zieleni w mieście. Nie mówimy o wypielęgnowanych trawnikach, tylko dzikorosnących kwiatach z dużą ilością owadów, motyli, płazów – powiedział dziennikarzom Kempf.Jak wyjaśnił, pierwsze rośliny powinny wzejść już za kilka dni. Na przełomie kwietnia i maja wyrosną pierwsze kwiaty - najprawdopodobniej maki. Różnorodne kwiaty będą rosły do końca sezonu wegetacyjnego. To rośliny wieloletnie, więc w kolejnych latach same będą się rozsiewać. Posadzenie łąki kwietnej jest inicjatywą Zarządu Zieleni Miejskiej (ZZM) w Krakowie, któremu udało się wnieść nasiona do Pałacu Arcybiskupów Krakowskich na ostatnie spotkanie Franciszka z organizatorami ŚDM. – Mieliśmy pewne trudności, ochrona była zaniepokojona, ale papież usłyszawszy o naszej inicjatywie chętnie nas przyjął i pobłogosławił nasiona – wspominał dyrektor ZZM.Łąka na skwerze pod Wawelem będzie m.in. przypominać o ŚDM. – Każdy sposób jest dobry, aby przypominać o ŚDM. Myślę, że jak człowiek usłyszy „ŚDM”, to zawsze coś do niego wraca – albo wspomnienia napotkanych wówczas osób, albo słowa, które wypowiedział papież, albo nasze postanowienia. Siejąc łąkę przypominamy to, co było ważne w nauczaniu Franciszka - wezwanie do ochrony świata stworzonego - powiedział o. Jan Maria Szewek. Przypomniał, że św. Franciszek chciał, żeby łąki rosły przy każdym klasztorze. – Św. Franciszek był prekursorem rezerwatu, ponieważ prosił braci, aby na obrzeżach uprawianych ogrodów pozostawiali nieuprawiane zagony, miedze, gdzie rośliny rosłyby bez ingerencji człowieka i chwaliły Pana Boga – opisywał franciszkanin. Święty z Asyżu chciał także, aby łąki rosły przy kościołach i były miejscem wspólnych spotkań ludzi.Podczas ŚDM papież pobłogosławił nasiona na ok. 15 arów powierzchni. Pozostałe nasiona, na 9 arów, zostaną zasiane prawdopodobnie w przyszłym tygodniu na krakowskich Błoniach.",,
Amerykańskie F-22 przechwyciły rosyjskie bombowce i myśliwce w pobliżu Alaski,Cztery amerykańskie myśliwce F-22 przechwyciły w pobliżu Alaski sześć rosyjskich samolotów wojskowych: cztery bombowce dalekiego zasięgu Tu-95 i dwa myśliwce Su-35 – poinformowało Dowództwo Obrony Północnoamerykańskiej Przestrzeni Powietrznej i Kosmicznej (NORAD).,"Według rosyjskiego resortu obrony bombowce Tu-95 wykonywały planowy lot długodystansowy nad wodami międzynarodowymi, m.in. nad Morzem Beringa i wzdłuż zachodnich wybrzeży Alaski. „Na pewnych odcinkach tej trasy” rosyjskie maszyny były „eskortowane” przez myśliwce F-22 sił powietrznych Stanów Zjednoczonych.  Rosyjskie ministerstwo podkreśliło, że lot odbywał się całkowicie zgodnie z przepisami międzynarodowymi. O myśliwcach Su-35 w komunikacie nie wspomniano.  NORAD poinformował, że rosyjskie maszyny „pozytywnie zidentyfikowano i przechwycono” w Strefie Identyfikacji Obrony Powietrznej Alaski. Oprócz myśliwców F-22 w operacji uczestniczył też samolot wczesnego ostrzegania. W komunikacie NORAD stwierdzono, że rosyjskie bombowce i myśliwce pozostały w międzynarodowej przestrzeni powietrznej i w żadnym momencie nie wleciały w przestrzeń powietrzną USA lub Kanady.",,
Beata Mazurek o exposé Morawieckiego: Naprawdę dobre wystąpienie,"– To było naprawdę dobre wystąpienie; myślę, że Mateusz Morawiecki przekonał Polaków, że ma ciekawe pomysły, będzie realizował dobry program – powiedziała rzeczniczka PiS Beata Mazurek, odnosząc się do exposé nowego premiera.","Mazurek zauważyła, że Morawiecki w swoim wystąpieniu zaznaczył, że będzie kontynuował to. co rząd robił dotychczas.– Wskazywał nowe kierunki chociażby związane ze służbą zdrowia czy mocne położenie akcentów na rodzinę, bezpieczeństwo, na mieszkanie, na politykę zagraniczną. To jest ważne. (...) Myślę, że opozycja będzie miała problem, żeby po tym exposé  sensownie mówić coś i racjonalnie argumentować – podkreśliła posłanka.Dopytywana, czy plany premiera, m.in. w zakresie służby zdrowia i Puszczy Białowieskiej, nie są „czerwoną lampką” dla obecnych szefów resortów, zaznaczyła, że „każdy premier ma swoją wizję kierowania rządem i każdy premier ma prawo do tego, by dobierać sobie współpracowników”. Skład rządu – Wielką klasę pokazał Mateusz Morawiecki, kiedy zaproponował funkcjonowanie rządu w składzie takim, jakim kierowała premier Beata Szydło. W mojej ocenie służyć to ma temu, by po pierwsze poznać pracę poszczególnych ministrów, a jakie będą decyzje, zobaczymy – powiedziała rzeczniczka PiS. Elektorat PiSNa pytanie, czy Morawiecki przekona do siebie wyborców PiS, Mazurek podkreśliła, że nie tylko premier, ale całe PiS przekona do siebie Polaków. – Jestem przekonana, że razem damy radę. My cały czas mówimy, że realizujemy program dla Polaków, dla Polski, a nie dla poszczególnych polityków PiS – mówiła.– Cieszę się, że do tego wystąpienia dzisiaj doszło. Wierzę w to i głęboko bym chciała, żeby ono naprawdę Polakom się spodobało – dodała rzeczniczka PiS.Pytana, czy jej zdaniem nowy premier będzie mniej atakowany niż premier Szydło, Mazurek wyraziła nadzieję, że tak będzie. – Być może Mateusza Morawieckiego trudniej będzie atakować, po pierwsze za to, że w momencie kiedy już przyłączył do naszej drużyny był wicepremierem, to jednak zbierał pozytywne opinie nie tylko wśród polityków czy ekspertów krajowych, ale też zagranicznych – podkreśliła Mazurek.",,
Niemcy zaniepokojeni: Przez 500 plus Polacy nie chcą zbierać u nas szparagów,"Niemieckie media donoszą, że plantatorzy szparagów mają w tym sezonie duży kłopot ze względu na coraz mniejszą liczbę chętnych do zbierania tych warzyw. Ani pracownicy z Rumunii, ani z Polski, którzy dotychczas wiedli prym przy takich zbiorach, nie są nimi zainteresowani. To przez wprowadzenie w Polsce 500 plus – twierdzą władze Niemiec.","W kwietniu rozpoczął się sezon szparagowy. Te warzywa stają się coraz bardziej popularne na europejskich stołach. Jak donoszą niemieckie media, tegoroczny sezon zbiorów może być wyjątkowo trudny dla tamtejszych plantatorów.Znaczną cześć pracujących przy zbiorach szparagów w Niemczech stanowią pracownicy z Polski. Jednak jak uważa niemieckie Ministerstwo Spraw Zagranicznych, przez wzrost gospodarczy w Polsce i program 500 plus obywatele Polski nie chcą już wyjeżdżać na sezonowe prace za zachodnią granicę.Szparagi to wieloletnia zielona roślina z rodziny liliowatych, zaliczana do najstarszych uprawnych warzyw na świecie. Wśród największych producentów szparagów są Chiny, Peru i Meksyk. Okres zbiorów szparagów trwa w środkowej Europie zazwyczaj od drugiej połowy kwietnia do 24 czerwca.Szparagi to bogate źródło witamin z grupy B, kwasu foliowego, witaminy C, soli mineralnych i błonnika. Roślina jest ceniona ze względu na działanie antyrakowe, regulujące gospodarkę wodną organizmu i zapobiegające wadom zwyrodnieniowym układu nerwowego. Jest także traktowana jako afrodyzjak.",,
„Przed śmiercią Papała bardzo się czegoś bał”,"– Może Marek Papała powiedział komuś, że wie o nim coś obciążającego i nie przewidział konsekwencji swoich słów – zeznał dziś przed warszawskim sądem Roman Kurnik, bliski przyjaciel byłego szefa policji. Zdaniem Kurnika, w ostatnich dniach przed śmiercią, generał wyraźnie się czegoś bał.",,,
Pół miliarda dolarów na pomoc dla Palestyńczyków,"Ministerstwo spraw zagranicznych Kataru poinformowało, że przeznaczy 480 mln dolarów na pomoc dla Palestyńczyków w Strefie Gazy i na Zachodnim Brzegu Jordanu. Pożyczki i bezzwrotne środki pomocowe mają zasilić budżet Autonomii Palestyńskiej.","Jak zaznaczono w komunikacie resortu kierowanego przez szejka Muhammada ibn Abd ar-Rahman as-Saniego, 300 mln dolarów zasili budżet Autonomii Palestyńskiej w sferze wydatków na ochronę zdrowia i oświatę. Natomiast 180 mln dolarów zarezerwowano na bieżące potrzeby społeczne i doraźną pomoc humanitarną w ramach Agendy Narodów Zjednoczonych dla Pomocy Uchodźcom Palestyńskim na Bliskim Wschodzie (UNRWA). Z tej transzy mają też pochodzić środki na dofinansowanie produkcji energii elektrycznej i zapewnienie dostępu do elektryczności mieszkańcom Zachodniego Brzegu i Strefy Gazu.Agencje zwracają w komentarzach uwagę na fakt, że zapowiedź katarskiej pomocy finansowej pojawiła się w momencie, gdy zaczęło obowiązywać kruche zawieszenie broni między siłami obronnymi Izraela i palestyńskimi bojownikami w Strefie Gazy w konflikcie, który ma najkrwawszy przebieg od czasu wojny z 2014 roku.Znieśli restrykcje ochronne Armia Izraela poinformowała w poniedziałek, że zniosła na południu kraju restrykcje ochronne, do jakich mieli się stosować mieszkańcy Strefy Gazy, podczas gdy rządzący w Strefie Hamas powiadomił o porozumieniu w sprawie przerwania walk. Rozejm miał zostać osiągnięty dzięki mediacji Egiptu o godz. 4.30 czasu lokalnego (godz. 3.30 w Polsce).Oprócz graniczącego ze Strefą Egiptu, cały szereg państw arabskich, w tym – prowadzący niezależną politykę zagraniczną Katar, żywi nadzieję, że zawieszenie broni się utrzyma. Również dyplomacja Unii Europejskiej ma nadzieję, że ustalenia dotyczące zawieszenia broni pomiędzy Izraelem a Palestyńczykami będą przestrzegane. Rzeczniczka szefowej unijnej dyplomacji Maja Kocijanczicz podkreśliła, że tylko polityczne rozwiązanie może zakończyć konflikt. Dodała, że zarówno Izraelczycy, jak i Palestyńczycy mają prawo do życia w pokoju, bezpieczeństwie i godności. – Nasze stanowisko jasno mówi o rozwiązaniu dwupaństwowym. Kontynuujemy kontakty z naszymi partnerami – podkreśliła rzeczniczka. Jak zapewniła, Unia wykorzystuje środki, które ma do dyspozycji, by wpływać na obie strony.",,
Waszczykowski: pojednanie polsko-ukraińskie „szybciej niż później”,"– Już wcześniej zaczęliśmy trudny dialog historyczny z Ukrainą. Udało nam się dojść do prawdy z wieloma narodami, które wyrządziły nam większą krzywdę, więc jestem przekonany, że i tu dojdzie do pojednania – powiedział szef MSZ Witold Waszczykowski, który przebywa z dwudniową wizytą na Ukrainie.","Wizytę minister rozpoczął od złożenia wieńców na Cmentarzu Wojennym w Bykowni – miejscu upamiętnienia 3,5 tys. polskich ofiar NKWD na Ukrainie. Tam też Waszczykowski spotkał się z miejscową Polonią.Podczas spotkania szef polskiej dyplomacji przyznał, że odwiedza Ukrainę w ważnym momencie dla polsko-ukraińskich relacji. – Jesteśmy po 25 latach funkcjonowania jako państwa przyjazne – podkreślił. Przyznał, że trzeba się zastanowić, jak najlepiej wykorzystać kolejne lata, które są przed Polską i Ukrainą. Wskazał, że to będzie temat jego oficjalnych rozmów w Kijowie.Pozytywny akcentWaszczykowski wyjaśnił, że celowo wybrał cmentarz w Bykowni na miejsce rozpoczęcia wizyty, upamiętnia on bowiem wielką tragedię i pokazuje zbrodniczość systemów panujących przed laty. Zwrócił przy tym uwagę, że pozytywnym akcentem jest fakt, że po latach zapomnienia o ofiarach tamtych mordów wreszcie „możemy przypomnieć światu o nich i o zbrodniczych czasach”.– Te cmentarze powodują, że politycy są coraz bardziej skorzy, by poszukiwać prawdy i na tej prawdzie jednać się ze społeczeństwami. My również rozpoczęliśmy już jakiś czas temu trudny dialog historyczny z Ukrainą – podkreślił minister.",,
Rząd Hiszpanii chce legalizacji eutanazji,"Rząd Hiszpanii, który tworzy Hiszpańska Socjalistyczna Partia Robotnicza (PSOE) i radykalnie lewicowy blok Unidas Podemos (UP), przekazał do parlamentu projekt ustawy o legalizacji eutanazji. To trzecia próba uchwalenia prawa do tzw. godnej śmierci.","Adriana Lastra, szefowa parlamentarnej frakcji socjalistów w Kongresie Deputowanych, niższej izbie Kortezów Generalnych, wyjaśniła, że dokument ten jest pierwszą inicjatywą ustawodawczą zaprzysiężonego 14 stycznia drugiego gabinetu premiera Pedro Sancheza. Jej zdaniem rządowy projekt „jest dokumentem oczekiwanym przez wiele osób w Hiszpanii”. Przypomniała, że to trzecia próba legalizacji eutanazji w tym kraju.Z dokumentu wynika, że zabieg eutanazji byłby finansowany przez państwo i przeprowadzany zarówno w publicznych, jak i prywatnych szpitalach. Miałby dotyczyć osób „przewlekle i nieuleczalnie chorych, których cierpienia nie można uśmierzyć”. Legalizacja eutanazji jest jednym z głównych punktów umowy koalicyjnej zawartej między PSOE i UP po wyborach parlamentarnych z 10 listopada 2019 r., które wygrali socjaliści. Władze opozycyjnych ugrupowań: centroprawicowej Partii Ludowej (PP) oraz konserwatywnej Vox, odpowiednio drugiej i trzeciej siły w Kongresie Deputowanych, zapowiedziały już głosowanie przeciwko projektowi.Z badania przeprowadzonego w hiszpańskich środowiskach medycznych wynika, że w przypadku uchwalenia rządowego projektu ustawy, odmówiłoby przeprowadzenia eutanazji – powołując się na klauzulę sumienia – 37 proc. hiszpańskich lekarzy.",,
Śmiertelne żniwo powodzi w Teksasie. Setki domów zniszczonych,"Znaleziono zwłoki 4 żołnierzy, którzy zaginęli po tym jak transporter, którym jechali przewrócił się w wezbranym potoku na terenie bazy Fort Hood, w Teksasie – poinformowała telewizja NBC. Liczba ofiar katastrofy wzrosła do 9, a łączna liczba ofiar powodzi do 16. Setki domów zostało zniszczonych lub uszkodzonych. Ewakuowano 3 więzienia – poinformowały w piątek władze tego stanu.","Transporter opancerzony przewrócił się w czasie ćwiczeń, podczas forsowania wezbranego, a zazwyczaj niegroźnego, potoku Owl Creek. Baza i poligon Fort Hood są wyjątkowo rozległe; zajmują obszar 15 razy większy niż nowojorski Manhattan.Ponad 4 tys. więźniów ewakuowanychPowodzie, które nawiedziły Teksas w rezultacie długotrwałych opadów zmusiły władze do ewakuacji osadzonych w kilku więzieniach. W piątek rozpoczęto ewakuację 1700 więźniów z zakładu penitencjarnego w miejscowości Rosharon, odległej o ok. 50 km na południe od Houston, ze względu na zagrożenie zalaniem przez rzekę Brazos. Wcześniej ewakuowano już 2600 więźniów z innych placówek.",,
"„Wojnę, która powstała na górze wygrał rząd i prezydent. Opozycja straciła argumenty”","– Te polityczną batalię wygrał rząd i pałac prezydencki. Opozycja niczego nie zyskała, natomiast mogłaby zyskać, gdyby doszło wczoraj do jakiś ekscesów. Natomiast do ekscesów nie doszło, a same święto wypadło znakomicie, na skutek pozytywnego i roztropnego podejścia ministrów Brudzińskiego i Kamińskiego i generalnie rządu – ocenił w rozmowie z portalem tvp.info dr Artur Wróblewski, politolog z Uczelni Łazarskiego.","11 listopada w dniu obchodów stulecia odzyskania przez Polskę niepodległości odbyła się „polityczna wojna” między obozem władzy, a opozycją – twierdzi Wróblewski. Jego zdaniem obie strony sporu próbowały zyskać na Biało-Czerwonym Marszu w stolicy.– Moim zdaniem, biorąc pod uwagę pewne kontrowersje i zamieszanie, które istniało przed 11 listopada w kontekście marszu i decyzji prezydent Warszawy i takiej spontanicznej decyzji o organizowaniu przez pana prezydenta marszu, to w tym kontekście zwycięzcą tej całej wojny, która powstała na górze jest strona rządowa i pałac prezydencki – wskazuje ekspert.Zdaniem Wróblewskiego „rząd wybił kompletnie argumenty opozycji i mediom jej przychylnym”. – Nie ma amunicji, nie ma materiału do zaatakowania rządu, że przyzwolił na marsz faszystów, nazistów czy neonazistów z Polski i z Europy. Oni zostali spacyfikowani – wyjaśnia.   Jak powiedział portalowi tvp.info Wróblewski, wspólny marsz, w którym wzięło udział ponad 250 tys. patriotów sprawił, że w ostatecznym, politycznym rozrachunku rząd i prezydent zwyciężyli, mimo iż mogli łatwo to stracić. – Przegrali pewną potyczkę wizerunkową, odnośnie zamieszania, które powstało wokół tych dwóch marszów. Ale wygrali w ogólnym rozrachunku batalię, która ma wymiar polityczny poza takim prawdziwie patriotycznym, narodowym świętem – dodaje Wróblewski.",,
"„To nie argumenty, ale stek bzdur”. Starcie Żalek-Święcicki nt. sędziów SN","– Nowe przepisy mówią o jednym – chodzi tylko o to, że, jeśli sędzia osiągnie wiek emerytalny, a chciałby dalej sądzić, to ma szansę na to, by kontynuować swoją misję. To jest po raz kolejny decyzja prezydenta. Tak jak prezydent wcześniej wręczał sędziemu nominację, tak samo może później zdecydować o jej przedłużeniu – tak Jacek Żalek odpowiedział w programie „Mnięła 20” na zarzuty Marcina Święcickiego. Poseł Platformy Obywatelskiej przekonywał, że procedury odkładania w czasie przechodzenia w stan spoczynku sędziów, przewidywane przez nowe przepisy, mogą zostać wykorzystane do wywierania na nich nacisku.","– W poprzedniej ustawie, jeśli chciało się sądzić wystarczyło zaświadczenie lekarskie i mógł (sędzia – red.) dalej to robić. Natomiast teraz zaświadczenie lekarskie nie wystarczy, tylko prezydent będzie orzekał. Prezydent będzie decydował, czyje wyroki mu się podobają – »tego zostawiam, a czyje wyroki mi się nie podobały, to go wywalam«. Sądy są odrębną, niezawisłą władzą. To jest sposób nacisku na sędziów – przekonywał Marcin Święcicki z PO.  – To nie są argumenty, to jest stek bzdur – odparł Jacek Żalek z PiS, poproszony o odniesienie się do zarzutów. – Jeżeli tacy są sędziowie w Sądzie Najwyższym, jak poseł, który wypowiadał te słowa – z rodowodem komunistycznym, a pamiętamy, że większość tych sędziów niestety miało rodowód komunistyczny poprzez przynależność do PZPR-u, to jest mi bardzo przykro, bo to oznacza, że zamiast rozumu została tam tylko sieczka – powiedział.",,
Publicysta: Celem ataków środowisk LGBT jest tożsamość Polaków,"– Orzeczenie TK w sprawie łódzkiego drukarza to przejaw zwrotu w kierunku normalności i prymatu zdrowego rozsądku. Ta sprawa przeszła przez kolejne szczeble sądów, gdzie powielano swoistą patologię prawną. I dobrze, że tamę temu położył Trybunał – powiedział portalowi tvp.info redaktor naczelny portalu Idziemy.pl i członek Rady Programowej Polskiego Radia S.A. Radosław Molenda.","Petar Petrović: Trybunał Konstytucyjny stanął w obronie pracownika łódzkiej drukarni Adama J., który został przed dwoma laty uznany za winnego wykroczenia po tym, gdy odmówił z powodów religijnych druku materiałów promocyjnych dla fundacji LGBT. O czym świadczy ten wyrok?Odczytuję to jako przejaw powrotu do normalności i prymatu zdrowego rozsądku, które najwyraźniej okazały się słabą stroną polskich sądów. Przynajmniej tych, przez które się ta sprawa przewinęła. I dobrze, że Trybunał Konstytucyjny nie wpisał się w to powielanie patologicznego myślenia, zgodnie z którym jeśli ktoś odmówi z jakichkolwiek względów czegokolwiek środowisku LGBT, jest to działanie dyskryminujące i – co słyszeliśmy – „rozpętywanie wojny polsko-polskiej”. Taką wojnę próbują wywołać ludzie, którzy z pełną premedytacją wysuwają te i inne, równie kuriozalne oskarżenia.W Polsce każdy niezależny usługodawca – jeśli nie wiąże go z zamawiającym usługę już podpisana na konkretnych warunkach i dotycząca konkretnej materii umowa - ma prawo dla kogoś wykonać jakąś pracę albo jej wykonania odmówić. Może o tym sam zdecydować w związku ze swoim światopoglądem czy religią, ale także z mnóstwa innych powodów. Może np. w tym czasie mieć wystarczająco wiele innej pracy, może postanowić wyjechać na urlop. Powtarzam: może przyjąć zamówienie lub je odrzucić, licząc się z tym, że nie zarobi, ponieważ klient na tym nie straci, a jedynie pójdzie zamówić usługę gdzie indziej. I tyle. Po prostu jest wolnym człowiekiem i tak zadecydował. Wiązanie tego z dyskryminacją jest paskudną manipulacją żerującą na czyimś braku rozsądku. A argument, że w przypadkach takich, jak omawiany, następuje – jak trąbi TVN – ograniczanie komuś dostępu do dóbr i usług, jest tak absurdalny, że aż trudno to komentować. Powtórzę: jeśli Adam J. odmówił wykonania usługi, można było uzyskać tę usługę u wielu innych usługodawców. Nie mówimy tu przecież o odmowie, która naraziłaby zwracającego się o usługę na stratę materialną, zdrowotną czy jakąkolwiek inną. Robienie przez sąd różnicy między odmową wykonania usługi z powodów religijnych i odmową wykonania usługi z powodów innych odczytuję jako przejaw skrajnego zideologizowania i złej woli nie Adama J., ale środowisk LGBT i sądów – po kolei rejonowego, apelacyjnego i Sądu Najwyższego – które de facto uznały, że w Polsce środowiska LGBT mają prawo do zmuszania innych, by wbrew swojej woli robili to, czego te środowiska chcą. To jednak te środowiska wciąż mówią o tolerancji, wolności. Każdy, kto zaneguje ich żądania, którymi są już nie tylko związki partnerskie, ale homomałżeństwa i adopcje, przedstawiany jest jako osoba nietolerancyjna, homofob czy „faszysta”. IKEA zwolniła w Polsce pracownika, który sprzeciwił się zmuszaniu personelu sklepu do udziału w akcjach promujących ruch LGBT, argumentując to swoją wiarą i cytatami ze Starego i Nowego Testamentu, potępiającymi czyny homoseksualne.Przepraszam za dosadność, ale to są godne śmiechu bzdury, które nawet wstyd powtarzać. Próby narzucania komuś, w tym przypadku Adamowi J., by świadczył środowisku LGBT pracę, której on – niewątpliwie tracąc na tym finansowo - nie chce się podjąć, to brak tolerancji i przywiązania do wolności nie wobec środowisk LGBT, ale ze strony tych środowisk.Przykład, który omawiamy, powinien posłużyć jako nauka, jak środowiska LGBT w imię tolerancji szerzą nietolerancję, w imię wolności chcą ograniczać innym wolność i wymuszać wobec siebie uległość, a sloganami o „faszystach” i „homofobach” próbują szantażować tzw. heteronormatywną większość społeczeństwa. Przechodzące coraz częściej ulicami polskich miast parady czy marsze równości naznaczone są nie tylko częstym wulgarnym zachowaniem czy agresywnymi transparentami i hasłami, ale dochodzi na nich również do licznych profanacji. Czy powinniśmy się do tego przyzwyczaić – tego się chyba od nas wymaga?Przyzwyczaić się do tego - to byłoby najgorsze, co można zrobić. Takie same profanacje dokonywane przez środowiska LGBT, choć w Polsce to zjawisko dość nowe, zdarzają się na świecie już od wielu lat. Po jednej z nich – w 2000 r. w Genui – zabrał zdecydowanie głos Jan Paweł II, mówiąc: „Kościół nie może przemilczać prawdy, że jest to krzywda wyrządzana Kościołowi i obraza Boga, gdyż uchybiłby wierności wobec Boga Stwórcy i nie pomagałby wiernym w odróżnianiu dobra od zła”. Mówiąc „Kościół” miał na myśli i duchownych, i wiernych świeckich. I bardzo ważne są te słowa o konieczności zachowania umiejętności odróżniania dobra od zła.Gdybyśmy się do profanacji tego, co dla nas istotne, co czcimy i pielęgnujemy, przyzwyczaili, zrobilibyśmy dokładnie to, o co chodzi środowiskom LGBT: stracilibyśmy rozeznanie, co jest dobre, a co złe.Warto tu jednak zrobić pewną dygresję. Nie chodzi o zakazanie marszów i manifestowania przez jakiekolwiek środowiska swoich przekonań i poglądów. Mają do tego prawo w takim samym stopniu środowiska LGBT i np. obrońcy poczętego życia. Wszyscy mają prawo zebrać się, przemaszerować i się potem w pokoju rozejść. Na tym polega demokracja i byłoby pójściem w ślady środowisk LGBT, gdybyśmy komukolwiek odmawiali do tego prawa czy przeszkadzali wyrażać swoje poglądy. Rzecz jednak w tym, by nie przekraczać przy okazji pewnych norm, nie gorszyć innych, nie obrażać innych, ich uczuć religijnych, nie profanować uznanych w społeczeństwie świętości, nie działać poza granicami prawa i nie wyrażać poglądów niezgodnych z obowiązującymi zapisami prawa.W tym jest problem z manifestacjami środowisk LGBT, że już nie raz pokazały, iż tej swojej wolności zrzeszania się nie potrafią dobrze wykorzystywać. Środowiska te przekonują jednak, że mamy do czynienia jedynie z poszerzaniem strefy wolności, że katolicy – jak zawsze – przesadzają, są przewrażliwieni.Poruszył pan ciekawy temat. Mamy w rzeczywistości do czynienia nie z poszerzaniem strefy wolności, ale poszerzaniem strefy anarchii. Chodzi o przesuwanie granicy między tym, co naturalne i nienaturalne. Chodzi o inżynierię społeczną, która ma zmienić, a właściwie zniszczyć naszą tożsamość tak, byśmy stali się ludźmi bez właściwości, plastyczni do dowolnego kształtowania przez tzw. nowe, postmodernistyczne elity. To się zresztą już dzieje.Jak pan myśli: dlaczego widzimy na naszych ulicach te nieodłączne z tzw. marszami równości manifestacje nihilizmu, posunięte do granic zdrowego rozsądku profanacje tego, co dla nas święte? Dlaczego zamiast usłyszeć jakiekolwiek sensowne postulaty środowisk LGBT widzimy wygłupy poprzebieranych Piotrusiów Panów z piórami wsadzonymi między pośladki, którzy postanowili nie dorosnąć, zabawiając się w parodiowanie Eucharystii, wsadzanie sobie na głowę durszlaka? Przecież z góry wiadomo, że wywoła to odwrotny do zamierzonego skutek, że nie przekona to społeczeństwa do środowisk LGBT, ale wręcz odwrotnie - będzie zdroworozsądkowo budzić narastającą niechęć do homoseksualistów.Dlaczego to ryzyko, które środowiska LGBT podejmują? Ponieważ chodzi o coś dla lobby LGBT ważniejszego niż zyskanie sympatii Polaków. Chodzi o inżynierię społeczną, o wspomniane przez pana przyzwyczajenie społeczeństwa do tego, że „nienormalne jest normalne”, o zlegitymizowanie z czasem nienormatywności płciowej homoseksualistów jako nową normę. A za uznaniem normy już idą prawa do zawierania małżeństw homoseksualnych, do adopcji dzieci. I to się już dzieje w wielu krajach.A cele kolejne? Być może kiedyś uznanie, że to heteroseksualizm jest nienormatywny, a więc osoby heteroseksualne powinno się – mówiąc obrazowo – zamknąć jako przeżytek w skansenie zbudowanym przez nowe elity „tęczowej cywilizacji”. Niedawno Ekwador jako piąty kraj Ameryki Południowej zalegalizował małżeństwa jednopłciowe. Decyzję w tej sprawie podjął Trybunał Konstytucyjny, który orzekł stosunkiem głosów 5:4 na korzyść dwóch par homoseksualnych domagających się takiej zmiany prawa. Dotychczas w kraju tym zalegalizowane były tylko homoseksualne związki partnerskie. We wszystkich krajach, które ostatecznie wprowadziły homomałżeństwa i adopcje, zawsze początkowo wprowadzano związki partnerskie. Szybko jednak pojawiały się nowe żądania.To tylko potwierdza, że dążenia lobby LGBT są wieloetapowe, że należy na ten problem patrzeć w szerszej perspektywie, że za maskaradami, które obserwujemy przy okazji tzw. parad równości, kryje się coś o wiele poważniejszego.Mówiłem wyżej o inżynierii społecznej. I proszę mi pozwolić na jedną jeszcze, obszerną dygresję.W 2009 r. staraniem Centrum Myśli Jana Pawła II opublikowano ważny raport z badań nad naszą tożsamością pt. „Wartości Polaków a dziedzictwo Jana Pawła II”. Badania te miały głównie odpowiedzieć na pytanie o to, jak siebie samych postrzegamy i czy kilka lat po śmierci Jana Pawła II nadal myślimy o sobie jako pokoleniu JP2.Okazało się, że to, co nas determinuje, określa, stanowi, to w kolejności: nasza narodowość, płeć, wiara i bycie ojcem/matką. Pozostałe wyróżniki - jak np. bycie Europejczykiem czy demokratą -  pozostały w dość dużym dystansie do tych pierwszych. W dodatku niezależnie od grupy wiekowej to, co ma dla nas największą wartość, to rodzina.Zauważmy, że środowiska liberalne, LGBT i im podobne (można by je różnie nazywać) za cel główny wzięły sobie zakwestionowanie nie czego innego, jak właśnie tego, co nas najbardziej wyróżnia. Rozmycie naszej tożsamości. Ich dążenia to patriotyzm nazwać nacjonalizmem, a najlepiej faszyzmem, i zamienić na kosmopolityzm, ojcostwo i macierzyństwo zamienić na „opiekuna A” i „opiekuna B”, a przez upowszechnianie ideologii gender naszą normatywność płciową zamienić na nienormatywność, kiedy nie wiadomo ostatecznie, kim jesteśmy, bo płeć jest jedynie kulturowa. Jak to wpływa na trwałość rodziny – łatwo się domyśleć. Krótko mówiąc: jesteśmy świadkami wojny cywilizacyjnej, w której stawką jest nasza tożsamość.Chodzi o to, by Polaków przeformatować tak, jak gotuje się żabę - powoli, przez oswajanie, przyzwyczajanie do nienormalności. By stali się – jak wielu tzw. Europejczyków – ludźmi bez właściwości, bez własnej tożsamości. A że Kościół dziś pozostaje najmocniejszym obrońcą wspomnianych wartości, mówi w pespektywie Bożego stworzenia, kim człowiek jest w swojej istocie – to na Kościół kieruje się największe ataki.Zobaczmy, jak zmienia się nasze własne życie, jakie wzorce proponuje nam kultura: co widzimy na filmach, czytamy we współczesnej literaturze? Jak sami żyjemy? Dziś Boga nie potrzebujemy do życia. Jest zbędnym dodatkiem do codzienności. Rozwody, zdrady, seks bez zobowiązań, życie tak, jakby Boga w ogóle nie było: bez modlitwy, bez oglądania się na Niego – czy nie to właśnie staje się lub już stało nową normalnością wielu z nas? Przyzwyczailiśmy się tak żyć – bez stałych norm, zasad, przykazań. Katolikami często jesteśmy już tylko z nazwy.Zasadnicze pytanie brzmi: jeśli nasze życie i postępowanie wymyka się spod jakichkolwiek norm, nie jest podporządkowane jakimkolwiek zasadom, to dlaczego jakimś normom – bycia Polakiem, mężczyzną/kobietą, katolikiem, ojcem/matką – mamy podlegać my sami jako ludzie?Powtórzę: jesteśmy świadkami walki cywilizacyjnej o naszą tożsamość, gdzie tzw. parady równości są tylko drobnym, pstrym elementem o wiele ważniejszej gry. Środowiska LGBT mogą liczyć na silne wsparcie potężnych korporacji, a także środowisk politycznych. Widać to było ostatnio na paradach w Polsce, dla których poparcie wystosowały światowe marki, a także liczne ambasady.Widać, że światowe lobby LGBT jest bardzo silne. I bogate. Odwoływanie się – by pokazać niebezpieczeństwa gender i LGBT - do religii jest niekonieczne, ponieważ całkowicie wystarczą tu racjonalne argumenty. Warto jednak przypomnieć, że szatan Jezusa na pustyni kusił pieniędzmi, obietnicami władzy i rzeczami materialnymi. Tego ma pod ręką wystarczająco wiele, by było wielu skuszonych. Co do listu poparcia tzw. Parady Równości, podpisanego przez 53 ambasadorów i szefów przedstawicielstw organizacji międzynarodowych w Polsce – jest to sytuacja wręcz niebywała. Oni wszyscy naruszyli art. 41 konwencji wiedeńskiej z 18 kwietnia 1961 r. o stosunkach dyplomatycznych, w którym zapisany jest obowiązek respektowania i szanowania porządku prawnego państwa, które ich gości oraz „obowiązek niemieszania się do jego spraw wewnętrznych”. Widać po raz kolejny, że środowiska LGBT i ich zwolennicy uważają się za stojących ponad prawem.Czy uważa pan, że tego typu naciski mogą się wzmóc? Że Polska może być np. karana na arenie międzynarodowej za to, że nie zgadza się na żądania tych środowisk?Takie próby w sposób zakamuflowany już od pewnego czasu się odbywają. Nie przejmowałbym się tym jednak i na miejscu naszych rządzących robił swoje, czyli nadal dbał o polskie sprawy i zachowanie polskiej tożsamości. Polska jest dużym, poważnym krajem i na szczęście już od kilku lat mamy odwrót od pedagogiki wstydu oraz przymilania się innym krajom, byleby nas chwalono. Inna sprawa, że społeczeństwa Europy Zachodniej przytomnieją i powoli zaczynają opierać się dalszemu przeformatowywaniu w bezideową, pozbawioną własnej tożsamości masę. Liderem w promowaniu środowisk LGBT wśród prezydentów polskich miast jest Rafał Trzaskowski. Po tym, jak w połowie lutego prezydent Warszawy podpisał deklarację na rzecz społeczności LGBT+, teraz przedstawił projekt „Edukacja seksualna – dobrowolne warsztaty dla dzieci, młodzieży i dorosłych” – który znalazł się wśród zgłoszeń do tzw. budżetu obywatelskiego miasta. Oprócz warsztatów zakłada on m.in. obecność „latarnika” w każdej stołecznej dzielnicy czy działania artystyczne. Na projekt ten mają pójść ogromne pieniądze – ponad  4,5 mln zł. Zobaczymy, czy te warsztaty rzeczywiście będą dobrowolne. Warto przypomnieć, że takich warsztatów nie może wprowadzać w szkole ani prezydent Rafał Trzaskowski, ani dyrektor szkoły bez wyraźniej zgody rodziców. Dlatego interesujmy się tym, co dzieje się w szkołach naszych dzieci.Gdy chodzi o wspomniane 4,5 mln zł – to nie są pieniądze Trzaskowskiego, ale nasze, czyli warszawiaków. Powinniśmy mieć większy wpływ na to, co się z tymi naszymi pieniędzmi dzieje. Inna sprawa, że – daję sobie prawo o tym mówić jako rodowity warszawiak - sami sobie takiego prezydenta wybraliśmy, daliśmy mu demokratyczny mandat, by się rządził naszymi pieniędzmi, więc pretensje kierujmy do siebie.Trudno tu nawet mówić o uczeniu się na własnych błędach. Kim jest Rafał Trzaskowski, kogo reprezentuje i jak wiele warte są jego obietnice wyborcze, wiadomo było jeszcze przed wyborami samorządowymi. Jako wyborcy nie spisaliśmy się, jednak jako rodzice możemy nadal o wielu sprawach naszych dzieci decydować. Załóżmy, że opozycja, w tym PO, przejmuje władzę po jesiennych wyborach. Czego możemy się spodziewać w kontekście żądań środowisk LGBT? Czy władze centralne realizowałyby ich postulaty, tak jak je realizuje w Warszawie prezydent Trzaskowski?Z całą pewnością szłyby w tym kierunku. Nieszczęściem polskiej sceny politycznej jest to, że mamy wybitnie mierną opozycję, niezdolną do przedstawienia społeczeństwu jakiegokolwiek pozytywnego planu rządzenia państwem. Jeśli więc nie ma się szans na konkurowanie z PiS na dobre programy, pozostaje wyróżnianie się jako totalna opozycja i alians z ideowymi wrogami PiS, czyli wszelkiej maści środowiskami lewackimi. No i ta organiczna potrzeba przymilania się tzw. liberalnym elitom europejskim. To wszystko sprawia, że dzisiejsza opozycja jest całkowicie przewidywalna, gdy chodzi o realizowanie postulatów środowisk LGBT. Rozmawiamy jednak czysto teoretycznie. Opozycja robi wszystko, by w nadchodzących wyborach parlamentarnych nie wygrać. Zadziwiające jest, z jakim uporem nie wyciąga wniosków ze swoich błędów.Jednoznaczne stanowisko w stosunku do żądań środowisk LGBT prezentuje polski Kościół. Podczas niedawnej procesji Bożego Ciała metropolita krakowski abp Marek Jędraszewski podkreślał, że wprowadzane przez niektóre samorządy do polskich szkół karta LGBT i instrukcje WHO, dotyczące tzw. wychowania seksualnego młodzieży i dzieci, są programami ich deprawacji i uderzają w prawdę o człowieku. Czy Kościół pana zdaniem w wystarczającym stopniu mówi o tych zagrożeniach? Czy znajduje to zrozumienie wśród wiernych?Chciałbym powiedzieć, że polski Kościół w tej sprawie jest jednoznaczny, że mówi jednym głosem to, co trzeba i ile trzeba. I gdyby tak nie było, nie byłby celem tak mocnych ataków i nie zniechęcano by na różne sposoby wiernych do duchowieństwa. Obawiam się jednak, że Kościół rozumiany nie tylko jako zgromadzenie biskupów, ale także kapłanów i wiernych, w sprawie żądań środowisk LGBT nie do końca mówi jednym głosem. Do Kościoła w Polsce - może w mniejszym stopniu, niż w krajach Europy Zachodniej, ale jednak – za sprawą różnych kaznodziejów-wolnomyślicieli, świeckich i duchownych - wkrada się myśl lewacka. Mamy też do czynienia nieraz z mylnym interpretowaniem nauczania papieża Franciszka w tej kwestii.",,
Agenci Kremla zatrzymani w Hiszpanii. Chodzi o destabilizację regionu,"Hiszpańska policja zatrzymała w Katalonii dwóch domniemanych rosyjskich szpiegów – podały media. Z materiałów śledztwa wynika, że ujęto ich na autostradzie AP-7 na granicy hiszpańsko-francuskiej.","Hiszpańskie media na bazie źródeł w Krajowym Sądzie Karnym i Administracyjnym (Audiencia Nacional) w Madrycie ujawniły, że obaj podejrzewani o szpiegostwo na rzecz Rosji mężczyźni zostali tymczasowo aresztowani.Według dziennika „El Mundo” przebywający obecnie w areszcie w Geronie mężczyźni zostali zatrzymani podczas kontroli drogowej. W luksusowym mercedesie na białoruskich tablicach rejestracyjnych, którym się poruszali, znaleziono granat M-75 rosyjskiej produkcji.Z informacji Audiencia Nacional wynika, że śledztwo dotyczy nie tylko sprawy zatrzymania mężczyzn z bronią, ale również istnienia prawdopodobieństwa, że mogli mieć oni związek z działaniami separatystów katalońskich, destabilizujących od kilku tygodni region.Źródła bliskie śledztwu twierdzą, że zatrzymani, którzy są podejrzewani o szpiegostwo na rzecz Kremla, to Rosjanin i Ukrainiec. Jeden z nich był wcześniej poszukiwany przez policję w jednym z państw Europy.Do zatrzymania domniemanych szpiegów doszło w październiku 2019 r., w okresie kiedy po skazaniu dziewięciu katalońskich separatystów na 9-13 lat więzienia, w regionie wybuchły zamieszki, w których rannych zostało ponad 650 osób. Śledczy nie wykluczają powiązań obu zatrzymanych z radykalną separatystyczną organizacją Rady Obrony Republiki. Pod koniec września dziewięciu jej członków zostało zatrzymanych pod zarzutem przygotowywania aktu terrorystycznego. W ich domach znaleziono duże ilości substancji służących do produkcji ładunków wybuchowych.W czwartek dziennik „El Pais” poinformował o rozpoczęciu w Madrycie śledztwa w sprawie grupy obywateli Rosji, którzy mieli podejmować działania destabilizujące sytuację w Katalonii w okresie referendum niepodległościowego z października 2017 r. Dochodzenie zostało wszczęte przez sędziego Manuela Garcię-Castellona i dotyczy specjalnej jednostki rosyjskiego wywiadu wojskowego, tzw. 29155.Z kolei w piątek dziennik „ABC”, powołując się na źródła w Audiencia Nacional, napisał, że hiszpański wymiar sprawiedliwości ma co najmniej jedno nazwisko rosyjskiego szpiega, który posługując się fałszywą tożsamością przybył we wrześniu 2017 r. do Katalonii, krótko przed organizowanym tam referendum niepodległościowym. Gazeta twierdzi, że chodzi o Denisa Siergiejewa. Przypomina, że jest on podejrzany o próbę dokonania co najmniej dwóch morderstw na terenie Europy.",,
„Zastanawiam się nad wydaniem autobiografii”,"– Nad wydaniem wspomnień myślę od wielu lat. Parokrotnie proszono mnie o to, mam już kilku autorów, którzy mogli by pracować przy tej książce – powiedziała na antenie TVP Info była prezydentowa Jolanta Kwaśniewska. Dodała, że podobnie jak Danuta Wałęsa w Pałacu Prezydenckim często czuła się samotna.",,,
USA ostrzegają Indie przed zakupem rosyjskiego uzbrojenia,"Administracja amerykańska ostrzegła Indie, że zakup systemu rakietowego S-400 od Rosji będzie miał poważne konsekwencje dla współpracy militarnej z USA. Kontrakt z Moskwą o wartości 5 mld dolarów władze Indii podpisały na jesieni 2018 r.","Indyjska agencja informacyjna PTI powołuje się na wyższego rangą pracownika Departamentu Stanu USA, który negatywnie wypowiadał się o zakupie przez Indie wyrzutni ziemia-powietrze z Rosji. – Zakup S-400 jest znaczący z uwagi na sankcje CAATSA (ustawa dot. sankcji wobec Iranu, Korei Płn. i Rosji – red.) – powiedział agencji PTI, sugerując, że może to uniemożliwić przyszłą współpracę technologiczną między obydwoma państwami. – Nie mieszamy ze sobą różnych wysoko wyspecjalizowanych systemów technologicznych. Zakup S-400 niesie za sobą takie zagrożenia. O tym samym rozmawiamy teraz z Turcją – oświadczył rozmówca agencji. Amerykanie ostrzegali Indie już podczas negocjowania przez nie kontraktu, który został zawarty w październiku 2018 r. Ówczesna indyjska minister obrony Nirmala Sitharaman uspokajała, że „w sprawie S-400 dobrze się wytłumaczyliśmy” i „zostało to wysłuchane i zrozumiane”. Jej zdaniem kluczowym argumentem było podjęcie negocjacji z Moskwą zanim USA ogłosiły sankcje za zakup broni. Podczas spotkania z prezydentem Rosji Władimirem Putinem premier Narendra Modi zapewnił, że „Indie dają priorytet relacjom z Rosją” i to ten kraj będzie zawsze częścią historii rozwoju Indii. – Znajdziemy rozwiązanie. Zaufajcie mi – jeszcze w grudniu 2018 r. mówił mediom ówczesny sekretarz obrony USA James Mattis. – Chiny ukarano za przyjęcie dostawy wyrzutni, a nie w momencie podpisania kontraktu – pisze na portalu The Diplomat Franz-Stefan Gady. Jego zdaniem odracza to ewentualne sankcje wobec Indii do października 2020 r., kiedy do Indii dojdzie pierwsza dostawy wyrzutni. Jeszcze na początku bieżącego roku w Waszyngtonie panowało przekonanie, że zakup S-400 nie zaszkodzi stosunkom między USA i Indiami. Rozmówca PTI sugeruje jednak, że zakup wyrzutni może wpłynąć na negocjacje Indii i USA o zakupie samolotów i innych zaawansowanych systemów obronnych dla indyjskich sił zbrojnych. Amerykańscy eksperci oceniają, że ok. 60-70 proc. sprzętu używanego przez indyjskie wojsko wciąż pochodzi z Rosji lub jest produkowane w Indiach na licencjach rosyjskich. S-400 Triumf jest systemem rakietowym czwartej generacji o zasięgu 400 km. Ma chronić Indie, a szczególnie stolicę Delhi przed atakiem z powietrza przez Pakistan.",,
Sasin: Oczekujemy od  prezesa NIK honorowego podania się do dymisji,"Wobec wątpliwości, które pojawiły się wokół interesów prezesa NIK Mariana Banasia, oczekujemy od niego honorowej decyzji podania się do dymisji – powiedział w PR1 wicepremier Jacek Sasin. Przypomniał, że nie ma mechanizmów, które pozwoliłyby odwołać go ze stanowiska.","Rzeczniczka PiS Anita Czerwińska poinformowała, że w siedzibie PiS do spotkania kierownictwa partii z prezesem NIK. – Podczas spotkania z Marianem Banasiem prezes PiS Jarosław Kaczyński i wiceprezes Mariusz Kamiński wyrazili oczekiwanie, by szef NIK podał się do dymisji – powiedziała. Do sprawy odniósł się również wicepremier Jacek Sasin. – Mówiliśmy od początku, że jeśli pojawią się uzasadnione wątpliwości dotyczące spraw, które media naświetlają od wielu tygodni, to wtedy będziemy oczekiwać od pana prezesa Banasia honorowej decyzji podania się do dymisji – powiedział. Jednocześnie dodał, że konstytucyjna pozycja prezesa NIK jest bardzo mocna i nie ma dziś żadnych mechanizmów odwołania go ze stanowiska. – My sobie nie wyobrażamy takiej sytuacji, żeby prezes NIK, który powinien mieć nieposzlakowaną opinię, pełnił swoją funkcję mimo takich wątpliwości –oświadczył Sasin. We wrześniu TVN podał, że Marian Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny oraz że wynajem kamienicy o powierzchni 400 mkw. i dwóch mniejszych miał przynosić rocznie 65,7 tys. zł dochodu. Według TVN Banaś zaniżył w oświadczeniach dochody z wynajmu kamienicy w Krakowie. Mowa była także o powiązaniach ze stręczycielami.",,
"Przyczajony Schetyna, ukryty Tusk",Platforma Obywatelska nie cierpi jedynie na kryzys wizerunkowy. To partia z poważnym kryzysem liderów.,"Głośno ostatnio w mediach o dwóch sprawach, związanych z ludźmi jednoznacznie kojarzonymi z wierchuszką Platformy Obywatelskiej. Pierwsza rzecz to wymowna, krzycząca wręcz nieobecność Donalda Tuska na obchodach 80. rocznicy II wojny światowej. Nie było żadnego dobrego powodu, żeby były premier zlekceważył te uroczystości. Gdy słyszę, że ponoć czuł się niemile widziany i stąd jego absencja, wyobrażam sobie dziesięciolatka, który zignorował przyjęcie urodzinowe kolegi z klasy, bo go tam niektórzy ponoć nie lubią. Ale mówimy przecież o jednym z najważniejszych polskich i europejskich polityków. A tu taka piaskownica.Druga sprawa dotyczy Grzegorza Schetyny. Nie sposób nie uśmiechnąć się pod nosem, czytając doniesienia medialne o  przewodniczącym Platformy Obywatelskiej, który miał zamówić analizę firmy doradczej z Izraela, dotyczącą nowej strategii przed nadchodzącymi wyborami. Z analizy wyszło, że Platforma najlepiej zrobi, chowając Grzegorza Schetynę przed szeroką publicznością, gdyż „wzbudza ogromną nieufność wśród własnego elektoratu”. Szczerze mówiąc, zupełnie nie rozumiem, po co w tej sprawie PO zamawiało jakąkolwiek analizę – wystarczyło nieco uważniej poczytać media społecznościowe, albo pogadać z liderami tak zwanego Komitetu Obrony Demokracji. Pan Schetyna ponoć strasznie się wnioskami wprost z Izraela zirytował. Odnotujmy dla porządku, że lider PO całej tej hecy zaprzecza. To jego dobre prawo.Wstrzymajmy tę karuzelę śmiechu. Sprawa jest przecież ważna: nie tylko dla samej Platformy Obywatelskiej. Po pierwsze widać, że niegdyś rządząca formacja od czasu wyjazdu Donalda Tuska na prominentną unijną placówkę nie może złapać wiatru w żagle. Po drugie: Grzegorz Schetyna dobrze rozgrywa wewnątrz- i okołopartyjne gry, ale ani on sam, ani nikt w jego otoczeniu nie jest w stanie stworzyć wiarygodnej politycznej oferty dla wyborców. Na półtora miesiąca przed wyborami jedynym programem politycznym Platformy jest bycie antypisem. I to nie we wszystkim, bo widać wyraźnie, że pomimo mocno lumpenliberalnego charakteru tej partii, nikt tam nie ośmieli się wprost zaatakować oferty prorodzinnej i prospołecznej Prawa i Sprawiedliwości. I po trzecie: problemem PO jest brak dobrych aktorów drugoplanowanych. To znaczy takich polityków, którzy nie grają pierwszych skrzypiec, ale potrafią dobrze wzmacniać i uwiarygodniać przekaz partii. W przypadku PO nie brak oczywiście starych, kutych na cztery łapy lisów, ani partyjnych tłustych kotów. Tylko że większość z nich ogółowi wyborców kojarzy się tak sobie. Po części wynika to z konfuzji, jaka zapanowała w ostatnich latach w Platformie: część jej polityków dowiedziała się, że czas skręcić ostro w lewo. I podejrzewam, że nie bardzo potrafią się w tym jednak wszyscy odnaleźć.Ciekawym przykładem jest w tej kwestii dawny polityk PiS, Kazimierz Ujazdowski, polityk z doświadczeniem i wyrazistą tożsamością (owszem, ostatnio jakby „rozemgloną”). On świetnie nadawałby się właśnie na takiego aktora drugoplanowego, wzmacniającego przekaz partyjnej wierchuszki, poprawiającego jej wizerunek „z drugiego szeregu”. Kłopot w tym, że dla części obecnych wyborców i sojuszników PO jest po prostu niewiarygodny: zbyt konserwatywny jak na potrzeby partii, która wykonuje dziś najróżniejsze światopoglądowe wygibasy, byle tylko na nowo umościć się w jakimś segmencie sceny politycznej, którą mebluje de facto PiS.Był oczywiście taki moment, gdy wydawało się, że Platformie pójdzie już lepiej. Z pewnością pamiętają państwo ze zdjęć i medialnych doniesień wielce z siebie zadowoloną elitę opozycji na Uniwersytecie Warszawskim w dzień słynnej przemowy Leszka Jażdżewskiego. Jasne, Tusk później też coś tam mówił. Te uśmiechy radości, ta wyraźnie widoczna na wielu twarzach euforia, te pewne siebie zadowolone miny, gorące oklaski, których później niektórzy mocno się wstydzili. Wystarczyło tego może na pół dnia – a później przyszła ostra krytyka także ze strony swoich. I spostrzeżenie części opozycji, że antyklerykalny czy wprost antykatolicki program Jażdżewskiego nie jest jednak programem narodu.  A Tusk po prostu dał się wystrychnąć na dudka swojemu przedmówcy, który ukradł mu szoł. Nieco później, po wyborach do europarlamentu, było już jasne, że strategia skrętu ostro w lewo wprowadza zamęt w szeregi platformerskiego aktywu i elektoratu. A Donald Tusk tego wszystkiego nie jest już w stanie ogarnąć – najprawdopodobniej nie radzi już sobie z Platformą ani na poziomie rozgrywek politycznych, ani na płaszczyźnie światopoglądowej.",,
„Rosja bez Putina!”. W Moskwie protesty opozycji,"„Uwolnić więźniów politycznych!” – pod tym hasłem przebiegł w sobotę wiec zwołany przez rosyjską opozycję w piątą rocznicę masowej demonstracji na placu Bołotnym, po której nastąpiła seria procesów sądowych zakończonych karami więzienia dla demonstrantów.","Wiec w Moskwie odbył się za zgodą władz miasta. Ze sceny na Prospekcie Sacharowa, w miejscu, gdzie odbywało się w przeszłości wiele protestów, przemawiali działacze opozycji i obrońcy praw człowieka, m.in. były deputowany Giennadij Gudkow, szef moskiewskiego oddziału partii Jabłoko Siergiej Mitrochin, bloger i działacz z Saratowa Wiaczesław Malcew, szef Ruchu Praw Człowieka Lew Ponomariow.Piąta rocznica demonstracjiWszyscy przypominali o losie ludzi, którzy po demonstracji z 6 maja 2012 roku skazani zostali na kary pozbawienia wolności. Wśród zgromadzonych widać było fotografie ostatniego skazanego Iwana Niepomniaszczycha, którego proces odbył się w grudniu 2015 roku. Mówcy wymieniali nazwiska Siergieja Udalcowa, który wyjdzie na wolność latem tego roku, i Dmitrija Buczenkowa – najnowszego z oskarżonych o udział w zajściach sprzed pięciu lat. Proces Buczenkowa wkrótce rozpocznie się w Moskwie. Jego obrona twierdzi, że 6 maja 2012 roku nie było go na manifestacji, ani w ogóle w stolicy.Na scenie pojawili się ci uczestnicy demonstracji na placu Bołotnym, którzy już wyszli na wolność. Bez NawalnegoLiczbę uczestników wiecu policja oceniła na 1000 osób, a prowadząca niezależne podliczenia inicjatywa Biełyj Sczotczik na 2,8 tysiąca. Organizatorzy podali liczbę 10 tysięcy.Nie pojawił się na wiecu organizator wielotysięcznych protestów antykorupcyjnych z 26 marca Aleksiej Nawalny, który w ostatnich miesiącach stał się twarzą rosyjskiej opozycji. Działacze przemawiający na wiecu wyrażali obawy, że wobec uczestników marcowych protestów, nadal wzywanych na policję, mogą zostać wszczęte sprawy karne, tak jak wobec demonstrantów z placu Bołotnego.Mieszanka ruchów politycznychBiorący udział w wiecu przynieśli plakaty, które nawiązywały do tych sprzed pięciu lat. Były na nich hasła identyczne, jak w 2012 roku, bądź wyrażające protest przeciw represjom politycznym. Skandowano: „Rosja bez Putina!”, „Rosja będzie wolna!”. W tłumie powiewały rosyjskie flagi narodowe i sztandary rozmaitych ruchów politycznych – partii opozycyjnych, anarchistów, flagi z symbolami nawiązującymi do Rosji carskiej. Ze sceny przemawiali zarówno przedstawiciele nacjonalistów, jak i strajkujących obecnie w wielu regionach Rosji kierowców tirów.6 maja 2012 roku, w przededniu inauguracji prezydenta Władimira Putina, na placu Bołotnym naprzeciwko Kremla doszło do starć sił specjalnych policji OMON z opozycjonistami, którzy żądali odejścia Putina, a także przeprowadzenia w Rosji uczciwych wyborów prezydenckich i parlamentarnych. W manifestacji wzięło udział około 15 tys. osób. Ponad 450 z nich zostało zatrzymanych, po obu stronach byli ranni.Postępowanie karne wszczęto wobec ponad 30 osób, procesy odbywały się w latach 2014-15. Kilkanaście osób zostało skazanych na kary od 2,5 do 4,5 lat łagru. Po 2014 roku władze nie udzielały zgody na wiece w rocznicę protestów na placu Bołotnym. Mityngi przypominające o tych wydarzeniach odbywały się bez zezwolenia i kończyły się zatrzymaniami.",,
Kim Dzong Un znów grozi,"Północnokoreański dyktator Kim Dzong Un oświadczył, że jego kraj może rozważyć zmianę stosunku do Stanów Zjednoczonych, jeśli utrzymają one sankcje, nałożone na jego kraj.","W przemówieniu noworocznym Kim Dzong Un przypomniał, że w czerwcu odbył z amerykańskim prezydentem Donaldem Trumpem „owocne rozmowy” i „wymienił konstruktywne idee”. Oświadczył, że jest gotów w dowolnym terminie ponownie spotkać się z Donaldem Trumpem i podjąć wysiłki na rzecz rozwiązań, które będą z zadowoleniem przyjęte przez społeczność międzynarodową. Dodał jednak, że Stany Zjednoczone i Południowa Korea nie powinny przeprowadzać wspólnych manewrów wojskowych, gdyż są one źródłem napięć. Mimo to zapewnił, że jego gotowość do całkowitej denuklearyzacji pozostaje niezmieniona, ale może on nie mieć wyboru, jak tylko szukać „nowej ścieżki”, jeśli USA będą nadal żądać „jednostronnych działań” ze strony Korei Północnej.Podczas czerwcowego spotkania z prezydentem Trumpem w Singapurze Kim Dzong Un wyraził gotowość całkowitej denuklearyzacji Półwyspu Koreańskiego w zamian za gwarancje bezpieczeństwa dla Północnej Korei. Do tej pory nie podjęto jednak konkretnych kroków w kierunku denuklearyzacji.",,
„Żydzi polscy to wielka polska tradycja”. Prezydent zapalił świecę chanukową,"Prezydent Andrzej Duda wziął udział w uroczystości zapalenia świec chanukowych, która odbyła się w Pałacu Prezydenckim. Chanuka to jedno z najważniejszych świąt żydowskich. – To z jednej strony święto radości, a z drugiej będące świętem wielkiego cudu i w jakimś sensie symbolu przetrwania – powiedział.","Prezydent zwrócił uwagę na podobieństwo losów Żydów, którzy wywołali powstanie czczone podczas Chanuki z odzyskaniem przez Polskę niepodległości w 1918 roku.– Ponad 2150 lat, kiedy to naród żydowski znajdował się pod jarzmem ciemiężców, Antioch IV próbował zmusić naród wybrany do wyrzeczenia się swojego Boga. Skutek był taki, że wybuchło powstanie Machabeuszy i pod wodzą Judy Machabeusza powstańcom udało się przepędzić Hellenów, odbić świątynię. W świątyni znaleziono tylko jeden dzban oliwy, który zwykle starczał na jeden dzień. Zapalili go, złożyli ofiary, modlili się i stał się cud, bo jeden dzban oliwy pozwolił, by lampka płonęła przez osiem dni – przypomniał Andrzej Duda.Podziękował gościom, że w święto Chanuki wypadające w stulecie niepodległości Polski, może się spotkać z przedstawicielami narodu żydowskiego. – Cieszę się, że możemy się spotkać jako wspólnota ludzi mieszkających w Polsce, wspólnota tych, którzy stanowią polskie społeczeństwo, jako wspólnota tych, którzy chcą być razem – podkreślił.Wielka polska tradycja – Żydzi polscy to wielka polska tradycja, to przeszło tysiąc lat naszej wspólnej historii. To momenty piękne i momenty trudne, ale to także wielu ludzi, którzy na trwałe wpisali się w historii Polski, stali się ważnym elementem polskiej kultury, polskiej tradycji, ważnym elementem tego, o czym mówimy, że jest polskie. Jest polskie i w jakiejś części jest też żydowskie. To właśnie wpływ tej wspaniałej kultury także naszą kulturę i tradycję kształtował – zaznaczył.",,
Sędzia oskarżona o utrudnianie postępowania. Zasłaniała się immunitetem,"Beata K., sędzia olsztyńskiego sądu rejonowego, została oskarżona o utrudnianie postępowania karnego prowadzonego przeciwko jej synowi. Akt oskarżenia skierował Wydział Spraw Wewnętrznych Prokuratury Krajowej.","Beata K. miała utrudniać przeszukanie mieszkania, w którym mieszkał jej syn. Prokuratura nakazała przeszukanie, ponieważ w trakcie prowadzonego śledztwa ustalono, że syn kobiety nielegalnie kupił broń gazową. – W związku z tym prokurator wydał postanowienie o żądaniu wydania pistoletu marki Walther P-22 wraz z amunicją oraz innych przedmiotów mogących stanowić dowód w sprawie, a w razie odmowy ich dobrowolnego wydania, dokonaniu przez funkcjonariuszy policji przeszukania mężczyzny oraz zajmowanych przez niego pomieszczeń jak również użytkowanych przez niego pojazdów – poinformował rzecznik prasowy Sądu Okręgowego w Olsztynie Olgierd Dąbrowski-Żegalski. 7 listopada 2017 r. funkcjonariusze Centralnego Biura Śledczego pojechali pod adres, pod którym miał przebywać syn sędzi K. Prokuratura podaje, że Beata K. „przez pewien czas uniemożliwiała policjantom przeprowadzenie czynności zleconych przez prokuratora, poprzez niewpuszczenie ich do mieszkania zajmowanego przez jej syna”.",,
"Kidawa-Błońska poleciałaby do Izraela. „To skrajnie naiwne, bezmyślne i przerażające”","Małgorzata Kidawa-Błońska znów krytykuje prezydenta Andrzeja Dudę za to, że nie leci do Izraela na obchody wyzwolenia obozu koncentracyjnego Auschwitz. – Jeżeli kandydatka na prezydenta, pewnie bez złej woli, ale w sposób skrajnie bezmyślny chce się wpisywać w rosyjską narrację, tylko można ręce załamać. Ona w ogóle nie rozumie polityki zagranicznej, nie czuje bluesa, jeśli chodzi o politykę międzynarodową. To przerażające. Przecież prezydent państwa ma kompetencje w tym zakresie – powiedział portalowi tvp.info europoseł PiS Ryszard Czarnecki.","– To, że przez lata jesteśmy z boku głównego stołu polityki zagranicznej, powoduje, że Rosja z większą śmiałością buduje swoją narrację. Musimy dać temu silny odpór. Tak, poleciałabym do Jerozolimy. Nawet gdybym oficjalnie nie miała głosu, to zawsze można rozmawiać z ludźmi czy dziennikarzami. Będąc tam, można dawać świadectwo. Nie mamy nic do ukrycia, jesteśmy dumni z tego, co robiliśmy. Oczywiście były sytuacje, o których chcielibyśmy wszyscy zapomnieć, ale jako kraj jesteśmy dumni z tego, co robiliśmy – mówiła w Polsat News Kidawa-Błońska. We wtorek w podobnym tonie wypowiedziała się podczas konferencji prasowej w Sejmie. Kandydatka PO na prezydenta poleciałaby do Jerozolimy bez prawa do zabrania głosu, które otrzyma za to prezydent Rosji Władimir Putin. – Co powie Władimir Putin w Izraelu, dowiemy się z jego wystąpienia. Bardzo żałuję, że prezydenta Dudy tam nie będzie – powiedziała portalowi tvp.info Kidawa-Błońska. Opinii Kidawy-Błońskiej broni poseł Koalicji Obywatelskiej Mirosław Suchoń. – Stara zasada mówi, że jeżeli cię nie ma, to inni napiszą historię bez twojego udziału. Trudno ocenić pozytywnie działalność rządu i prezydenta w kontekście kłamstw na temat roli Polaków w czasie II wojny światowej, które pojawiają się w ostatnich latach. Nie zrobili nic. To ułatwia zadanie Putinowi. Pani marszałek wychodzi z założenia, że te kłamstwa trzeba prostować natychmiast, niezwłocznie – mówił Suchoń. Przypomnieliśmy parlamentarzyście, że prezydent ostro skrytykował kłamstwa Kremla w rozmowach z „Financial Times” i izraelską telewizją państwową. Z kolei premier Mateusz Morawiecki uczynił to w artykule opublikowanym przez międzynarodowy portal Politico. Mocno zirytowało to rzeczniczkę rosyjskiego MSZ. – To nie artykuł, ale prawdziwe samobójstwo: cztery strony, którymi premier Polski zabił w sobie człowieka – napisała na Facebooku Maria Zacharowa.  – Jeżeli nawet te ostatnie próby kwestionowania kłamstw Putina są słuszne, to mam wrażenie, że ostatnie pięć lat prezydentury Andrzeja Dudy zostało zaprzepaszczone w tym względzie. Nie jest łatwo budować prawdziwy obraz historii, jeżeli polityka zagraniczna rządu praktycznie nie istnieje. Staliśmy się jako państwo w wymiarze międzynarodowym jednobiegunowi. Oczywiście jest próba finansowego pogłębienia relacji ze Stanami Zjednoczonymi, ale Unia Europejska leży odłogiem, relacje bardzo słabe. Partnerzy na całym świecie, relacje bardzo słabe. W związku z tym ten głos nie przebija się tak jak trzeba byłoby, żeby się przebił – tłumaczył Suchoń. – Nieuwzględnienie wystąpienia polskiego prezydenta w agendzie tego spotkania ma jeden cel: pisanie historii na nowo, gdzie Polska ma być krajem, który kolaborował z Niemcami, jeżeli chodzi o Holokaust. Gdyby prezydent tam pojechał, musiałby wysłuchiwać kłamstw prezydenta Federacji Rosyjskiej. Udział prezydenta w obchodach w Izraelu byłby biernym uczestnictwem w pisaniu historii na nowo. Nie będzie na to ze strony Polski przyzwolenia – mówił poseł PiS Jan Mosiński. – Pan prezydent zareagował adekwatnie do sytuacji. Udzielił wywiadów dla mediów bardzo ważnych w Izraelu. Myślę, że to działanie, które w sposób wystarczający wyjaśnia jego nieobecność, jak i fakty z prawdziwej historii II wojny światowej – dodał Mosiński. Politycy PiS przypominają, że chęć udziału w izraelskich obchodach to nie pierwsza wpadka wicemarszałek Małgorzaty Kidawy-Błońskiej związana z polityką zagraniczną. – Jak wizyta Komisji Weneckiej może być nielegalna? To jest ciało unijne, a my jesteśmy członkiem UE – mówiła w zeszłym tygodniu w TVN. Komisja Wenecka jest w rzeczywiści organem doradczym nie Unii Europejskiej, ale Rady Europy. Na sejmowych korytarzach słychać, że współpracownicy kandydatki na prezydenta obawiają się, że wyborcy nie będą jej postrzegać jako kompetentnej w zakresie polityki zagranicznej. Być może dlatego we wtorek na konferencji z udziałem Kidawy-Błońskiej wystąpił były szef dyplomacji w rządzie PO-PSL Radosław Sikorski. Europoseł ma być ekspertem kandydatki PO od spraw zagranicznych.",,
Prezes PiS: Najważniejsze wyzwanie odnosi się do polityki wzrostu,"Najważniejsze wyzwanie odnosi się do polityki wzrostu; nie możemy niczego uronić z tego, co zostało już przekazane społeczeństwu, a jednocześnie musimy szukać wszystkich zasobów wzrostu – powiedział w sobotę podczas konwencji PiS „Myśląc: Polska” w Katowicach prezes partii Jarosław Kaczyński.","Prezes PiS dziękował za poparcie w ostatnich wyborach do Parlamentu Europejskiego. – Te poparcie traktujemy jako zobowiązanie do wytężonej pracy, można powiedzieć do jeszcze bardziej wytężonej pracy niż dotychczas, do pracy dla Polski – zadeklarował Kaczyński.– Ta konferencja ma jako swój główny cel wyznaczenie kierunków tej pracy, rozwiązań, które przyjmiemy, tego wszystkiego, co wiąże się z jej efektywnością, z tym, co jest naszym celem, by ta praca rzeczywiście służyła Polakom i Polsce – dodał.Prezes PiS podkreślił, że to druga tego typu konwencja działaczy PiS w Katowicach - poprzednia miała miejsce cztery lata temu. Zaznaczył, że podczas poprzedniej konwencji PiS nie był pewien, że uda się wygrać wybory i mieć samodzielną większość. Jak dodał, obecnie Zjednoczona Prawica ma znakomity punkt startu.– Nie możemy uczynić niczego, co by spowodowało, że ten wielki dorobek zostanie zmarnowany, że stracimy to, co uzyskaliśmy – podkreślał Kaczyński.Program kontynuacji – Żeby iść dalej potrzebujemy nowego programu kontynuacji, ale tam gdzie trzeba także zmiany. Programu, który będzie skierowany do wszystkich Polaków, programu stabilizacji i spokoju, programu, który będzie zapewniał nam rozwój i będzie zapewniał także sprawiedliwy podział owoców tego rozwoju – dodał prezes PiS. Kaczyński zaznaczył, że przed Zjednoczoną Prawicą jeszcze wiele wyzwań, ale – jak mówił – najważniejsze – jest wyzwanie dotyczące wielkiego programu społecznego i polityki wzrostu.– Ja w to głęboko wierzę, że wszyscy uczestnicy naszego dzisiejszego spotkania, które zaczęło się wczoraj a będzie kończyło się jutro, przyjmują takie założenie, iż nie możemy niczego uronić z tego, co zostało już przekazane społeczeństwu, niczego – powiedział.Dalszy wzrost – A jednocześnie musimy szukać wszystkich zasobów wzrostu, zasobów w sferze organizacji naszego życia publicznego, społecznego i gospodarczego, bo takie zasoby z całą pewnością istnieją i tych zasobów, które daje nam rozwój techniki, bardzo szybki dzisiaj rozwój nauki i techniki, z tego też musimy umieć skorzystać – dodał Kaczyński.Prezes PiS podkreślał potrzebę kontynuowania polityki rządu. – Musi trwać dobry czas Polski i Polaków i tutaj, a także w kolejnych przedsięwzięciach programowych będziemy musieli sobie odpowiedzieć na pytanie, jak działać, co czynić, by ten czas był możliwie jak najdłuższy, by ten dobry czas trwał – powiedział Kaczyński. Akcentował również rolę wiarygodności w polityce. Kaczyński ocenił, że zwycięstwo Zjednoczonej Prawicy w nadchodzących wyborach jest „prawdopodobne”, ale obóz rządzący musi o nie walczyć po to, by za cztery lata „można było powiedzieć, że PiS, Zjednoczona Prawica są wiarygodni”.Kaczyński podkreślił również, że poza pracą nad programem wyborczym trzeba myśleć w dalej sięgającej perspektywie. – Nie można myśleć tylko na cztery lata, trzeba myśleć na wiele lat do przodu, bo tylko wtedy można uzyskiwać rzeczywiste sukcesy. Nie każdy problem da się rozwiązać w cztery lata – powiedział.Wolność i chrześcijaństwoStwierdził, że Polska to wartość nie tylko dla Europy, ale „całego świata, a przynajmniej tej najbardziej życzliwej człowiekowi cywilizacji, która została stworzona dzięki chrześcijaństwu”. Wśród najważniejszych wartości cywilizacji chrześcijańskiej wymienił wolność.– Polska musi pozostać wyspą wolności, bo jesteśmy dzisiaj wyspą wolności, choć niektórzy chcą to zakłócić jesteśmy wyspą wolności i dlatego jesteśmy tak cenni dla współczesnego świata i musimy uczynić wszystko, by to trwało – mówił prezes PiS. Ofensywa zła– Alternatywą jest czas przeszły – ten, w którym nic nie można było zrobić, wszystko było niemożliwe, ale czas przeszły można powiedzieć na swój sposób wzbogacony o to wszystko, co ostatnio usłyszeliśmy i zobaczyliśmy, o taką wielką ofensywę – użyję tego określenia, choć wiem, że ono będzie przedmiotem ataku – wielką ofensywę zła – dodał.Kaczyński powiedział, że trzeba budować Polskę „silną i życzliwą”, która rozwiązuje problemy społeczne. – Taką Polskę chcemy budować, taką zbudujemy, a jedyna droga do tego prowadzi przez nasze kolejne zwycięstwa – mówił prezes PiS.W Katowicach od piątku trwa trzydniowa konwencja Prawa i Sprawiedliwości oraz Zjednoczonej Prawicy „Myśląc: Polska”, podczas której zaplanowano kilkanaście sesji plenarnych oraz kilkadziesiąt paneli eksperckich. Konwencja ma na celu zarówno podsumować dotychczasowe działania rządu, jak i wypracować podstawy do stworzenia programu wyborczego partii.",,
Unia zamknie granice? Dziś narada,"W Brukseli odbędzie się w czwartek nadzwyczajna narada unijnych ministrów spraw wewnętrznych poświęcona napływowi imigrantów z  wstrząsanej rewoltami Afryki Północnej. Szefowie resortów dyplomacji mają rozmawiać przede wszystkim o możliwości czasowego wprowadzania kontroli na granicach wewnętrznych Unii, o co apelowało kilka krajów.","Niespodziewana, wczorajsza decyzja Danii o przywróceniu kontroli na graniach z Niemcami i Szwecją ma być też jednym z tematów narady. Komisja Europejska już zażądała wyjaśnień od duńskich władz. Chce znać szczegółowe uzasadnienie decyzji o czasowym wprowadzeniu kontroli granicznych. Dania zaczęła realizować to, o co jako pierwsza upomniała się Francja. Władze w Paryżu, w obawie przed napływem imigrantów z Afryki Północnej, chcą mieć możliwość czasowego przywracania kontroli granicznych.Komisja Europejska nie wyklucza, że pozwoli na to krajom członkowskim i wprowadzi zmiany do układu z Schengen, by usprawnić jego działanie. Choć szef Komisji Europejskiej zastrzega –czasowe i nadzwyczajne wprowadzanie kontroli granicznych może być takim rozwiązaniem, ale będziemy sięgać po nie w ostateczności – powiedział Polskiemu Radiu przed kilkoma dniami Jose Barroso. Bruksela dopuszcza możliwość przywrócenia kontroli granicznych w przypadku masowego napływu imigrantów do Unii Europejskiej, lub gdy któryś kraj członkowski będzie miał problemy z pilnowaniem i zarządzaniem swoją granicą, która jest jednocześnie zewnętrzną granicą Wspólnoty. Debata o czasowym przywracaniu kontroli granicznych w obrębie Unii Europejskiej rozpoczęła się gdy na włoską wyspę Lampedusa zaczęli przypływać imigranci z Afryki Północnej. W ostatnich miesiącach przez małą wyspę na Morzu Śródziemnym przewinęło się ponad 30 tysięcy osób. Później uciekinierzy zostali rozwiezieni do obozów na terenie Włoch. Władze w Rzymie próbując rozwiązać problem zdecydowały, że wydadzą imigrantom dokumenty i pozwolenia na tymczasowy pobyt, co praktycznie otwiera przed nimi drzwi do Europy.",,
„Europa powinna eliminować osoby nawołujące do nienawiści w sferze publicznej”,"– Nie ma żadnych przesłanek pozwalających twierdzić, że terroryzm zniknie. Może być tylko odepchnięty – stwierdził w programie „Kwadrans polityczny” sekretarz stanu w MSZ Konrad Szymański. W ocenie ministra Zachód powinien walczyć z podżegaczami do aktów terrorystycznych.","– Europa powinna podejść bardziej zdecydowanie do eliminacji osób, które nawołują do nienawiści w sferze publicznej. Ci ludzie – to jest nieprawdopodobny paradoks – powołują się na wolność wypowiedzi – zwrócił uwagę wiceszef MSZ. – Twierdzą, że mają prawo korzystać z wolności wypowiedzi w Europie, by głosić otwartą, czystą nienawiść nie tylko do kultury Zachodu, ale też wobec konkretnych osób – tłumaczył Szymański.  – Tak było w Londynie, gdzie przez wiele lat system sprawiedliwości nie mógł doprowadzić do ekstradycji najbardziej spektakularnych siewców nienawiści, którzy nie ukrywali wojowniczych planów wobec państwa, które ich przyjęło – przypomniał Szymański.Wylęgarnia terroryzmu  Zdaniem ministra Unia Europejska musi wypracować nowe mechanizmy walki z terroryzmem, szczególnie islamskim. Podkreślił potrzebę bardziej zdecydowanych działań wobec osób finansujących terroryzm, czyli społeczności muzułmańskiej, która jest „wylęgarnią tego typu zachowań”. – To oczywiście nie oznacza, że każdy wyznawca islamu jest osobą tego pokroju. Z całą pewnością tak nie jest – podkreślił. – Te zwarte środowiska, zwarte społeczności służą dzisiaj jako ochrona dla takich osób. Są także  miejscem werbunku i finansowania (terroryzmu). Tam się destyluje nienawiść – dowodził Szymański.Odwaga Polski  Wiceszef MSZ powtórzył, że nasz kraj nie zgodzi się na przymusową relokację uchodźców z krajów muzułmańskich. – Polska ma odwagę mówić głośno to, co myśli znakomita część społeczeństw zachodnich – wskazał.– Nasze ograniczenia, które dotyczą przyjmowania azylantów i migrantów,  są rzeczą oczywistą także z uwagi na to, że Polska nie należy do krajów, które w przeszłości miały jakąkolwiek okazję do koegzystencji czy też kooperacji z Bliskim Wschodem – wyjaśnił. ",,
Sejm zajmie się prezydenckimi projektami o KRS i SN,"Sejm na rozpoczętym dziś posiedzeniu, zajmie się prezydenckimi projektami ustaw o KRS i SN. Posłowie rozpatrzą też projekt PiS zmian w Kodeksie wyborczym, który wprowadza m.in. dwukadencyjności wójtów i likwiduje JOW-y w wyborach do rad gmin.","Pierwsze czytanie prezydenckiego projektu ustawy o Sądzie Najwyższym zaplanowano w środę, w godz. 17.45–19.15, a projektu nowelizacji ustawy o Krajowej Radzie Sądownictwa – w godz. 19.15-20.45.Prezydent 25 września, po wcześniejszym zawetowaniu projektów ustaw o SN i KRS, zaprezentował swoje własne projekty, które zostały przekazane do Sejmu, a 3 października – skierowane do konsultacji. Czterokrotnie w sprawie zmian w wymiarze sprawiedliwości spotykali się prezes PiS Jarosław Kaczyński i prezydent Andrzej Duda. Ostatnia rozmowa, do której doszło 20 października, dotyczyła poprawek zaproponowanych przez PiS. Prezydent, przekazał wówczas liderowi PiS na piśmie swoje uwagi. Następnie w sprawie projektów spotykali się wiceszef Kancelarii Prezydenta Paweł Mucha i Piotrowicz. Nowy mechanizm wyboru członków KRS      Prezydencki projekt nowelizacji ustawy o KRS zakłada, że obecni członkowie KRS-sędziowie pełnią swe funkcje do dnia rozpoczęcia wspólnej kadencji wszystkich członków Rady-sędziów, wybranych na nowych zasadach przez Sejm (dotychczas wybierały ich środowiska sędziowskie – PAP). Sejm wybierałby nowych członków KRS-sędziów większością 3/5 głosów na wspólną czteroletnią kadencję; w przypadku klinczu każdy poseł mógłby głosować w imiennym głosowaniu tylko na jednego kandydata spośród zgłoszonych. Kandydatów na członków KRS-sędziów mogłyby zgłaszać Sejmowi tylko: grupa co najmniej 2 tys. obywateli oraz grupa co najmniej 25 czynnych sędziów.Wstępny kompromis zawarty między PiS a kancelarią prezydenta zakłada, że w razie gdyby w Sejmie nie udało się zebrać potrzebnych do wyboru nowych członków KRS-sędziów 3/5 głosów, wówczas - w drugim etapie - do wyboru wystarczyłaby większość bezwzględna. Projekt ustawy o SN wprowadza skargę nadzwyczajną      Z kolei prezydencki projekt ustawy o SN wprowadza m.in.: możliwość wniesienia do SN skargi na prawomocne orzeczenie każdego sądu, przepis by sędziowie SN przechodzili w stan spoczynku w wieku 65 lat z możliwością wystąpienia do prezydenta o przedłużenie orzekania oraz utworzenie Izby Dyscyplinarnej z udziałem ławników.Skargę nadzwyczajną do SN wnosiłoby się w terminie 5 lat od uprawomocnienia skarżonego orzeczenia; przez 3 lata mogłaby ona być też wnoszona w sprawach, które uprawomocniły się po 17 października 1997 r. Skargi nadzwyczajne miałyby być generalnie badane przez dwóch sędziów SN i jednego ławnika SN.Izba zajmie się też projektem nowelizacji ustawy o KRS, złożonym przez posłów PO. Projekt PiS zmian m.in. w Kodeksie wyborczym Posłowie rozpatrzą w czwartek projekt PiS zmian m.in. w Kodeksie wyborczym, i w ustawach regulujących działanie samorządów wszystkich szczebli. Zakłada on wprowadzenie dwukadencyjności wójtów, burmistrzów i prezydentów miast, likwidację jednomandatowych okręgów wyborczych (JOW-ów) w wyborach do rad gmin, zmniejszenie liczebności mandatów w okręgach wyborczych do rad powiatów i sejmików województw. Przewiduje ponadto reformę Państwowej Komisji Wyborczej. PiS chce, by 7 na 9 jej członków wybierał Sejm (obecnie 9-osobowy skład tworzy po 3 sędziów delegowanych tam przez TK, Sąd Najwyższy i Naczelny Sąd Administracyjny).Projekt krytykuje PKW, według której zaproponowane zmiany mogą spowodować zaburzenia, czy nawet destabilizację procesu wyborczego. Główne zarzuty PKW do projektu to m.in.: nagłość wprowadzenia rewolucyjnych zmian, dwukrotny wzrost kosztów wyborów, brak wymogu apolityczności wobec komisarzy wyborczych, wydłużenie czasu liczenia głosów, brak czasu na stworzenie nowego informatycznego Systemu Wsparcia Obsługi Wyborów. Nakłady na ochronę zdrowia mają wzrosnąć do 6 proc. PKB w 2025 r.W porządku obrad Sejmu jest też rządowy projekt noweli ustawy o świadczeniach opieki zdrowotnej, który przewiduje stopniowy wzrost nakładów na ochronę zdrowia do 6 proc. PKB w 2025 r. (zakłada on, że w 2018 r. na ten cel będzie przeznaczone 4,67 proc. PKB, a rok później 4,86 proc.). Spółdzielnie socjalne Sejm zajmie się również rządowym projektem noweli, który zakłada większe wsparcie finansowe dla spółdzielni socjalnych oraz ułatwia zakładanie takich ośrodków. Czym jeszcze zajmą się posłowie? We wstępnym harmonogramie posiedzenia znalazł się także rządowy projekt nowelizacji ustawy o systemie ubezpieczeń społecznych; zakłada on zniesienie limitu, powyżej którego najlepiej zarabiający nie płacą obecnie składek na ubezpieczenia emerytalne i rentowe. MRPiPS argumentuje, że projekt przywróci równość w systemie ubezpieczeń społecznych. Zmiany miałyby wejść w życie od 1 stycznia 2018 r i objąć ok. 350 tys. osób.Posłowie zajmą się rządowym projektem nowelizacji ustawy o poręczeniach i gwarancjach udzielanych przez Skarb Państwa, który ma wprowadzić nowy system gwarancji dla małych i średnich przedsiębiorstw, realizowany przez BGK za pomocą nowo utworzonego Krajowego Funduszu Gwarancyjnego. W myśl projektu BGK ma udzielać gwarancji na ok. 9 mld zł rocznie.Sejm rozpatrzy rządowy projekt nowelizacji ustaw w celu przeciwdziałania wykorzystywaniu sektora finansowego do wyłudzeń skarbowych, którego głównym celem jest walka z wyłudzaniem podatku VAT, poprzez m.in. zwiększenie zadań i uprawnień Krajowej Administracji Skarbowej.Posłowie będą debatować nad rządowym projektem noweli ustawy o podatku dochodowym od osób prawnych (CIT), który zakłada, że dane podatkowe największych firm staną się publicznie dostępne; chodzi o firmy o przychodach co najmniej 50 mln euro rocznie (w przeliczeniu na złote) oraz tzw. podatkowe grupy kapitałowe (PGK). Jeżeli zmiana zostanie wprowadzona, obejmie ok. 2 tys. przedsiębiorstw i ok. 60 podatkowych grup kapitałowych. Projekt wprowadza do ustawy o CIT regulację umożliwiającą ministrowi rozwoju i finansów upublicznienie informacji zawierającej dane podatkowe tych podmiotów.Sejm zajmie się rządową nowelą ustawy o Krajowej Administracji Skarbowej, który zakłada centralizację zasobów informatycznych, będących w dyspozycji jednostek organizacyjnych Ministerstwa Finansów; ma to m.in. spowodować, że zasoby te staną się bezpieczniejsze.Sejm będzie kontynuować prace nad rządowym projektem ustawy okołobudżetowej na 2018 rok, który zakłada zamrożenie funduszu płac w budżetówce oraz finansowanie staży lekarskich z Funduszu Pracy.",,
Lekarze zawieszają protest głodowy. W środę spotkanie z premier,"Od środy, od godz. 8 zawieszamy protest głodowy do czasu podjęcia rozmów z panią premier – poinformował po spotkaniu z marszałkiem Senatu Stanisławem Karczewskim i ministrem w KPRM Henrykiem Kowalczykiem wiceprzewodniczący Porozumienia Rezydentów OZZL Łukasz Jankowski. Spotkanie z szefową rządu ma się odbyć o godz. 13. w Centrum Partnerstwa Społecznego „Dialog”.","We wtorek wieczorem, podczas trwającego ok. trzy godziny spotkania z rezydentami, minister Kowalczyk przekazał protestującym list od premier Beaty Szydło. Zawierał zaproszenie lekarzy na rozmowy. Szefowa rządu zastrzegła jednak, że mogą się one odbyć „dopiero po zakończeniu trwającego protestu”. „Mamy dobrą wolę i liczymy na to samo” – podkreśliła.Protestujący lekarze ocenili po tym spotkaniu, że „pojawiła się iskierka nadziei”. – To było dobre spotkanie, w dobrej atmosferze. Pierwsze spotkanie, na którym padły konkretne deklaracje. Rozmawialiśmy wreszcie o naszych postulatach. Pani premier wystosowała do nas list. Szanujemy i doceniamy dobrą wolę i chęć dialogu. Chcemy okazać również dobrą wolę, dlatego zdecydowaliśmy, że jutro od godz. 8. rano zawieszamy protest głodowy do czasu podjęcia rozmów z panią premier –  powiedział po zakończeniu spotkania Jankowski.Pole do porozumienia Wiceszef Porozumienia Rezydentów OZZL Jarosław Biliński dodał: „W związku z tym, że widać, że jest droga i jakieś pole do porozumienia, postanowiliśmy zawiesić protest głodowy z szacunku do najważniejszej osoby rządzącej w naszym kraju”.Marszałek Karczewski ocenił po zakończeniu rozmów, że tak naprawdę rząd i rezydenci mówią o tym samym. – Mówimy o zwiększeniu finansowania systemu opieki zdrowotnej, mówimy o zwiększeniu zarobków nie tylko rezydentów, ale i lekarzy, którzy skończyli specjalizację. Mówimy również o organizacji ochrony zdrowia – oświadczył Karczewski, który sam wykształcenia jest lekarzem chirurgiem.– Myślę, że jesteśmy na dobrej drodze, na dobrym polu do dyskusji, do rozmowy i do dojścia do porozumienia – ocenił. Marszałek podkreślił, że zarówno rząd jak i rezydenci określili takie same cele. – Tylko tempo dojścia do tych celów jest różne. Młodzi lekarze chcieliby szybciej, ja to rozumiem, też kiedyś byłem młody. My musimy dbać o cały budżet państwa, o stan finansów publicznych stąd nasza troska i ostrożność – zaznaczył. Bez przystawionego pistoletu Minister Kowalczyk podkreślił, że w czasie spotkania z rezydentami zaproponowano, aby rozmowy z premier nie odbywały się w atmosferze „przystawionego pistoletu do głowy”. – Czyli trwającego protestu głodowego – wyjaśniał. – Sądzę, że porozumienie zostanie wypracowane – dodał.Dopytywany, czy są szanse na przeznaczenie 6,8 PKB na służbę zdrowia – co postulują protestujący rezydenci – odpowiedział: „Szanse są, ale nie mówimy w tym momencie o 6,8 tylko tutaj zostawiliśmy pole do negocjacji”.– Na pewno wszyscy jesteśmy przekonani, że wydatki na służbę zdrowie powinny być zwiększone, to zadeklarowaliśmy. Również wynagrodzenia lekarzy rezydentów powinny być zwiększone i to zadeklarowaliśmy – ujawnił.",,
„To jest prawdziwa teza: PiS wygrało czwarty raz z rzędu”,"– PiS poszerzyło swój potencjał o 750 tys. wyborców w skali całego kraju w porównaniu z wynikami do sejmików sprzed czterech lat – podkreślił w „Kwadransie politycznym” TVP1 Jarosław Sellin, wiceminister kultury i dziedzictwa narodowego.  Zapowiedział rozmowy w sprawie koalicji w sejmikach, oceniając jednocześnie, że szanse na taką współpracę z Koalicją Obywatelską są „wręcz na granicy niemożliwości”.","Jak wynika z sondażu Ipsos dla TVP, TVN i Polsatu, największe poparcie w niedzielnych wyborach do sejmików wojewódzkich zdobyło Prawo i Sprawiedliwość, na które zagłosowało procent 32,3 wyborców. Koalicja Obywatelska otrzymała 24,7 proc. głosów. Na trzecim miejscu znalazło się PSL z wynikiem 16,6 procent. Ugrupowania Bezpartyjni Samorządowcy i Kukiz'15 uzyskały poparcie na poziomie 6,3 procent. Dalej znalazły się SLD (5,7 procent) i Wolność (1,5 procent). – Prawda jest taka: wygraliśmy czwarte wybory z rzędu. (…)  Oczywiście z zastrzeżeniem, że to są sondażowe wyniki – my o te 6 proc. powiększyliśmy swój potencjał,  a tzw. anty-PiS   zmniejszył swój potencjał o 12 proc. – podsumował Jarosław Sellin.– Szeroko rozumiany anty-PiS, czyli ci, którzy już się umawiają na koalicje po to, żeby PiS nie przejęło władzy  np. w sejmikach, cztery lata temu mieli o 12 proc. więcej – bo jak się zsumuje PSL z Koalicją Obywatelską, to tak właśnie wygląda. Więc to jest prawdziwa teza: PiS wygrało po raz czwarty z rzędu wybory, poszerzyło swój potencjał o 750 tys. wyborców w skali całego kraju w porównaniu z wynikami do sejmików sprzed czterech lat – podkreślił polityk PiS.",,
"Znikające miliardy, oligarchowie i walka o władzę. „Po prostu” o Mołdawii między Wschodem a Zachodem","Słaba gospodarka, problemy z zarządzaniem państwem, podziały społeczne – lista problemów Mołdawii jest długa. Niedawno pojawiły się na niej protesty przeciwko nowo wybranemu proeuropejskiemu rządowi. Tomasz Sekielski i reporterzy „Po prostu” pojechali do niewielkiego państwa i sprawdzili, jak wygląda sytuacja w jednym z najbiedniejszych państw Europy.","Jeszcze kilka lat temu 3,5-milionowa Mołdawia była uznawana za prymusa wśród państw Europy Wschodniej dążących do silniejszego związania się z Unią Europejską. Podpisana w 2014 roku tzw. umowa stowarzyszeniowa nie zmieniła jednak wiele w życiu przeciętnego mieszkańca. Sytuacji nie poprawił skandal korupcyjny z udziałem byłego premiera Vlada Filata, oskarżanego o defraudację 1,5 mld dolarów  z systemu bankowego. Pieniądze po prostu zniknęły, a opowiadający się za współpracą z UE Filat trafił do aresztu.Nowa władza, nowe problemyW styczniu, po wielu miesiącach politycznego impasu, udało się powołać nowy, proeuropejski rząd. Spotkało się to z ostrym sprzeciwem części społeczeństwa, oskarżającego nowego szefa rządu Pavela Filipa o współpracę z miejscowymi oligarchami. Do protestów dołączyli przedstawiciele prorosyjskich partii. Jakie perspektywy ma kraj, który oprócz problemów politycznych i gospodarczych musi sobie radzić także z separatystycznym, zmilitaryzowanym Naddniestrzem? Odpowiedzi szukał Tomasz Sekielski  wraz z ekipą „Po prostu”. Nowy odcinek programu można zobaczyć dzisiaj w TVP1 o godz. 22.45. Zobacz poprzednie odcinki „Po prostu”",,
"Trump: Amerykanie są głupcami, że płacą za ochronę Niemiec","Prezydent USA Donald Trump skrytykował Europę za jej politykę handlową i wydatki na obronność. Na wiecu w stanie Montana ocenił, że Amerykanie są „głupcami”, że płacą za ochronę Niemiec, i skrytykował Berlin za umowę gazową z Rosją.","W czwartkowym przemówieniu, na tydzień przed szczytem NATO Trump oznajmił, że „powie NATO, by zaczęło spłacać swoje rachunki”. – USA nie będą zajmowały się wszystkim – zaznaczył. Przypomniał, że jego państwo wydaje ok. 4 proc. PKB na obronność; to próg, od którego daleko są przeznaczające na ten cel ok. 1,5 proc. PKB Niemcy.              – (Niemcy) zawierają umowę na ropę i gaz z Rosją, gdzie płacą miliardy USD Rosji. Chcą ochrony przed Rosją, a płacą miliardy USD Rosji – mówił. – I my jesteśmy głupcami, którzy za to wszystko płacą – dodał.",,
Niemcy: Szef MSW krytykowany za nadużywanie rządowych samolotów,"Niemiecki tabloid „Bild” w swoim niedzielnym wydaniu krytykuje szefa MSW RFN Horsta Seehofera za nadużywanie możliwości lotów rządowymi maszynami do domu. Sam Seehofer, ani podległy mu resort nie chcą komentować sprawy.","„Minister spraw wewnętrznych mieszka prywatnie w Ingolstadt (w Bawarii). Jest tam wojskowe lotnisko Ingolstadt-Manching. Właśnie z niego korzysta minister, kiedy w czwartki albo piątki specjalne skrzydło lotnictwa Bundeswehry (FlBschftBMVg – odpowiedzialne za transport VIP-ów w nagłych sytuacjach), odstawia go do domu” – ujawnia „Bild am Sonntag”, niedzielne magazynowe wydanie dziennika „Bild”. Według listy lotów, do której dotarła gazeta, Seehofer korzystał z możliwości transportu rządowym samolotem Global 5000 do Manching w 2018 roku pięć razy. W tym roku – 3. „Seehofer jest jedynym ministrem w rządzie, który regularnie wykorzystuje lotnisko w rodzinnej miejscowości. Inni członkowie gabinetu prawie zawsze po podróży służbowej lecą na lotnisko Tegel w Berlinie” – pisze gazeta. I wyjaśnia, że praktykę tę stosuje się również ze względu na współpracowników, żeby nie musieli potem wracać do stolicy pociągiem, bądź rejsowym samolotem. „Istnienie FlBschftBMVg jest uzasadnione w wypadku nagłej konieczności podróży członków rządu. Ale nie jest to taksówka do wożenia ministrów na weekend do domu. Akurat z Berlina do Monachium jest dużo połączeń kolejowych i rejsowych lotniczych” – mówi Tobias Lindner, poseł do Bundestagu z partii Zielonych. Sam Seehofer sprawy nie komentuje. Podobnie jak rzecznik jego resortu, który powołuje się na względy bezpieczeństwa.",,
SLD i Wiosna połączą się. Biedroń zdradził nazwę,"Powstanie za kilka tygodni nowe ugrupowanie, nowa siła polityczna, na którą tak długo czekaliśmy, w której będziemy rządzić po partnersku – oświadczył na konwencji Wiosny jej lider Robert Biedroń. Zdradził, że będzie się ona nazywała Nowa Lewica.","W warszawskim hotelu Sangate obradują ciała statutowe Sojuszu Lewicy Demokratycznej i Wiosny Roberta Biedronia. Efektem ma być decyzja o konsolidacji obydwu ugrupowań w jeden projekt polityczny.Podczas konwencji Wiosny głos zabrał jej lider.  – Jesteśmy tutaj, żeby otworzyć nowy etap funkcjonowania naszej siły politycznej. Żeby otworzyć nowy etap naszej współpracy. Przed nami zjednoczenie – mówił. – Powstanie za kilka tygodni nowe ugrupowanie, nowa siła polityczna, na którą tak długo czekaliśmy, w której będziemy rządzić po partnersku, będziemy równoważnym partnerem naszych braci i sióstr z Sojuszu Lewicy Demokratycznej – zapewnił.– Połowa decyzji zgodnie z przygotowywanym statutem będzie należała do Wiosny – zapowiedział i zaznaczył, że połowa ciał statutowych też będzie należała do Wiosny.  – Będziemy współtworzyć nową, europejską lewicę w Polsce. Stworzymy pierwszy w historii związek partnerski, w którym będziemy po prostu partnerami – dodał.  – Zdradzę wam, że to będzie Nowa Lewica, bo tak się będzie nazywała nasza nowa formacja – wskazał.Biedroń podkreślił, że Lewica zawsze wygrywa wybory, kiedy idzie zjednoczona. – Połączyliśmy trzy pokolenia Lewicy i odnieśliśmy sukces. Zjednoczeni jesteśmy w stanie zdziałać wiele, zrobiliśmy doskonały wynik. Pora na kontynuację – podkreślił. Mówił, że Wiosna wprowadziła do Sejmu wielu swoich przedstawicieli, a także ma swoją senatorkę. Podkreślił, że nie byłoby to możliwe, gdyby nie to, że Wiosna jest wielonurtowa, wielowątkowa. „Wysyłamy mocny sygnał”– Pamiętamy o przeszłości, ale myślimy głównie o przyszłości. Dlatego budujemy nowoczesną, progresywną formację lewicową. Dziś wysyłamy mocny sygnał – Lewica się jednoczy. Pora, żeby zjednoczyć Polskę, zjednoczyć Polki i Polaków – zaznaczył.– Dlaczego chcemy się połączyć? Bo nam dobrze wychodzi budowanie mostów. My lubimy łączyć, budować mosty i burzyć mury. I dlatego podjęliśmy takie kroki kilka miesięcy temu, kiedy budowaliśmy w Polsce wspólny blok lewicowy – mówił. Jak podkreślił, Wiosna wymienia się z naszymi przyjaciółkami i przyjaciółmi na Lewicy dobrymi stronami, a każde z nich „do tego małżeństwa czy raczej związku partnerskiego” wiele wnosi.Biedroń pogratulował również kandydatce PO na urząd prezydenta Małgorzacie Kidawie-Błońskiej. – Platforma Obywatelska wybrała jednak konserwatywnie i wszyscy spodziewaliśmy się tego wyboru – ocenił.",,
"„Za czasów Schetyny PO przegrała wszystko, co mogła przegrać”","Przewodniczący Platformy Obywatelskiej nie będzie ubiegał się o dalsze kierowanie partią. Zaskoczony tą decyzją nie jest wiceminister funduszy i polityki regionalnej Kamil Bortniczuk. – Grzegorz Schetyna jest przewodniczącym PO, za którego czasów Platforma przegrała wszystko, co mogła przegrać. Nie wygrała żadnych wyborów w czasie jego rządów. Decyzje o rezygnacji ze startu w partyjnych wyborach dla każdego lidera musi być oznaką porażki – powiedział portalowi tvp.info polityk Zjednoczonej Prawicy.","– Myślałem, że Grzegorz Schetyna jest poważnym politycznym fighterem. Okazało się jednak, że abdykuje. Pewnie policzył swoje szable, głosy. Wie, że specjalnie nie ma szans – mówił poseł Lewicy Tomasz Trela. Czy na decyzji Schetyny mógł zaważyć wysoki poziom nieufności Polaków? Równie źle w tego typu sondażach wypada tylko Janusz Korwin-Mikke. – Nie znam motywacji Grzegorza Schetyny, ale cenię tę decyzję. Grzegorz Schetyna w wielu momentach potrafił się wycofać. Tak był w kampanii parlamentarnej – odpowiedział poseł Koalicji Obywatelskiej Michał Szczerba. Nowy szef PO będzie większym zagrożeniem dla PiS-u niż Schetyna? – Myślę, że tak. Mamy Jarosława Kaczyńskiego, który kojarzy się z politykiem old-fashioned, z czasów już minionych, trzy dekady w polityce dzierży władzę w swojej partii jednoosobowo i mamy Platformę Obywatelską, która pokazuje, że jest możliwa demokratyczna zmiana wewnątrz partii – stwierdził poseł Szczerba. – Grzegorz Schetyna przemyślał sprawę, policzył szable. Stwierdził, że krytyka jego modelu przywództwa w tej partii jest tak wysoka, że ryzyko widowiskowego przegrania tego starcia jest ogromne. Wycofał się z tego wyścigu, ale próbuje zachować wpływy – mówił senator PiS Jan Maria Jackowski. Na sejmowych korytarzach słychać, że w tym celu udzielił poparcia Tomaszowi Siemoniakowi. Co ciekawe, 4 lata temu, to Siemoniak wycofał się z wyborów na szefa PO i przekazał poparcie właśnie Schetynie.  Czy Siemoniak jest w stanie wyciągnąć PO z kryzysu? – Grzegorz Schetyna stwierdził, że byłoby to nowe otwarcie dla Platformy Obywatelskiej. Ja mam wątpliwości. W mojej ocenie jest to podobna osobowość jak Grzegorza Schetyny – mówiła posłanka Lewicy Anita Sowińska.  Nieoficjalnie działacze PO mówią, że pojedynek o władzę w partii rozegra się między Siemoniakiem i szefem klubu parlamentarnego KO Borysem Budką, który również zgłosił swoją kandydaturę (Budka w 2015 roku, tak samo jak Siemoniak, wycofał się z wyborów i poparł Schetynę).  – Jestem przekonany, że Platforma Obywatelska potrzebuje powrotu do wartości, które towarzyszyły jej założeniu. (...) Stworzymy narzędzie do tego, by każdego dnia odkłamywać rzeczywistość od propagandy rządzących. PO potrzebuje profesjonalizmu, dlatego stworzę Centrum Badań Społecznych – zapowiedział na konferencji prasowej Budka. Czy Budka będzie dla PiS-u groźniejszy niż Schetyna? – Nie. Tam są także kandydatury, powiedziałbym, zabawne. Nie powiem. o kim mówię, ale tak myślę. Z pewnością nowy przewodniczący będzie chciał jakoś odróżnić się od poprzednika  –  mówił wicemarszałek Sejmu Ryszard Terlecki z PiS-u. Poza Tomaszem Siemoniakiem i Borysem Budką o fotel szefa PO powalczą też Joanna Mucha, Bogdan Zdrojewski i Bartosz Arłukowicz. W kuluarach słychać, że największe szanse ma jednak Budka, któremu sprzyjają m.in. prezydent Warszawy Rafał Trzaskowski i kandydatka PO na prezydenta Małgorzata Kidawa-Błońska. – Myślę, że każdemu następnemu szefowi PO, niezależnie, kto nim zostanie, będzie bardzo trudno odkleić się od tego schematu, który zaproponował Grzegorz Schetyna, czyli ulica i zagranica. Schematu jałowego – ocenił senator Jackowski. – Nie lubię komentować smutnych spraw, a ta cała sytuacja jest bardzo smutna. Nam potrzeba w Polsce silnej, zorganizowanej opozycji. Te wydarzenia, które dotykają od jakiegoś czasu największą partię opozycyjną, mogą cieszyć, ale w sposób bardzo prymitywny – mówił poseł PiS Tadeusz Cymański.",,
Polacy palą najwięcej e-papierosów w Europie,W Polsce jest najwięcej użytkowników e-papierosów w Europie; jedynie pod względem wartości sprzedaży nasz kraj ustępuje Wielkiej Brytanii i Włochom – mówili specjaliści na konferencji prasowej w Warszawie.,"Spotkanie z dziennikarzami pod hasłem „Papierosy i nowe produkty tytoniowe: co trzeba wiedzieć” zorganizował w Polskiej Agencji Prasowej „Serwis Zdrowie”. Dr Krzysztof Przewoźniak z European Network for Smoking and Tobacco Prevention i wicedyrektor Ośrodka Współpracy ze Światową Organizacją Zdrowia (WHO) przedstawił dane e-Smoking Institute, z których wynika, że w Polsce w 2016 r. było 1,7 mln użytkowników e-papierosów, najwięcej w Europie. Polacy wyprzedzali pod tym względem Brytyjczyków – 1,4 mln użytkowników, Francuzów (1,2 mln) i Niemców (0,7 mln). Nasz kraj ustępuje jedynie pod względem wartości sprzedaży tych produktów. W tej statystyce w 2016 r. pierwsze miejsce zajmowała Wielka Brytania (569 mln euro), a za nią uplasowały się Włochy (347 mln) i Polska (330 mln). Czwarte miejsce zajmowała Francja (315 mln euro), a kolejne – Niemcy (163 mln). – To nieprawda, że po e-papierosy sięgają przede wszystkim osoby dorosłe, uzależnione od papierosów tradycyjnych, które chcą pozbyć się nałogu. Ta grupa jest w zdecydowanej mniejszości. Połowa użytkowników e-papierosów to tzw. palacze hybrydowi, czyli ci, którzy jednocześnie palą tradycyjne papierosy, a ich liczba szybko rośnie – podkreślił dr Przewoźniak. Palacze hybrydowi palą głównie w miejscach wolnych od dymu tytoniowego. Z przytoczonych podczas konferencji prasowej danych „Journal of Adolescent Health” wynika, że w 2014 r. po e-papierosy sięgało u nas 30 proc. nastolatków wieku 15-19 lat. To aż pięciokrotnie więcej niż w 2011 r., kiedy w tym wieku było 6 proc. ich użytkowników. – Typowy użytkownik e-papierosów to nastolatek lub młody dorosły płci męskiej, a wśród ludzi dorosłych to osoba wysoko wykształcona i dobrze sytuowana ekonomicznie – podkreślił dr Przewoźniak. Dość powszechne jest przekonanie – zwracali uwagę eksperci – że e-papierosy są mniej szkodliwe w porównaniu do papierosów tradycyjnych, jednak brakuje niezależnych badań na temat. Dr Wiktor Wesołowski z Instytutu Medycyny Pracy w Łodzi podkreślił, że stężenia zawartych w nich substancji alergizujących są wielokrotnie wyższe, niż te same ograniczenia, jakie stosowane są w odniesieniu do kosmetyków. – Potwierdzają się również wcześniejsze wnioski o niebezpieczeństwie stosowania glikolu propylenowego, jako nośnika nikotyny i innych substancji smakowo-zapachowych w płynach do e-papierosów – dodał. Na pytanie, czy e-papierosy zawierają ogółem mniej szkodliwych substancji aniżeli tradycyjne wyroby tytoniowe, dr Przewoźniak argumentował, że niektóre substancje, takie jak rakotwórcze benzopireny, nawet w małych dawkach mogą uszkadzać DNA, sprzyjając rozwojowi nowotworów. – Okazuje się, że w tym przypadku nie ma bezpiecznej dawki – dodał. Eksperci przyznali, że e-papierosy mogą być przydatne w pozbyciu się nałogu palenia tradycyjnych papierosów, ale w mocno ograniczonym zakresie. – Nie ma zbyt wielu badań pokazujących skuteczność rzucenia palenia za pomocą nowych urządzeń tytoniowych – podkreśliła dr Magdalena Cedzyńska z Poradni Pomocy Palącym Centrum Onkologii w Warszawie.Prof. Zbigniew Gaciong, kierownik Kliniki Chorób Wewnętrznych, Nadciśnienia Tętniczego i Angiologii Warszawskiego Uniwersytetu Medycznego, przypomniał, że Światowa Organizacja Zdrowia (WHO) i amerykańska Agencja Żywności i Leków (FDA) nie zalecają stosowania e-papierosów jako metody walki z epidemią palenia tytoniu. – Grozi nam, że jedną epidemię - palaczy tradycyjnych wyrobów tytoniowych, zastąpi nowa epidemia ludzi palących e-papierosy – powiedział dr Przewoźniak. Wszyscy eksperci podkreślali, że tylko dłuższe obserwacje i wiarygodne badania mogą wyjaśnić, czy e-papierosy są faktycznie mniej szkodliwe dla zdrowia.",,
Sojuz MS-14 przycumował do Międzynarodowej Stacji Kosmicznej,Rosyjski transportowy statek kosmiczny MS-14 z robotem humanoidalnym Fiodorem na pokładzie podczas drugiej próby przycumował do Międzynarodowej Stacji Kosmicznej (ISS) – podała agencja TASS. „Przepraszam za spóźnienie. Utknąłem w korku. Zgłaszam gotowość do kontynuowania zadania” – napisano na Twitterze robota Fiodora.,"Fiodor wróci na Ziemię 7 września – poinformował szef Roskosmosu Dmitrij Rogozin.Podczas pierwszej próby w sobotę Sojuz MS-14 nie zdołał przycumować do stacji z powodu usterki systemu zbliżania – oświadczyło agencji RIA Nowosti źródło w rosyjskiej branży kosmicznej. Próba cumowania została przerwana, gdy statek znajdował się w odległości mniejszej niż 100 metrów od stacji. Po pojawieniu się problemów odprowadzono go na bezpieczną odległość od ISS.Rakieta nośna Sojuz-2.1а wyniosła statek Sojuz MS-14 na orbitę w czwartek. Na pokładzie statku Rosja wysłała po raz pierwszy w kosmos swego humanoidalnego robota.Fiodor – a dokładniej, Skybot-F850 bądź FEDOR (Final Experimental Demonstration Object Research) – to robot zaprojektowany do zadań ratowniczych. Ma 180 cm wysokości i waży 160 kg. To nie pierwszy humanoid wysłany w kosmos. Amerykańska NASA wysłała tego rodzaju maszynę w 2011 r., ale potem z niej zrezygnowała.",,
„Dziki zabite przez PSL umierały w ciszy”,"W lutym 2015 r. ówczesny minister rolnictwa Marek Sawicki (PSL) na posiedzeniu rady ministrów wnioskował o tzw. depopulację, czyli masowy odstrzał dzików na terenach, gdzie wystąpiły ogniska Afrykańskiego Pomoru Świń. Przypadki zakażenia ASF odnotowywano wówczas wyłącznie na Podlasiu, dlatego Sawicki wnioskował, by odstrzelone zostały wszystkie dziki z tamtego regionu.","Od kilku dni w Polsce wiele mediów „alarmuje” o problemie związanym z odstrzałem dzików w Polsce, co jest zabiegiem dokonywanym rokrocznie w ostatnich latach. Dziki, które przenoszą ASF, mają zostać odstrzelone, by ograniczyć rozprzestrzenianie się tej choroby wśród trzody chlewnej.W 2015 r., kiedy rządem kierowała Platforma Obywatelska i PSL, kiedy jeszcze ASF nie było rozprzestrzenione tak, jak obecnie, ówczesny minister rolnictwa Marek Sawicki wnioskował o odstrzał wszystkich dzików z Podlasia. Również telewizja TVN, która wówczas inaczej przedstawiała sprawę odstrzału dzików, relacjonowała w 2015 r. spotkanie rolników z ministrem Sawickim. Rolnicy zarzucali wtedy Sawickiemu, że działa wbrew ich interesom. Stwierdzono nawet, że skoro ASF jest przenoszony przez ludzi i rolników, to może lepiej byłoby „zlikwidować ludzi”.",,
Pascha i Wielkanoc. Katolicy i Żydzi wspólnie świętują w Jerozolimie,"Katolicy i Żydzi równocześnie świętują jedne ze swoich najważniejszych świąt – Wielkanoc oraz Paschę. Takie pokrycie się terminów świąt zdarza się raz na kilka lat i nie jest przypadkowe.  Tegoroczna Wielkanoc zakończy się jutro, a Pascha w następną sobotę.","Wspólne korzenie obu religii widać w Jerozolimie. Działa tam m.in. wspólnota katolików języka hebrajskiego, która odwołuje się do tego, co łączy chrześcijaństwo z judaizmem.Katolicy języka hebrajskiego są jedną z najmniejszych wspólnot chrześcijańskich na świecie. Grupa liczy kilkaset osób i działa w kilku parafiach w Izraelu, m.in. w Jerozolimie, Tel Awiwie, Ber Szewie i Hajfie. Wierni to imigranci z krajów afrykańskich mieszkający w Izraelu, katolicy od urodzenia, zafascynowani Izraelem, ale także Żydzi, którzy przeszli na chrześcijaństwo. Mówi o tym ksiądz Piotr Żelazko, proboszcz parafii katolików hebrajskojęzycznych w Ber Szewie.– Dużą, znaczną część stanowią ludzie, którzy pochodzą z judaizmu. To jest często raczej nawrócenie z ateizmu – ludzie, którzy porzucili wiarę lub jej nigdy nie mieli. I spotkali Pana Boga w kościele katolickim. Często jest to dla nich jakaś okazja i motywacja, żeby poszukać, jakie znaczenie ma to, że pochodzą z judaizmu, że są Żydami – mówi ksiądz Żelazko. Grupa należy do kościoła katolickiego i zachowuje całą liturgię rzymską. Równocześnie, organizuje spotkania z religijnymi Żydami, wymienia poglądy i uczestniczy w żydowskich uroczystościach.37-letni Benny, który należy do wspólnoty w Jerozolimie, jest Włochem i kilka lat temu przyjechał do Izraela, by studiować literaturę hebrajską. Jak mówi, bez znajomości judaizmu nie można zrozumieć chrześcijaństwa.– Myślę, że bez judaizmu nie bylibyśmy w stanie nawet poznać chrześcijaństwa, zwłaszcza na Zachodzie, gdzie chrześcijaństwo jest kombinacją judaizmu oraz kultury greckiej i rzymskiej. Ale bez Biblii, bez żydowskich świąt i tradycji, a nawet bez takich pojęć jak ofiara całopalna czy świątynia, nie mielibyśmy na czym zbudować naszej wiary – podsumowuje Benny.Tegoroczna Wielkanoc zakończy się jutro, a Pascha w następną sobotę.",,
Oszustwo „na wnuczka” wciąż skuteczne. Seniorzy stracili dziesiątki milionów,"Ogromne żniwo zbiera plaga oszustw, których ofiarami są osoby starsze. Metodą na policjanta, prokuratora, albo na wnuczka w tym roku wyłudzono od nich ponad 30 mln zł. Najwięcej pokrzywdzonych jest w Warszawie – wynika z danych Komendy Głównej Policji.","Najwięcej pokrzywdzonych pochodzi z Warszawy i przylegających do niej powiatów – w pierwszym półroczu stracili oni ponad 10 mln zł. Ogromne straty notowane są także na Pomorzu (około 3 mln), Śląsku (ok. 3 mln) i w Małopolsce (ok. 2,5 mln). Liczby te stale rosną. KGP szacuje, że w całym kraju kwota wyłudzonych pieniędzy  sięga ponad 30 mln. W Wydziale Kryminalnym Komendy Stołecznej Policji powstała sekcja operacyjno-rozpoznawcza, która rozpracowuje oszustów działających tzw. metodą na legendę. Jej kierownik asp. sztab. Artur Kowalski podkreśla, że metoda ta stale ewoluuje.– Metoda na legendę funkcjonuje od wielu lat. Na początku lat dwutysięcznych poszło to w kierunku metody na krewnego. Oszuści dzwonili do starszych osób, podając się np. za wnuczka, informowali, że mieli wypadek i jeśli nie wpłacą kaucji albo nie zapłacą łapówki funkcjonariuszowi policji, trafią do więzienia – tłumaczy.Walka z tą metodą okazała się skuteczna. – Akcje prewencyjne, przekazy medialne, spotkania z seniorami oraz kampanie informacyjne sprawiły, że społeczeństwo stało bardziej świadome. Dziś typowych oszustw na wnuczka jest niewiele. Oszuści zmodyfikowali legendę i zaczęli się podszywać pod funkcjonariuszy policji – tłumaczy asp. sztab. Kowalski. Od tamtej pory przestępcy wmawiają emerytom, że ich pieniądze mogą pomóc w zatrzymaniu szajki oszustów okradających seniorów metodą na wnuczka.",,
"Internauta odkrył tajemnicę Tuska? Wyjaśnia, skąd w „Szczerze” błędna data bramek",W niedzielę premier Mateusz Morawiecki skomentował na Facebooku fragment książki Donalda Tuska „Szczerze”. Permier zapytał – „Co w nim jest nie tak?”. Tusk pomylił bowiem datę guinnessowego rekordu Lewandowskiego strzelenia 5 bramek w 9 minut. Dlaczego? Bo zasugerował się datą umieszczenia filmiku z rejestracją goli na YouTubie.,"Premier Morawiecki zacytował książkę-dziennik Tuska: „6 kwietnia 2017. To niewiarygodne, co on zrobił. Pięć goli w dziewięć minut! Lewandowski w meczu z Wolfsburgiem wszedł z ławki rezerwowych, by ustanowić rekord wszech czasów. Nie wierzyłem własnym oczom” – pisze Tusk. Kłopot w tym, że Lewndowski strzelił te bramki we wrześniu 2015 roku, co Morawiecki wytknął Tuskowi. W tym meczu Robert Lewandowski - który wszedł na boisko w 46. minucie, zdobył dla Bayernu Monachium pięć goli w dziewięć minut dając Bawarczykom wygraną 5:1. Dlaczego Tusk się pomylił? Sprawę wyjaśnia jeden z użytkowników Twittera. Przemek Brzeziński zauważa, że pod datą wskazaną przez Tuska – 6.04.2017 – jest filmik na YouTubie z tą akcją. „Przynajmniej wiem, jak robiono research:)„ - pisze.",,
Trump wycofuje się z porozumienia ws. uchodźców. „Niezgodne z polityką USA”,"„Misja USA przy ONZ oznajmiła, że Stany Zjednoczone wycofują się z paktu na rzecz migracji, uznając, że tzw. Deklaracja nowojorska jest niezgodna z polityką USA ws. imigracji i wytycznymi prezydenta Donalda Trumpa w tej kwestii” – podaje w niedzielę „L'Obs”.","„Deklaracja nowojorska zawiera wiele dyspozycji, które są niekompatybilne z amerykańską polityką w sprawie imigracji i uchodźców” – poinformowała w sobotę amerykańska delegacja. Ambasador USA przy ONZ Nikki Haley powiedziała, że „decyzje w sprawie polityk imigracyjnych muszą być zawsze podejmowane przez Amerykanów i wyłącznie przez Amerykanów”.Dodała, że „światowe podejście do Deklaracji nowojorskiej jest po prostu niekompatybilne z amerykańską suwerennością (...). W rezultacie prezydent Trump zdecydował o wstrzymaniu uczestnictwa w przygotowywaniu Paktu (na rzecz migrantów i uchodźców), który ma otrzymać aprobatę ONZ w 2018 roku” – podają „L'Obs” i „Le Figaro”.Starania o poprawę losu uchodźców i migrantów„Deklaracja nowojorska, przyjęta jednogłośnie przez 193 państwa należące do Zgromadzenia Ogólnego ONZ, ma na celu wzmocnienie i koordynację międzynarodowych starań o poprawę losu uchodźców i migrantów. Na podstawie tej deklaracji wysoki komisarz ds. uchodźców został uprawniony do zaproponowania w 2018 roku światowego Paktu na rzecz migrantów i uchodźców, który pozwoliłby poprawić ich los” – wyjaśnia „L'Obs”.",,
Prezydent: Apel o. Wiśniewskiego „skierowany do wszystkich stron sporu politycznego”,"Apel dominikanina o. Ludwika Wiśniewskiego wygłoszony na sobotnim pogrzebie zamordowanego prezydenta Gdańska Pawła Adamowicza, skierowany był do wszystkich stron politycznego sporu, zarówno do mnie, jak i do Grzegorza Schetyny – powiedział w poniedziałek prezydent Andrzej Duda.","W swoim przemówieniu podczas sobotnich uroczystości w gdańskiej Bazylice Mariackiej o. Wiśniewski oświadczył: „Jestem przekonany, że Paweł chce, abym wypowiedział następujące słowa: »trzeba skończyć z nienawiścią, trzeba skończyć z nienawistnym językiem, trzeba skończyć z pogardą, trzeba skończyć z bezpodstawnym oskarżaniem innych«„.Przekonywał też, że nie można dłużej być obojętnym „na panoszącą się truciznę nienawiści na ulicach, w mediach, w Internecie, w szkołach, parlamencie, a także w Kościele”. – Człowiek budujący swoją karierę na kłamstwie, nie może pełnić wysokich funkcji w naszym kraju i będziemy odtąd tego przestrzegać - mówił zakonnik.",,
Prawnik Trumpa kontaktował się z Rosjanami w Pradze w 2016 r.,"Skazany 12 grudnia na 3 lata więzienia były osobisty prawnik Donalda Trumpa Michael Cohen był w 2016 w Pradze, dokąd udał się na rozmowy z Rosjanami – podała amerykańska grupa medialna McClatchy. Adwokat Trumpa natychmiast zdementował te doniesienia.",,,
Rosyjskie ciężarówki blokowane na Ukrainie. W tle polsko-rosyjski kryzys przewozowy,"Ukraińscy aktywiści rozpoczęli blokadę rosyjskich ciężarówek, które zaczęły jeździć do Unii Europejskiej przez ten kraj w związku z brakiem ustaleń o przewozach między Polską a Rosją. Agencja Interfax-Ukraina poinformowała, że blokada odbywa się przy granicy ze Słowacją i Węgrami.","Akcja odbywa się w okolicach wsi Nyżni Worota na Zakarpaciu, przez którą przechodzi międzynarodowa trasa E50 – poinformował lokalny portal internetowy Mukachevo.net. Rozpoczęła się w czwartek po południu.W blokadzie biorą udział między innymi członkowie organizacji nacjonalistycznych, w tym ludzie, którzy przyznają, że walczyli z prorosyjskimi separatystami w Donbasie na wschodniej Ukrainie. „Śmierć okupantom!”„My, nacjonaliści, wolontariusze i nieobojętni oświadczamy: nie poddamy się, dopóki rosyjski okupant nie zostanie uznany za agresora, nie będzie miał zakazu prowadzenia biznesu na ukraińskiej ziemi i póki władze nie wstrzymają handlu z Rosją! Śmierć okupantom!” – oświadczyli uczestnicy blokady.W grudniu rosyjskie władze wdrożyli przepisy wykonawcze do umowy międzyrządowej z 1996 roku, która określa zasady realizowania przewozów drogowych pomiędzy Polską a Rosją. Zmieniły się pojęcia przewozu na rzecz kraju trzeciego oraz regulacje dotyczące towarów produkowanych w Polsce, np. przez filie firm zagranicznych. Przewóz na rzecz kraju trzeciego jest bardzo limitowany. Ostatnie trzydniowe rozmowy polsko-rosyjskie w ministerstwie infrastruktury i budownictwa w Warszawie w sprawie złagodzenia stanowiska przez Moskwę zakończyły się fiaskiem. Rosyjskie zezwolenia wygasły 31 stycznia, do 15 lutego polscy przewoźnicy mają czas by opuścić teren Federacji Rosyjskiej na podstawie ubiegłorocznych zezwoleń.",,
Następuje era Pawlaka,"Teraz następuje era Pawlaka, który staje się niezbędny dla Donalda Tuska. Na czele PSL stoi bowiem polityk, który jest mistrzem Polski w kategorii partycypowania u władzy, w związku z tym to władza jest wkomponowana w jego strategiczne myślenie, a nie wierność komukolwiek – może oprócz wierności wobec ludzi PSL.","Nierozsądne byłoby zgłoszenie jutro przez premiera wniosku o wotum zaufania, bo obraz sceny politycznej jest nieprzejrzysty. Poza tym pan Pawlak w nowej koniunkturze złapał wiatr w żagle.Dziś mamy do czynienia z sytuacją zbierania rozbitej porcelany. Uważam, że błędy niezamierzone Donalda Tuska będą powoli się na nim mściły. Podporządkowanie układu personalnego rządu – układowi sił w partii spowodowało bowiem, że bliżej nieznany minister Gowin stał się języczkiem u wagi. Mianowanie Gowina ministrem tylko z tego powodu, by utrzymać równowagę wewnątrz partii, przy całkowitej zmianie okoliczności zewnętrznych – czyli po ostatnim marszu i tworzeniu solidarności między Ojcem Rydzykiem i Prawem i Sprawiedliwością – to tworzenie nowego punktu ciężkości na polskiej scenie politycznej. Ku temu punktowi może zmierzać część konserwatywnych i koniunkturalnych posłów Platformy Obywatelskiej. Wczoraj widzieliśmy w głosowaniu, że było to 68 posłów, a dawniej dawano Gawinowi do 20 głosów. Może się okazać, że obecna koniunktura, a musimy pamiętać, że PSL w ramach koalicji rządzącej jest także konserwatywno-koniunkturalnym składnikiem układanki – sprawi, że Donald Tusk zostanie zakładnikiem własnych błędów, klecenia równowagi wewnątrz partii i rządu. Dlatego moim zdaniem rysuje się perspektywa PO-PiS-u, może bez Donalda Tuska i Jarosława Kaczyńskiego, ale za to z Gowinem w roli głównej. Do wczoraj myślałem, że to niemożliwe, ale dziś uważam, że może dojść do przedterminowych wyborów. Prof. Kazimierz Kik, politolog",,
Tusk: Partnerstwo Wschodnie to nie konkurs piękności między UE a Rosją,"– Jeśli Rosja byłaby łagodniejsza, milsza, bardziej atrakcyjna, może nie musiałaby kompensować swych niedociągnięć stosując wobec swych sąsiadów destrukcyjną i agresywną taktykę – oświadczył w czwartek w Rydze szef Rady Europejskiej Donald Tusk. W stolicy Łotwy rozpoczął się szczyt Partnerstwa Wschodniego.","– Tym, którzy twierdzą, że Partnerstwo Wschodnie jest wymierzone w Rosję, odpowiadam, że nie jest. Partnerstwo Wschodnie nie jest konkursem piękności między Rosją a UE. Ale jeśli mam być szczery, to uroda się liczy.Rosja nie jest atrakcyjna– Jeśli Rosja byłaby łagodniejsza, milsza, bardziej atrakcyjna, może nie musiałaby kompensować swych niedociągnięć stosując wobec swych sąsiadów destrukcyjną i agresywną taktykę – ocenił Tusk tuż przed początkiem szczytu PW w stolicy Łotwy.Zapewniał sześć krajów należących do PW – Ukrainę, Gruzję, Mołdawię, Armenię, Azerbejdżan i Białoruś – o tym, że mimo rosyjskiej agresji i trwającej od roku wojny na Ukrainie „zaangażowanie Unii na rzecz wschodnich partnerów nigdy nie było tak wielkie”. Według szefa Rady Europejskiej dowodem na to jest obecność w Rydze 25 z 28 przywódców UE.Więcej cierpliwościOświadczył również, że Unia „chce rozwijać stosunki ze wszystkimi partnerami z Partnerstwa Wschodniego” i „dopasowywać współpracę do ich oczekiwań, gotowości i suwerennych wyborów”. Według przewodniczącego Rady Europejskiej UE chce pomóc swym partnerom ze Wschodu w przekształcaniu społeczeństw na korzyść obywateli, dzięki czemu społeczeństwa te będą stawały się „bardziej odporne na zewnętrzną presję”. Jest to pierwsze spotkanie liderów państw UE oraz sześciu krajów Partnerstwa Wschodniego – czyli Armenii, Azerbejdżanu, Białorusi, Gruzji, Mołdawii i Ukrainy - od szczytu w Wilnie z listopada 2013 roku, gdzie doszło do dramatycznych zwrotów akcji. Nie będzie zmian w polityce partnerstwaWówczas to UE podpisała umowy stowarzyszeniowe z Gruzją i Mołdawią, ale Ukraina tuż przed szczytem zrezygnowała z podpisania takiej umowy. To zapoczątkowało proeuropejskie protesty w tym kraju i przełom polityczny, co z kolei spotkało się z ostrą reakcją Rosji, która dokonała aneksji Krymu i rozpętała konflikt w Donbasie.Według źródeł dyplomatycznych nie należy spodziewać się, że w Rydze ogłoszone zostaną zmiany w polityce w ramach PW. W projekcie deklaracji końcowej nie przewidziano także bezpośredniej krytyki pod adresem Rosji za działania na Ukrainie, na co nie byłoby zgody tych krajów Partnerstwa Wschodniego, które utrzymują z Moskwą dobre relacje. Wbrew wcześniejszym spekulacjom do Rygi nie przyjechał objęty unijnymi sankcjami prezydent Białorusi Alaksandr Łukaszenka. Kraj będzie reprezentował szef dyplomacji Uładzimir Makiej. W ostatnich miesiącach doszło do ocieplenia relacji między Mińskiem a UE, głównie dzięki postawie Łukaszenki wobec konfliktu na Ukrainie.Program Partnerstwa Wschodniego powstał ze wspólnej inicjatywy Polski i Szwecji, przedstawionej w 2009 roku. Poprzednie szczyty odbyły się w Pradze, Warszawie i Wilnie. Jest to czwarty szczyt Partnerstwa Wschodniego. Spotkanie zakończy się w piątek po południu.",,
Poroszenko do Balcerowicza: zapraszam do udziału w reformach,"– Polska jest wzorem państwa, które z sukcesem zreformowało swoją gospodarkę i stało się pełnoprawnym członkiem Unii Europejskiej i OECD – powiedział prezydent Ukrainy Petro Poroszenko do Leszka Balcerowicza. Były minister finansów gości w sobotę w Kijowie.","– Ukraina, która wkroczyła na drogę reform, jest zainteresowana doświadczeniami Polski, na przykład w dziedzinie samorządu lokalnego – mówił Poroszenko i proponował Balcerowiczowi udział w przeprowadzeniu reform. Były wicepremier i jeden z głównych twórców polskich reform w latach 90. podkreślał, że realizacja przemian zależy od trzech czynników: strategii, szybkości i reformatorskiej ekipy. „Jestem pod wrażeniem swoich rozmówców z najwyższych władz Ukrainy. Najlepsi ludzie jakich miałem okazję spotkać w ukraińskiej polityce od 1991 roku” – napisał na Twitterze Balcerowicz. Balcerowicz podkreślił w rozmowie z ukraińskim prezydentem, że bardzo ważne jest, by władze w Kijowie zwróciły uwagę na reformowanie budżetu, rezygnując z wszelkiego subsydiowania, lecz jednocześnie ochraniając najbardziej potrzebujące grupy społeczne.",,
Premier Wielkiej Brytanii straci prawo blokowania nominacji kościelnych,"Synod Ogólny Kościoła Anglii zdecydował o odejściu od praktyki, która dawała premierowi Wielkiej Brytanii prawo wyboru lub odrzucenia kandydatów na najwyższe stanowiska kościelne. Decyzja wejdzie w życie przy najbliższej zmianie na stanowisku szefa rządu.","Formalnie nominacji na najwyższe stanowiska dokonuje królowa Elżbieta II, która jest głową Kościoła, ale premierzy mieli dotychczas decydującą rolę doradczą w tym procesie.  Zgodnie ze zwyczajem, w procesie nominacji nowych biskupów i arcybiskupów premierom przedstawiano dwie kandydatury – rekomendowaną i zastępczą – z opcją wyboru preferowanego kandydata lub odrzucenia obu propozycji łącznie.  Szczególnie często z tych prerogatyw korzystali premier z ramienia Partii Konserwatywnej Margaret Thatcher i lider Partii Pracy Tony Blair, który wykorzystywali je do blokowania osób mających w ich opinii zbyt jaskrawe poglądy. „Żelazna Dama” miała z tego powodu utrącić m.in. nominację Johna Habgooda na pozycję arcybiskupa Canterbury, bo uważała go za nadmiernie liberalnego.  Dziennik „The Times” poinformował, że podczas posiedzenia w Yorku synod zdecydował o przyjęciu nowego modelu, na mocy którego na biurko szefa rządu będzie trafiać wyłącznie jedna kandydatura.  Nowe rozwiązanie odzwierciedla funkcjonującą od 2007 r. konwencję zaproponowaną nieformalnie przez ówczesnego laburzystowskiego premiera Gordona Browna, który uważał, że państwo nie powinno wtrącać się w kościelne nominacje.  „Times” zaznaczył, że postanowienie zacznie obowiązywać po najbliższej zmianie na stanowisku premiera Wielkiej Brytanii, kiedy Theresę May zastąpi były minister spraw zagranicznych Boris Johnson lub obecny szef brytyjskiej dyplomacji Jeremy Hunt. Obaj politycy rywalizują obecnie o głosy 160 tys. członków Partii Konserwatywnej, a wynik tego głosowania jest spodziewany 23 lipca.",,
"Prawa gejów i kpina z Anny Walentynowicz – Niemcy uczą Polaków, czym była Solidarność",„Autorzy spektaklu poruszają najbardziej palące tematy: jak to jest być dziś homoseksualistą w Polsce” – tak Deutsche Welle informuje o spektaklu „Solidar-Noc” autorstwa Yoshiko Waki i Rolfa Baumgarta. W trakcie przedstawienia w specyficzny sposób przedstawiono postać Anny Walentynowicz.,"– Babcia mówiła, że Anna Walentynowicz nie była kimś ważnym i że dlatego mówiła te wszystkie złe rzeczy o Lechu Wałęsie, bo sama chciała być w centrum uwagi – mówi w czasie spektaklu jedna z aktorek. Inna, grająca wspomnianą bohaterkę opozycji, wykrzykuje agresywnie „Współzałożyłam Solidarność! Nie tylko ja jestem z tego dumna, ale cały naród!” Anna Walentynowicz od lat 80. krytykowała Lecha Wałęsę w związku z pojawiającymi się już wtedy informacjami o jego współpracy z SB. Sprzeciwiała się także ustaleniom podpisanym przy Okrągłym Stole. – Przywódca, późniejszy prezydent, zdobywca nagrody Nobla, to Lech Wałęsa. On opromienia wszystko, jest gwiazdą tego ruchu. A inni… nikt ich nie zna, na pewno nie w Niemczech. Są na drugim planie – tłumaczy współtwórca spektaklu Rolf Baumgart. Autorzy spektakludeklarują, że przedstawiają nie tylko swoją wizję historii. – Pytamy, czym jest Solidarność dzisiaj, w naszych czasach. I gdzie jej nie ma – mówi reżyserka spektaklu, Yoshiko Waki, Niemka pochodzenia japońskiego.  Te „najbardziej palące” według Deutsche Welle tematy współczesności to między innymi kwestia „jak to jest być dziś homoseksualistą w Polsce”, a także sprawa stosunku do Ukraińców, na których Polacy, jak się dowiadujemy, „patrzą z góry”. – To Polska, to nasz kraj – krzyczy w pewnym momencie, z agresją i przesadnie kalecząc język angielski, aktorka reprezentująca, jak się można domyślić, „polski nacjonalizm”. Na stronie internetowej grupy „Bodytalk” czytamy, że Polska stała się „biegunem zimna” Europy.  Polski tytuł przedstawienia to „Solidar-Noc”. Wersja niemiecka, stanowiąca podobną grę słów, brzmi „Solidaritot”, od „Solidarität” – „solidarność” i „Tot” – „śmierć”. Spektakl wystawiono już w Poznaniu, Warszawie i Münster.",,
KRRiT: PO z dyscypliną za kandydatami Lewicy,"Platforma Obywatelska poprze kandydatów Lewicy do Krajowej Rady Radiofonii i Telewizji. Głosowanie w tej sprawie w środę w Sejmie, przed głosowaniem w sprawie nowelizacji ustawy medialnej, autorstwa Platformy.","Szef klubu parlamentarnego PO Tomasz Tomczykiewicz powiedział, że została zarządzona dyscyplina klubowa w sprawie głosowania nad kandydatami do KRRiT. –  Wesprzemy kandydatów zgłoszonych przez Sojusz Lewicy Demokratycznej   - powiedział poseł Platformy.Sejmowa komisja kultury i środków przekazu pozytywnie zaopiniowała wszystkich czterech kandydatów, zgłoszonych przez kluby poselskie. Są to: Witold Graboś i Sławomir Rogowski zgłoszeni przez Lewicę oraz Jarosław Sellin i Maciej Iłowiecki, zgłoszeni przez Prawo i Sprawiedliwość. Z tych czterech posłowie będą musieli wybrać dwóch. Platforma Obywatelska zarzuca Sellinowi, że przyczynił się do przejęcia mediów publicznych przez PiS, Samoobronę i Ligę Polskich Rodzin.Wiceszef PO Waldy Dzikowski podkreśla, że nowa Krajowa Rada będzie pluralistyczna, bo obok kandydatów zgłoszonych przez prezydenta elekta, – Jana Dworaka i Krzysztofa Lufta – będzie też w niej opozycja, czyli przedstawiciel SLD. Z wypowiedzi przewodniczącego klubu Polskiego Stronnictwa Ludowego Stanisława Żelichowskiego wynika, że ludowcy także poprą kandydatów Lewicy do KRRiT. Przewodniczący Sojuszu Lewicy Demokratycznej Grzegorz Napieralski ma nadzieję, że kandydaci Lewicy zostaną wybrani, bo to świetni fachowcy. Jak podkreślił, nie tylko jako przedstawiciele środowisk twórczych, ale również jako ludzie przygotowani do nowych technologii. Rzecznik klubu Prawa i Sprawiedliwości Mariusz Błaszczak uznał zapowiedź głosowania PO na kandydatów Lewicy za powołanie koalicji politycznej, która obejmie media publiczne całkowitą kontrolą. Nowych członków Krajowej Rady trzeba wybrać po tym, jak pierwszy raz w historii tego organu Sejm, Senat i prezydent odrzucili sprawozdanie z jej działalności w poprzednim roku. Spowodowało to wygaśnięcie kadencji Rady.Na środowym posiedzeniu Sejmu posłowie będą też głosować nowelizację ustawy medialnej autorstwa Platformy Obywatelskiej. Platforma porozumiała się w tej sprawie z SLD. Szef klubu PO Tomasz Tomczykiewicz potwierdził, że zgodnie z porozumieniem z Lewicą, swego przedstawiciela w radach nadzorczych mediów publicznych nie będzie miał minister finansów, a jedynie ministrowie kultury i skarbu. Projekt nowelizacji ustawy medialnej przewiduje zmniejszenie liczby członków zarządów i rad nadzorczych mediów publicznych, a także zakończenie kadencji władz Polskiego Radia i TVP w momencie wejścia ustawy w życie.",,
Nadchodzi Biało-Czerwony Korowód. „Impreza ma łączyć obywateli naszego kraju”,"2 maja ulicami Warszawy przejdzie Biało-Czerwony Korowód. „Pomysł narodził się z potrzeby wspólnotowego, patriotycznego, radosnego świętowania” – informują organizatorzy. Podkreślają, że „impreza ma łączyć obywateli”.","2 maja ulicami Warszawy przejdzie Biało-Czerwony Korowód pod hasłem „Jesteśmy różni – łączy nas Polska”. Parada jest wpisana do kalendarza oficjalnych imprez związanych z obchodami 100-lecia Odzyskania Niepodległości i będzie jednym z najbardziej spektakularnych wydarzeń w tym roku. Patronat nad tym przedsięwzięciem objął Prezydent Rzeczypospolitej Polskiej Andrzej Duda. „Pomysł narodził się z potrzeby wspólnotowego, patriotycznego, radosnego świętowania połączonego z demonstrowaniem szacunku dla tradycji, dumy z dzisiejszych osiągnięć, nadziei na dobrą przyszłość” – informuje organizator. Podkreśla jednocześnie, że impreza „ma łączyć obywateli naszego kraju, także Polaków z zagranicy”.„W korowodzie udział wezmą grupy przedstawiające tradycję narodową (jak np. rekonstruktorzy), jak i lokalną (np. poprzez wystąpienie w swoich strojach regionalnych, demonstrowanie charakterystycznych miejscowych produktów czy obiektów, np. w postaci makiet). Planowane są też prezentacje współczesne czy wybiegające w przyszłość – np. oryginalne pojazdy skonstruowane przez studentów. Należne miejsce znaleźć winny małe rodzime firmy ze swoimi produktami” – wyjaśniają. – Liczymy na to, że ta idea gdzieś się zaszczepi i ludzie będą się sami zgłaszali – powiedział Jan Pospieszalski. Podkreślił, że ma nadzieję, że „przyszłoroczny Korowód będzie kilkukrotnie większy, potężniejszy i dłuższy niż ten w 2019 roku”.Zaznaczył jednak, że tegoroczny Korowód „będzie na pewno piękny”. – Staramy się, żeby był reprezentacyjny, bo nigdy nie ma drugiej okazji, żeby zrobić pierwsze wrażenie – powiedział. Maciej Pawlicki stwierdził, że „bardzo często dajemy się wkręcać w różne konflikty, które niekoniecznie są naszymi konfliktami”. Podkreślił, że impreza ma wzmacniać relacje między obywatelami i podkreślać naszą radość i dumę z bycia Polakami.– Chcemy, żeby ten Korowód istniał przez kolejne lata, żeby to było wypełnienie tej próżni, którą mają zapełnioną Irlandczycy czy Amerykanie przez m.in.  paradę św. Patryka – dodał.Pawlicki zaznaczył, że najpiękniejsze we wspólnych paradach jest to, że są one bardzo często oddolne i regionalne. – Nikt nie jest ważniejszy, wszyscy są równie ważni – powiedział.Z Biało-Czerwonego Korowodu obszerną relację przeprowadzi Telewizja Polska.                                                teraz odtwarzaneNadchodzi Biało-Czerwony Korowód. „Impreza ma łączyć obywateli naszego kraju”",,
FC Barcelona ma problem. Gwiazdor klubu długo nie zagra,Urugwajczyk Luis Suarez z Barcelony będzie pauzować cztery miesiące – ogłosił w niedzielę kataloński klub. Doświadczony piłkarz przeszedł operację łąkotki w prawym kolanie. Jego problemy nasiliły się po półfinałowym meczu o Superpuchar Hiszpanii z Atletico Madryt.,"Barcelona przegrała w czwartkowy wieczór w saudyjskiej Dżuddzie z Atletico 2:3. Suarez rozegrał całe spotkanie, ale później okazało się, że z powodu problemów z kolanem musiał poddać się operacji.  Jak poinformowano w niedzielę, prawie 33-letni Urugwajczyk wróci dopiero za cztery miesiące. Tak długa przerwa czołowego gracza Barcelony to duży kłopot dla mistrzów Hiszpanii, którzy – jak zastanawiają się media – być może zdecydują się poszukać zastępstwa w trwającym okienku transferowym.  Z dorobkiem 11 goli Suarez jest trzecim najlepszym strzelcem hiszpańskiej ekstraklasy w obecnym sezonie, a drugim w Barcelonie – po Lionelu Messim (13 bramek).",,
Taksówkarz przesadził z gazem. Nie żyje siedem osób,"Co najmniej siedem osób zginęło, a piętnaście zostało rannych w wypadku taksówki w RPA. Minivan stoczył się z nasypu autostrady.","Do wypadku doszło w piątek przed godz. 7 rano na autostradzie R102 nieopodal miasta Shakaskraal w prowincji KwaZulu-Natal na wschodzie kraju. Taksówka stoczyła z nasypu i spadając wielokrotnie dachowała.Rzecznik lokalnych służb ratunkowych Robert McKenzie potwierdził liczbę ofiar. – Zginęło siedem osób – mężczyzna i sześć kobiet. Karetki i helikoptery pogotowia zawiozły do szpitala 15 osób – oświadczył.Jedna z ofiar wypadła w minivana i została przygnieciona przez pojazd. Wielu rannych utknęło we wraku. Policja użyła ciężkiego sprzętu, by ich wydostać.Wszczęto śledztwo mające ustalić przyczyny wypadku. Media oceniają, że kierowca nie dostosował prędkości do panujących warunków.Policja poinformowała, że w długi weekend noworoczny na drogach w prowincji KwaZulu-Natal zginęło 30 osób.",,
W sprawie wraku tupolewa Trump „powinien przejść do działań”,"– Donald Trump jako kandydat na prezydenta obiecał pomoc w sprawie zwrotu wraku tupolewa przez Rosję, więc możemy powiedzieć „sprawdzam” – mówił w programie „Gość Wiadomości” wiceprzewodniczący PE Ryszard Czarnecki (PiS). – Powinniśmy umieć wykorzystać to, co w kampanii prezydenckiej się zdarzyło. To nie było dużo, dwa czy trzy takie sympatyczne adresy skierowane do Polaków i Polonii – powiedział wiceprzewodniczący PE Bogusław Liberadzki (SLD).","Minister w Kancelarii Prezydenta RP Krzysztof Szczerski poinformował w niedzielę w TVP Info,  że w kolejnych tygodniach delegacje z członkami polskich władz będą jeździły do Stanów Zjednoczonych, żeby opracować zasady współpracy z administracją Donalda Trumpa.– Myślę, że dojdzie do spotkania pana prezydenta RP i prezydenta USA może już w kwietniu, na szczycie NATO w Brukseli – powiedział Ryszard Czarnecki.  Czas powiedzieć „sprawdzam” Zapytany, czy dzięki pomocy Białego Domu jesteśmy w stanie odzyskać wrak tupolewa, powiedział, że „na pewno trzeba rozmów bilateralnych miedzy Warszawą a Waszyngtonem, bo przecież Donald Trump jako kandydat obiecał pomoc w tej sprawie”. – Więc możemy powiedzieć „sprawdzam” nie tylko w kwestii wiz, ale także w kwestii tragedii smoleńskiej. I skoro to powiedział, to teraz powinien przejść do działań, do faktów – powiedział wiceprzewodniczący PE. 23 grudnia na dorocznej konferencji prasowej Władimir Putin mówił, że zwrot wraku samolotu, który rozbił się w kwietniu 2010 roku pod Smoleńskiem, nie jest możliwy, dopóki Komitet Śledczy Federacji Rosyjskiej będzie prowadził śledztwo. Użyteczny partner  Bogusław Liberadzki (SLD) zapytany, jak Polska ma budować swoje relacje z USA, podkreślił, że „powinniśmy  zaczekać chwilę na to, jaki będzie kształt tej prezydentury”. – Powinniśmy umieć wykorzystać to, co w tej kampanii się zdarzyło. To nie było dużo, dwa czy trzy takie sympatyczne adresy skierowane do Polaków i Polonii – dodał. Podkreślił, że „musimy rozumieć, na czym będzie polegać polityka Trumpa w stosunku do Rosji”. Zwrócił uwagę, że ważne, byśmy „umieli w tym momencie być postrzegani jako państwo, które jest użytecznym partnerem Stanów Zjednoczonych przy tym położeniu geopolitycznym”. Jednocześnie polityk SLD zwrócił uwagę, że gospodarki amerykańska i unijna są konkurencyjne. – Stany Zjednoczone  chciałyby, żebyśmy jako Europa byli spolegliwym partnerem i  nie pozwolili sobie na zbyt dużo samodzielności – ocenił. ",,
Papież Franciszek bardziej popularny niż... Cristiano Ronaldo,Papież Franciszek jest w Hiszpanii bardziej popularny niż Cristiano Ronaldo. Tak wynika z sondażu przeprowadzonego w 2017 r. przez znany w tym kraju kanał telewizyjny La Sexta.,"W ubiegłym roku zdecydowanie najpopularniejszą postacią międzynarodową w Hiszpanii był papież Franciszek (21 proc.). Na drugim miejscu plasuje się tenisista Rafael Nadal (8,1 proc.), a na trzecim słynny piłkarz Realu Madryt Cristiano Ronaldo (5,4 proc.). Z kolei na niechlubnej liście „antybohaterów” Hiszpanie umieścili Donalda Trumpa (52,2 proc.), prezydenta Wenezueli Nicolasa Maduro (14,4 proc.) oraz koreańskiego dyktatora KimDzong Una (7,8 proc.).Dla porównania podano również wyniki sondażu Gallup International za rok 2017. Ankieta przeprowadzona pod koniec roku w 55 krajach ukazuje, że aż 56 proc. uważa papieża za głównego lidera na świecie. Kolejne miejsca zajęli Angela Merkel (49 proc.), Emmanuel Macron (45 proc.) i Donald Trump (31 proc.). Poparcie dla papieża Franciszka było szczególnie wysokie w AmeryceŁacińskiej (75 proc.) i w krajach Unii Europejskiej (66 proc.).",,
Papież postanowił otworzyć archiwa z czasów Piusa XII,"Papież Franciszek postanowił otworzyć tajne archiwa watykańskie, obejmujące pontyfikat Piusa XII, czyli lata 1939-58. Ma to nastąpić 2 marca przyszłego roku.","Część środowisk żydowskich zarzuca Piusowi XII, że był obojętny wobec Holocaustu i nie potępił go w zdecydowany sposób. Środowiska te domagały się otwarcia watykańskich archiwów i ujawnienia dokumentów, dotyczących tego okresu. Watykan twierdzi, że Pius XII nie występował otwarcie przeciwko hitlerowcom, aby nie pogarszać sytuacji, a potajemnie pomagał Żydom. Po rozpoczęciu pontyfikatu Pius XII apelował do Adolfa Hitlera i Benito Mussoliniego, aby nie wszczynali wojny. W jej trakcie organizował pomoc humanitarną, udzielił też azylu ok. 5 tys. Żydów, a także jeńcom wojennym i uchodźcom. Jako pierwszy papież uznał znaczenie objawień w Fatimie. W 1965 r. rozpoczął się jego proces beatyfikacyjny.",,
Debata Warszawska: portal TVP.Info najlepszy na Twitterze,Konto portalu TVP.Info na Twitterze miało największy zasięg swoich postów w trakcie debaty kandydatów na prezydenta Warszawy i po jej zakończeniu – wynika z danych przedstawionych w tym serwisie przez portal politykawsieci.pl.,"Oznacza to, że nasze posty oznaczone hashtagiem #DebataWarszawska osiągnęły łącznie najwięcej interakcji (polubienie, podanie dalej, odpowiedź, wyświetlenie materiału wideo, kliknięcie w odnośnik).Wpływ postów naszego konta o godz. 10 wynosił ponad 6,1 mln interakcji.",,
"Suski o Wałęsie: Nie słyszałem, żeby na pogrzeby zakładano koszulki. To jego kolejny wybryk","– Lech Wałęsa nie jest w stanie niczego nam zaproponować, co mogłoby budzić zdziwienie, czy wręcz ocenę absurdalnego zachowania. Nie słyszałem, żeby na pogrzeby zakładano koszulki, chyba że to były koszulki z Che Guevarą na pogrzebach komunistów – ocenił w rozmowie z TVP Info szef gabinetu politycznego premiera Marek Suski.","Zmarły w piątek George Herbert Walker Bush, 41. prezydent, a wcześniej 43. wiceprezydent Stanów Zjednoczonych, zostanie pochowany z honorami państwowymi po kilkudniowych uroczystościach żałobnych w Waszyngtonie i w stanie Teksas. W środę trumna ze zwłokami Busha seniora została przewieziona z Kapitolu do Narodowej Katedry Kościoła Episkopalnego, gdzie odbyło się nabożeństwo żałobne z udziałem m.in. prezydenta USA Donalda Trumpa z małżonką, przedstawicieli rządów i dyplomatów oraz prezydenta RP Andrzeja Dudy i byłego prezydenta RP Lecha Wałęsy.Wałęsa na uroczystości udał się ubrany w koszulkę z napisem „konstytucja”, która kojarzona jest z przeciwnikami reformy sądownictwa w Polsce, w tym z ruchem Obywateli RP oraz Komitetem Obrony Demokracji.Zdarzenie skomentował minister Marek Suski. – To jest coś niebywałego, Wałęsa zresztą wielokrotnie zaskakiwał swoimi wybrykami, i to jest jeden z takich wybryków – mówił Suski.",,
Wiktor Świetlik przerywa milczenie. Ujawnia kulisy fake newsów i ataków na „Trójkę”,"Po ogłoszeniu rezygnacji z kierowania Programem Trzecim Polskiego Radia miałem wrażenie, że znalazłem się w sytuacji „Pingwinów z Madagaskaru”, gdy trafiły do zoo w Hoboken – pisze dziennikarz Wiktor Świetlik. Jego tekst ukazał się na stronie Stowarzyszenia Dziennikarzy Polskich. Publikujemy całość artykułu za zgodą jego autora.","Musiałem nieco odczekać. Nie chciałem by ten tekst był emocjonalny, lecz wskazywał na to, co dzieje się z dzisiejszym dziennikarstwem, jak daleko zaszliśmy w akceptacji kłamstwa, uznawaniu go za coś zwykłego, za stały element walki politycznej – przede wszystkim w mediach. Jak było z Trójką Najpierw o okolicznościach odejścia z Trójki i stanie samej stacji. W największym skrócie: jestem bardzo ciekaw, czy opinie o upolitycznieniu tej stacji dotyczą wymyślonych przeze mnie audycji Wojciecha Mazolewskiego, Jana Młynarskiego, przeniesionych w primetime audycji muzycznych Jakuba Różyłły, Michała Margańskiego, czy dziennikarzy, którzy awansowali na prowadzących pasma, jak Marcin Pośpiech, Ola Budka, Patrycjusz Wyżga czy Piotr Łodej? Czy dotyczy sukcesu dziesiątego Męskiego Grania czy nowych dla Trójki festiwali, jak Snow Fest, w które angażowaliśmy swoje siły? Czy to jest właśnie zamordowanie Trójki, które ogłosił między innymi „Tygodnik Powszechny”, piórem Cezarego Łazarewicza, i które ogłasza jego wiecznie sfrustrowana była dyrektor Magdalena Jethon? Wszystko odbywało się w warunkach permanentnej nagonki mającej na celu destabilizację słuchalności i utwierdzenie społeczeństwa, że nastąpiła „śmierć Trójki”, „PiS zarżnęło Trójkę”. W sytuacji, gdy rynek radiowy badany jest nie na podstawie audiometrii, ale badania rozpoznawalności i deklarowanym przywiązaniu do marki, ta akcja – podjęta przede wszystkim przez Agorę (z czterema konkurencyjnymi stacjami radiowymi w portfolio) – okazała się skuteczną. Bez wielkich pieniędzy na profesjonalne kampanie reklamowe Trójka była w tej sytuacji bezbronna. A teraz propozycja dla Państwa: posłuchajcie od rana do wieczora dzisiejszej Trójki. A potem stacji Agory. I oceńcie – gdzie prezentowane jest szersze spektrum opinii? Gdzie jest większy pluralizm? Śmiem twierdzić, że w niewielu mediach jest on dziś taki, jak w Trójce. Dlaczego więc odszedłem, skoro było tak dobrze? Bo dobrze nie było. Przede wszystkim ze mną. Byłem wykończony tkwieniem w samym środku konfliktu politycznego, między młotem a kowadłem, ostrzeliwany z obu stron. Czas na odejście nigdy nie jest dobry. Najpierw była konieczność przygotowania wakacyjnych festiwali, potem zimowa ramówka, wybory parlamentarne. W końcu postanowiłem, że chcę odpocząć, a potem zająć się czymś innym. To wszystko. Okazało się jednak, że nie. Tuż po odejściu dowiedziałem się, że jestem hodowcą trolli.  Hoboken witaTu następuje moment, w którym poczułem się jak pingwiny z Madagaskaru, które trafiły do zoo w Hoboken. Pojawiły się tam wszystkie złe, drugoplanowe postaci z ich przygód. Wojciech Cieśla, dziennikarz, który pracował ze mną przez jakiś czas w dzienniku „Polska the Times”. Zasłynął tekstami śledczymi, które kończyły się przegranymi procesami. Tak było, gdy biznesmenowi i politykowi Markowi Jakubiakowi zarzucił powiązania z gangsterami czy pisał o rzekomych nadużyciach szefa „Solidarności”. W 2017 roku opublikował na łamach „Newsweeka” tekst, w którym na podstawie „anonimowych źródeł” opisał, jak strasznie dzieje się w Trójce. Cieśla miał gdzieś elementarne zasady, nawet nie próbował kontaktować się z nami. Za to napisał rzecz zupełnie już karygodną, bo zarzucił mojemu ówczesnemu współpracownikowi, obecnemu prezesowi PAP Wojciechowi Surmaczowi, że został wyrzucony z „Forbesa” ze względu na „oskarżenie o antysemityzm”. Cieśla – pracując w tym samym wydawnictwie – świetnie wiedział, że tak nie było. Tekst Surmacza dotyczył kontrowersji wokół wyprzedaży przedwojennego majątku, odzyskanego przez polskie gminy żydowskie. Współpracowali z nim dziennikarze z Izraela, Stanów Zjednoczonych i środowiska żydowskie, oburzone procederem. Po tej publikacji stanowisko stracił wysoko postawiony niemiecki menedżer w wydawnictwie, który w sprawie tego artykułu interweniował. Ale nie Surmacz.  Kolejną osobą jest Agnieszka Kublik – dziennikarka, której kariera polega na tym, że w agorowych porachunkach z przeciwnikami idzie dalej niż ktokolwiek inny. Tak było w 2018 roku, gdy publikowała kłamliwe, oparte, a jakże, na „anonimowych źródłach” teksty o tym, co dzieje się w Trójce. Nie muszę dodawać, że pani Kublik nie raczyła się wówczas ani ze mną, ani z rzeczniczką Polskiego Radia skontaktować. Do tego dochodzi kilka postaci mniej istotnych dla sprawy. Magda Jethon, była dyrektor Trójki z czasów rządów PO. Popisała się tym, że za jej czasów na ścianie złożył autograf prezydent Bronisław Komorowski, a Trójka błysnęła czekoladowym orłem, który stał się symbolem paździerza i gnił później tygodniami w hallu na Myśliwieckiej niemiłosiernie śmierdząc. Magda Jethon, po utracie stanowiska, jak zombie krążyła tygodniami wokół stacji, równocześnie angażując się w działalność opozycyjną. Działalności tej pewną szkodę zadał wywiad Roberta Mazurka, w którym ten odkrył, że walcząca o konstytucję, Trybunał Konstytucyjny i Krajową Radę Sądownictwa pani redaktor nie bardzo rozumie co to za instytucje. No i jeszcze wspomniany już Cezary Łazarewicz. Nie lubi mnie, bo Stowarzyszenie Dziennikarzy Polskich nominowało go kiedyś do dziennikarskiej Hieny Roku (zresztą bez mojego udziału, byłem przeciwnikiem tej antynagrody). Łazarewicz napisał wtedy tekst o ojcu braci Kaczyńskich, sugerując mu romans sprzed kilkudziesięciu lat na podstawie anonimowego i wątpliwego źródła. Było to w czasie, kiedy w domu umierała zbolała po stracie jednego z synów Jadwiga Kaczyńska. W opinii krytyków tekstu Łazarewicz chciał uderzyć w syna dobijając wątpliwymi rewelacjami jego matkę. To, że dziś „Tygodnik Powszechny” publikuje jego przemyślenia na temat innych dziennikarzy jest uderzającym świadectwem tego, co stało się z tym historycznym pismem.  Trollowa wendettaTuż po tym, jak ogłosiłem publicznie decyzję o rezygnacji, dowiedziałem się, że w tle jest „farma trolli”. Cóż to za farma? W ciągu następnych dni odkryłem świat do tej pory ukryty za płatnymi subskrypcjami. W świecie tym opisywana była przez Wojciecha Cieślę owa „farma trolli”, firmie tej zlecenia miała jakoby dawać między innymi firma Art Media. Z firmą Art Media współpracuje think-tank Instytut Staszica, a ja jestem „trzonem organizacji”. Potem „Gazeta Wyborcza” piórem pani Kublik dodała („ustaliła nieoficjalnie”), że moja rezygnacja związana jest z udziałem w tej mrocznej triadzie. Potem „Newsweek” – piórem wiadomego autora – poszedł już dalej i „ustalił”, że zostałem zwolniony przez Przewodniczącego Rady Mediów Narodowych Krzysztofa Czabańskiego, gdyż farma trolli, z którą miałem związki, go atakowała, a także broniła hodowców zwierząt futerkowych, a jak wiadomo Czabański walczył o los tych zwierząt. Co ciekawe, wątek zwierząt futerkowych w żadnym wcześniejszym tekście się nie pojawia. Ale jak stwierdziła jeszcze potem Magda Jethon w wywiadzie dla „Gazety Wyborczej”, „sprawa jest rozwojowa”. Jest. Rozwija się w wyobraźni tych samych dziennikarzy z dwóch przerzucających ją sobie mediów, a ja jej nadam kolejny etap rozwoju w sądach powszechnych. Jak było naprawdę mógłbym opowiedzieć panu Cieśli albo pani Kublik, ale żadne z nich nie zdecydowało się ze mną skontaktować, co zdaje się jest żelazną tradycją ich warsztatu dziennikarskiego. Co ciekawe, jak udało mi się ustalić, wcześniej wysłano dziesiątki zapytań do spółek Skarbu Państwa, ministerstw, firm prywatnych z pytaniami o moją osobę, a zarazem sugerujących moje związki z jakimiś niecnymi knowaniami. Co jeszcze bardziej ciekawe, pytania te rozsyłał nie „Newsweek”, a fundacja o nazwie Fundacja Reporterów. Źródła finansowania fundacji, która przeprowadziła tak pracowitą akcję defamacyjną, nie są jawne, a jej prezesem jest… no zgaduj zgadula, chyba nie było trudne. Wojciech Cieśla. Czyżby nie chodziło tylko o politykę i osobistą niechęć, a strzelano do mnie niejako przy okazji i w związku z biznesowymi rozgrywkami?  Nasza mroczna organizacjaPrawda jest taka, że faktycznie w 2013 roku założyliśmy wraz z moimi przyjaciółmi Piotrem Gursztynem i Marcinem Rosołowskim think-tank o nazwie Instytut Staszica. Chcieliśmy rozmawiać o modernizacji Polski, jej zrównoważonym rozwoju i chyba to się udawało. Organizowaliśmy konferencje poświęcone przyszłości NATO z udziałem amerykańskich naukowców, zorganizowaliśmy newsletter poświęcony cyberbezpieczeństwu, do działania wciągaliśmy specjalistów z różnych dziedzin, z reguły naszych przyjaciół o bardzo zresztą różnych poglądach, z czym jakoś nie bardzo w swoich tekstach był w stanie poradzić sobie Cieśla. Zależało nam na tym, by ludzie, którzy zajmują się daną tematyką rzeczywiście się na niej znali, a nie byli tylko gadającymi głowami. Nieraz spieraliśmy się ostro ze sobą, ale dbaliśmy – pomni doświadczeń z różnych miejsc pracy – by tworzyć także miejsce, gdzie grono przyjaciół będzie mogło działać razem.  A teraz dwie sprawy, które panu Cieśli jakoś umknęły, może dlatego, że wbrew temu, co pisze, nie próbował się ze mną kontaktować. W momencie objęcia obowiązków dyrektora Trzeciego Programu Polskiego Radia zrezygnowałem ze wszystkich innych pełnionych funkcji – dyrektorowania Centrum Monitoringu Wolności Prasy SDP i zarządu Instytutu Staszica. Co więcej, nigdy, wcześniej ani później, za moją działalność w ramach Instytutu nie pobrałem ani złotówki. Instytut zostawiliśmy w dobrych rękach ekspertów i naszych przyjaciół.  Marcin Rosołowski, ten z którym razem zakładaliśmy Instytut, pozostał w Radzie Fundacji, w której był od samego początku. Oto ten słynny link, który poprzez wyszukiwarkę Google’a znalazł Wojciech Cieśla. Marcin, zawodowo związany jest od lat z firmą Art Media. Art Media mają – zdaniem Cieśli – mieć związki z owymi osławionymi trollami. No i na tym właśnie polega wywód pana Cieśli. Skoro A ma związki z B, a B ma wiązki z C to znaczy, że A ma związki z C. Czyli Instytut ma związki z osławioną farmą, bo z nią mają rzekomo mieć związki Art Media. Taka logika to czysta insynuacja, modelowy fake news. Do tego dochodzi jakiś milion złotych w tytule informacji, niżej działająca na wyobraźnię „farma trolli” i jest materiał śledczy. Po pierwsze więc, pisanie o mnie, że jestem „trzonem organizacji”, to jakby pisać o zmarłym w 1947 roku Henrym Fordzie, że jest trzonem dzisiejszej Fundacji Forda, a o każdym użytkowniku samochodu marki Ford, że jest antysemitą. Od dwóch i pół roku nie brałem udziału w żadnych koncepcyjnych pracach Instytutu (mam nadzieję, że pewnego dnia to się zmieni). Zdarzało mi się za to bywać na towarzyskich spotkaniach, także panelach czy konferencjach współorganizowanych przez Instytut (jak i inne organizacje społeczne). Tak było w przypadku antyalkoholowej konferencji w Sejmie, którą współprowadziłem z Krzysztofem Ziemcem. Żaden z nas nie wziął za to ani grosza. Brali w niej udział ludzie mocno zaangażowani w walkę z nałogiem, byli alkoholicy, dziennikarze, księża. Cieśla sugeruje, że konferencja była ustawiana pod przemysł spirytusowy. Nader troszczy się o przemysł browarniczy, bo jego zdaniem krzywdził go przedstawiany tam przez kogoś postulat zrównania stawek podatkowych dla różnych typów alkoholi. Tylko, jak wytłumaczy, że jednym z jej tematów była kwestia szkodliwości „małpek”, jednego z głównych produktów naszych Polmosów, które każdego ranka zapełniają polskie trawniki i rowy? Tak, Panie Cieśla, właśnie lobbing nie wygląda. Tak wygląda uczciwe prowadzenie rozmowy o problemie społecznym, coś przeciwnego niż fabrykowanie fake newsów na zlecenie lobbystów.  Tak już będzie?To chyba tyle. Tak powstaje fake news. Tak bywa, że działają dziś media, tak próbuje wykańczać się ludzi za ich pomocą. Mnie ta cała szczujnia zaszkodzi raczej umiarkowanie. Ale gdybym był lokalnym burmistrzem, nauczycielem czy działaczem, który by tym manipulatorom podpadł? Takiej osobie zafundowaliby śmierć cywilną. Zresztą Cieśla chwalił się w jakimś wywiadzie, że zostawia za sobą łzy. Postaram się zadbać, żeby tym razem te łzy polały się na sali sądowej.  Choć wiem, uwzględniwszy dossier pani Kublik i pana Cieśli, że niczego to w ich postępowaniu nie zmieni.",,
Ukraińscy marynarze uwięzieni w Rosji. FSB zebrała 20 tomów akt,"Rosyjska Federalna Służba Bezpieczeństwa zakończyła śledztwo w sprawie aresztowania ukraińskich marynarzy. Sformułowano zarzuty dotyczące nielegalnego przekroczenia granicy. Jak podano, obrońcy i oskarżeni będą teraz zapoznawać się z aktami sprawy.","Oficjalne powiadomienie o zakończeniu śledztwa obrońcy mają otrzymać 17 lipca. Oczekuje się, że sąd przedłuży wtedy po raz kolejny termin aresztu marynarzy – podało w środę radio Echo Moskwy. Z kolei jeden z adwokatów Nikołaj Połozow powiedział mediom, że pod koniec miesiąca obrońcy i oskarżeni otrzymają dostęp do akt, liczących 20 tomów. Obrońcy oceniają, że na zaznajomienie się z materiałami potrzebne będą trzy miesiące. Mimo apeli o uwolnienie marynarzy ze strony Ukrainy i organizacji międzynarodowych, rosyjski prezydent Władimir Putin zasygnalizował niedawno, że ich los nie zostanie rozstrzygnięty przed wyborami parlamentarnymi na Ukrainie 21 lipca. Na szczycie w Osace w ostatnich dniach czerwca Putin mówił, że w sprawie marynarzy nie podjęto decyzji i trwa postępowanie sądowe. Dodał następnie: „Będziemy o tym potem decydować. Najważniejsze, żeby nie nastąpiło to w ramach kampanii przedwyborczej na Ukrainie, aby takie procesy nie były związane z tematyką ukraińskiej polityki wewnętrznej”. Krótko wcześniej z apelem do Putina o uwolnienie marynarzy zwrócił się prezydent Ukrainy Wołodymyr Zełenski.",,
Papież miga świąteczne życzenia i prosi: módlcie się za mnie,"Papież Franciszek złożył życzenia na Boże Narodzenie, posługując się językiem migowym. Krótkie nagranie filmowe zostało rozpowszechnione w internecie, w tym także na portalach społecznościowych.","Film trwa około 20 sekund i pojawił się m.in. na stronach internetowych największych włoskich mediów.Na nagraniu papież składa świąteczne życzenia, pokazując między innymi gest kołysania dziecka. Następnie prosi: „Módlcie się za mnie”. Taką prośbą kończy wiele swych wypowiedzi podczas spotkań z wiernymi.Na zakończenie nagrania udziela błogosławieństwa i macha rękoma na pożegnanie.",,
"Lewicowe bojówki palą Paryż. Są głosy, żeby wprowadzić stan oblężenia","Po kolejnych sobotnich protestach we Francji w sieci pojawiła się nowa porcja filmów rejestrujących brutalne zachowania i akty wandalizmu. Podczas kiedy internauci spierają się, czy siły porządkowe reagują zbyt bezwzględnie czy – celowo – zbyt opieszale, prezydent Emmanuel Macron przerwał wyjazd na narty w Pirenejach, żeby w trybie nagłym wrócić do Paryża. Wcześniej wezwał rząd do zaostrzenia przepisów, co miałoby pomóc w walce z dewastacją miasta.","Podczas 18. z kolei sobotniej manifestacji w Paryżu szczególnie ucierpiały Pola Elizejskie i okolice.  Zdemolowano i splądrowano kilkaset sklepów i restauracji, w tym słynną Le Fouquet’s. Podpalano siedziby banków i kioski z gazetami. Większość spłonęła doszczętnie. Akcje te organizowały w imię walki z symbolami kapitalizmu francuskie skrajnie lewicowe bojówki, do których dołączyli lewacy z zagranicy, w tym z Belgii i z Niemiec.  Premier Edouard Philippe zwołał w trybie natychmiastowym posiedzenie sztabu kryzysowego między innymi z udziałem ministra spraw wewnętrznych Christophe’a Castanera. Sztab pracuje nad zasadami wcielenia w życie decyzji podjętych przez prezydenta Emmanuela Macrona. We Francji odezwały się głosy, że zaostrzenie przepisów skierownych przeciw wandalom nie wystarczy. W opinii niektórych komentatorów konieczne jest przywrócenie stanu wyjątkowego lub użycie wojska. Jak zauważają, aby było to możliwe, to – zgodnie z prawem – w Paryżu należało by wprowadzić stan oblężenia. ",,
"Pięć ofiar, dziesiątki rannych. Koszmarny karambol w USA","Co najmniej pięć osób zginęło w karambolu na autostradzie Pennsylvania Turnpike w USA. Media informują o ponad 60 osobach rannych, w tym pasażerach autobusu jadącego z Nowego Jorku.","Do incydentu doszło w niedzielę rano czasu lokalnego w miejscowości Mount Pleasant, około 50 km za zachód od Pittsburgha. Uczestniczyły w nim dziesiątki pojazdów, zarówno aut osobowych, ciężarówek oraz autobus jadący z Nowego Jorku do Columbus w stanie Ohio.Władze poinformowały o pięciu ofiarach śmiertelnych. – Około 60 ranych osób trafiło do trzech szpitali w hrabstwie Westmoreland – przekazał Carl DeFebo, rzecznik spółki zarządzającej autostradą Pennsylvania Turnpike. Nie sprecyzował jak w jakim stanie są poszkodowani.Służby zamknęły odcinek autostrady o długości ponad 130 km.Policja wszczęło śledztwo mające ustalić przyczyny karambolu. Media oceniają, że wpływ mogła mieć pogoda – występowały lekkie opady deszczu, zaś temperatura spadła poniżej zera.",,
"„Wskazano nas jako winnych. Nie mówimy, że nie” – Aqua System o tragedii w Szczyrku","– Być może wydamy oświadczenie. Na razie się wstrzymujemy. Spółka gazownicza wskazała nas jako winnych. Na dziś nie mówimy, że nie, ale nie mamy pewności, że to nasza wina – poinformowała przedstawicielka bielskiej firmy Aqua System, Grażyna Międzybrodzka.","Międzybrodzka, dyrektorka ds. realizacji bielskiej spółki, wyjaśniła, że „roboty budowlane nie dotyczyły systemu gazowniczego ani nie były wykonywane na zlecenie spółki gazownictwa, Nie były także nadzorowane przez specjalistów gazownictwa.  – Powołano komisję, która zbada bezpośrednią przyczynę uszkodzenia gazociągu. Wynik jej prac powinien być znany w ciągu doby od rozpoczęcia prac przed ekspertów – poinformowała przedstawicielka Aqua System w rozmowie z Polską Agencją Prasową.  Na stronie internetowej bielskiej spółki nie opublikowano – do czwartkowego popołudnia – żadnego oświadczenia. Można się z niej między innymi dowiedzieć, że atutem firmy jest „niezawodność i solidność oferty”, a roboty realizuje „zespół wysokiej klasy monterów i operatorów”",,
Bielan: PO u władzy będzie starała się wprowadzić lewicowe eksperymenty w całej Polsce,"– Jestem przekonany, że jeżeli PO wygra wybory i wróci do władzy, to będzie starała się wprowadzić tego rodzaju lewicowe eksperymenty w całej Polsce – powiedział w „Kwadransie politycznym” Adam Bielan. Wicemarszałek Senatu skomentował podpisanie przez prezydenta Rafała Trzaskowskiego Warszawskiej Deklaracji LGBT.","– Ta deklaracja jest szokująca. Doradzam wszystkim rodzicom, także spoza Warszawy, żeby ją przestudiowali i się zastanowili, czy chcą, aby ich dzieci były w ten sposób edukowane w szkołach – powiedział Bielan.  Bielan odniósł się też do powstania Koalicji Europejskiej i rozbieżności poglądów polityków, którzy do niej dołączyli. Przyznał, że niepokoi go brak jakichkolwiek porozumień programowych. – Tak na prawdę jedynym spoiwem, o którym politycy tworzący tę koalicję mówią, jest odsunięcie nas od władzy – skonkludował i ocenił, to jest zdecydowanie za mało.  Gość programu podkreślił, że nawet w kwestii „piątki Kaczyńskiego” nie ma tam porozumienia. – Z jednej strony mamy wypowiedzi posła Szłapki, który jest zdecydowanym przeciwnikiem i zapowiedział, że będzie głosował przeciwko każdej z tych pięciu propozycji, a z drugiej strony mamy polityków, którzy twierdzą, że my kradniemy im pomysły – mówił.",,
We wrześniu w Donbasie poległo 14 ukraińskich żołnierzy,We wrześniu w walkach w Donbasie poległo co najmniej 14 ukraińskich żołnierzy. Taki bilans opublikowały ukraińskie media. Na wschodzie Ukrainy codziennie dochodzi do ataków prorosyjskich separatystów na pozycje ukraińskiej armii.,"Według zestawienia – wśród poległych we wrześniu ukraińskich żołnierzy najmłodszą była 21-letnia wojskowa, najstarszym – 47-letni żołnierz Sił Zbrojnych Ukrainy. Część z żołnierzy miała rodziny i dzieci. Zginęli w wyniku wybuchów min, ostrzałów artyleryjskich i ostrzałów snajperów. W porównaniu z zeszłym miesiącem bilans strat ukraińskiej armii powiększył się. W sierpniu poległo ośmiu ukraińskich żołnierzy.Prezydent Wołodymyr Zełenski i jego partia Sługa Narodu wygrali tegoroczne wybory prezydenckie i parlamentarne, obiecując Ukraińcom zakończenie działań wojennych na wschodzie kraju. W celu wznowienia procesu pokojowego ukraińskie władze dążą do zorganizowania spotkania przywódców tzw. grupy normandzkiej, czyli Ukrainy, Rosji, Niemiec i Francji.",,
Młodzież na celowniku kandydatów,"Trwa decydująca faza kampanii, w której przeważają happeningi i debaty z udziałem młodzieży. Chociaż w centrum uwagi kandydatów wciąż są powodzianie, to programy wyborcze pełne są obietnic właśnie dla młodych ludzi.","Grzegorz Napieralski, najmłodszy wśród kandydatów na prezydenta, od początku kampanii stawiał na młodych. Edukacja to jeden z najważniejszych punktów jego programu wyborczego.  – To bardzo ważne, aby wszyscy mieli równe możliwości. Chciałbym, aby społeczna funkcja szkoły powróciła – gabinet lekarski, psycholog,  pedagog, tak aby dziecko czuło, że ma opiekę – w domu i  tutaj w  szkole –  mówił kandydat SLD na prezydenta. Napieralski stawia też na nowe technologie i dlatego przekazał dziś jednej ze szkół w Wielkopolsce trzy przenośne komputery. Notowania otoczonego młodymi ludźmi Napieralskiego idą w górę. Pozostali kandydaci poszli więc jego śladem. Studentów Politechniki Warszawskiej przekonywał do siebie Waldemar Pawlak.  – Dzisiaj nie jest problemem przedłużanie wieku emerytalnego, tylko tworzenie atrakcyjnych, ciekawych miejsc pracy  – mówił.Do młodych swój program kieruje także Marek Jurek.  – Polska potrzebuje ich idealizmu, chęci zaangażowania, ich wiary w to, że można rzeczywistość zmieniać  – mówił.Jednym z głównych problemów młodych ludzi jest brak samodzielności – uważa Andrzej Olechowski.  – Przygnębiająca jest perspektywa, że trzeba będzie pozostawać na garnuszku rodziców dłużej, niż by wypadało  – mówił Olechowski. Z młodymi wyborcami chętnie spotyka się Janusz Korwin-Mikke – jednak niczego konkretnego im nie proponuje.  – Nie mam żadnego programu dla młodych ludzi; mamy dla wszystkich  taki sam program. Ale młodych ludzi nie będziemy tępili  – mówi.O głosy młodych wyborców walczy też Andrzej Lepper.  – Ja mam propozycję. Tworzenie miejsc pracy, ulgi dla młodych przedsiębiorców, którzy tworzą miejsca pracy, ulgi w podatkach, zwolnienie z podatku. Z ZUS-u zwolniłbym ich na co najmniej 5 lat  – wylicza Lepper.",,
Kto zapłacił za sukces Korwin-Mikkego? Emocjonalne wpłaty na konto,Kongres Nowej Prawicy od swego powstania w 2011 r. utrzymuje się z drobnych wpłat od najwierniejszych wyznawców Janusza Korwin-Mikkego. Sympatycy żadnej innej partii nie wpłacają tak drobnych kwot i nie opisują przelewów tak emocjonalnie.,"Wyborcy tego polityka zasilają partię kwotami od 1 grosza do kilkuset złotych – pisze „Rzeczpospolita”. Gazeta cytuje opisy  przelewów przed wyborami w 2011 r.: „z sympatii do Korwina” (64 zł), „ku wolności” (50 zł), „nieustanna dobra wiara” (34,5 zł), „socjocybernetycznym działem mur głupoty i krótkowzroczności kruszyć będziemy” (33,97 zł), „ile mogę na ten czas” (29,58 zł), „na medykamenty  potrzebne do leczenia ran - byle kupione na czarnym rynku, bo dużo taniej” (20 zł), „tytułem tego, żeby coś zmienić” (18,61 zł), „odsunąć świnie od koryta” (12,21 zł), „życzę, żeby takich jak ja było co najmniej milion” (10zł), „wdowi grosz” (4,9 zł), „zlikwidować ZUS, sprywatyzować wszystko (w tym również policję) oprócz wojska i administracji, zlikwidować kodeks pracy” (1 grosz).Takie wpłaty pozwalały partii Korwin-Mikkego przez lata działać mimo marnych wyników wyborczych, a przez to braku dofinansowania z budżetu państwa, które przysługuje ugrupowaniom sejmowym. CZYTAJ TAKŻE: „Mam nadzieję, że połowa komisarzy wyląduje w więzieniach”",,
Lewica przez nazwę ma problemy z rejestracją list. PKW wzywa do „usunięcia wad”,"Państwowa Komisja Wyborcza zarejestrowała sześć komitetów wyborczych, m.in. Prawa i Sprawiedliwości oraz Koalicji Obywatelskiej. Komitet Wyborczy Lewica został wezwany do usunięcia wad swojego zawiadomienia – wada ta dotyczy nazwy skrótu komitetu.","Jak wynika z wezwania PKW skierowanego do pełnomocnika wyborczego Komitetu Wyborczego Sojusz Lewicy Demokratycznej – wzywającego „do usunięcia wady zawiadomienia o utworzeniu komitetu wyborczego” – w ewidencji partii politycznych nazwa partii politycznej tworzącej KW Lewica brzmi „Sojusz Lewicy Demokratycznej”, a skrót jej nazwy to „SLD”. Zatem skrót nazwy komitetu „KW Lewica” jest niezgodny z wpisem do ewidencji partii politycznych – skrót nazwy komitetu, w przypadku partii, powinien zawierać litery KW (Komitet Wyborczy), a następnie zgodną z wpisem do ewidencji - nazwę lub skrót nazwy partii, która go tworzy.W wezwaniu PKW zauważa, że zgodność skrótu nazwy Komitetu Wyborczego z wpisem do ewidencji partii politycznych jest wymagana przepisami Kodeksu Wyborczego. PKW jednoczenie wyjaśnia, że nie może „uwzględnić złożenia przez partię polityczną do Sądu Okręgowego w Warszawie wniosku o zmianę wpisu do ewidencji partii politycznych w zakresie skrótu nazwy partii, ponieważ Sąd zmiany takiej nie dokonał”.We wtorek Konwencja Krajowa Sojuszu Lewicy Demokratycznej dokonała zmian w statucie, w ramach których skrót nazwy partii „SLD” zmieniono na „Lewica”. Komitet wyborczy pod taką samą nazwą zamierza wystawić listy w wyborach parlamentarnych, na których mają się znaleźć kandydaci SLD, Wiosny i Razem oraz innych drobnych ugrupowań lewicowych.Jest „plan A” i jest „plan B”Zapytana o wezwanie wystosowane przez PKW, rzeczniczka SLD i sztabu wyborczego Lewicy Anna-Maria Żukowska przyznała, że lewicowy komitet spodziewał się takiego stanowiska Komisji. – Chcieliśmy złożyć zawiadomienie o rejestracji komitetu jak najszybciej, żeby korzystać z ochrony nazwy – wyjaśniła Żukowska. Zaznaczyła jednocześnie, że inicjatorzy lewicowego porozumienia zakładają, że w ciągu trzech dni – jakie wyznaczyła PKW na skorygowanie zawiadomienia o utworzeniu komitetu – warszawski Sąd Okręgowy dokona zmiany w prowadzonej przez siebie ewidencji partii politycznych, która umożliwi zarejestrowanie komitetu pod wnioskowaną nazwą.Według rzeczniczki sztabu Lewicy zasadność takiego oczekiwania wynika z wiedzy „operacyjnej i prawniczej”. – „Plan B” będzie wdrażany, jak się nie uda „plan A” – dodała dopytywana o inne zamiary na wypadek, gdyby decyzja sądu jednak się opóźniła.Wezwany przez PKW komitet ma trzy dni na usunięcie wad. Jeśli w tym czasie wady nie zostaną usunięte, PKW odmawia przyjęcia zawiadomienia. Pełnomocnik wyborczy ma prawo złożyć do Sądu Najwyższego skargę na postanowienie PKW o odmowie przyjęcia zawiadomienia.PKW przyjmuje zgłoszenia o utworzeniu komitetu do 26 sierpniaKomitet wyborczy mogą tworzyć partie polityczne, koalicje partii i wyborcy. Od momentu zarejestrowania komitetu wyborczego może on rozpocząć zbieranie podpisów pod listami kandydatów. Lista kandydatów na posłów - zgodnie z Kodeksem wyborczym - powinna być poparta podpisami co najmniej 5 tys. wyborców stale zamieszkałych w danym okręgu wyborczym. Komitet wyborczy, który zgłosił listy kandydatów w co najmniej w połowie okręgów wyborczych, dalsze listy może zgłaszać bez podpisów.Zgłoszenie kandydata na senatora powinno być poparte podpisami co najmniej 2 tys. wyborców.Wybory parlamentarne odbędą się 13 października; Polacy wybiorą na czteroletnią kadencję 460 posłów i 100 senatorów.",,
„Manipulowanie historią dla bieżących celów jest rzeczą bardzo złą”,"– Rosja ma ten cel, żeby przywrócić swoje wpływy geograficzne z 1914 r. czyli sprzed wybuchu I wojny światowej – uważa Kosma Złotowski z Prawa i Sprawiedliwości. – Manipulowanie historią dla bieżących celów jest rzeczą bardzo złą – ocenił Czesław Siekierski z Polskiego Stronnictwa Ludowego. W ten sposób politycy komentowali moskiewską wystawę poświęconą II wojnie światowej.","W Moskwie we wtorek otwarto wystawę poświęconą II wojnie światowej. w otwarciu uczestniczyli m. in.  minister spraw zagranicznych Rosji Siergiej Ławrow, szef wywiadu Siergiej Naryszkin i charge d’affaires niemieckiej ambasady Beate Grzeski. Siergiej Naryszkin powiedział, że ZSRR był zmuszony w 1939 r. zawrzeć z Hitlerem pakt o nieagresji.  Komentując te słowa Czesław Siekierski z PSL zauważył, że wciąż obserwujemy manipulowanie historią, ale także wybielanie jej. – Nie jesteśmy zadowoleni z relacji, które są obecnie między Rosją i Niemcami, czego przykładem jest Nord Stream czy inne działania gospodarcze, handlowe – mówił. – Manipulowanie historią dla bieżących celów jest rzeczą bardzo złą – podkreślił. Kosma Złotowski z PiS ocenił, że moskiewska wystawa czy Nord Stream 2 to kontynuacja polityki z końca XVII wieku. – Polityki zbliżenia między Prusami a Rosją. A Rosja ma ten cel, żeby przywrócić swoje wpływy geograficzne do 1914 r., czyli sprzed wybuchu I wojny światowej. Wyrazem tego jest wojna na Ukrainie, aneksja Krymu, ale także „zbliżenie z Białorusią”, które miałoby polegać na tym, że Białoruś stanie się z powrotem częścią Rosji – powiedział.",,
Heather Nauert nowym ambasadorem USA przy ONZ,"Rzeczniczka Departamentu Stanu USA Heather Nauert została mianowana przez prezydenta Donalda Trumpa na ambasador Stanów Zjednoczonych przy ONZ. Zastąpi Nikki Haley, która w październiku ogłosiła, że zrezygnuje z tego stanowiska pod koniec bieżącego roku.","Nauert została rzeczniczką Departamentu Stanu w kwietniu 2017 r., kiedy sekretarzem stanu był były szef giganta petrochemicznego ExxonMobil Rex Tillerson. Po zwolnieniu przez Trumpa Tillersona pozostała na swoim stanowisku, a sekretarzem stanu 26 kwietnia został Mike Pompeo, były dyrektor CIA.Wcześniej była korespondentem Fox News Channel i nie miała żadnego doświadczenia w działalności politycznej. Od marca do października tego roku sprawowała także funkcję podsekretarza stanu ds. dyplomacji publicznej i spraw publicznych. Nauert jest absolwentką renomowanego, uważanego za jeden z najlepszych w Stanach Zjednoczonych Wydziału Dziennikarstwa nowojorskiego Uniwersytetu Columbia. Haley, była gubernator stanu Karolina Południowa, niespodziewanie poinformowała na początku października, że zamierza zrezygnować z funkcji ambasadora USA w ONZ, aby „zająć się sprawami prywatnymi”. Swój kraj w ONZ reprezentowała przez 18 miesięcy. Niektórzy z komentatorów tłumaczyli wówczas decyzję Haley jej walką o wpływ na kształtowanie amerykańskiej polityki zagranicznej z doradcą prezydenta ds. bezpieczeństwa narodowego Johnem Boltonem i z Mikiem Pompeo.",,
Komendant Służby Ochrony Państwa złożył rezygnację,Komendant Służby Ochrony Państwa gen. bryg. Tomasz Miłkowski złożył rezygnację z zajmowanego stanowiska – poinformował wydział prasowy resortu. Rezygnacja nastąpiła po wcześniejszych ustaleniach z ministrem spraw wewnętrznych Joachimem Brudzińskim.,"O rezygnacji Miłkowskiego poinformowało we wtorek Ministerstwo Spraw Wewnętrznych i Administracji. W komunikacie przesłanym przez biuro prasowe resortu zaznaczono, że rezygnacja komendanta Służby Ochrony Państwa gen. bryg. Tomasza Miłkowskiego została wcześniej ustalona z szefem MSWiA Joachimem Brudzińskim. „Nowego szefa Służby Ochrony Państwa – na wniosek ministra – powoła premier Mateusz Morawiecki” – podano w przesłanym PAP komunikacie. Gen. bryg. dr Tomasz Miłkowski został 26 kwietnia 2017 roku powołany na stanowisko szefa Biura Ochrony Rządu przez ówczesną prezes Rady Ministrów Beatę Szydło. Po zastąpieniu BOR przez Służbę Ochrony Państwa Miłkowski kontynuował pracę jako komendant SOP. Miłkowski karierę w formacjach mundurowych rozpoczął w 1991 roku od służby w policji, gdzie początkowo pracował w pionie prewencji Komisariatu IV w Rudzie Śląskiej. W 1995 roku, po ukończeniu Wyższej Szkoły Policji w Szczytnie, służył w pionie dochodzeniowo-śledczym Komendy Rejonowej Policji w Rudzie Śląskiej, a następnie w Wydziale do Walki z Przestępczością Gospodarczą Komendy Wojewódzkiej Policji w Katowicach.",,
„Piękna inicjatywa”. Prezydent podziękował Gortatowi za „Polską Noc w NBA”,"– Stosunki polsko-amerykańskie nigdy nie były tak dobre jak obecnie – oświadczył prezydent Andrzej Duda. W przesłaniu do polskich i amerykańskich kibiców koszykówki podczas „Polskiego Dnia w NBA” prezydent zapowiedział, że być może jeszcze w tym roku odwiedzi zachodnie wybrzeże USA.","W przesłaniu wideo pokazanym na telebimach hali sportowej Staples, gdzie odbywał się mecz Los Angeles Clippers – Orlando Magic, Andrzej Duda podziękował Marcinowi Gortatowi za promowanie Polski i koszykówki.– Przesyłam Wam gorące pozdrowienia prosto ze stolicy Polski – z Warszawy. Chciałbym powitać wszystkich na kolejnej Polskiej Nocy w NBA – Polish Heritage Night – która tym razem odbywa się w Kalifornii, w Staples Center w Los Angeles. Wielkie podziękowania dla Marcina Gortata, który z godnym podziwu zaangażowaniem promuje wśród milionów młodych ludzi na świecie Polskę oraz swój ukochany sport, koszykówkę – powiedział prezydent. Andrzej Duda pozdrowił weteranów oraz amerykańską Polonię. Przypomniał ubiegłoroczne spotkanie z Polakami w Chicago. – Polskę i Stany Zjednoczone zawsze łączyły szczególne więzy przyjaźni, współpracy i solidarności. Dzisiaj relacje polsko-amerykańskie są lepsze niż kiedykolwiek i nadal będziemy je rozwijać. Od 20 lat jesteśmy sojusznikami w ramach NATO. Wiele razy udowodniliśmy, że możemy na sobie polegać. Pozdrawiam zebranych wśród Was żołnierzy-weteranów. Dziękuję za Wasze poświęcenie dla Ojczyzny – dodał prezydent. – Życzę niezapomnianych wrażeń podczas dzisiejszego wieczoru. Przesyłam gorące podziękowania dla Polonii amerykańskiej. Każde spotkanie z Wami jest dla mnie bardzo ważne. Szczególnie ubiegłoroczne, wielkie narodowe zgromadzenie  w Chicago w stulecie odzyskania naszej niepodległości było niezwykłym doświadczeniem   – kontynuował. – Bardzo zależy mi na tym, żeby spotkać się z wami także na West Coast. Może już w tym roku. Trzymajcie kciuki – powiedział prezydentt, gratulując Marcinowi Gortatowi „pięknej inicjatywy”.Podczas meczu NBA w Los Angeles amerykańscy kibice oglądali występy polskich cheerleaderek, brali udział w konkursach związanych z Polską i oddali hołd polskim weteranom. Mecz oglądają także zaproszeni przez Marcina Gortata polscy celebryci i sportowcy.",,
Donald Trump przyjedzie do Polski na dłużej,"Nie dzień, ale dwa dni potrwa wizyta amerykańskiej głowy państwa w Polsce – ustaliła nieoficjalnie „Rzeczpospolita”.","„1 września przypada 80. rocznica wybuchu II wojny światowej. Najważniejszym gościem obchodów ma być amerykański prezydent Donald Trump. Dotąd jego wizyta nie została oficjalnie potwierdzona, jednak z informacji »Rzeczpospolitej« wynika, że jest już pewna” – pisze dziennik w piątek. „I potrwa dłużej, niż zakładano. Dotychczasowy plan przewidywał, że Trump przyleci i odleci tego samego dnia, czyli 1 września. To już jednak nieaktualne. Amerykański przywódca ma spędzić w Polsce dwa dni – od 31 sierpnia do 1 września” – podaje w piątek gazeta. Dziennik pisze też, że program wizyty Trumpa ma być dopiero ustalony podczas spotkań roboczych. „Jednak już teraz wiadomo, że Trump najprawdopodobniej weźmie udział w obchodach rocznicowych w Warszawie, a nie na Westerplatte. Jego wizyta ma mieć dwie części: bilateralną i wielostronną, podczas której spotka się z większą grupą przywódców. Bardzo prawdopodobne jest to, że prezydent USA wyjedzie poza Warszawę, przykładowo do któregoś z miejsc, gdzie stacjonują amerykańscy żołnierze” – informuje „Rzeczpospolita”.",,
Donald Trump o huraganie Dorian: „Jesteśmy przygotowani”,"Huragan Dorian, który był powodem przełożenia wizyty prezydenta Trumpa w Polsce, zmierza w kierunku wschodniego wybrzeża USA. Według meteorologów, gdy w poniedziałek dotrze do Florydy, będzie potężnym huraganem czwartej kategorii. W rejonach potencjalnego uderzenia Doriana ogłoszono stan zagrożenia. Do sprawy na Twitterze odniósł się prezydent Donald Trump.","Jak podkreślił amerykański prezydent, trwają prace nad  minimalizowaniem skutków huraganu. – Dorian, który przeszedł już w rejonie Portoryko i Wysp Dziewiczych, zaczął się powiększać, a w tym momencie wygląda potwornie – powiedział Trump w Ogrodzie Różanym Białego Domu. – Jesteśmy na niego przygotowani, mamy najlepszych ludzi na świecie. Wysyłamy wodę i jedzenie (na tereny objęte kataklizmem – red.). Jakkolwiek, dopuszczamy, że możliwa będzie ewakuacja ludności. Zobaczymy, co się stanie. Czekamy – dodał Trump w nagraniu zamieszczonym na Twitterze. – Wiatr wydaje się być nieprawdopodobnie silny, ale jesteśmy gotowi i mam nadzieję, że będziemy mieć szczęście, choć jak wskazują prognozy będzie ciężko. Ktoś powiedział, że Dorian jest większy niż Andrew (z 1992 r. – red). Proszę, bądźcie świadomi i bezpieczny. Niech Bóg was błogosławi – podsumował prezydent USA.",,
"Adamowicz: Nie zawsze jest dobrze, kiedy liderzy partii wyznaczają kandydatów","Ważne jest, żeby w demokracji lokalnej, (...) same wspólnoty lokalne decydowały, kto będzie ich liderem. Nie zawsze jest dobrze, kiedy liderzy centrali partyjnych wyznaczają kandydatów – powiedział ubiegający się o reelekcję prezydent Gdańska Paweł Adamowicz. Kandydat Zjednoczonej Prawicy Kacper Płażyński wyraził przekonanie, że uda mu się zniwelować niewielką stratę dzięki „ciężkiej pracy i pokorze.”","Według niedzielnego sondażu Ipsos do drugiej tury w walce o prezydenturę Gdańska powinni przejść obecny prezydent miasta Paweł Adamowicz (startował z własnego komitetu Wszystko dla Gdańska) z wynikiem 36,7 proc. oraz wystawiony przez Zjednoczoną Prawicę Kacper Płażyński z wynikiem 32,3 proc. Reprezentujący Koalicję Obywatelską Jarosław Wałęsa uzyskał 25,3 procent poparcia.Adamowicz był pytany w poniedziałek o to, czy ma żal do Platformy Obywatelskiej, bo być może gdyby nie jej decyzja o wystawieniu Wałęsy, to miałby szansę na wygraną w pierwszej turze. – Nie mam żadnego żalu, ważne jest, że bardzo duża część wyborców Platformy Obywatelskiej w pierwszej turze zagłosowała na mnie, za co jestem bardzo, bardzo wdzięczny i mam nadzieję, że 4 listopada pozostała część też udzieli mi zaufania i zagłosuje na mnie – powiedział Adamowicz. Dopytywany, czy podtrzymuje propozycję złożoną Wałęsie przed wyborami, aby ten przyszedł do pracy w Urzędzie Miasta, by poznać mechanizmy działania samorządu, a dopiero później startował na prezydenta Gdańska, Adamowicz przytaknął. –Ja tej oferty nie złożyłem PR-owsko, ja tę ofertę złożyłem bardzo poważnie i ona jest aktualna – dodał.Poranna kawa z Kacprem Płażyńskim Płażyński, któremu towarzyszyło kilka osób z jego sztabu wyborczego, przyszedł z termosami z kawą przed dworzec główny w Gdańsku o 7 rano. – Zaczynamy tak, jak bardzo wielu gdańszczan, którzy o tej porze szykują się do pracy, czy też już są w drodze. Chcemy ich częstować kawą, żeby wiedzieli, że mogą liczyć na gospodarza, żeby mieli siły do pracy i budowali ten piękny Gdańsk – powiedział Płażyński.Pytany, w jaki sposób zamierza przekonać mieszkańców miasta, aby głosowali na niego, w odpowiedzi zwrócił uwagę na niewielką różnicę głosów, jaka dzieli go od Adamowicza. Wyraził przekonanie, że uda się ją zniwelować i wyprzedzić kontrkandydata „ciężką pracą, pokorą i zrozumieniem, czym jest samorządność”. Wyjaśnił, że władzę, szczególnie w samorządzie, rozumie jako służbę publiczną.– Ten wynik odrobimy i ostateczne mieszkańcy Gdańska, wierzę w to głęboko, poprą mnie, abym przez pięć lat mógł ich reprezentować w magistracie – powiedział.",,
25 lat reformy administracyjnej Kościoła. Miała przybliżyć biskupów do wiernych,Mija ćwierć wieku  od wprowadzenia przez   Jana Pawła II  nowego  podziału administracyjnego  Kościoła katolickiego w Polsce. Papież powołał osiem nowych metropolii i 13 diecezji.,"Efektem reformy było utworzenie  diecezji warszawsko-praskiej.  Za jej utworzenie  na mszy w  katedrze dziękowali kardynał Kazimierz Nycz metropolita warszawski, arcybiskup Henryk Hoser z diecezji warszawsko-praskiej i biskup Piotr Libera z diecezji płockiej. Reforma miała przybliżyć biskupów do wiernych i ożywić życie religijne w diecezjach.– Osiągnięcia 25-lecia diecezji warszawsko-praskiej to działania wszystkich duszpasterzy, osób konsekrowanych, członków różnych ruchów i wspólnot katolickich – dzieci, młodzieży i dorosłych – zaznaczył abp Hoser.   Podkreślił, ze dzisiejsza uroczystość jest świętem początku i przyszłości, ponieważ Kościół żyje perspektywą poza obecnym czasem. A to, co się podejmuje jest ważne dla przyszłości. To, co ma podstawowe znaczenie to pełnienie woli Boga. Wicepremier w Sosnowcu  Uroczysta msza odbyła się także w sobotę w Sosnowcu z okazji 25-lecia diecezji sosnowieckiej. Udział wzięli w niej m.in. wicepremier, minister kultury Piotr Gliński, parlamentarzyści i samorządowcy. Biskup sosnowiecki Grzegorz Kaszak podkreślił podczas homilii, że w czasie istnienia diecezji wybudowano sześćdziesiąt dwa kościoły parafialne, dwa kolejne są w budowie, co oznacza, że 40 proc. wszystkich świątyń w diecezji to kościoły nowe. – Kościół sosnowiecki od samego początku swego istnienia stanął na pierwszej linii frontu, jeśli chodzi o opiekę duszpasterską i pomoc człowiekowi, szczególnie temu, któremu drogi życiowe się pogmatwały i skomplikowały, który potrzebuje wsparcia moralnego, duchowego i materialnego – przypomniał bp Kaszak, wymieniając m.in. Wspólnotę dla bezdomnych „Betlejem” z Jaworzna, Centrum Służby Rodzinie z prężnie działającym ośrodkiem adopcyjnym (tylko w 2016 r. 70 dzieci znalazło dzięki niemu nowe rodziny), oraz placówki Caritas: Diecezjalny Dom Matki i Dziecka (do tej pory pomógł 14 matkom i 17 dzieciom), Zakład Opiekuńczo-Leczniczy (pomagający co roku 60 osobom), schroniska dla kilkudziesięciu bezdomnych i stołówki dla ubogich (kuchnia w Olkuszu rocznie wydaje około 44 tysięcy ciepłych posiłków). Wicepremier Gliński podkreślił rolę wspólnoty w życiu człowieka. – Świętowana właśnie 60. rocznica powstania Traktatów Rzymskich przypomina o jeszcze jednym ważnym wymiarze wspólnotowym, jeszcze szerszym niż wspólnota narodowa – powiedział.",,
Żona premiera Izraela powitana chlebem na lotnisku. Zrzuciła go na ziemię [WIDEO],"Premier Izraela Benjamin Netanjahu ocenił, że zachowanie jego żony, Sary, która po przybyciu na Ukrainę zrzuciła na ziemię kęs chleba powitalnego, było sposobem przyciągnięcia uwagi mediów do ich wizyty w tym kraju.","Wtorek jest drugim, ostatnim dniem pobytu szefa izraelskiego rządu i jego małżonki w Kijowie. Do incydentu z chlebem doszło w niedzielę, podczas ceremonii powitania państwa Netanjahu na stołecznym lotnisku w Boryspolu.Po zejściu z samolotu do pary podeszły dziewczęta w ukraińskich strojach ludowych, które powitały ją tradycyjnym chlebem, zwanym korowajem. Premier Izraela oderwał jego kawałek, a następny podał żonie. Sara Netanjahu upuściła go na ziemię. Zdarzenie było żywo omawiane w mediach, które uznały je za przejaw braku szacunku dla tradycji ukraińskiej.Benjamin Netanjahu skomentował incydent w nagraniu w sieciach społecznościowych. – Składam historyczną wizytę na Ukrainie, ale wątpię, by była ona relacjonowana przez media, gdyby nie było zdarzenia z chlebem – oświadczył premier Izraela.",,
Winda runęła z 95. piętra. Pasażerowie żegnali się z życiem,"Winda w jednym z najwyższych drapaczy chmur w Chicago, John Hancock Center, spadła z sześcioma osobami w środku z 95. piętra po tym, jak zerwała się co najmniej jedna z lin. Kabina zatrzymała się na 11. piętrze. Strażacy uwolnili pasażerów, nikomu nic się nie stało.","Osoby, które znajdowały się w windzie, chwilę wcześniej opuściły Signature Room, panoramiczną restaurację na 95 i 96 piętrze, z której można podziwiać panoramę Chicago. Gdy weszły do kabiny windy, nagle zerwała się przynajmniej jedna z lin utrzymujących jej ciężar. – Usłyszeliśmy dźwięk „klak, klak, klak” – powiedział gazecie „Chicago Tribune” Jaime Montemayor, turysta z Meksyku, który dodaje, że do wnętrza kabiny zaczął przedostawać się pył. Ludzie w środku krzyczeli i modlili się. – Myślałem, że umrzemy – mówił Montemayor.  Na pomoc pospieszyli strażacy, którzy zlokalizowali windę na wysokości 11 kondygnacji. By uwolnić uwięzionych, ale ocalałych ludzi, wycięli otwór w betonowym murze. – Nie można było przedostać się tam z sąsiedniej windy. Żeby otworzyć drzwi, musieliśmy zrobić dziurę na jedenastym piętrze garażu – wyjaśniał telewizji ABC 7 Chicago Patrick Maloney, dowódca brygady straży pożarnej.",,
Sankcje wobec Polski? Putin nie podjął jeszcze decyzji,"Władimir Putin nie podjął jeszcze żadnych decyzji w sprawie ograniczenia współpracy dwustronnej z Polską – oświadczył rzecznik prezydenta Rosji. Wcześniej rosyjscy senatorowie zwrócili się do prezydenta Putina z wnioskiem, aby zobowiązał organy państwa do przygotowania propozycji „o charakterze ograniczającym”.","Ma to być odpowiedź Rosji na uchwalone w czerwcu poprawki do polskiej ustawy dekomunizacyjnej, które zakładają usunięcie z przestrzeni publicznej symboli i pomników, kojarzonych z tym totalitarnym reżimem. Kremlowski rzecznik powiedział, że na razie prezydent Rosji nie wypowiadał się na ten temat i nie podejmował żadnych decyzji, bowiem jest to wewnętrzna inicjatywa Rady Federacji, wyższej izby parlamentu. „Będą nad nią pracować komitety profilowe i komisje parlamentarne” – oświadczył Dmitrij Pieskow. Dodał też, że trzeba poczekać na jakieś sformułowania, żeby dowiedzieć się „co konkretnie proponują senatorowie”. Rosja krytykuje Polskę Rada Federacji, a wcześniej Duma Państwowa i rosyjskie MSZ skrytykowały Polskę za demontaż pomników żołnierzy radzieckich. Jednak w żadnym z oficjalnych dokumentów czy komentarzy strona rosyjska nie wspomniała o radzieckich zbrodniach wobec narodu polskiego ani o napaści Armii Czerwonej na Polskę we wrześniu 1939 roku. Jednocześnie w ubiegłym tygodniu rosyjskie Ministerstwo Obrony opublikowało archiwalne dokumenty, dotyczące działań wojsk radzieckich na terenach Rzeczypospolitej w latach 1944-1945, które tak zostały dobrane, aby przedstawić Związek Radziecki w jak najlepszym świetle. Moskwa inaczej niż Warszawa interpretuje polsko–rosyjską umowę z 1994 roku o ochronie miejsc pamięci. W interpretacji polskiego MSZ dokument dotyczy pomników związanych z miejscem pochówku. Natomiast rosyjskie MSZ przekonuje, że chodzi o wszystkie monumenty i tablice pamiątkowe poświęcone Armii Czerwonej.",,
Stoltenberg: Kraje NATO muszą wydawać więcej na obronność,"– Wszystkie państwa NATO zgadzają się, że kraje członkowskie wydające mniej niż 2 proc. PKB na obronność muszą te wydatki zwiększyć - powiedział sekretarz generalny Sojuszu Północnoatlantyckiego Jens Stoltenberg przed szczytem NATO w Brukseli. Natomiast szef polskiej dyplomacji Jacek Czaputowicz podkreślał, że tylko Stany Zjednoczone mogą zagwarantować bezpieczeństwo krajom wschodniej flanki NATO.","Stoltenberg był pytany na briefingu o swoje spotkanie tego dnia z prezydentem USA Donaldem Trumpem. Amerykański przywódca po raz kolejny skrytykował kraje sojusznicze za zbyt niskie wydatki na obronność. – Oczywiście prezydent Trump ma bardzo bezpośredni język i przekaz w sprawie wydatków na obronność. Jednak fundamentalnie (...) wszyscy sojusznicy zgadzają się, że powinien istnieć sprawiedliwy podział obciążeń (w NATO – red.). Dlatego wszyscy sojusznicy zgadzają się co do tego, że ci, którzy wydają poniżej 2 proc. PKB na obronność, muszą wydawać więcej – powiedział Stoltenberg.  USA gwarantem bezpieczeństwa Podczas panelu poświęconego przyszłości NATO Jacek Czaputowicz mówił, że postrzeganie zagrożenia w Pakcie różni się w zależności od kraju. Tłumaczył, że dla Polski i krajów bałtyckich główne zagrożenie to agresywna polityka Rosji i dlatego „tylko Stany Zjednoczone mogą zagwarantować bezpieczeństwo krajom takim jak Polska, krajom na wschodniej flance”.",,
"„Chcę się przydać, przyczynić do naszego zwycięstwa”. Premier wraca na „szlak wyborczy”","Jestem jutro na szlaku wyborczym – zapowiedział premier Mateusz Morawiecki w wywiadzie dla portalu wPolsce.pl. Zadeklarował, że pomimo żałoby po śmierci ojca, zrobi wszystko, by pomóc PiS wygrać wybory. Przypominał, że jego ojciec też miał wystartować z poparciem PiS.","„Jestem jutro na szlaku wyborczym” – powiedział premier zapytany o udział w kampanii wyborczej PiS. Przyznał, że wraca,  pomimo trudnego czasu i żałoby po śmierci ojca Kornela Morawickiego. „Ta sytuacja jest dla mnie ciężka, nic już nie będzie takie, jak było dawniej"" – przyznał.Wyjaśnił jednak, że wybory, które będą za tydzień są – w jego ocenie – fundamentalne i kluczowe dla kolejnych dziesięcioleci Polski. Dodał, że jemu zależy na zwycięstwie PiS. Przypomniał, że w tych wyborach o fotel senatora z poparciem PiS chciał zabiegać jego ojciec. „Chcę się przydać, chcę się przyczynić do naszego zwycięstwa. Mamy wspaniałych ludzi, ekipę polityczna, takich ludzi, którzy wierzą w to, co robią i nawet jak się potykają - popełniamy jakieś drobne błędy - to potrafimy się uderzyć w pierś i przekonać ludzi, że to są drobne nasze potknięcia. Jednocześnie wyciągamy Polskę z głębokiej zapaści, z błędów popełnionych przez 25 lat” – mówił. Premier ocenił, że po 1989 r. zdarzyło się dużo dobrego. „Ale jednocześnie te hasła, że kapitał nie ma narodowości, że państwo jest złe, że podatki to jest tylko haracz, spowodowały takie zamieszanie w umysłach i sercach ludzi, że trzeba strasznie dużo rzeczy »odwalczać«” – stwierdził. „Jest dużo do zrobienia” – dodał. Poprosił o mobilizacje wyborców, by poszli do wyborów i zagłosowali na PiS. „Drodzy rodacy, oczywiście trzeba się teraz zmobilizować i bardzo proszę o głos, bo tutaj nic nie jest jeszcze rozstrzygnięte, (...) jedna gmina może zdecydować właściwie o wszystkim” – powiedział. „To jest szansa zmiany Polski na lepsze, nie da się w trzy i pół roku – bo tyle możemy rozwijać nasze programy – załatwić tak wielu tematów, od służby zdrowia począwszy, po infrastrukturę dróg, kolej, skończywszy na całej działalności gospodarczej, inwestycyjnej, rozwojowej i społecznej. Dużo zrobiliśmy, ale chcemy dalej naprawiać Polskę” – zapewnił.",,
"Papież: Europa to nie zbiór liczb i instytucji, ale ludzie","Papież Franciszek powiedział przedstawicielom Kościoła i politykom z krajów UE, że „osoba i wspólnota” to fundamenty Europy, tworzonej przy wkładzie chrześcijan, a jej budulcem są dialog, integracja, solidarność, rozwój i pokój.","– Praca na rzecz wspólnoty integrującej oznacza budowanie przestrzeni solidarności. Być wspólnotą oznacza bowiem, że wspieramy się nawzajem, a zatem, że nie tylko nieliczni muszą nosić ciężary i ponosić nadzwyczajne ofiary, podczas gdy inni pozostają obwarowani w obronie uprzywilejowanych pozycji – oświadczył Franciszek.Jak dodał, „Unia Europejska, która stając w obliczu swych kryzysów, nie odkryłaby poczucia, że jest jedną wspólnotą, wspierającą się i pomagającą sobie – a nie zbiorem małych grup interesów – przeoczyłaby nie tylko jedno z najważniejszych wyzwań swej historii, ale także jedną z największych szans dla swej przyszłości”.",,
"„Kto przejdzie na stronę PiS, będzie zdrajcą”. Rozenek grozi senatorom","„Kto przejdzie na stronę PiS, będzie do końca życia nazywany zdrajcą! (…) Czy ktoś się odważy napluć swoim wyborcom w twarz? Już wkrótce się przekonamy...” – napisał na Twitterze poseł SLD Andrzej Rozenek. Słowa Rozenka do złudzenia przypominają te, które wypowiedział w październiku senator KO Jerzy Fedorowicz.","Polityk stwierdził, że skoro na senatorów opozycji nie głosowali zwolennicy PiS, to przejście na stronę tej partii będzie „napluciem w twarz” wyborcom.„Oni mieli swoich kandydatów” – pisze poseł o partii rządzącej. Słowa Rozenka przypominają te, które wypowiedział w październiku senator KO Jerzy Fedorowicz. B– Człowiek, który w tym momencie odejdzie od ludzi, którzy na niego głosowali, będzie obłożony anatemą do trzech pokoleń – mówił. – Jeżeli ktoś ma odwagę taką, żeby zaryzykować swoje życie, swoich dzieci i wnuków, to proszę bardzo – dodawał Fedorowicz.Kto przejdzie na stronę PiS, będzie do końca życia nazywany zdrajcą! Na senatorów opozycji nie głosowali zwolennicy PiS. Oni mieli swoich kandydatów. Czy ktoś się odważy napluć swoim wyborcom w twarz? Już wkrótce się przekonamy... https://t.co/k5Q0hGMlN8— Andrzej Rozenek (@ARozenek) 5 listopada 2019",,
Korupcja w szpitalu Grodzkiego? Guzikiewicz: Jest kolejne zgłoszenie,"Do Karola Guzikiewicza zgłosiła się kolejna osoba twierdząca, że w szpitalu, którego dyrektorem był obecny marszałek Senatu Tomasz Grodzki, dochodziło do korupcji. Radny sejmiku pomorskiego napisał o tej sprawie na Facebooku. W rozmowie z portalem wpolityce.pl nie wykluczył, że jej zeznania obciążają nie Grodzkiego, a innego lekarza, także powiązanego z PO. Marszałek  Senatu nazywa tego typu informacje insynuacjami. – Będę używał wszystkich legalnych środków, by bronić swojego dobrego imienia – zapowiedział w czwartek w radiowej Trójce.","– Dzisiaj złożyłem kolejne zawiadomienie do sprawdzenia. Możliwe, że nie dotyczy to Grodzkiego, tylko innego lekarza także związanego z Platformą Obywatelską – powiedział w rozmowie z portalem wpolityce.pl Guzikiewicz. Jak dodaje, nie może podawać szczegółów sprawy poza informacjami, które zamieścił na  Facebooku, gdyż zostały one utajnione przez CBA. – To jest takie psychologiczne. Widać wyraźnie. To są czasami cztery lata czy więcej nawet po śmierci danej osoby. Krewni otwierają się dopiero po pewnym czasie i dochodzą do wniosku, że to była nieprawidłowość – mówi Guzikiewicz. Jak dodaje, jest pewny, że nie ma do czynienia z fałszerstwem. Nie chce jednak zdradzić, dlaczego tak sądzi. – Stałem się skrzynką kontaktową dla tych osób i będę to robił (…) Ludzie nie wiedzą, jak się kontaktować z CBA. CBA jest jakoś słabo medialnie nagłośnione – ocenił.",,
"Szef CIA liczy na dyplomację z Koreą Płn., nie wyklucza też opcji militarnych","– Stany Zjednoczone są zdeterminowane, aby zakończyć program nuklearny Korei Północnej, wykorzystując środki dyplomatyczne, ale w razie potrzeby są również przygotowane do użycia siły – powiedział w niedzielę szef CIA Mike Pompeo w telewizji Fox News.","– Chcemy, aby reżim zrozumiał, że zamierzamy rozwiązać ten problem i jesteśmy zdecydowanie przekonani, iż rozwiązanie tego przy użyciu środków dyplomatycznych jest dobrą odpowiedzią – powiedział Pompeo. – Administracja jest gotowa zrobić wszystko, aby ludzie w Los Angeles, Denver i w Nowym Jorku nie byli narażeni na ryzyko, że Kim Dzong Un będzie miał broń nuklearną – dodał.Szef CIA odrzucił również zarzuty, że prezydent Trump był lekkomyślny, mówiąc o możliwości wojny nuklearnej z Koreą Północną. – Obecna administracja rozumie powagę tego, co robi. Rozumiemy, jakie jest zagrożenie – powiedział Pompeo.Wątpliwości w szczerość Korei PółnocnejSzef amerykańskiego wywiadu wątpi również w szczerość Korei Północnej podczas rozmów dwustronnych na wysokim szczeblu z Koreą Południową, które rozpoczynają się we wtorek w Panmundżomie w strefie zdemilitaryzowanej. – Północni Koreańczycy (...) obawiają się, że Ameryka, po raz pierwszy od bardzo dawna, poważnie myśli o denuklearyzacji półwyspu – dodał szef CIA.Podczas rozmów ma zostać omówiona m.in. kwestia ewentualnego uczestnictwa delegacji i reprezentacji KRLD w zimowych igrzyskach olimpijskich, które odbędą się w lutym w Pjongczangu w Korei Płd.",,
Wszechświat jako część bańki w dodatkowym wymiarze,"Fizycy opracowali model, według którego znany nam wszechświat może być fragmentem jednej z wielu baniek rozszerzających się w dodatkowym wymiarze. Dzięki teorii naukowców z Uniwersytetu w Uppsali można m.in. wyjaśnić istnienie ciemnej energii.","Od 20 lat wiadomo, że wszechświat nie tylko się rozszerza, ale również, że robi to coraz szybciej. Uważa się, że odpowiada za to wypełniająca go, tajemnicza, tzw. ciemna energia. Zrozumienie ciemnej energii to jedno z najważniejszych zadań współczesnej fizyki.Od długiego czasu zajmujący się tym specjaliści żywili nadzieję, że uda się tego dokonać z pomocą tzw. teorii strun. Według niej cała materia składa się z wibrujących przypominających struny obiektów. Teoria ta wymaga m.in. istnienia większej liczby wymiarów, niż znane nam trzy wymiary przestrzenne. W ciągu ostatnich 15 lat powstały różne, oparte na teorii strun modele, które mogłyby wyjaśnić istnienie ciemnej energii, jednak spotykały się one z ostrą krytyką, a według niektórych specjalistów, żaden z tych modeli nie może być prawdziwy.",,
Ambasador Wielkiej Brytanii: Polska była ofiarą Niemiec i Związku Radzieckiego,"„Nigdy nie wolno nam zapominać o olbrzymich stratach poniesionych przez Polskę. To, że Polska była ofiarą zarówno nazistowskich Niemiec, jak i Związku Radzieckiego, jest niezaprzeczalne” - napisał na Twitterze ambasador Wielkiej Brytanii Jonathan Knott.","To odpowiedź na oskarżenia, jakie w zeszłym tygodniu zaczął wysuwać pod adresem Polski Władimir Putin. Stwierdził on, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Polskę oskarżył zaś o antysemityzm. As Prime Minister Johnson said on 1 September 2019: “Eighty years ago, Hitler invaded Poland… As Poles defended their country… Soviet forces attacked from the East, trapping Poland between the hammer of fascism and the anvil of Communism”. https://t.co/8g2dMC1pfV— Jonathan Knott (@AmbassadorKnott) 31 grudnia 2019 Zacytował ona także słowa premiera Borisa Johnsona, który 1 września powiedział, że Polska została zaatakowana także ze wschodu przez siły radzieckie przez co znalazła się między „młotem faszyzmu a kowadłem komunizmu”.",,
"Bębny, trąbki i karaibskie jedzenie. Karnawał Notting Hill w Londynie","Kolorowe tancerki oraz rytmy calypso, samby i reggae, królują na londyńskiej ulicy. Rozpoczął sie słynny festiwal karaibski Notting Hill.  W zabawie może wziąć udział ponad milion gości. To największa tego typu impreza w Europie, porównywana do słynnego karnawału w Rio de Janeiro.","To  święto kultury karaibskiej.  Są bębny, trąbki i karaibskie jedzenie.  A do tego – bardzo głośna muzyka.  Organizatorzy spodziewają się, że w niedzielę i poniedziałek pojawi się w dzielnicy Notting Hill około miliona  ludzi z całego świata.  Zabawa ciągnie się na przestrzeni pięciu kilometrów.  W muzycznej paradzie biorą udział przebrane w kolorowe  kostiumy zespoły  tańczące w rytm muzyki.  Podczas karnawału Notting Hill wybierane są najlepsze zespoły oraz orkiestry grające na narodowych instrumentach z Trynidadu i Tobago, a w ramach konkursu Grand Costium Gala wybiera się Miss, Mistera oraz DJ-a karnawału.Festiwal imigrantów z KaraibówKarnawał Notting Hill sięga swymi korzeniami do dalekiego Trynidadu, dawnej brytyjskiej kolonii, skąd przyjechali liczni imigranci. Osiedlali się w dzielnicy Notting Hill, stąd nazwa festiwalu. Zabawę zorganizowano po raz pierwszy 55 lat temu. Była symbolem walki z dyskryminacją i rasizmem. Obecnie jest wielkim festiwalem i świętem kultury karaibskiej. W Londynie mieszka ponad 350 tys. osób pochodzących z Karaibów.",,
Sławomir Nowak: Nie czekam na żaden powrót Tuska,"– Nie czekam na żaden powrót. Uważam, że powroty w polityce nie zawsze się udają – powiedział były szef gabinetu politycznego Donalda Tuska Sławomir Nowak, pytany o ewentualny powrót byłego premiera do krajowej polityki. – Nie wywierajmy na niego (Tuska) zbyt dużej presji – dodał Nowak.","Sławomir Nowak, były minister transportu w rządzie Donalda Tuska oraz były szef jego gabinetu politycznego, w rozmowie z wp.pl odniósł się do spekulacji dot. ewentualnego powrotu na polską scenę polityczną obecnego przewodniczącego Rady Europejskiej. Jak stwierdził Nowak, nie czeka „na żaden powrót” Tuska. – Uważam, że powroty nie zawsze się udają – mówił polityk. – Ja uważam, że każdy powinien robić to, co potrafi (…) Co zdecyduje los i historia, to zobaczymy, wszystko przed nami – dodał po chwili. Na koniec stwierdził, że nie należy „wywierać presji” wobec Tuska. Sławomir Nowak po tym jak były premier został przewodniczącym RE, a Platforma Obywatelska przegrała wybory parlamentarne, rozpoczął pracę na Ukrainie i przyjął ukraińskie obywatelstwo.",,
Przychodzi baba do lekarza,"Rok nowy, a sprawy i przyzwyczajenia stare. Przekonują się o tym choćby ci, którzy uparcie pytają o pieniądze, które miały trafiać do Tomasza Grodzkiego w ramach jego praktyki lekarskiej, co w świetle tych doniesień – od strony finansowania – można nawet nazwać jednoosobowym partnerstwem publiczno-prywatnym. Marszałek Senatu będzie musiał w końcu zmierzyć się z tymi pytaniami.","Jednak i jego sympatycy nie są w godnej pozazdroszczenia sytuacji. Grodzki miał stać się symbolem odzyskiwania Polski przez opozycję, a wygląda na to, że (przynajmniej w ramach wizerunku wyłaniającego się z przekazów medialnych) aż za dobrze symbolizuje model polityki odrzuconej przez Polaków kilka lat temu. Zwalanie wszystkiego na „pisowskość” prześwietlających go mediów sprawy nie załatwi. Grodzki staje się szybko wizerunkowym obciążeniem dla kolegów i chociaż po ludzku może być go nawet szkoda, nie zmienia to faktu, że Grodzki na razie wybieranajgorszy, podpatrzony u kolegów, sposób (nie)radzenia sobie z oskarżeniami.  Tymczasem grono świadków, skłonnych już nie tylko z mediami dzielić się swoimi doświadczeniami, rośnie niemal codziennie i choć można, oczywiście, założyć, że mamy do czynienia z wyjątkowo perfidnym spiskiem wymierzonym w przyzwoitego człowieka, to przecież tym bardziej zachowanie jego samego jest kluczowe w odbiorze tej sprawy.  Nośne oskarżenia Bardzo interesującą lekturą jest tutaj Twitter Leszka Jażdżewskiego, czyli pamiętnego antyklerykalnego suportu dla Donalda Tuska sprzed kilku miesięcy. Liberalny publicystaanalizując oskarżenia mediów wobec marszałka Senatu naraża się na mocną krytykę ze strony sympatyzujących z Platformą czytelników, zauważając, że „(…) +przeciw każdemu+można robić propagandę, ale nie przeciw każdemu skutecznie. Nie widziałem oskarżeń o korupcję Kidawy Błońskiej, Trzaskowskiego czy Schetyny, choć tyle lat spędził w biznesie, ani Tuska, choć PiS się go boi jak diabła wcielonego.”. Wynika z tego, że nawet Jażdżewski uważa oskarżenia wobec marszałka za na tyle nośne i miarodajne, by mogły stać się one politycznie szkodliwe. „Radio Szczecin, jak wiele innych publicznych stacji, jest medialnym narzędziem PiS do walki z opozycją. Powszechnie posługują się kłamstwami i manipulacjami. Szok, że doświadczony redaktor może pisać takie nieodpowiedzialne i zwyczajnie naiwne tezy. Szok.” – odpowiada mu poseł Platformy Arkadiusz Myrcha na tym samym portalu. I tak sobie panowie rozmawiają, lecz wygląda na to, że poza Jażdżewskim podział jest jasny – kto za Platformą, nie widzi powodu, by cokolwiek tłumaczyć, zmieniać,czy, broń Boże, marszałka odwoływać. Śledztwa prokuratorskie w dzisiejszych czasach dodają politykom opozycji jedynie uroku w oczach sympatyków, co wiemy z taśm Neumanna i co wydaje się potwierdzać, choć życzyłbym marszałkowi, by popularność budował raczej rzetelną pracą swojej izby i niezbyt częstymi (przesadzić łatwo) telewizyjnymi wystąpieniami. Że coś się wokół prof. TomaszaGrodzkiego dzieje, wiemy co najmniej od grudnia, gdy pojawiły się pierwsze sygnały ze strony pacjentów i ich rodzin i, niedługo przed Bożym Narodzeniem, wiadomość o śledztwiew sprawie korupcji w kierowanym przez niego szpitalu w Zdunowie. Profesor pełniąc funkcje kierownicze miał być osobą bardzo zajętą, więc do przeprowadzenia operacji trzeba było jakoby wyjątkowo go przekonać. Według zeznań córki pacjenta przesądziła koperta z dwoma tysiącami złotych. I właśnie zwykły, papierowy przedmiot, niezależnie od tego, czy faktycznie wówczas się pojawił i jaka była jego zawartość, staje się w tym czasie zmorąpolityka, który miał być, i dla wielu wciąż jest, nadzieją opozycji.  Kilka dni później, lecz wciąż jeszcze przed Świętami, zięć innego pacjenta mówił o kwocie trzech tysięcy. Jestjeszcze biznesmen opowiadający o półtora tysiącu złotych, które wylądowały bez przeliczania w profesorskiej szufladzie. Polityk musi oczyścić swoje imię  Tych historii jest dużo, za dużo, trudno uwierzyć, że nagle grupa dawnych pacjentów, w większości zresztą przez Grodzkiego uratowanych, miała się nagle zmówić przeciwko niemu. Co miałoby nimi kierować? Zawiść? Polityka? Pojawiają się tez głosy osób, które przedstawiają inny wizerunek lekarza, jako osoby bezinteresownej i oddanej pacjentom, mamy więc słowo przeciwko słowu, w takiej zaś sytuacji nie można wszystkiego zostawiać niszczącej sile politycznego konfliktu, która może uchronić przed utratą zaufania co bardziej zaślepionych zwolenników, lecz już nie zwykłych obserwatorów. Jeśli zaś, a wszystko na to wskazuje, Tomasz Grodzki zamierza nadal odgrywać ważną rolę w polskiej polityce, musi oczyścić swoje imię, również z udziałem tych instytucji, które oskarżao polityczną motywację prowadzonych działań. Czego należy życzyć i marszałkowi i sobie, przyjemniej jest bowiem żyć ze świadomością, że trzecia osoba w państwie została zwyczajnie pomówiona, niż z myślą, że ciągną się za nią niewyjaśnione historie. Obrońcy marszałka tymczasem sugerują, że zgłaszający się świadkowie kierują się małymi, na ogół politycznymi, pobudkami. Trzeba jednak wziąć poprawkę na to, że osoba, którazgłasza korupcję z udziałem pośrednio lub bezpośrednio znanego i szanowanego lekarza, a zarazem pierwszoplanowego polityka i marszałka Senatu, ryzykuje o wiele więcej niż możezyskać.  Po pierwsze, kiedyś sama może potrzebować pomocy wybitnego specjalisty, który potrzebuje dodatkowej motywacji, zawalony obowiązkami, samokształceniem i biurokracją.Po drugie, już teraz może narazić się kolegom czy koleżankom, dla których kluczowy jest nieskazitelny wizerunek wpływowego polityka z najwyraźniej bliskiej ich sercu opcji. O tymostatnim przekonuje się prof. Agnieszka Popiela, pierwsza, która publicznie informowała o wpłacie na rzecz fundacji w wyniku sugestii poczynionej przez Grodzkiego. Tomasz Grodzki każdego dnia staje się kimś w rodzaju Mariana Banasia polskiej opozycji, tyle że o Banasiu jakoś ostatnio mniej się mówi i pamięta, wokół marszałka jest zaś corazgłośniej. Politycy partii rządzącej wzywają do dymisji, działacze Platformy sprawę bagatelizują lub sprowadzają do spisku „wiadomych sił”, inni politycy są skłonni rozważyćzmianę na stanowisku marszałka Senatu, gdy dowodów pojawi się więcej. Wszystko to nie zmienia faktu, że Grodzki na obecnym stanowisku, czego chyba nie spodziewał się nikt,bardziej opłaca się Prawu i Sprawiedliwości niż opozycji. Czyż bowiem można wyobrazić sobie wygodniejszego przeciwnika, który zapowiada choćby szeroko zakrojone i mocno pozakonstytucyjne międzynarodowe konsultacje w sprawie reformy wymiaru sprawiedliwości, od lekarza, w którego szpitalu dochodzić miało do korupcji badanej przez śledczych? Im dłużej serial ten będzie trwał, tym gorzej dla jego bohatera i całej formacji politycznej, którą reprezentuje. Grodzki obciążony zarzutami, sam stanie się obciążeniem, zarówno dlakierowanej przez siebie Izby Wyższej parlamentu, jak i Małgorzaty Kidawy-Błońskiej, dla której jego wsparcie może stać się kłopotliwe, zwłaszcza w zdobywaniu głosów spozaelektoratu PO. Tłumaczenie całej sprawy spiskiem to najgorsze, co politycy opozycji mogą zrobić, jak na razie jednak wszystko wskazuje na to, że taki właśnie mają pomysł.",,
Doradca Białego Domu: Trump nie przygotowuje nowej umowy handlowej z Chinami,"Doradca Białego Domu ds. ekonomicznych Larry Kudlow powiedział w wywiadzie dla CNBC, że prezydent USA Donald Trump nie zlecił przygotowania nowej umowy handlowej z Chinami. Dodał, że nie jest optymistą, jeśli chodzi o porozumienie handlowe z Pekinem.","Agencja Bloomberg, po czwartkowej rozmowie telefonicznej Trumpa z prezydentem Chin Xi Jinpingiem, napisała, że zlecił on urzędnikom przygotowanie listy warunków USA do ewentualnej umowy handlowej z Chinami, którą chciałby zawrzeć na spotkaniu z Xi w Buenos Aires. Kudlow odniósł się do tej informacji, zapewniając, że Trump nie podjął takich kroków, a jeśli rozmowy z Xi na temat handlu nie powiodą się, to Waszyngton może uruchomić kolejne taryfy celne na chińskie towary eksportowe. Dodał, że Pekin również nie przedstawił nowej oferty dotyczącej rozwiązania sporu handlowego. Czwartkowa rozmowa telefoniczna Trumpa i Xi była pierwszym takim publicznie ogłoszonym kontaktem przywódców obu krajów od kilku miesięcy. Chiny i USA toczą wojnę celną, a Trump grozi ocleniem nawet całego chińskiego eksportu do Stanów Zjednoczonych, jeśli Pekin nie zmieni swojej polityki handlowej.  „Konieczność utrzymania zdrowych relacji”  W piątek chińskie MSZ pozytywnie oceniło tę rozmowę. Według agencji Xinhua obaj prezydenci podkreślali konieczność utrzymania zdrowych relacji i częstych kontaktów na najwyższym szczeblu. Trump poinformował w czwartek na Twitterze, że odbył „bardzo dobrą” rozmowę z Xi, i dodał, że negocjacje z Pekinem w sprawie handlu „rozwijają się bardzo ładnie”.",,
"Już wiadomo, kto sfinansował konwencję Biedronia","To fundacja Instytut Myśli Demokratycznej, a nie partia polityczna miała opłacić wynajem warszawskiej hali Torwar, w której odbyła się konwencja partii Roberta Biedronia – ustalił portal PolskieRadio24.pl. Przedstawiciel partii zapewnia, że wszystko odbyło się zgodnie z prawem.","Zdaniem portalu, jego ustalenia mogą być „podstawą dla organów ścigania do zbadania sprawy, zanim sprawozdanie finansowe ugrupowania oceni PKW”. Dziennikarze dotarli do dokumentu, z którego wynika, że umowa została zawarta między Centralnym Ośrodkiem Sportowym (Torwarem) a Fundacją Instytut Myśli Demokratycznej, reprezentowaną przez prezesa Marcina Anaszewicza i członkinię zarządu Monikę Gotlibowską. Są to najbliżsi współpracownicy Biedronia, którzy w partii pełnią funkcje odpowiednio: wiceszefa partii i skarbniczki.Prezes Instytutu Ordo Iuris Jerzy Kwaśniewski przekonuje, że fundacja nie może finansować wydarzeń partyjnych. – Jeżeli potwierdziłaby się informacja o pokryciu przez podmiot trzeci (fundację) części kosztów konwencji partyjnej, to należałoby kwalifikować takie działanie jako oczywiste naruszenie przepisów ustawy o przyjmowaniu darowizn. Ponadto stanowiłoby to naruszenie konstytucyjnej zasady jawności finansowania partii politycznych, bowiem pochodzenie środków fundacji nie jest już objęte jawnością – tłumaczy.W mailu przesłanym portalowi 5 lutego przez Jana Mroza, dyrektora komunikacji partii Biedronia, czytamy: „Podkreślamy, że 100 proc. kosztów konwencji finansuje partia Wiosna Roberta Biedronia. Partia Wiosna z zebranych wpłat od osób fizycznych (zgodnie z ustawą o partiach politycznych) pokryła m.in. koszt wynajmu hali Torwaru w dniu 3 lutego 2019”.W następnym mailu Mróz potwierdził, że „wszelkie rozliczenia konwencji pomiędzy partią Wiosna Roberta Biedronia a działającymi na jej zlecenie wykonawcami następowały w oparciu o stosowne podstawy prawne”.",,
Politolog: Wypowiedź Grabca to recepta na przegrane wybory,"Sugestia, że sprawa programu 500 Plus i wieku emerytalnego może być ponownie otwarta przez Platformę Obywatelską, kiedy dojdzie do władzy, może wywołać niepokój u wyborców. To niebezpieczna wypowiedź – stwierdził w rozmowie z portalem tvp.info Artur Wróblewski. Politolog skomentował w ten sposób słowa rzecznika PO Jana Grabca o tym, że „Polacy będą musieli zwrócić pieniądze” z programów społecznych rządu.","W TVN24 rzecznik Platformy poseł Jan Grabiec był pytany o ocenę programów społecznych wprowadzonych przez rząd Prawa i Sprawiedliwości.– Będziemy mówili głośno i dobitnie Polakom prawdę, że te przelewy przecież nie są z konta partyjnego PiS, że to są pieniądze wszystkich Polaków. Dokładnie rzecz biorąc, te pieniądze Polacy będą musieli zwrócić, bo te programy w dużej mierze są na kredyt – mówił Grabiec.W rozmowie z portalem tvp.info politolog Artur Wróblewski skomentował wypowiedź Grabca, nazywając ją „niebezpieczną”. – To kolejna niefortunna wypowiedź osób związanych z opozycją. Takie stwierdzenie to recepta na przegrane wybory, dlatego że nie wprost, ale jednak, w jakiś sposób – krytykuje program 500 Plus. To także krytyka wieku emerytalnego, który podwyższyła przecież Platforma – mówił. Jak dodał Wróblewski, „wyborca, który będzie w październiku szedł do urny, powinien pamiętać o słowach Grabca, że tak naprawdę sprawa 500 Plus i wieku emerytalnego może powtórnie stać się przedmiotem rewizji przez opozycję”. – Ten program może być  przeformułowany, może zniknąć całkowicie – ostrzega.",,
Ponad tysiąc pracodawców podpisało z Grupą PZU umowy na zarządzanie PPK,"Ponad tysiąc pracodawców, zatrudniających łącznie ponad pół miliona pracowników, podpisało z Grupą PZU umowy na zarządzanie Pracowniczymi Planami Kapitałowymi – poinformował prezes PZU Paweł Surówka. Na współpracę z PZU zdecydowały się m.in. firmy PKN Orlen, Grupa Energa, Coca–Cola.","„Ponad 1000 największych pracodawców w Polsce podpisało umowy o zarządzanie Pracowniczymi Planami Kapitałowymi z Grupą PZU. Zatrudniają łącznie ponad pół miliona pracowników” – przekazał Surówka w komunikacie prasowym.Do 25 października był czas na zawarcie umowy na zarządzanie Pracowniczymi Planami Kapitałowymi (PPK) z instytucjami finansowymi. Prezes PZU podkreślił, że w ciągu niespełna czterech miesięcy Grupa stała się jednym z liderów rynku PPK. „To dowód atrakcyjności naszej oferty i zaufania wobec Grupy PZU” – wskazał. PPK w ramach Grupy PZU oferują PZU, PZU Życie, Pekao i Alior Bank. Prezes PZU Życie Roman Pałac przypomniał, w ramach Grupy zarządzanie i prowadzenie PPK oferują TFI PZU i Pekao TFI. „Zależy nam, by zdjąć z pracodawców ciężar jak największej liczby obowiązków związanych z PPK. Dlatego m.in. uruchomiliśmy bezpłatny internetowy serwis e–PPK służący do zawierania umów o zarządzanie i prowadzenie PPK oraz do bieżącej obsługi Planów” – przekazał Pałac. Dodał, że celem Grupy PZU jest również zachęcanie Polaków do oszczędzania i budowanie w ten sposób polskiego kapitału. PZU w komunikacie poinformowało, że wśród firm, które zdecydowały się na współpracę z PZU jest PKN Orlen – zatrudniająca kilkanaście tysięcy pracowników, Grupa Energa, Coca–Cola, PKP Intercity, Orbis, Polskie Radio, Poznańskie Zakłady Zielarskie Herbapol, Wittchen i Vistula. Grupa PZU jest największą instytucją finansową w Europie Środkowo–Wschodniej. Zarządza aktywami o wartości prawie 340 mld zł. Ma 22 mln klientów w pięciu krajach. 1 stycznia 2019 r. weszła w życie ustawa o Pracowniczych Planach Kapitałowych. Wprowadza ona dobrowolny i powszechny system długoterminowego oszczędzania. Do programu może przystąpić każda osoba zatrudniona, która podlega obowiązkowo ubezpieczeniom emerytalnym i rentowym. Oszczędności tworzone będą wspólnie przez pracowników, pracodawców oraz państwo. PPK to dobrowolny i powszechny system długoterminowego oszczędzania, który ma być tworzony wspólnie przez pracowników, pracodawców oraz państwo. Od 1 lipca tego roku jako pierwsze do systemu wchodzą największe przedsiębiorstwa zatrudniające co najmniej 250 osób. Potem, co pół roku – do stycznia 2021 r. – system będzie wprowadzany w coraz mniejszych firmach. Polski Fundusz Rozwoju, który jest odpowiedzialny za uruchomienie i wdrożenie PPK zakłada, że systemem docelowo zostanie objętych nawet 7–8 mln osób. Do PPK zostaną automatycznie zapisani pracownicy w wieku od 18 do 55 lat. Pozostali, którzy przekroczyli 55. rok życia, mogą przystąpić do PPK na własny wniosek. Wszyscy mają prawo w dowolnym momencie zrezygnować z udziału w PPK, a także w dowolnym momencie do nich przystąpić. Tzw. podstawowe wpłaty do PPK, finansowane przez pracowników i pracodawców, wyniosą: 2 proc. wynagrodzenia brutto, które zapłaci pracownik (przy czym osoby zarabiające mniej niż 120 proc. minimalnego wynagrodzenia mogą wnioskować o obniżenie składki do 0,5 proc.); 1,5 proc. wynagrodzenia brutto pracownika, które ma wpłacać pracodawca. Dopłata z państwowego Funduszu Pracy wyniesie 20 zł miesięcznie, co w skali roku daje 240 zł. Dodatkowo, w pierwszym roku, pracownicy otrzymają także tzw. wpłatę powitalną w wysokości 250 zł.",,
Rowhani ostrzega Macrona: Będziemy wycofywać się z porozumienia nuklearnego,"Prezydent Iranu Hasan Rowhani zakomunikował prezydentowi Francji Emmanuelowi Macronowi, że Iran w najbliższych dniach dalej będzie redukował swe zobowiązania wynikające z porozumienia nuklearnego, jeśli UE nie zdoła powstrzymać sankcji USA wobec Teheranu.","„Jeśli Europa nie jest w stanie dotrzymać w praktyce swych zobowiązań, Iran uczyni w najbliższych dniach trzeci krok w kierunku zredukowania własnych” – oświadczył w sobotniej rozmowie telefonicznej z Macronem według relacji zamieszczonej na stronie internetowej irańskiego rządu.Rowhani zastrzegł, że decyzja o przewidzianym na 6 września trzecim już z kolei kroku na drodze wycofywania się z porozumienia, na którą Teheran wkroczył po wycofaniu się z niego USA, jest „odwracalna”. Macron oświadczył podczas szczytu G7 we Francji, że spodziewa się, iż będzie mógł doprowadzić do spotkania między Rowhanim a prezydentem Donaldem Trumpem. Irańczyk zastrzegł jednak, że nie będzie negocjował z Waszyngtonem, dopóki Amerykanie nie wycofają się z sankcji wobec jego kraju. W związku z tymi sankcjami władze irańskie poinformowały w maju, że przestaną stopniowo wywiązywać się z niektórych swoich zobowiązań wynikających z paktu nuklearnego zawartego z Zachodem z 2015 r. i przewidującego rezygnację Iranu z dążenia do uzyskania broni nuklearnej w zamian za stopniowe znoszenie zachodnich sankcji. W istocie rzeczy Teheran przekroczył już ustalone limity zapasów uranu i stopnia jego wzbogacania. Iran wybrał taką formę nacisku na UE, aby uzyskać z jej strony przynajmniej możliwość sprzedaży swej ropy naftowej i pewne gwarancje bankowe. Teheran oświadczył jednocześnie, że jeśli te warunki zostaną spełnione – powróci do wywiązywania się ze swych zobowiązań. W rozmowie z Macronem Rowhani skarżył się, że Europejczycy „nie poczynili praktycznych kroków”, aby uratować porozumienie po jednostronnym wycofaniu się Stanów Zjednoczonych w 2018 roku, kiedy to USA rozpoczęły nakładanie sankcji na Iran. Domagał się „pełnego powrotu do wypełniania zawartych zobowiązań ze strony sygnatariuszy porozumienia i zagwarantowania swobody żeglugi w Zatoce Perskiej i Cieśninie Ormuz”. Jak oświadczył Rowhani, to dwa zasadnicze cele, które Teheran chce osiągnąć w obecnych negocjacjach z Europą.  Macron ze swej strony oświadczył, że kontynuacja rozmów jest „słuszną decyzją”, a Francja pracuje nad tym, aby „rozwikłać problemy polityczne i ekonomiczne w stosunkach z Iranem oraz zredukować napięcie w regionie”. Mimo tych kontaktów napięcie w rejonie Zatoki Perskiej od maja wzrasta wskutek serii ataków na tankowce, o które Amerykanie oskarżają Teheran. Rząd irański zaprzecza, jakoby ponosił odpowiedzialność za te incydenty. Przyznał się jednak do zestrzelenia amerykańskiego drona, który miał naruszyć irańską przestrzeń powietrzną oraz do zatrzymania tankowca płynącego pod brytyjska banderą za rzekome naruszenie obowiązujących norm nawigacyjnych.",,
"Analitycy: Wzrost gospodarczy powyżej oczekiwań, drugi silnik odpalony","Wzrost PKB, który wyniósł 4,7 proc. był powyżej oczekiwań analityków, przełom w inwestycjach mamy mimo coraz gorszych nastrojów za granicą, a w naszej gospodarce odpalił drugi silnik  – ocenia portal internetowy „Dziennika Gazety Prawnej”. „To może zaskakiwać w warunkach spowolnienia u najważniejszych partnerów handlowych” – wskazano.","Polska gospodarka wzrosła w pierwszym kwartale o 4,7 proc. licząc rok do roku. Taką informację opublikował Główny Urząd Statystyczny. Są to dane o 0,1 punktu procentowego lepsze od opublikowanego przez GUS w połowie maja tzw. szybkiego szacunku PKB.Jak zauważa portal gazeta prawna.pl, taki wzrost był „powyżej oczekiwań analityków”. Wskazuje także, że „to nie tempo rozwoju jest najbardziej zaskakujące, lecz struktura”. „Nastąpiło ożywienie w inwestycjach. To może zaskakiwać w warunkach spowolnienia u najważniejszych partnerów handlowych” – stwierdzono.W artykule zacytowano także słowa głównego ekonomisty Credit Agricole Bank Polska, który dane podane przez GUS określa mianem „fenomenalnych”. – Przy takich ograniczeniach globalnych, przy badaniach koniunktury, które wskazują na brak inwestycyjnego entuzjazmu w firmach, mamy wzrost nakładów, i to głównie w przetwórstwie przemysłowym. Jakby przedsiębiorstwa doszły do wniosku: trzeba się zbroić, trzeba się szykować na każdą ewentualność, bo niezależnie od tego, czy koniunktura będzie dobra czy zła, to możemy być lepsi, bardziej odporni, jeśli dzięki inwestycjom zwiększymy produktywność albo obniżmy koszty – stwierdza Jakub Borowski.Specjalista wskazuje także na dwa wytłumaczenia „przyspieszających inwestycji w czasach globalnej niepewności”. Pierwsze to „projekty realizowane przez zagraniczne prywatne firmy działające w Polsce”, drugie „sytuacja na rynku pracy”. – Stąd przyspieszenie inwestycji również w firmach krajowych, które szukają nowych sposobów na utrzymanie konkurencyjności. Inny powód to ceny energii, które prędzej czy później zostaną odmrożone. Znam przypadki przedsiębiorstw inwestujących w wymianę maszyn na takie, które będą znacznie mniej energochłonne. Takie maszyny mogą produkować tyle samo, ale pozwalają na radykalne obniżenie kosztów – mówi Borowski.Z kolei w ocenie ekonomistki PKO BP Marty Petka-Zagajewskiej „teraz struktura wzrostu jest bardziej korzystna”. – O ryzyku przegrzania mówi się najczęściej wtedy, gdy rozwój gospodarki bazuje przede wszystkim na konsumpcji. Wtedy pojawia się ryzyko presji inflacyjnej. Wzrost inwestycji zwiększa potencjał gospodarki, co oznacza, że nie powinna nam narastać sprzyjająca inflacji luka popytowa – mówi Petka-Zagajewska. Dodaje, że w związku z tym „nawet gdyby inflacja przekroczyła cel NBP, nie należy się spodziewać podwyżek stóp procentowych”. Tezę o szukaniu lepszej efektywności potwierdzają także słowa Grzegorza Maliszewskiego, ekonomista Banku Millennium, który przyznał, że „firmy w I kw. zwiększały wydatki na maszyny i urządzenia”. Zwrócił też uwagę, że „znacznie szybciej – o prawie 40 proc. w skali roku – rosły nakłady na budynki”.",,
Premiera filmu „Niepospolita” w internecie [WIDEO],"Serwis internetowy niepospolita.pl, krótkometrażowy film oraz teledysk Adama Milwiw-Barona do utworu „Sex Appeal” z udziałem Natalii Lubrano – to składowe projektu „Niepospolita”, który będzie miał oficjalną premierę w niedzielę. Film jest dostępny w internecie od soboty.","„»Niepospolita« to krótkometrażowy film fabularny osadzony w historycznych realiach II Rzeczpospolitej. Jest to opowieść o ludziach, uczuciu, wielkości i entuzjazmie tamtych czasów” – podali twórcy projektu w informacji prasowej przesłanej PAP. Jak dodano, film „Niepospolita” w reżyserii Tomasza Dobosza, opowiada o ważnych i ciekawych postaciach w przedwojennej Polsce. Twórcy chcieli pokazać historię w nowoczesny i popkulturowy sposób. Film opowiada o podróży pisarza Tadeusza Dołęgi-Mostowicza, który na polecenie potentata wydawniczego – Melchiora Wańkowicza, wyrusza z asystentką Dianą w podróż po Polsce w 1939 r. „Celem podróży jest stworzenie reportażu o najbardziej wpływowych w tamtym okresie ludziach, dla właśnie powstającej polskiej telewizji. Początkowa niechęć między Tadeuszem, playboyem i bonvivantem a Dianą powoli zamieni się w kiełkujące uczucie, które znajduje swój tragiczny finał” – napisano. Podkład dźwiękowy stanowią nowoczesne aranżacje starych przebojów w wykonaniu Adama Barona, Michała Fogga, wnuka znanego piosenkarza oraz muzyka specjalnie skomponowana na potrzeby filmu przez Artura Słotwińskiego. Film można oglądać od soboty na stronie niepospolita.pl oraz na kanale projektu w serwisie Youtube. W filmie występują m.in. Patryk Szwichtenberg, Agata Różycka, Marek Siudym. Scenariusz napisali Danuta Nierada i Miłosz Lodowski.",,
„Wybitna tenisistka i homofob”. Gwiazdy atakują legendę sportu,"– Znakomita tenisistka, ale homofob – powiedziała Martina Navratilova, komentując słowa Margaret Smith Court dotyczące małżeństw homoseksualnych. Ta znakomita australijska tenisistka zapowiedziała bojkot linii Quantas, które wspierają zawieranie przez gejów i lesbijki małżeństw.","Margaret Smith Court to legendarna tenisistka, zwyciężczyni 64 turniejów wielkoszlemowych w grze pojedynczej, podwójnej i mieszanej. Największe sukcesy odnosiła w latach 60. i 70. Teraz jest pastorem, znanym z konserwatywnych i kontrowersyjnych wypowiedzi oraz znaną przeciwniczką środowisk LGBT. Ostatnio powiedziała, że nie będzie korzystać z usług linii lotniczych Qantas, ponieważ popierają małżeństwa homoseksualne. – Dla mnie małżeństwo jest związkiem między mężczyzną i kobietą, jak to zostało napisane w Biblii. Po państwa oświadczeniu nie mam innego wyjścia i będę zmuszona poszukać innych linii lotniczych – ogłosiła Margaret Court.  „Nie rozumiem, jakie to ma znaczenie”  Słowa 75-latki wywołały burzę w tenisowym światku, a do jej wypowiedzi odniosły się gwiazdy dyscypliny: Andy Murray, Nick Kyrgios, Samantha Stosur oraz Martina Navratilova. Zdaniem Andiego Murray, Court nie powinna zabierać głosu w nie swoich sprawach. – Nie rozumiem, dlaczego ktoś ma problem z dwojgiem ludzi, którzy kochają się wzajemnie i chcą się pobrać. (…) To niczyja sprawa. Każdy powinien mieć te same prawa – powiedział. „Teraz wszyscy przekonali się, kim ona jest” Trzy grosze dorzuciła też Martina Navratilova, słynna tenisistka, prywatnie lesbijka. Czeszka napisała pełen żalu list, w którym ostro skrytykowała poglądy Margaret Smith Court. Pismo zaadresowała do Margaret Court Arena, czyli stadionu imienia krytykowanej przez nią tenisistki. To jeden z największych kortów, na którym rozgrywany jest turniej Australian Open. – Teraz jednak okazało się, kim tak naprawdę ona jest – świetną tenisistką i... homofobem. Stara się aktywnie zapobiegać temu, by ludzie ze środowiska LGBT mieli równe prawa – czytamy w piśmie Navratilovej. Zdaniem Czeszki jej imieniem nie powinno nazywać się stadionów sportowych. – Uważam, że Evonne Goolagong Arena (od nazwiska aborygeńskiej sportsmenki – przyp. red.) brzmi bardzo dobrze. To osoba, którą możemy sławić – dodała.",,
Pracownik działu rybnego może odmówić sprzedaży żywych karpi,"Osoba, która została zatrudniona na dziale rybnym, może odmówić pracy przy sprzedaży żywych karpi. Nie wolno jej za to w żaden sposób ukarać – pisze „Rzeczpospolita”.","„Prawo pracy w tej sytuacji jest jednoznaczne - pracownik może odmówić zabicia karpia, a pracodawca nie może zmusić go do wykonania takiego polecenia ani wyciągnąć negatywnych konsekwencji w znaczeniu dyscyplinarnym” – twierdzi gazeta.  Zdaniem „Rz” powołanie się na klauzulę sumienia powinno dotyczyć jedynie spraw istotnych i nie może stanowić rodzaju pracowniczego wybiegu pozwalającego uchylić się od pracy. „W przypadku sporu sądowego to pracownik powinien wykazać rodzaj wyznawanych przekonań czy wierzeń, które sprzeciwiały się wykonaniu polecenia przełożonego” – piszą.  Wskazują też, że powołanie się na klauzulę sumienia nie powinno wyłączać prawa pracodawcy do wypowiedzenia pracownikowi umowy o pracę, „jednak tylko wtedy, gdy czynności, których wykonania odmawia pracownik, stanowią istotę pracy”.  „Innymi słowy, jeżeli w momencie podjęcia zatrudnienia pracownik wiedział lub rozsądnie mógł przewidywać, że rodzaj pracy będzie wymagać od niego wykonywania czynności sprzecznych z jego poglądami, nie może następnie odmawiać ich wykonywania” – podkreślają. Jednocześnie zwracają uwagę, że sklep to nie ubojnia. „Zgodnie z prawem, takie czynności powinny być wykonywane w profesjonalnych ubojniach, pod odpowiednią kontrolą sanitarną i weterynaryjną. W naszej ocenie przypadki przechowywania i sprzedaży żywych zwierząt, w tym świątecznych karpi, w ogóle nie powinny mieć miejsca w sklepach detalicznych. W praktyce pracodawca może mieć trudności w zapewnieniu odpowiednich warunków zwierzętom w sklepie. Również pracownicy, nawet odpowiednio przeszkoleni, mogą mieć trudności z odpowiednim obchodzeniem się ze zwierzętami” – zauważają dziennikarze gazety. Ich zdaniem o tym, jak istotne jest przestrzeganie praw zwierząt, przypomina wyrok Sądu Najwyższego z 13 grudnia 2016 r. (II KK 281/16). Sąd Najwyższy podkreślił w nim, że karp jest zwierzęciem wodnym, a sprzedaż żywego karpia w foliowej torebce bez zapewnienia odpowiedniej ilości wody stanowi znęcanie się nad zwierzętami, a co za tym idzie - jest przestępstwem. „Pracodawca powinien wziąć też pod uwagę, że pracownik może w ogóle nie chcieć być zaangażowany w sprzedaż żywych ryb. Z pewnością pracodawca nie może wypowiedzieć umowy o pracę pracownikowi odmawiającemu udziału w zabijaniu karpi albo ich sprzedaży, która nie gwarantuje poszanowania praw zwierząt - patrz ramka. Jego obowiązkiem jest takie zorganizowanie pracy i sprzedaży, by nie zmuszać pracowników do pracy sprzecznej z ich sumieniem” – konkludują na łamach „Rz”.",,
Sankcje są skuteczne: Pjongjang musi dalej negocjować z USA,Takiego spadku PKB nie zanotowano w komunistycznej Korei od czasów katastrofalnej klęski głodu w 1997 r. Tym razem najgorzej jest w przemyśle. To efekt międzynarodowych sankcji. W ten sposób Pjongjang został zmuszony do rozmów.,"PKB Korei Północnej spadło w 2017 r. o 3,5 proc. – informuje Bank Korei (Południowej), i jest to największy spadek od 1997 r. Produkcja przemysłowa, stanowiąca około jednej trzeciej północnokoreańskiej gospodarki, zmniejszyła się aż o 8,5 proc. Najmniej poszkodowane zostało rolnictwo, wielkość produkcji w tym sektorze spadła tylko o 1,3 proc. Jak podają eksperci z Seulu, jest to efekt międzynarodowych sankcji, w wyniku których Pjongjang ma trudności z importem m. in. ropy i innych nośników energii.Również eksport się załamuje. – Wielkość handlu zagranicznego znacznie się zmniejszyła w wyniku zakazu eksportu węgla, stali, ryb i tekstyliów. Trudno podać dokładne cyfry, ale to był potężny cios dla północnokoreańskiego przemysłu – tłumaczy ekspert Banku Korei, Shin Seung-cheol.Sankcje wydają się osiągać swój cel. – Dopóki sankcje obejmują kopaliny, najbardziej zyskowny dla Północy towar eksportowy, Pjongjang nie ma wyboru. Musi negocjować z USA – uważa profesor ekonomii na Uniwersytecie w Seulu Kim Byeong-yeon.",,
„Nie mogę spełnić oczekiwań”. Premier Słowenii rezygnuje,"Centrolewicowy premier Słowenii Marjan Szarec poinformował w poniedziałek, że podaje się do dymisji i swoją rezygnację przesyła do parlamentu. Dodał, że jego rząd mniejszościowy nie może dalej sprawować władzy i konieczne są wcześniejsze wybory.","– Z tą koalicją, w tej sytuacji w parlamencie nie mogę spełnić oczekiwań ludzi. Byłbym w stanie je spełnić po wyborach – oświadczył Szarec na konferencji prasowej.  Koalicja rządowa składająca się z pięciu centrolewicowych partii posiadała jedynie 43 spośród 90 miejsc w parlamencie i w listopadzie utraciła nieformalne poparcie ze strony opozycyjnej Lewicy, co jeszcze bardziej utrudniło jej forsowanie ustaw.    Tuż przed oświadczeniem Szareca, który został premierem w marcu 2018 roku, państwowa agencja prasowa STA poinformowała o dymisji ministra finansów Andreja Beroncelja. W piątek wydał on oświadczenie, w którym wyraził sprzeciw wobec nowych przepisów zaproponowanych przez partię Lista Marjana Szareca, zgodnie z którymi budżet pokrywałby straty narodowego funduszu zdrowia.    Analitycy oceniają, że opozycyjna centroprawicowa Słoweńska Partia Demokratyczna, która jest największym ugrupowaniem w parlamencie, może spróbować utworzyć nowy rząd – podaje agencja Reutersa.    Przedterminowe wybory odbędą się tylko wtedy, gdy ta próba się nie powiedzie. Kolejne wybory są zaplanowane na 2022 rok.",,
Sasin o „piątce Kaczyńskiego”: To nie jest rozdawnictwo,"– To nie jest rozdawnictwo. To jest coś absolutnie naturalnego, że jeśli wspólnie wypracowujemy pewne walory finansowe, te pieniądze powinny wracać do obywateli – powiedział w „Gościu Wiadomości” Jacek Sasin, sekretarz stanu w Kancelarii Prezesa Rady Ministrów oraz przewodniczący Komitetu Stałego Rady Ministrów. Odniósł się w ten sposób do komentarzy odnośnie tzw. piątki Kaczyńskiego.","– Budżet to jest coś, co wszyscy Polacy wypracowują. To nie politycy wypracowują budżet. Politycy mogą dobrze rządzić, wprowadzać dobre mechanizmy prawne – i my to robimy, w przeciwieństwie do naszych poprzedników, którzy pozwolili ukraść z budżetu 260 mld zł przez mafie VAT-owskie. Te pieniądze powinny wracać do tych, którzy najbardziej ich potrzebują i powinny być wydawane w najbardziej celowy sposób. I my to robimy. Wspieramy wszystkie grupy społeczne – mówił gość programu. Pytany o szczegóły planowanych reform zapewnił, że wszystkie propozycje będą wprowadzone jeszcze w tej kadencji Sejmu. – Jeszcze przed jesiennymi wyborami parlamentarnymi. To nie jest tak, że obiecujemy coś na przyszłość – powiedział.",,
"Koronawirus w Japonii. Zachorowała osoba, która nigdy nie była w Wuhan","Rząd Japonii potwierdził we wtorek dwa nowe przypadki zakażenia koronawirusem z chińskiego Wuhan. Jednym z zarażonych jest kierowca, który nigdy nie był w mieście, gdzie wybuchła epidemia – podała we wtorek japońska agencja Kyodo.","Przypadek kierowcy autokaru wycieczkowego jest pierwszym wykrytym w Japonii zarażeniem niezwiązanym z niedawną podróżą do Chin – podkreśla Kyodo.60-letni mężczyzna prowadził wcześniej w styczniu autokar, którym poruszały się dwie grupy chińskich turystów z Wuhan – zaznaczył minister zdrowia, pracy i opieki społecznej Katsunobu Kato.Łącznie w Japonii odnotowano dotychczas sześć przypadków zarażenia koronawirusem. Podejrzewa się, że wirus pojawił się pod koniec 2019 roku na targu w Wuhan, na którym nielegalnie handlowano dzikimi zwierzętami.Wirus z Wuhan wywołuje zapalenie płuc, które może być śmiertelne. Na razie nie jest jasne, jak łatwo rozprzestrzenia się pomiędzy ludźmi ani jak bardzo jest dla nich groźny.Według wtorkowych danych oficjalnych w Chinach wirus zabił już 106 osób, a zarażenie potwierdzono u ponad 4,5 tys. osób. Prawie tysiąc przypadków określono jako ciężkie.Niewielką liczbę zakażeń odnotowano również w innych krajach, ale dotychczas nie pojawiły się doniesienia o zgonach poza Chinami kontynentalnymi.",,
Sudan: Według danych resortu zdrowia w zajściach zginęło 46 osób,"W zajściach, do jakich doszło w Chartumie w związku z rozkręceniem spirali przemocy, zginęło co najwyżej 46 osób, a nie 108, jak utrzymuje grupa lekarzy związanych z opozycją – podała państwowa agencja SUNA, powołując się na szacunki resortu zdrowia.","Fala przemocy, jaka ogarnęła Chartum i brutalna reakcja sił porządkowych, wywołały zaniepokojenie i oburzenie opinii międzynarodowej. Stany Zjednoczone stanowczo potępiły „niedawne ataki wobec uczestników demonstracji” i wezwały wojskowych do zaprzestania stosowania siły oraz rozpoczęcia rozmów z udziałem opozycji na temat rządu cywilnego i przyszłych wyborów.W związku z wydarzeniami w Sudanie ONZ podjęła decyzję o ewakuowaniu swego personelu z tego kraju – pisze AFP.W ciągu całego dnia w Chartumie, a także w innych miastach Sudanu słychać było strzały – pisze agencja Agence France Presse. Do stłumienia protestów skierowano siły błyskawicznego wsparcia, będące formacjami paramilitarnymi.W ocenie Centralnego Komitetu Sudańskich Lekarzy, powiązanego z głównym organizatorem protestów - Sudańską Federacją Związków Zawodowych Pracowników i Wolnych Zawodów - w starciach zginęło co najmniej 108 osób, a 500 odniosło rany.",,
„Skalp Donalda Tuska jest na wagę złota”,"– Z powodów politycznych Donald Tusk będzie co chwila wzywany do prokuratury. Myślę, że nawet mógłby, w oparciu o nowe ustawodawstwo, zwrócić się o zorganizowania demonstracji cyklicznej – żartował w programie „Kwadrans polityczny” były premier Leszek Miller.","Prokuratorzy z zespołu wyjaśniającego katastrofę smoleńską wezwali byłego premiera Donalda Tuska na przesłuchanie w jednym ze śledztw. Ma ono odbyć się 5 lipca. Tymczasem według agendy przewodniczącego Rady Europejskiej, Donald Tusk 5 lipca ma być w Strasburgu podczas sesji Parlamentu Europejskiego. Ma przewodniczyć dyskusji na temat ostatniego szczytu Unii Europejskiej. – Prokuratura powinna rozważyć możliwość przesłuchania premiera Tuska na miejscu,  czyli w Brukseli. Tak się postępuje w wielu przypadkach – stwierdził na antenie TVP1, Leszek Miller.",,
Starcia w Hamburgu. Kontrwywiad obawia się ataków na żołnierzy,"Policja w Hamburgu starła się minionej nocy z licznymi grupami lewicowych demonstrantów. Użyła armatek wodnych oraz gazów łzawiących. Dowództwo Bundeswehry wydało rozkaz, aby żołnierze stacjonujący w Hamburgu poza koszarami nie zakładali na razie mundurów. Kontrwywiad obawia się ataków na żołnierzy ze strony lewicowych ekstremistów w związku ze szczytem G20.","Późnym wieczorem w kilku miejscach w Hamburgu grupy antyglobalistów i lewicowych ekstremistów zaczęły blokować główne ulice. – Nie chcemy Trumpa, Putina, Erdogana i nie chcemy na ulicach gliniarzy – skandowali demonstrujący. Interweniowała policja, używając armatek wodnych, pałek i gazów łzawiących. Sytuację opanowano po kilku godzinach.Dowódcy wojsk stacjonujących w Hamburgu i okolicy wydali rozkaz, aby od 5 do 9 lipca żołnierze poza koszarami nie nosili mundurów. Jak napisał „Der Spiegel”, jest to spowodowane zdobytymi przez wojskowy kontrwywiad informacjami o możliwościach ataków na umundurowanych żołnierzy.Według informacji niemieckich służb, do Hamburga już przyjechało kilkanaście tysięcy demonstrantów, wśród których znajduje się nawet 10 tysięcy skrajnych anarchistów gotowych do aktów przemocy. Hamburska policja pokazała w Internecie film, na którym prezentuje zarekwirowane niebezpieczne narzędzia służące do walki z policją.",,
"Sondaż: Ponad 40 proc. poparcia dla rządu, ponad 50 dla premiera","W lutym do zwolenników rządu zalicza się 40 proc. badanych; zadowolenie z premiera Mateusza Morawieckiego deklaruje 53 proc. ankietowanych, a 55 proc. pozytywnie ocenia politykę gospodarczą jego gabinetu - wynika z lutowego sondażu CBOS.","W lutym do zwolenników rządu zalicza się dwie piąte badanych (40 proc., spadek o 2 punkty procentowe w porównaniu ze styczniem), a do jego przeciwników – co szósty respondent (17 proc., wzrost o 3 pkt proc.). Co trzeci (34 proc.) deklaruje wobec niego obojętność.Jak zauważa CBOS, poparcie udzielane urzędującemu gabinetowi rośnie wraz z wiekiem respondentów. Wśród najmłodszych ankietowanych (od 18 do 24 roku życia) 21 proc. zalicza się do zwolenników rządu, a wśród najstarszych (mających 65 lat i więcej) – 60 proc.Ponadprzeciętnie często - jak wynika z badania – zwolennikami rządu są respondenci z wykształceniem zasadniczym zawodowym (46 proc.), emeryci (61 proc.) i rolnicy (55 proc.). Z kolei niechęć do gabinetu Mateusza Morawieckiego częściej niż pozostali deklarują ankietowani z wyższym wykształceniem (29 proc.), mieszkańcy największych, ponad półmilionowych miast (28 proc.) i respondenci z gospodarstw domowych o dochodach per capita wynoszących co najmniej 2 tys. zł (29 proc.).Stosunek do rządu w znacznym stopniu jest też uzależniony od poglądów politycznych i religijności. Wśród praktykujących kilka razy w tygodniu 68 proc. stanowią zwolennicy gabinetu Morawieckiego. Z kolei w grupie osób identyfikujących się z prawicą poparcie dla rządu deklaruje 73 proc. badanych; rząd popiera też 78 proc. wyborców Prawa i Sprawiedliwości.Do przeciwników rządu częściej niż inni zaliczają się ankietowani nieuczestniczący w praktykach religijnych (40 proc.), deklarujący lewicowe poglądy polityczne (39 proc.), a spośród potencjalnych elektoratów – wyborcy Platformy Obywatelskiej i Nowoczesnej (po 45 proc.).Nieco ponad połowa ankietowanych wyraża zadowolenie z tego, że na czele rządu stoi Mateusz Morawiecki (53 proc., spadek o 1 pkt proc.), mniej niż jedna piąta jest niezadowolona (18 proc., spadek o 2 punkty procentowe), natomiast trzech na dziesięciu badanych nie ma jeszcze wyrobionego zdania na ten temat (29 proc., wzrost o 3 pkt proc.).",,
"Wśród gości Gowin i Rafalska. Sprawdź, kogo jeszcze zobaczysz wieczorem w TVP Info",Również dziś wieczorem w TVP Info nie zabraknie ciekawych gości. Będą między innymi min. Elżbieta Rafalska i min. Jarosław Gowin. Zapraszamy przed telewizory!,"O godz. 18.30 w „Po przecinku” gościem będzie wicepremier, minister nauki Jarosław Gowin. Z kolei o godz. 19.15 w TVP Info zobaczymy publicystę „Gazety Warszawskiej” Pawła Mitera.Gościem „Dziś wieczorem” o godz. 19.50 będzie minister rodziny Elżbieta Rafalska. Zapraszamy też na magazyn „Forum” o godz. 20.10. W programie zobaczymy: Urszulę Augustyn (PO), Zbigniewa Kuźmiuka (PiS), Piotra Zgorzelskiego (PSL), Marka Jakubiaka (Kukiz'15), Joannę Scheuring-Wielgus (Nowoczesna) oraz Konrada Berkowicza (KORWiN).",,
„Obronimy sądy!”. Protesty w Warszawie i innych miastach,Kiedy w sejmowej komisji sprawiedliwości posłowie zajmowali się ustawą o Sądzie Najwyższym to przed gmachem parlamentu odbywały się protesty pod hasłem „Obronimy sądy!”. Tłum warszawiaków pikietowały sprzeciwiając się forsowanym przez PiS reformom w sądownictwie.,"Demonstracja odbyła się w pokojowej atmosferze. Przed Sejmem na noc pozostało kilkadziesiąt protestujących osób, część posłów opozycji po zakończonym posiedzeniu komisji poszła do wiecujących. Relacjonowali zdarzenia z Sejmu, zapraszali na czwartkowy wieczorny wiec przed Pałacem Prezydenckim i prosili o obecność od rana przed Sejmem. Wieczorne demonstracje odbywały się też w innych miastach. Kilkaset osób z lampionami i zniczami manifestowało w środę wieczorem przed Sądem Okręgowym w Lublinie. Podobnie było w Katowicach, gdzie przed tamtejszym sądem okręgowym zgromadziło się kilkuset przeciwników reformy sądownictwa. Uczestnicy manifestacji w Lublinie skandowali: „Wolne sądy!”, „Konstytucja!”, „Wolność! Równość! Demokracja!”, „Tu jest Polska!”, „Rządy prawa nasza sprawa!”, „Demokrację obronimy!”. Z kolei w Katowicach – w zorganizowanej drugi wieczór z rzędu akcji „Łańcuch światła” – uczestniczył prezes Stowarzyszenia Sędziów Polskich „Iustitia” Krystian Markiewicz.  Ustawa o Sądzie Najwyższym  Sejm skierował w środę projekt posłów PiS o Sądzie Najwyższym do dalszych prac w Komisji Sprawiedliwości i Praw Człowieka. We wtorek odbyły się pierwsze i drugie czytanie projektu o Sądzie Najwyższym, którym towarzyszyła nocna, burzliwa debata. Do projektu zgłoszono ponad 1000 poprawek; część z nich to poprawki PiS, a zdecydowana większość - Nowoczesnej. W środę wieczorem poprawkami zajęła się sejmowa komisja sprawiedliwości.  Zgłoszony przez posłów PiS projekt nowej ustawy o Sądzie Najwyższym został opublikowany na stronach Sejmu przed tygodniem. Przewiduje on m.in. trzy nowe Izby SN, zmiany w trybie powoływania sędziów SN i umożliwienie przeniesienia obecnych sędziów SN w stan spoczynku.",,
"„Żołnierze z 1920 r. dobrze zasłużyli się Polsce, chwała i pamięć o nich będą wieczne”","Żołnierze z 1920 r. dobrze zasłużyli się Polsce, chwała o nich i pamięć będą wieczne – powiedział szef MON Mariusz Błaszczak pod Pomnikiem Poległych w 1920 r. – Bitwa Warszawska, która powstrzymała bolszewicką nawałę, była jednak zwycięska dzięki postawie całego narodu – dodał.","Błaszczak, który w przeddzień Święta Wojska Polskiego wziął udział w uroczystościach związanych z 99. rocznicą Bitwy Warszawskiej na warszawskich Powązkach Wojskowych, podkreślił, że „99 lat temu Polska stanęła na drodze ekspansji bolszewickiej Rosji, a nasi pradziadowie uchronili naszą niepodległość zagrożoną przez bolszewicką Rosję, ale uchronili też Europę przed bolszewicką nawałą”.– Bitwa Warszawska była jedną z bitew decydujących o losach świata. To była zwycięska bitwa dzięki postawie całego narodu – powiedział szef MON, podkreślając, że obok żołnierzy Wojska Polskiego wzięli w niej udział ochotnicy, uczniowie, studenci i kapłani. – To właśnie jedność narodu dała nam gwarancję zwycięstwa, obrony naszej wolności – zaznaczył Błaszczak.Dodał, że Bitwa Warszawska nazywana jest Cudem nad Wisłą, ale – jak zauważył – „cała ta opatrzność była rzeczywiście życzliwa dla Polski i Polaków, dlatego że została wyproszona”, a bitwa – świetnie przygotowana przez wojskowych i dobrze dowodzona. Wspomniał także o kluczowej roli polskiego wywiadu, który „zebrał informacje niezbędne do tego, żeby przewidzieć ruchy wojsk nieprzyjaciela”.W czasie uroczystości przed pomnikiem poległych w 1920 r. minister odczytał również list, który do uczestników uroczystości skierował premier Mateusz Morawiecki. „W przeddzień rocznicy Bitwy Warszawskiej pochylamy głowy nad mogiłami poległych w bojach o suwerenność w latach 1919-1920 i deklarujemy, że pozostaną na zawsze w naszych sercach. Bitwa Warszawska to świadectwo triumfu polskiego oręża i wielkie zwycięstwo naszej narodowej jedności” – napisał szef rządu.",,
„Cena zabijania i ranienia Amerykanów drastycznie wzrosła”,"W pierwszych komentarzach po zabiciu przez wojsko USA generała Kasema Sulejmaniego, dowódcy irańskich sił Al-Kuds, Republikanie chwalą prezydenta Donalda Trumpa, a Demokraci krytykują. Były wiceprezydent USA Joe Biden uznał, że Trump „wrzucił laskę dynamitu do beczki prochu”.","Poparcie dla Trumpa wyraził senator Lindsey Graham z Partii Republikańskiej, który stwierdził, że „cena zabijania i ranienia Amerykanów drastycznie wzrosła”. Dodał, że śmierć Sulejmaniego to „znaczący cios dla irańskiego reżimu, który ma na rękach krew Amerykanów”.  Senator Marco Rubio, również Republikanin, ocenił, że Irańczycy „wybrali ignorowanie ostrzeżeń”, gdyż wierzyli, iż Trump „był ograniczony w działaniach przez nasze wewnętrzne polityczne podziały”. – Mocno przekalkulowali – uznał.  Joe Biden, faworyt do uzyskania prezydenckiej nominacji wyborczej Demokratów, ocenił, że atakiem na Sulejmaniego Trump „wrzucił laskę dynamitu do beczki prochu”. Jego zdaniem prezydent USA jest „winien Amerykanom wyjaśnienie strategii i planu utrzymania bezpieczeństwa naszych oddziałów i personelu ambasady, naszych ludzi i interesów”.  Drugi w sondażach Demokratów senator Bernie Sanders powiedział, że Trump „obiecywał zakończyć niekończące się wojny”, a atak w Bagdadzie „stawia nas na drodze do kolejnej”. Biznesmen Andrew Yang, kolejny Demokrata, który chce wystartować w wyborach prezydenckich ocenił, że „wojna z Iranem to ostatnia rzecz, jakiej potrzebujemy i nie jest ona wolą Amerykanów”. – Powinniśmy działać tak, by ograniczać napięcia i chronić naszych ludzi w regionie – dodał. Na polecenie Trumpa amerykańskie wojsko zabiło szefa irańskich sił Al-Kuds generała Kasema Sulejmaniego – podał w oświadczeniu Pentagon. W dokumencie Sulejmani oskarżany jest o zorganizowanie w grudniu ataku na amerykańską bazę w Iraku, w której zginął jeden obywatel Stanów Zjednoczonych. Pentagon zarzuca mu też „wyrażenie zgody na ataki na ambasadę USA w Bagdadzie, które miała miejsce w tym tygodniu”.Trump nie skomentował śmierci Sulejmaniego. Po ataku na irańskiego generała zamieścił na Twitterze jedynie zdjęcie amerykańskiej flagi. Wraz z Sulejmanim, wpływowym generałem i dowódcą elitarnej jednostki Al-Kuds, zginął przywódca irackiej milicji Kataib Hezbollah Abu Mahdi al-Muhandis.  Ich zabójstwo potwierdziła iracka TV, rzecznik irackiej milicji i irańska Gwardia Rewolucyjna. Rakiety spadły na konwój samochodów milicji w rejonie terminala towarowego lotniska w Bagdadzie.  Rzecznik irackich Ludowych Sił Mobilizacyjnych, będących szeroką koalicją proirańskich milicji, Ahmed al-Assadi, odpowiedzialnością za ich śmierć obarczył „amerykańskich i izraelskich wrogów”.",,
Miller o wizytach Tuska: premier dobrze robi,"Szef SLD Leszek Miller uważa, że premier Donald Tusk dobrze robi osobiście sprawdzając, jak wyglądają przygotowania do Euro 2012. Uznał, że to powinność premiera, a nie powód do jego krytyki. Premiera skrytykował m.in. Janusz Palikot, który określił zachowanie Tuska mianem  „putinowszczyzny”. Z kolei Mariusz Błaszczak z PiS mówił o „gierkowskiej propagandzie”.","–  Wizyty premiera Tuska są wyszydzane i jest w tym wiele złośliwości. Ja się do tego nie przyłączę, bo uważam, że to jedna z powinności szefa rządu, aby bywał tam, gdzie coś się istotnego dzieje  – powiedział Miller w Suwałkach, gdzie spotkał się z działaczami SLD z woj. podlaskiego. Według Millera, gdyby premier nie pojechał na miejsca przygotowań do Euro,wówczas wielu mówiłoby, że nie stara siętak jak powinien. –  Z dwojga złego uważam, że lepiej iż jedzie, niż że nie jedzie  – powiedział podczas spotkania z dziennikarzami szef SLD.–  Mam nadzieję, że premier Tusk w czasie tych swoich podróży zobaczy też to, co niekoniecznie jego służby chcą mu pokazać, że nie będzie podążał z góry przygotowaną trasą, aby usłyszeć zapewnienia, że wszystko jest w porządku, tylko od czasu do czasu zboczy gdzieś i zobaczy, jak jest naprawdę  – powiedział Miller.",,
"„Nowoczesna nie będzie wyznaczała sędziów do KRS”, „dlatego jest totalną opozycją”","– Nasi ewentualni kandydaci byliby listkiem figowym tego systemu – powiedział w „Minęła dwudziesta” Jan Filip Libicki, senator PO. 
– Nigdy w historii opozycja nie miała takiego wpływu i możliwości wpływania na kształt Krajowej Rady Sądownictwa – ocenił Bartłomiej Wróblewski, poseł PiS.","We wtorek sejmowa komisja sprawiedliwości przyjęła zapisy projektu ustawy o KRS wraz z poprawkami Prawa i Sprawiedliwości, uzgodnionymi podczas rozmów prezydenta i PiS.– Nowoczesna na pewno nie będzie wyznaczała sędziów. Uważamy, że to muszą być reprezentanci środowiska sędziowskiego wyznaczeni przez to środowisko i przyjęci przez nie – powiedział w „Minęła dwudziesta” Mirosław Suchoń z Nowoczesnej. Bartłomiej Wróblewski z PiS ripostował. – Dlatego Nowoczesna nazywana jest totalną opozycją. Nigdy w historii opozycja nie miała takiego wpływu i możliwości wpływania na kształt Krajowej Rady Sądownictwa. Ta ustawa daje wyjątkową szansę opozycji, której nigdy wcześniej w historii nie było – stwierdził polityk PiS. ",,
Tajemnicza pożyczka szefa PiS? PO chce wyjaśnień,"– Jeżeli zapadnie taka decyzja, że wszyscy ujawniają swoich prywatnych wierzycieli, to oczywiście ja też ujawnię – zapewnił Jarosław Kaczyński. Prezes PiS odniósł się do doniesień „Newsweeka”, który ujawnił w poniedziałek, że Kaczyński zaciągnął prywatną pożyczkę na 200 tys. zł bez podania nazwiska pożyczkodawcy w swym oświadczeniu majątkowym. Doniesienia do prokuratury nie wyklucza PO.","Według tygodnika w 2011 roku Jarosław Kaczyński zaciągnął pożyczkę prywatną w wysokości 200 tys. złotych. Nie wiadomo u kogo, bo prezes PiS odmawia podania nazwiska swojego wierzyciela. Dziś zobowiązania szefa Prawa i Sprawiedliwości wynoszą 230 tys. złotych. Bo choć dług prywatny stopniał do 80 tys. złotych, to pojawiło się 150 tys. złotych „pożyczki bankowej.– Zaciągałem długi, bo musiałem mieć środki na obronę życia mojej mamy. Była bardzo chora. Potrzebowała całodziennej opieki. Trzeba było mieć panie pielęgniarki na etatach a to bardzo przekraczało moje możliwości tzn. dochody. W związku z tym musiałem się zapożyczać – skomentował doniesienia medialne Jarosław Kaczyński.  – Ponieważ rzecz dotyczy osób, które być może nie chcą, żeby inni wiedzieli o tym, że są ze mną jakoś zaprzyjaźnione (…) wobec tego ja tych danych  nie podaję. Jeżeli zapadnie taka decyzja komisji etyki, żewszyscy, bo ta praktyka, którą ja stosuję, jest powszechnie stosowana wSejmie, ujawniają swoich prywatnych wierzycieli, to oczywiście ja teżujawnię – zapewnił lider PiS.  Kaczyński podkreślił, że także Główny Inspektor Ochrony Danych Osobowych nie określał jasno, iż jest obowiązek ujawniania nazwisk prywatnych wierzycieli.  O  wierzytelnościach jako o długach prywatnych komisja etyki miała zostać poinformowana, ale nigdy nie zgłaszała do nich zastrzeżeń.   PO domaga się wyjaśnienia sprawy  Punkt XI oświadczenia majątkowego wypełnianego przez posłów nakazuje ujawnienie wszystkich pożyczek i kredytówpowyżej 10 tys. zł wraz ze szczegółami dotyczącymi m.in. wysokościzobowiązania, danych wierzyciela, a nawet celu, na jaki pieniądze mają byćprzeznaczone.  Platforma Obywatelska domaga się wyjaśnienia sprawy i zapowiada złożenie zawiadomienia do prokuratury. Szef sztabu PO Tadeusz Zwiefka ocenił, że brak szczegółów dotyczących pożyczki świadczy o niedopełnieniu przez szefa PiS obowiązku wynikającego z ustawy o wykonywaniu mandatu posła i senatora. – Podejrzewamy, że mogło nastąpić złamanie prawa – zaznaczył europoseł Platformy.   – By nie dopuszczać możliwości nieczystych sytuacji związanych z pełnieniem mandatu posła na Sejm przez pana prezesa Jarosława Kaczyńskiego, domagamy się, aby te informacje zostały ujawnione, ponieważ jest to obowiązek wszystkich. Mając na względzie równość wobec prawa, uważamy, że pan Jarosław Kaczyński ponad prawem stawiać się nie może i literę prawa powinien wypełniać tak, jak każdy inny obywatel – podkreślił Zwiefka.    Kaczyński: to jest śmiechu warte  Komentując zapowiedzi PO, Kaczyński ocenił, że są one „śmiechu warte”. – Jajuż miałem parokrotnie składane z różnych powodów właśnie tego typuzawiadomienia – zawsze kończyło się to umorzeniami. To jest po prostułagodnie mówiąc śmiechu warte. Trzeba będzie przejrzeć oświadczenia majątkowe w internecie innych i złożyć doniesienia na całe mnóstwo posłów, w tym – jak sądzę – także posłów PO – powiedział prezes PiS na konferencji prasowej w Łodzi.CZYTAJ TAKŻE: Kaczyński o Pawłowicz: jest takim Korwin-Mikkem PiS",,
Jerzy Buzek Diamentowym Inżynierem 2011,B. przewodniczący Parlamentu Europejskiego prof. Jerzy Buzek został nagrodzony tytułem Diamentowego Inżyniera 2011 w plebiscycie organizowanym przez Naczelną Organizację Techniczną i redakcję Przeglądu Technicznego. Tytuł Złotego i Srebrnego Inżyniera nadano dwunastu osobom.,"–  Jeśli Unia Europejska przegrywa walkę konkurencyjną, to właśnie dlatego, że brakuje w niej inżynierów i techników. Przegrywamy nie tylko z USA i Japonią, ale i z Chinami (...) Powinniśmy zwiększać zainteresowanie naukami ścisłymi w szkołach średnich, a nawet podstawowych, i zachęcać młodych ludzi, szczególnie dziewczęta, aby nie bały się zostać inżynierami – powiedział Jerzy Buzek, odbierając statuetkę Diamentowego Inżyniera 2011.Ogółem 21 osób otrzymało tytuł Złotego, Srebrnego, Wyróżnionego oraz Młodego Inżyniera. Ponadto Honorowymi Złotymi Inżynierami 2011 zostali: kompozytor i artysta kabaretowy Marek Majewski oraz prezes Zarządu Krajowej Unii Soków Julian Pawlak.Tytuły Złotego Inżyniera od 18 lat przyznaje Naczelna Organizacja Techniczna, wspólnie z redakcją Przeglądu Technicznego. Jest to plebiscyt, w którym czytelnicy Przeglądu Technicznego wybierają najbardziej zasłużonych twórców polskiej techniki. Lista wszystkich nagrodzonych od roku 1994 liczy już 221 nazwisk. W tym roku po raz pierwszy w historii konkursu wśród nagrodzonych znalazł się inżynier leśnictwa.Złoty Inżynier 2011Tytuł Złotego Inżyniera 2011 otrzymali:",,
Znamy skład Polaków na konkurs na normalnej skoczni w Seefeld,"Kamil Stoch, Piotr Żyła, Dawid Kubacki i Stefan Hula będą reprezentowali Polskę w zmaganiach na normalnej skoczni podczas narciarskich mistrzostw świata w Seefeld – poinformował dyrektor ds. skoków i kombinacji norweskiej Adam Małysz. Poza składem znalazł się Jakub Wolny.","W środę odbyły się dwie serie treningowe, które Biało-Czerwoni zdominowali. Kubacki plasował się na pierwszej i drugiej pozycji, a Stoch na drugiej i trzeciej. Żyła zajmował szóste i dziewiąte miejsce, a Hula 12. i piąte.Od kolegów odstawał nieco Wolny, który był 25. i 17. Decyzja trenera Stefana Horngachera nie jest więc zaskoczeniem. Czwartkowe kwalifikacje zaplanowano na godzinę 16.30, a walkę o medale dzień później o 16.00. Tytułu sprzed dwóch lat z Lahti broni Austriak Stefan Kraft. Kolejne miejsca zajęli wówczas Niemcy Andreas Wellinger i Markus Eisenbichler, który w tegorocznej edycji cieszył się już z dwóch złotych medali na dużej skoczni – indywidualnego oraz z kolegami w konkursie drużynowym. W Innsbrucku z Polaków najlepiej spisał się Stoch, który był piąty, a drużynowo Biało-Czerwoni zajęli czwarte miejsce.",,
Plan walki z rakiem. Pierwszy tak kompleksowy w historii polskiej służby zdrowia,"Refundowane szczepienia przeciw HPV (wirus brodawczaka ludzkiego), podatek cukrowy, znacznie wyższa akcyza na papierosy, 100 mln zł na badania nad nowymi lekami na raka – m.in. takie założenia znalazły się w Strategii Onkologicznej, którą opisano w poniedziałkowym „Dzienniku Gazecie Prawnej”.","To pierwszy w historii polskiej służby zdrowia dokument kompleksowo opisujący, jak powinna wyglądać skuteczna walka z rakiem w perspektywie 10 lat. Trafił on już do konsultacji międzyresortowych, a rząd ma go przyjąć jeszcze w grudniu.   Według gazety, autorzy strategii szczegółowo opisują, co i w jakich obszarach powinno się zmienić – poczynając od profilaktyki, przez organizację i kadry, a na inwestycjach skończywszy.  „Określono też spodziewane efekty tych zmian i podkreślono, że minister zdrowia ma się co roku rozliczać z tego, co się udało zrobić” – czytamy w „DGP”.  Dziennik zwraca uwagę, że główny cel jest jeden: ma się poprawić przeżywalność. „Np. w 2030 r. na raka piersi ma umierać o 10 pkt proc. mniej pacjentek niż teraz, co oznacza, że odsetek śmiertelności w przypadku tej choroby ma spaść z obecnych 32,3 do ok. 23 proc.” – napisano. Według „DGP”, duży nacisk w strategii położono na profilaktykę, czego dowodem jest choćby pomysł wpisania szczepionek przeciw HPV na listę refundacyjną. „I to zarówno dla dziewczynek, jak i chłopców. W przyszłości ma to chronić m.in. przed rakiem szyjki macicy lub gardła” – podkreślono.  Gazeta zwróciła uwagę, że jednocześnie autorzy dokumentu sugerują podniesienie cen produktów niezdrowych mających wpływ na rozwój nowotworów.  „Wprowadzony ma zostać podatek od cukru (np. zawartego w słodzonych sokach), a akcyza na papierosy wzrosnąć ma do poziomów znanych z krajów Europy Zachodniej (w Niemczech paczka kosztuje 25-30 zł)” – czytamy.  Według dziennika, dokument trafił już do konsultacji międzyresortowych, a rząd ma go przyjąć jeszcze w grudniu.  Część ekspertów obawia się, że nowy plan podzieli losy Narodowego Planu Zwalczania Chorób Nowotworowych (NPZCN). W nim również stawiano ambitne cele, których potem nie realizowano – podaje dziennik.  – Strategia, która ma zastąpić plan, jeżeli nie będzie jasno wskazywała, kto ponosi odpowiedzialność za jej realizację, może okazać się papierowa – mówi Małgorzata Sobotka-Gałązka, ekspertka z Uczelni Łazarskiego.  Autorzy raportu podkreślają, że NPZCN pozostaje programem interwencyjnym. – Narodowa Strategia Onkologiczna ma być dokumentem znacznie szerszym, dotyczącym także obszaru zdrowia publicznego, a zadania w niej określane będą wykraczać poza zakres doraźnych interwencji - mówi prof. Piotr Rutkowski, przewodniczący ministerialnego zespołu ds. Narodowej Strategii Onkologicznej.",,
„Unia Europejska nie jest własnością pani Merkel”,"– Działania polskiego rządu w sprawie migrantów to nie był żaden sukces, bo nie ma solidarności bez dobrowolności. Martwię, się że Unia Europejska z moich czasów odchodzi w cień. Pojawia się Unia, co do której jedno z państw zachowuje się jak właściciel. A UE nie jest własnością pani Merkel – tak w „Dziś wieczorem” lider SLD Leszek Miller komentował ostatnie decyzje Unii w sprawie kryzysu migracyjnego.","Podczas wtorkowego spotkaniu ministrów spraw wewnętrznych państw Unii Polska zaakceptowała decyzję o podziale uchodźców. Z 66 tys. uchodźców Polska przyjmie w ciągu dwóch lat ok. 5 tys. osób, poza 2 tys. deklarowanymi wcześniej. Niemiecki dyktat w Unii Leszek Miller pytany o ocenę działań rządu w sprawie uchodźców, nie krył rozczarowania. – To nie był żaden sukces. Jeśli narzuca się jakieś rozwiązania to jest to wymuszona solidarność. A nie ma solidarności bez dobrowolności – wyjaśniał były premier. – Martwię, się, że Unia Europejska z moich czasów odchodzi w cień. Pojawia się Unia, co do której jedno z państw zachowuje się jak właściciel. A UE nie jest własnością pani Merkel – dodał. Zdaniem Millera, Niemcy przyczyniły się do obecnego kryzysu, działając poza plecami wszystkich unijnych instytucji. – To, że Grupa Wyszehradzka zagłosowała przeciwko podziałowi uchodźców to był m.in. protest przeciwko takim praktykom, jakie są w tej chwili. Szkoda, że nie uczestniczyliśmy w tym projekcie i głosowaliśmy na „tak” – podkreślił, wieszcząc, że zarządzanie UE z jednego państwa „zemści się na wszystkich krajach”. Dzień hańby Miller ubolewał także nad porażką tymczasowej koalicji PO-SLD-Twój Ruch w głosowaniu o postawienie Zbigniewa Ziobry przed Trybunałem Stanu. Za wnioskiem głosowało 271 posłów, tymczasem większość konstytucyjna - niezbędna do przyjęcia wniosku - wynosi 276 głosów. W głosowaniu nie wzięło udziału dziewięciu członków Platformy Obywatelskiej, w tym premier Ewa Kopacz, były marszałek Sejmu Radosław Sikorski i Andrzej Biernat. Zabrakło również siedmiu posłów PSL i czterech SLD. Zdaniem polityka lewicy, piątek był dniem hańby dla Sejmu. – Popieraliśmy ten wniosek, bo występowaliśmy w imieniu ofiar Zbigniewa Ziobry: Barbary Blidy, która mogłaby żyć, dr. Garlickiego, któremu przetracono życiorys, czy naszych kolegów np. pana Czarzastego, którego dom został najechany, a antyterrorysta trzymał Czarzastemu pistolet przy skroni – wyliczał Miller. ",,
PKO BP osiągnął najlepszy wynik w swojej 100-letniej działalności,"W 2019 r. PKO BP osiągnął najlepszy wynik finansowy w całej swojej historii – podaje „Business Insider Polska”, powołując się na swoje źródła. Według informacji portalu, bank wygenerował w zeszłym roku zysk netto na poziomie ponad 4 mld zł.","Oficjalna publikacja raportu finansowego PKO BP za 2019 r. ma nastąpić 12 lutego. Jak przypomina „BIP”, w 2018 r. skonsolidowany zysk netto największego banku w naszym kraju wyniósł 3,741 mld – o 500 mln mniej niż w 2019 r. PKO BP (Powszechna Kasa Oszczędności Bank Polski)został powołany dekretem Józefa Piłsudskiego z 7 lutego 1919 r. jako Pocztowa Kasa Oszczędności. Jest największym polskim bankiem. Ma ok. 1,2 tys. oddziałów, a z jego usług korzysta ok. 9, 5 mln klientów. W III kwartale 2019 r. jego skonsolidowany zysk netto wyniósł 1,23 mld zł, a wartość aktywów sięgnęła 342 mld zł. Bank jest dostawcą usług finansowych dla wszystkich segmentów klientów, osiągając najwyższe udziały w rynku oszczędności (18,4 proc.), kredytów (17,6 proc.), w rynku leasingowym (11,2 proc.) oraz w rynku funduszy inwestycyjnych osób fizycznych (22,2 proc.). Bank wydał ponad 9,2 mln kart płatniczych. PKO BP został uznany za najcenniejszą polską spółkę giełdową w 2019 r.  Na ostatniej sesji roku inwestorzy wyceniali jego wartość na 43,1 mld zł.",,
Komórki mięśnia sercowego wysłano w kosmos. Wróciły zmienione,"Podczas lotu kosmicznego komórki mięśnia sercowego ulegają wyraźnym zmianom, które jednak szybko ustępują po powrocie na Ziemię – informuje pismo „Stem Cell Reports”.","Wcześniejsze badania wykazały, że podczas lotów kosmicznych u astronautów zmniejsza się tętno i ciśnienie krwi, natomiast rośnie ilość krwi pompowanej przez serce. Jednak większość doświadczeń, które mogłyby wyjaśnić zachodzące wówczas zjawiska, przeprowadzano na zwierzętach lub na całych ludzkich tkankach czy narządach. Alexa Wnorowski i jej współpracownicy ze Stanford University School of Medicine w Kalifornii przeprowadzili eksperymenty z użyciem ludzkich komórek serca. Najpierw pobrano krew od trzech osób niemających wcześniej problemów z układem krążenia. Następnie niektóre komórki krwi zostały przeprogramowane i stały się komórkami macierzystymi. Z kolei komórki macierzyste zostały nakłonione do przekształcenia się w komórki mięśnia serca. Połowa komórek mięśnia sercowego została umieszczona na statku kosmicznym SpaceX wysłanym do Międzynarodowej Stacji Kosmicznej (ISS) w misji zaopatrzeniowej. Druga połowa pozostała na Ziemi – dla porównania. Po pięciu i pół tygodniach przebywające na orbicie komórki powróciły na Ziemię i naukowcy zbadali, jak wpłynęła na nie mikrograwitacja.",,
"Tomczyk śpiewa, Grodzki przemawia, Bodnar rezygnuje","Nowo wybrany parlament rozpoczął pracę. Obyło się bez niespodzianki w Senacie, gdzie większość należąca do opozycji wybrała marszałkiem prof. Tomasza Grodzkiego. Zaraz potem poznaliśmy możliwości oratorskie prof. Grodzkiego i wokalne posła Cezarego Tomczyka.","Niedziela. Miesięcznica w przeddzień świętaW Warszawie odbyły się społeczne obchody Narodowego Święta Niepodległości połączone z obchodami „miesięcznicy smoleńskiej”. W uroczystościach wziął udział m.in. premier Mateusz Morawiecki, prezes Prawa i Sprawiedliwości Jarosław Kaczyński, wicepremierzy Piotr Gliński i Jacek Sasin. Politycy PiS złożyli kwiaty przed pomnikiem śp. prezydenta Polski Lecha Kaczyńskiego oraz przed pomnikiem Ofiar Tragedii Smoleńskiej. Zaś wieczorem wicepremier, minister kultury i dziedzictwa narodowego prof. Piotr Gliński wziął udział w „Koncercie dla Niepodległej – Słowa, które znaczą”, zorganizowanym w siedzibie Narodowej Orkiestry Symfonicznej Polskiego Radia w Katowicach. – W tym roku postanowiliśmy, że ten uroczysty koncert odbędzie się w Katowicach, na polskim Śląsku. Katowice i Śląsk, oczywiście dlatego, że w tym sześcioletnim cyklu odzyskiwania niepodległości, kształtowania się polskich granic przed stu laty, trzy powstania śląskie były bardzo istotne – powiedział Gliński. Niedzielne uroczystości były preludium do wydarzeń w poniedziałek. Wśród licznych uroczystości w całej Polsce związanych ze świętem, uwagę przykuwał Marsz Niepodległości w Warszawie. Według szacunków ratusza wzięło w nim udział ok. 47 tys. osób. Większość demonstrujących ma ze sobą biało-czerwone flagi. Największa z nich miała ponad 2 km długości i była trzymana przez kilkadziesiąt osób. Marsz Niepodległości usiłowali zakłócić m. in. Obywatele RP. Wtorek. Pierwsze posiedzenie Sejmu i SenatuPrezydent Andrzej Duda otwierając pierwsze posiedzenie Sejmu IX kadencji prowadzone przez marszałka seniora Antoniego Macierewicza. – Polska jest jedna i proszę, żebyście państwo zawsze o tym pamiętali. Chciałbym, żebyście państwo teraz, na rozpoczęcie tej kadencji, na początek podali sobie rękę. Po prostu, tak zwyczajnie, jak ci, którzy spotykają się po to, żeby toczyć debatę o bardzo ważnych sprawach i umieją usiąść i spokojnie dyskutować, po to, żeby się spotkać i rozejść w pokoju i w przyjaźni. Mimo wszystkich różnic i podziałów – powiedział prezydent Andrzej Duda i podszedł podać dłoń liderom partii politycznych obecnych w Sejmie. Ten prosty gest był w naszej polityce bardzo potrzebny – przy różnych okolicznościach liczni politycy opozycji demonstrowali swoją niechęć do partii rządzącej odmawiając podania ręki jej przedstawicielom. Apelu prezydenta Dudy posłuchało wielu posłów. Pierwsze głosowania pokazały wolę współpracy i zgodność, na jaką nie było by stać sejmu poprzedniej kadencji. Symbolem nadziei na lepsze był wybór marszałka sejmu. Elżbietę Witek poparło 314 posłów, przeciw - 11, wstrzymało się - 134. Prócz posłów Zjednoczonej Prawicy, za marszałek głosowało 48 posłów Lewicy i 30 posłów PSL. Przeciw byli wszyscy posłowie Konfederacji, a od głosu wstrzymali się posłowie KO. Do prezydium Sejmu dołączyli wicemarszałkowie Małgorzata Kidawa-Błońska z Koalicji Obywatelskiej, Włodzimierz Czarzasty z Lewicy, Małgorzata Gosiewska i Ryszard Terlecki ze Zjednoczonej Prawicy, oraz Piotr Zgorzelski z Polskiego Stronnictwa Ludowego. Nie było sensacji w Senacie, gdzie opozycja dysponowała większością. Prof. Tomasz Grodzki został nowym marszałkiem Senatu. Politycy opozycji uznali to za niesamowity sukces, że chociaż cała opozycja zagłosowała tak samo i wreszcie udało im się przegłosować PiS. Ze wzruszenia poseł PO Cezary Tomczyk zaczął śpiewać na mównicy hymn podczas posiedzenia Sejmu. Krytycy twierdzą, że wykonanie Tomczyka plasuje się nawet powyżej Edyty Górniak, której interpretacja „Mazurka Dąbrowskiego” przeszła do historii jako tragiczna. Przy okazji okazało się, że fałszujący poseł nie zna całego tekstu polskiego hymnu i musi się podpierać tekstem z ekranu swojego telefonu. Niezależnie od popisów wokalnych w Senacie wicemarszałkami zostali Stanisław Karczewski (PiS), Bogdan Borusewicz (KO), Gabriela Morawska-Stanecka (Lewica) i Michał Kamiński (PSL). Środa. Bodnar nie kandydujeNowo wybrany marszałek Senatu Tomasz Grodzki zapowiedział, że do izby „dość szybko, być może jeszcze w środę lub w czwartek” wrócą flagi unijne. Były marszałek Senatu Stanisław Karczewski nazwał tą zapowiedź hucpą, ponieważ flagi UE były tam zawsze. Czy to oznacza, że w poprzedniej kadencji prof. Grodzki bywał za rzadko i za krótko, bo nie zdążył się rozejrzeć?  Adam Bodnar, Rzecznik Praw Obywatelskich typowany przez media związane z opozycją na społecznego kandydata na prezydenta, stwierdził, że nie podejmie się tego zadania. – Nie ma szansy, że na przykład za trzy miesiące zmienię zdanie – dodał Adam Bodnar, który powiedział również, że nie zamierza się ubiegać o drugą kadencję jako Rzecznik Praw Obywatelskich. Kadencja Rzecznika kończy się na początku przyszłego roku. Natomiast prezydenta stolicy dopiero za cztery lata. I będą to lata trudne dla mieszkańców Warszawy. Rafał Trzaskowski, również wymieniany jako potencjalny przeciwnik Andrzeja Dudy w wyborach prezydenckich, poinformował, że w Warszawie mocno zdrożeje wywóz śmieci. Wszystko wskazuje na to, że opłaty za śmieci wzrosną o 50-100 proc. – A w skrajnych przypadkach nawet o kilkaset procent. Zmieni się cały system naliczenia opłat – mówił prezydent Trzaskowski. Ciekawe, czy podwyżka cen wywozu śmieci ostudzi trochę gorące uczucia wielu warszawiaków względem swojego prezydenta. Czwartek. Orędzie marszałka GrodzkiegoPosłanki Lewicy mają zmartwienie. Na sali sejmowej nie ma tabliczek z napisami posłanka. Wszędzie jest tylko poseł. Dokucza to m. in. posłance Wandzie Nowickiej, niegdyś reprezentującej Twój Ruch Janusza Palikota. „W Sejmie RP VII kadencji byłam posłanką, w Sejmie IX kadencji jestem posłem. To jeszcze nie koniec” – napisała na Twitterze Nowicka. – Nie można wykluczyć, że sprawa tabliczek na sali sejmowej i formy „poseł”, „posłanka” będzie dyskutowana na jednym z kolejnych Prezydiów Sejmu – stwierdził Andrzej Grzegrzółka. dyrektor Centrum Informacyjnego Sejmu. Może się zrobić zabawnie, ponieważ prawdopodobnie parlamentarzystki prawicy pozostaną posłami, te z lewicy będą posłankami, a z Koalicji Obywatelskiej nie będą wiedziały co robić. Życie nie jest łatwe, o czym mówił marszałek Senatu Tomasz Grodzki z PO, który zapragnął wygłosić telewizyjne orędzie. – W naszej odysei przez życie w poszukiwaniu szczęścia i spełnienia marzeń, jednym idzie łatwiej, innym trudniej. Niektórych ta wędrówka wyrzuca na margines, a jeszcze inni muszą dźwigać czasami bardzo ciężki krzyż – barwnie opowiadał marszałek Grodzki, który jednocześnie zadeklarował, że „Senat nie będzie narzędziem do blokowania Sejmu”. Marszałek Senatu powiedział również, że „siłą naszego społeczeństwa jest różnorodność, za którą idzie kreatywność Polek i Polaków, których nigdy nie da się stłumić próbami wtłoczenia nas wszystkich w ramy jednej, sztywnej, czasem dziwacznej ideologii”. Piątek. Prezydent Duda powołał nowy rząd Górnolotne słowa z orędzia marszałka Senatu sprowadziła do bolesnej rzeczywistości politycznej wicemarszałek Sejmu. Różnorodność różnorodnością, ale chodzi o to, żeby głosować tak jak chce Platforma Obywatelska. Chciałoby się powiedzieć „w ramach jednej, sztywnej, czasem dziwacznej ideologii” nawiązując do czwartkowego orędzia marszałka Grodzkiego. Małgorzata Kidawa-Błońska powiedziała, że jeżeli Lewica zagłosuje za projektem PiS ws. 30-krotności ZUS, „to znaczy, że są nic niewarci”. I tyle z wolności, różnorodności, kreatywności, poszukiwania szczęścia i spełniania marzeń. Z przemówienia marszałka Senatu został nam już tylko ciężki krzyż, jaki nieraz już mieliśmy z opozycją. Prezydent Andrzej Duda powołał w piątek nowy rząd, na czele którego stanął Mateusz Morawiecki. Szef rządu tymczasowo pokieruje również Ministerstwem Sportu. Po południu odbyło się pierwsze posiedzenie rządu, a w przyszły wtorek Mateusz Morawiecki wygłosi w Sejmie exposé. Skraca się lista kandydatów opozycji na prezydenta. Pierwszy odpadł Donald Tusk, potem zrezygnował Adam Bodnar, teraz Rafał Trzaskowski, który poparł Małgorzatę Kidawę-Błońską. „Sukcesy” w samorządzie warszawskim uczyniły Trzaskowskiego niewybieralnym poza Warszawą, gdzie ciągle ma swoich wielbicieli. Albo miał, do czasu podwyżek opłat za śmieci. Za to na horyzoncie pojawiła się nowa nadzieja. Poseł Urszula Zielińska z Zielonych wchodzących w skład KO błysnęła w Polskim Radio sprzeciwiając się przekopowi Mierzei Wiślanej. – Przekop pomoże w odprowadzeniu wody z rzek do morza – tłumaczyła poseł Zielińska w radiowej Jedynce. Jej zdaniem mamy w Polsce do czynienia z suszą „na poziomie Egiptu”… Czy to oznacza, że powinniśmy wybrać faraona zamiast prezydenta? Sobota. Pogrzeb Stefana StrzałkowskiegoGrzegorz Schetyna o faraonie nic nie mówił, choć zapamiętaliśmy jego wypowiedź o „pisowskiej szarańczy”, którą lider PO zapewne zalicza do plag egipskich. - Prawybory prezydenckie są niezbędne. Pokażemy dobre programy, emocje i kandydata, który będzie w stanie odebrać prezydenturę Andrzejowi Dudzie – powiedział w sobotę w Swarzędzu lider PO Grzegorz Schetyna. Przypomniał, że prawybory rozpoczną się w przyszłym tygodniu, a zakończą 14 grudnia. Wygląda na to, że kandydata na prezydenta dostaniemy od Schetyny pod choinkę. W Białogardzie odbyły się uroczystości pogrzebowe posła PiS Stefana Strzałkowskiego. – Przeszedł życie dobrze czyniąc, nie bał się być dobry, nie bał się być twardy – powiedział prezes PiS Jarosław Kaczyński o zmarłym pośle Stefanie Strzałkowskim. Podkreślił jego zasługi dla regionu, mówił, jak wielkie znaczenie miała jego praca w parlamencie.",,
"„Tam, gdzie są duże  pieniądze, nie patrzy się na formację”","– Moje hasło wyborcze brzmiało: „po stronie ludzi”. W przeciwieństwie do Platformy Obywatelskiej, z której odeszłam, realizuję to hasło od wielu lat. Odchodziłam z PO z powodu kwestii sumienia. Dla mnie najważniejsze są problemy ludzi, czyli walka ze spółdzielcami i komornikami – powiedziała w programie „Gość poranka” senator niezrzeszona Lidia Staroń.","Zdaniem senator „bardzo dużo mówi się o reprywatyzacji, ale nie mówi się o tym, że przez lata ludzie byli wyrzucani ze swoich mieszkań przez spółdzielnie”. – Wyrzucają ludzi z mieszkań, za które zapłacili w całości i  nie mają żadnych zaległości czynszowych. Prawie nikt nie zajmuje się tymi ludźmi, a ich są tysiące. Prawo jest patologiczne i złe – powiedziała Staroń.– Odeszłam z Platformy Obywatelskiej dlatego, że w Sejmie blokowano dobre i korzystne zmiany, dotyczące funkcjonowania spółdzielni mieszkaniowych – dodała.",,
Suski: Warto dać Polakom więcej pieniędzy,"Warto dać Polakom więcej pieniędzy, to powinny być prorozwojowe impulsy, które mogą przynieść większe wpływy do budżetu – powiedział w środę szef gabinetu politycznego premiera Marek Suski. Jak ocenił, opozycja jest „pełna wątpliwości, a my mamy dużo optymizmu”.","Pod koniec lutego prezes PiS Jarosław Kaczyński i premier Mateusz Morawiecki na konwencji partii zapowiedzieli nowe propozycje programowe – tzw. „nową piątkę PiS”. Wśród nich znalazły się: wprowadzenie 500 plus od pierwszego dziecka, brak podatku PIT dla pracowników do 26. roku życia, obniżenie PIT do 17 proc. i podwyższenie kosztów uzyskania przychodu , „trzynastka” dla emerytów i przywrócenie zredukowanych połączeń autobusowych przede wszystkim w małych miastach i na wsiach. – Ryzyko zawsze jest. Przyszłość ma to do siebie, że jest nieznana. Można ją przewidywać, ale gospodarka jest dziedziną, na którą duży wpływ ma zachowanie społeczeństw – powiedział Suski w Polskim Radiu 24 pytany, czy zapowiedzi PiS nie grożą przekroczeniem progu dla deficytu budżetowego 3 proc. PKB. Jak dodał, „jeśli będzie impuls rozwojowy, czyli też przeznaczenie na inwestycje i konsumpcję tych środków, które pójdą do obywateli, to może być nawet lepiej”. Zdaniem Suskiego, jeśli „będzie brak optymizmu i wiary, albo wróci PO, to od razu będzie kryzys”. – Oni mają jakoś pecha, że co zaczynają rządzić, to jest kryzys, szczególnie w Polsce. Później się dowiadujemy, że to nie jest tak do końca z tym kryzysem, a oni po prostu nie radzą sobie z gospodarką – ocenił, odnosząc się do rządów Platformy.",,
Sprzedano drugi największy diament świata. A w Antwerpii narzekają na kryzys,"Handlarze brylantów z belgijskiej Antwerpii narzekają, że rynek kamieni szlachetnych jest w kryzysie. Przeczą temu szefowie firmy „Louis Vuitton”. Kupili drugi co do wielkości diament na świecie.","Diament „Sewelo” ważący 1758 karatów znaleziono w kwietniu 2019 roku w Botswanie. Luksusowy francuski dom mody „Louis Vuitton” wydał na niego prawdopodobnie ok. 50 mln dolarów. Jedyny większy diamient to – odkryty w 1905 roku w RPA „Cullinan” – który (po podzieleniu na dwa brylanty), obecnie zdobi brytyjską koronę królewską.„Sewelo”, w języku tswana oznacza „rzadkie znalezisko”. Wygląda, jak zwykły kamień pokryty grubą warstwą węgla. Strukturę i kolor można ocenić jedynie poprzez niewielki otwór w skorupie. Na podstawie oględzin i badań przy użyciu lasera stwierdzono, że w środku znajduje się diament o wysokiej jakości z idealnie białymi obszarami.Drugi co do wielkości diament w historii zostanie teraz pocięty, wypolerowany i stanie się częścią kolekcji biżuterii „Louis Vuitton”.Jednak Światowe Centrum Diamentów w Antwerpii (AWDC) alarmuje, że w ubiegłym roku sprzedano tam surowe i oszlifowane diamenty o wartości „zaledwie” ok. 33 mld euro. Sprzedaż była niższa 20 proc. w porównaniu do 2018 roku.",,
Św. Jan Paweł II patronem województwa kujawsko-pomorskiego,Stolica Apostolska zatwierdziła swoim dekretem św. Jana Pawła II patronem województwa kujawsko-pomorskiego – ogłosił biskup toruński Andrzej Suski podczas uroczystej części sesji sejmiku. Radni wyrazili w swoim stanowisku zadowolenie z tego faktu.,"„Wnioskowaliśmy w ubiegłym roku przez naszego biskupa do Watykanu o to, żeby papież–Polak został oficjalnym patronem regionu. Jesteśmy niezwykle szczęśliwi, że tak się stało, a także nieco zdziwieni szybkością odpowiedzi. Jesteśmy związani, jako województwo, z Janem Pawłem II i jego nauczaniem bardzo mocno. To osoba wyjątkowa nie tylko dla osób wierzących, ale i niewierzących” – powiedział marszałek województwa Piotr Całbecki.Decyzję o ustanowieniu św. Jana Pawła II patronem województwa miejscowe władze podjęły 6 czerwca 2016 r. Teraz zatwierdziły ją najwyższe władze kościelne.Pozytywne stanowisko sejmiku zostało przyjęte przez aklamację. „Jan Paweł II patronuje światu, w którym człowiek konstruktywnie szuka spełnienia swoich słusznych nadziei nigdy »przeciw drugiemu«, ale zawsze »z drugim«; w którym warunki życia społecznego i gospodarczego kształtuje prawda o człowieku, choćby wymagała wiele wysiłku; w którym priorytetem jest takie układanie wzajemnych relacji, aby umożliwiały wszystkim mieszkańcom »słuszny rozwój«” – czytamy w stanowisku radnych. Święto 7 kwietnia „Poważne instytucje poważnie traktują się wzajemnie. Papież rodem z Polski jest wzorem do naśladowania nie tylko w Polsce, ale i na całym świecie – nikt nie może kwestionować jego myślenia i wartościowania. Cieszę się, że istniała możliwość wybranemu na sposób świecki patronowi nadać wymiar kościelny” – podkreślił w poniedziałek bp Suski.Święto województwa pod patronatem św. Jana Pawła II obchodzone będzie 7 kwietnia - na pamiątkę pielgrzymek papieskich i spotkań z wiernymi w regionie, które miały miejsce dwukrotnie tego dnia - we Włocławku w 1991 roku oraz w Bydgoszczy i Toruniu w 1999 r.„Ta decyzja sprawia, że będziemy także w kościołach na terenie całej diecezji obchodzili uroczystość, a nie tylko wspomnienie ojca świętego i jego wizyt. Wszystko pięknie się składa w jedną całość. Dekret otrzymałem ze Stolicy Apostolskiej jako odpowiedź na stanowisko sejmiku z ubiegłego roku. Jest to precedens, bo o ile mi wiadomo nie ma województwa w Polsce, które miałoby oficjalnego patrona” – dodał bp. Suski.Uroczyste przyjęcie patronatu nastąpi 7 czerwca.",,
Forum Dialogu Mieszkaniowego. „Chcemy wsłuchać się w głos naszego społeczeństwa”,"– Chcemy wsłuchać się w głos naszego społeczeństwa. W głos instytucji – powiedział Jerzy Kwieciński, minister inwestycji i rozwoju podczas Forum Dialogu Mieszkaniowego, które odbyło się w Warszawie. O wyzwaniach stojących przed rynkiem nieruchomości rozmawiali  rządzący, eksperci, przedstawiciele organizacji pozarządowych oraz Banku Gospodarstwa Krajowego.","Forum Dialogu Mieszkaniowego odbyło się w czwartek na PGE Narodowym. To pierwsze takie spotkanie w Polsce, podczas którego przedstawiciele organizacji samorządowych, stowarzyszeń, firm deweloperskich, instytucji finansowych, samorządów i przedstawicieli władz mogli wymienić się poglądami na temat mieszkalnictwa. Jerzy Kwieciński, minister inwestycji i rozwoju, podkreślił, że chce, by nowe propozycje stały się przedmiotem szerszej debaty publicznej. – Chcemy wsłuchać się w głos naszego społeczeństwa. W głos instytucji – dodał. Z danych ministerstwa infrastruktury wynika, że w Polsce brakuje około 3 milionów mieszkań. Rząd zaproponował już program Mieszkanie Plus. Przyjęto też projekt specustawy mieszkaniowej, który zakłada miedzy innymi skrócenie czasu przygotowania inwestycji do jednego roku zamiast pięciu lat oraz wprowadzenie podstawowych standardów urbanistycznych.",,
Polski żołnierz zmarł na misjach. „To dotkliwa strata dla Łotwy”,Zmarł polski żołnierz pełniący misję na Łotwie. Służył w Polskim Kontyngencie Wojskowym wchodzącym w skład wielonarodowej grupy bojowej NATO. O śmierci Polaka poinformowało łotewskie ministerstwo obrony.,"Polski żołnierz zmarł w czasie wolnym od ćwiczeń, podczas prywatnego treningu biegowego. „Najszczersze wyrazy współczucia dla rodziny, bliskich i kolegów z jednostki. Rodzina zmarłego została otoczona odpowiednią opieką” – napisał minister obrony narodowej Mariusz Błaszczak. „Łączymy się myślami z rodziną oraz kolegami z jednostki zmarłego. Jest to również dotkliwa strata dla Łotwy, ponieważ razem z Polską podobnie rozumiemy kwestie bezpieczeństwa” – napisał z kolei łotewski minister obrony Artis Pabriks.  „Straciliśmy jednego z naszych żołnierzy. Składam szczere kondolencje rodzinie i żołnierzom z polskiego kontyngentu. Podobnie jak sto lat temu polscy żołnierze wraz z Łotyszami ramię w ramię walczyli o wyzwolenie Łatgalii, tak dziś dbają z naszymi sojusznikami o bezpieczeństwo w regionie” – napisał dowódca Sił Zbrojnych Łotwy Leonids Kalninsz.  Wielonarodowe grupy bojowe zostały rozmieszczone w krajach bałtyckich i w Polsce w 2017 roku. Na Łotwie tworzą ją żołnierze z Albanii, Czarnogóry, Czech, Estonii, Hiszpanii, Kanady, Litwy, Łotwy, Polski, Słowacji, Słowenii i Włoch.",,
Zmusili do zawrócenia platformę wiertniczą. „To nieodpowiedzialne”,Aktywiści organizacji Greenpeace poinformowali w niedzielę o zatrzymaniu platformy wiertniczej płynącej do złoża koncernu BP na Morzu Północnym. Ich statek Arctic Sunrise przechwycił platformę w odległości ok. 80 km od wybrzeża Szkocji i zmusił do zawrócenia.,"Greenpeace poinformował w oświadczeniu, że zażądał od BP niezwłocznego zaprzestania wierceń w nowych złożach i inwestowania odtąd wyłącznie w odnawialne źródła energii.To już kolejna taka akcja Greenpeace. 9 czerwca aktywiści z tej organizacji zatrzymali platformę wiertniczą BP, również na Morzu Północnym. Koncern zapewniał wtedy, że szanuje prawo do pokojowych protestów. Podkreślił jednak, że postępowanie obrońców środowiska z organizacji Greenpeace jest nieodpowiedzialne, ponieważ stwarzają oni zagrożenie dla siebie i dla innych.",,
"Poseł PiS: większość propozycji prezydenta jest satysfakcjonująca, niektóre bardzo ciekawe","– Prezydent dał zielone światło dla prac parlamentu ws. ustaw o SN i KRS. Prezydent złożył swoją propozycję, jeśli będą jakieś zastrzeżenia natury konstytucyjnej, albo rozwiązania lepsze, to prezydent jest otwarty na takie poprawki – stwierdził w programie „Woronicza 17” Andrzej Dera, prezydencki minister. – Większość propozycji prezydenta jest satysfakcjonująca. Niektóre są bardzo ciekawe, jak kwestia ławników w postępowaniu dyscyplinarnym – dodał Marcin Horała, poseł PiS.","Projekty ustaw prezydenta Andrzeja Dudy o KRS i Sądzie Najwyższym wpłynęły we wtorek do Sejmu – poinformowała Kancelaria Sejmu. Trafiły do oceny Biura Legislacji. 6-stronicowy projekt ws. KRS przewiduje, że obecni członkowie KRS-sędziowie pełnią swe funkcje do dnia rozpoczęcia wspólnej kadencji wszystkich członków Rady-sędziów, wybranych na nowych zasadach przez Sejm (dotychczas wybierały ich środowiska sędziowskie – red.). Kandydatów na członków KRS-sędziów mogłyby zgłaszać Sejmowi tylko: grupa co najmniej 2 tys. pełnoletnich obywateli korzystających z pełni praw publicznych oraz grupa co najmniej 25 sędziów, bez sędziów w stanie spoczynku. Każda grupa mogłaby przedstawić wyłącznie jednego kandydata.Sejm ma wybierać 15 członków KRS-sędziów większością 3/5 głosów na wspólną czteroletnią kadencję. Jeśli Sejm nie wybrałby ich w ten sposób w 90 dni od ogłoszenia marszałka, każdy poseł mógłby głosować w imiennym głosowaniu tylko na jednego kandydata spośród zgłoszonych. Za wybranych uznawano by tych, którzy dostali największą liczbę głosów. „Ustawy prezydenta nie przypominają ustaw Królikowskiego”Zdaniem Jana Grabca, rzecznika PO, jego partia jest zawiedziona tym, co się wydarzyło w ostatnim tygodniu. – Niestety ustawy prezydenta nie przypominają ustaw, o których mówił prof. Królikowski. Niekonstytucyjne jest wygaszenie kadencji sędziów, zarówno KRS jak i SN. Uznanie, że sędzia w wieku 65 lat nie nadaje się zawodu służy tylko jednemu, żeby wyciąć sędziów niezależnych – oświadczył.Wtórował mu Paweł Rabiej, kandydat Nowoczesnej na prezydenta Warszawy.– Propozycję prezydenta uważam za niekonstytucyjną, dlatego jako Nowoczesna będziemy wspierać i brać udział w protestach. Naszym zdaniem prezydent zrejterował z pola walki, chociaż mógł wnieść ustawy, które poprawiłyby jakoś sądów. Ten pakiet ustaw prezydenckich nie rozwiązuje problemów – oświadczył Rabiej.",,
"Broniarz nie chce rozmawiać z rodzicami, Biedroń zatrzyma drogę krzyżową [OPINIA]","Egzaminy ósmoklasistów odbyły się bez przeszkód, więc Sławomir Broniarz zabronił strajkującym nauczycielom brać udział w radach pedagogicznych kwalifikujących do matury. Robert Biedroń powiedział za dużo, a Koalicja Europejska z kolei nie chciała powiedzieć, czy chce w Polsce euro teraz, czy nie chce.","Euro sobota   PiS jako pierwsza partia zarejestrowało swoje listy w wyborach do europarlamentu we wszystkich 13 okręgach. Udało się to zrobić zbierając ponad 600 tys. podpisów. W sobotę odbyła się konwencja regionalna PiS w Lublinie, której głównym tematem była europejska waluta. – Euro – kiedyś przyjmiemy, bo jesteśmy i będziemy w Unii Europejskiej, ale zrobimy to wtedy, gdy będzie to w naszym polskim interesie. Wtedy, gdy osiągniemy poziom zbliżony do Niemiec – powiedział w Lublinie prezes PiS Jarosław Kaczyński.  Wtórowała mu wicepremier Beata Szydło podczas spotkania z wyborcami w Jabłonce: – Polski złoty jest gwarantem bezpieczeństwa polskiej gospodarki i polskiej przedsiębiorczości. Według opublikowanego tego dnia przez portal dorzeczy.pl sondażu, 42 proc. ankietowanych chce głosować w wyborach do europarlamentu na Zjednoczoną Prawicę. Koalicja Europejska może liczyć na 37,7 proc. głosów, a mandaty dla europosłów mogą zdobyć jeszcze jedynie Wiosna oraz Kukiz’15. W sobotę po raz 12. obchodziliśmy Dzień Pamięci Ofiar Zbrodni Katyńskiej. Minęło 76 lat od ujawnienia sowieckiego ludobójstwa popełnionego na ponad 20 tys. obywateli Polski. Niedziela Palmowa i wiosenny neostalinizm   Niedziela Palmowa otwiera uroczystości Wielkiego Tygodnia w kościele katolickim. A niektórym tego właśnie dnia palma... odbija. Dla antyklerykała Roberta Biedronia była to okazja by kolejny raz okazać pogardę ludziom wierzącym. Biedroń opublikował Na Twitterze  zdjęcie z drogi krzyżowej dla służb mundurowych i opatrzył je komentarzem:  „I tak od 30 lat... Za SLD, PO, PiSu... urzędnicy, policjanci, żołnierze, strażacy niosą ten krzyż. Jakie to szczęście, że Wiosna to zmieni!” Jakiś czas temu partner Biedronia i kandydat do europarlamentu Krzysztof Śmiszek zapowiadał, że homofobów będzie zamykać w więzieniach, teraz Biedroń chce zakazywać kultu religijnego. Dzierżyński, Lenin, Beria i Stalin byliby dumni, że tyle lat po upadku Związku Sowieckiego lewicowy terror ma ciągle swoich zwolenników. Poniedziałek. Pożar Notre Dame   Koleżanka partyjna Biedronia – Joanna Scheuring-Wielgus pochwaliła się środkowym… synem. Jej dziecko tego dnia pisało egzamin ósmoklasisty, który dzięki staraniom MEN, kuratoriów, dyrektorów szkół, katechetów, zakonnic, księży i wolontariuszy odbył się we wszystkich szkołach podstawowych.  „Mój środkowy syn pisze już egzamin. A razem wspieramy nauczycieli w 8 dniu strajku” – napisała Scheuring-Wielgus. Wałęsowskie „jestem za, a nawet przeciw” dzięki posłance Wiosny zyskało nowy wymiar idiotyzmu i cynizmu. Szybkie rozwiązanie problemu strajku zaoferował obecny europoseł i jeden z liderów Konfederacji Janusz Korwin-Mikke. To rozwiązanie w stylu europosła – proste i radykalne: Sławomir Broniarz do aresztu a ZNP rozwiązać. Trzeba przyznać, że strajkujący nauczyciele, którzy coraz chętniej używają słowa „reżim” w swoich piosenkach mogą naprawdę się cieszyć, że nie rządzi Konfederacja tylko PiS. Premier Matusz Morawiecki przedstawił propozycję przekazania całości środków z OFE  (162 mld złotych) na indywidualne konta emerytalne. – Środki te będą w 100 proc. prywatne i dziedziczone tak, jak było to obiecywane 20 lat temu – powiedział premier. Dramatyczne informacje dotarły tego dnia z Paryża. Ogromny pożar spustoszył słynną katedrę Notre-Dame... Wtorek. Matura to bzdura według Broniarza   …i dla wielu polityków okazało się to wspaniałą okazją, żeby zaatakować kościół katolicki albo… Prawo i Sprawiedliwość. Poseł PO-KO Piotr Misiło stwierdził, że „Francja, choć pełna bólu, bez Notre Dame przetrwa, tak jak i Rzeczpospolita pełna bólu przetrwa z PiS”. Poseł Platformy Obywatelskiej  Michał Szczerba wykazał się w walce ideologicznej pisząc: „Jeśli to znak. To może czas powiedzieć stop kościelnej pedofilii”. Nic nie przebije jednak komentarza Roberta Biedronia, który wypowiadał się na antenie TVN24. – Kilka lat temu palił się most Łazienkowski. Czy to oznacza, że płonący most Łazienkowski jest symbolem upadającego przemysłu łazienkowego?”. Strach pomyśleć, co będzie jeśli  Wiosna zajmie się edukacją Polaków, skoro jej lider najwyraźniej nie wie, że nazwa most Łazienkowski pochodzi nie od producentów glazury i ceramiki sanitarnej, ale od Parku Łazienkowskiego i słynnego pałacu króla Stanisława Augusta. Bez zakłóceń odbywają się egzaminy ósmoklasistów i  trwa strajk nauczycieli.  Władze ZNP w osobie Sławomira Broniarza twierdzą, że niedopuszczenie uczniów do matur przez strajkujących nauczycieli „jest to jeden z elementów, ale nie jest to ostatni element form nacisku na rządzących”. Niedopuszczenie tegorocznych maturzystów do egzaminu dojrzałości może oznaczać konieczność powtarzania przez nich ostatniej klasy liceum. Środa. Płatek wśród zwierząt    Robert Biedroń nie odróżnia warszawskich Łazienek Królewskich od toalety, ale kandydatka z list Wiosny prof. Monika Płatek nie widzi różnicy między ludźmi a zwierzętami… - Słuchając polityków, którzy mówią o tym, że dziecko uczone jest masturbacji w wieku od zera do czterech lat, najwyraźniej nie rozumiemy tego, że jako ludzie jesteśmy bardzo ciekawymi zwierzętami – mówiła prof. Płatek w debacie z udziałem Michała Boniego z PO. Płatek uważa też, że trzeba edukować dzieci seksualnie w szkołach, żeby mogły one później przeszkolić dorosłych. - Zdecydowanie tak, ponieważ my, dorośli, najwyraźniej się na tym nie znamy i dobrze byłoby, gdyby dzieci mogły nam tę wiedzę przynieść i przekazać – mówiła Płatek. O konieczności wprowadzenia standardów WHO w edukacji czy raczej deprawacji najmłodszych mówił także Michał Boni: – Co do edukacji seksualnej jest rzeczą oczywistą i niekwestionowaną, że standardy WHO powinny być tutaj w pełni wprowadzone.Prezes PiS Jarosław Kaczyński skierował do przywódców najważniejszych formacji parlamentarnych  projekt deklaracji w sprawie euro. – Chodzi o to, żeby wszystkie te formacje, łącznie z naszą, zagwarantowały, że w Polsce nie będzie wprowadzone euro, zanim Polska nie osiągnie poziomu gospodarczego państw, które leżą na zachód od naszych granic. Tutaj punktem odniesienia są przede wszystkim Niemcy – zaznaczył prezes PiS. Gotowość do podpisania deklaracji zapowiedział Paweł Kukiz. Premier Mateusz Morawiecki udzielił wywiadu telewizji Fox News. Premier powiedział, że nasz kraj „staje się Doliną Krzemową UE” i stwierdził również, że „płacenie za rosyjski gaz to tak, jak płacenie za broń pana Putina”. Czwartek. Kłopoty Biedronia   Według sondażu CBOS 41 proc. badanych, którzy zamierzają wziąć udział w wyborach do Parlamentu Europejskiego zamierza głosować na kandydatów Prawa i Sprawiedliwości, a zaledwie 27 proc. – na kandydatów Koalicji Europejskiej. Robert Biedroń stał się bohaterem publikacji prasowych („SE” i „Warszawska Gazeta”), które przypomniały, że  19 lat temu został oskarżony przez matkę o znęcanie się nad nią i nad młodszym bratem. Stanisław Piotrowicz w rozmowie z portalem tvp.info wyjaśnił, że „Sąd Rejonowy w Krośnie warunkowo umorzył postępowanie w tej sprawie”, a jej akta zginęły z sądu. Lider Wiosny w rozmowie z „SE” nie przyznał się do winy. „Nigdy nie doszło do żadnych aktów przemocy między nami (…) jedynym sprawcą przemocy w naszym domu był nasz mąż i ojciec” – napisali we wspólnym oświadczeniu lider Wiosny Robert Biedroń i jego matka Helena. Rząd przedstawił kolejne propozycje strajkującym nauczycielom. Tym razem miało to być dodatkowe 250 zł w zamian za zwiększenie pensum o dwie godziny lekcyjne (90 minut). Propozycja została odrzucona przez ZNP i FZZ. Premier Mateusz Morawiecki zapowiedział na piątek 26 kwietnia początek rozmów okrągłego stołu poświęconego edukacji. Według informacji MEN, 67 proc. publicznych przedszkoli oraz ponad 60 proc. szkół ponadpodstawowych i ponadgimnazjalnych funkcjonuje normalnie. Wielki Piątek i rocznica powstania w Getcie Warszawskim   – Jeżeli ktoś klasyfikuje uczniów, to zamyka sobie drogę powrotu do strajku – oświadczył szef ZNP Sławomir Broniarz. Zapowiedział też udział w rozmowach okrągłego stołu, choć według niego to pomysł chybiony. Broniarzowi nie podaba się też, że do okrągłego stołu zostali zaproszeni rodzice. Widocznie boi się, że usłyszy od rodziców gorzkie słowa za sposób w jaki ZNP traktuje ich dzieci, uniemożliwiając zdawanie egzaminów a nawet grożąc pozostawienie w tej samej klasie wszystkich roczników. Grzegorz Schetyna wezwał do zakończenia strajku... rząd, a nie strajkujących. Lider PO obiecał też nauczycielom wszystko, co tylko zapragną, jeśli wybiorą Koalicję Europejską. Obietnice Schetyny niewiele kosztują, bo PO zwykło swoich obietnic nie realizować. Schetyna powiedział też, że chętnie porozmawia z Jarosławem Kaczyńskim o euro, jednocześnie nie mówiąc wcale, co o euro myśli. Być może potrzebuje czasu, żeby się zastanowić. W sobotę odbyły się obchody 76. rocznicy wybuchu powstania w Getcie Warszawskim. Tego dnia Żydzi obchodzili święto Pesach, zwane również Świętem Wolności. „Powstańcy z Getta Warszawskiego walczyli nie tylko o swoje życie, ale przede wszystkim o godność, z której Niemcy chcieli ich brutalnie odrzeć” – napisał na Twitterze premier Mateusz Morawiecki. Tego dnia po raz pierwszy od upadku powstania w getcie odbył się międzynarodowy Seder z udziałem potomków walczących w powstaniu. W uroczystościach wziął udział także Albert Stankowski, dyrektor powstającego Muzeum Getta Warszawskiego, który o tej inicjatywie mówił: – Chcemy zachować dla przyszłych pokoleń pamięć warszawskich Żydów, którzy podczas okupacji niemieckiej zostali uwięzieni za murami getta, a następnie zamordowani w nazistowskich obozach. Ceremonia zorganizowana przez Chabad Lubawicz była prowadzona równolegle w trzech językach: polskim, angielskim i hebrajskim.",,
Mars blisko Ziemi oraz zaćmienie Księżyca. W tym okresie warto obserwować niebo,"Pod koniec lipca Mars znajdzie się stosunkowo najbliżej Ziemi. To dobry moment na obserwacje Czerwonej Planety, którą w najbliższych tygodniach będzie dobrze widać nawet gołym okiem. Teleskop pozwoli zobaczyć szczegóły powierzchni.","Zwykła opozycja Marsa względem Słońca, czyli moment, w którym Mars i Słońce – widziane z Ziemi – znajdują się na niebie naprzeciwko siebie, zachodzi co 780 dni. Jednak co kilkanaście lat zdarza się sytuacja, kiedy w trakcie opozycji Mars znajduje się w punkcie swojej orbity położonym najbliżej względem Słońca – peryhelium. Wtedy też jest on wyjątkowo blisko Ziemi. W praktyce oznacza to, że wydaje się on wyjątkowo jasny, a jego tarcza - widziana przez teleskop – zdaje się wyjątkowo duża. Taka nietypowa opozycja, nazywana Wielką Opozycją Marsa, występuje co kilkanaście lat. Poprzednia widowiskowa Wielka Opozycja Marsa była w 2003 roku. W tym roku nastąpi 27 lipca o godz. 7:12. Dystans pomiędzy Marsem a Ziemią wyniesie wtedy 57,770 mln kilometrów. To aż 17 milionów kilometrów bliżej, niż podczas zwykłej opozycji Marsa dwa lata temu. Na podziwianie Czerwonej Planety nie trzeba czekać do samego momentu Wielkiej Opozycji. Korzystne warunki do jej obserwacji będą panować już kilka tygodni wcześniej. Zdecydowanie warto w najbliższych tygodniach spojrzeć na tę planetę przy pomocy teleskopu. Na powierzchni Marsa można próbować wypatrzeć pewne struktury – ciemniejsze i jaśniejsze obszary czy czapy polarne. W takich okolicznościach, jak zbliżanie się Wielkiej Opozycji, w różnych miejscach Polski organizowane są zwykle astronomiczne pikniki i obserwacje przez teleskopy. Tarczę Marsa na własne oczy mogą wówczas zobaczyć również osoby niemające dostępu do teleskopu.",,
Armia Putina pokazała nową broń. „Może obejść systemy obrony przeciwrakietowej”,"Ministerstwo obrony Rosji opublikowało nagranie wystrzelenia nowych pocisków rakietowych o prędkości hiperdźwiękowej: Kinżał i Awangard. Prezydent Rosji Władimir Putin mówił wcześniej, że nowe pociski mogą obejść systemy obrony przeciwrakietowej.","Ministerstwo pokazało zdjęcia, na których widać startujący z lotniska myśliwiec MiG-31 uzbrojony w pocisk Kinżał, następnie zrzucenie i odpalenie pocisku. Resort ogłosił, że w pociski Kinżał wyposażona została eskadra nad Morzem Kaspijskim, która od grudnia zeszłego roku do wiosny przeprowadziła ponad 350 lotów.Na nagraniu z pociskiem Awangard widać jego umieszczenie w wyrzutni i wystrzelenie. Kolejne kadry są animacją, pokazującą oddzielenie bloku bojowego pocisku i jego lot. Ministerstwo obrony zapewniło, że odbywa się on na wysokości kilkudziesięciu kilometrów w gęstych warstwach atmosfery, na dystansie międzykontynentalnym i z prędkością ponaddźwiękową, a manewrowanie pocisku sprawia, że systemy obrony przeciwrakietowej nie są zdolne do przewidzenia lotu.",,
SLD chce komisji śledczej ws. Amber Gold,"SLD chce powołania komisji śledczej, która zajęłaby
się działaniami prokuratury i sądów ws. spółki Amber Gold. Sojusz przygotował też założenia projektu ustawy zwiększającej kontrolę nad instytucjami parabankowymi. Pozostałe kluby różnią się w ocenie propozycji SLD.","–  Zwrócimy się do Prezydium Sejmu, by wystąpiło z projektem uchwały o powołaniu komisji śledczej. Chcielibyśmy uniknąć podejrzenia, że ta komisja od samego początku miałaby spełniać jakieś funkcje polityczne, a więc wyrażać interesy jednego ugrupowania czy jednej tylko grupy posłów – powiedział na konferencji prasowej w Sejmie lider SLD Leszek Miller.–  Nie możemy przejść do porządku nad działaniem organów wymiaru sprawiedliwości w tej sprawie. Zwłaszcza prokuratury, która kilkakrotnie umarzała postępowanie i przechodziła obojętnie w stosunku do sygnalizowanych patologii, a także sądów – dodał.Miller przekonywał, że sędziowie nie mogą rozstrzygać „we własnej sprawie”, a „prokuratorzy nie mogą badać działalności swoich kolegów”. –  Dlatego komisja śledcza pasuje tutaj jak ulał. Nie chodzi o zastępowanie wymiaru sprawiedliwości, a o ich sejmową kontrolę – argumentował.Projekt ustawy o usługach parabankowychSzef SLD zapowiedział też złożenie przez Sojusz projektu ustawy o usługach parabankowych. –  Państwo nie może wyzbywać się swoich zobowiązań w stosunku do ludzi, którzy padają ofiarą rozmaitych nagannych praktyk. Państwo musi chronić ludzi.(...) Lewica zawsze stara się być po stronie słabszych i to w tym przypadku jest naszą intencją – zaznaczył.W założeniach do tego projektu SLD proponuje m.in.: rozszerzenie uprawnień kontrolnych Komisji Nadzoru Finansowego, obowiązek rejestracji w KNF instytucji udzielającej pożyczek i przyjmujących depozyty, a także obowiązek pełnej kwartalnej sprawozdawczości takich instytucji. Wśród rozważanych rozwiązań znalazł się też obowiązek ubezpieczenia wkładów osób fizycznych do pełnej wartości zdeponowanego kapitału.Nie walczymy z rodziną premieraMiller był też pytany o opinię na temat powiązań Michała Tuska, synapremiera, z firmą OLT Express (której głównym udziałowcem była spółka AmberGold). Jak powiedział, jego „politycznym rywalem jest Donald Tusk, a nieMichał Tusk”. – Moje partia na płaszczyźnie politycznej walczy z partiąpremiera, a nie z rodziną pana Donalda Tuska – podkreślił.Jak dodał, jeżeli są „jakieś niejasności co do postępowania syna premiera”,powinny zostać wyjaśnione przed odpowiednie instytucje. – My nie będziemy ztego czynić oręża w walce politycznej – mówił szef Sojuszu. PO nie chce komisji; PSL nie wierzy w intencje SLDPomysł powołania komisji śledczej krytykuje PO. – Taki pomysł jest kompletniedo niczego. Komisje śledcze nie spełniają swoich funkcji, są ciałamiupolitycznionymi, służą do lansowania poszczególnych osób czy partii –powiedział szef sejmowej komisji finansów Dariusz Rosati (PO). Dopytywanyo potrzebę zmian w prawie dotyczącym parabanków Rosati odparł, że potrzebnajest bardziej przejrzysta niż do tej pory informacja dla klientów, czy majądo czynienia z bankiem czy parabankiem. – Natomiast z całą pewnością należy przestrzegać już istniejącego prawa. Amber Gold nie składał sprawozdań finansowych, mimo że miał taki obowiązek. Prezes Amber Gold nie powinien zostać zarejestrowany jako człowiek prowadzący tego typu działalność, mając na koncie wyroki. Okazało się, że nie funkcjonują przepisy, które już są – wyliczał polityk PO. Zdaniem rzecznika PSL Krzysztofa Kosińskiego zapowiedź Sojuszu dotyczącapowołania komisji śledczej „ma charakter propozycji medialnej, a niemerytorycznej”. Według Kosińskiego, jeśli SLD chce powołania komisjiśledczej, powinien sam sformułować projekt uchwały o jej powołaniu iprecyzyjnie określić w nim zakres jej prac, a nie zwracać się o to doPrezydium Sejmu. – Na chwile obecną nie ma niczego konkretnego. Czekamy na konkretny projekt – powiedział  rzecznik ludowców. Jak dodał, klub PSL zbierze się pod koniec sierpnia przed kolejnym posiedzeniem Sejmu i wtedy rozważy propozycję SLD. Pytany o założenia projektu ustawy zwiększającej kontrolę nad instytucjami parabankowymi autorstwa SLD,  Kosiński zaznaczył, że również w tym wypadku nie ma jeszcze gotowego projektu. Jednocześnie dodał, że PSL jest gotowe rozważyć każdą propozycję, której celem będzie zwiększenie bezpieczeństwa klientów tego typu instytucji. Jak zaznaczył, Stronnictwo czeka na inicjatywę resortu finansów w tej sprawie. PiS na razie nie ma zdania– O stanowisku PiS wobec propozycji SLD zdecydują władze partii i kierownictwo klubu parlamentarnego - powiedział dziennikarzom poseł PiS Marcin Mastalerek. Jak ocenił, komisja śledcza ma narzędzia, żeby pokazać Polakom „pewne mechanizmy”. Poseł odniósł się też do doniesień tygodnika „Wprost”, jakoby premier miał uspokajać syna, iż „komisji śledczej z tego nie będzie”.– Po tym, co przeczytaliśmy w jednym z tygodników, jakoś realnie myślę, żekomisji nie będzie. Premier zaczął od syna, myślę, że niedługo poinformuje otym Polaków –  ironizował Mastalerek. RP i SP – zaO ewentualnym powołaniu komisji śledczej przychylnie mówi Ruch Palikota.– Mamy do czynienia ze skandaliczną sytuacją. Przez sąd została zarejestrowanafirma, która nie powinna powstać. Jeden z członków zarządu czy radynadzorczej nie spełniał kryteriów i sąd tego w ogóle nie sprawdził. (...)Jeśli wszystko można zarejestrować, to po co nam takie sądy. Społeczeństwomusi się zbuntować przeciwko temu, co się dzieje w prokuraturze i sądach, zróżnymi tworami, spółkami – powiedział Armand Ryfiński (RP).Opowiedział się też za zwiększeniem uprawnień Komisji Nadzoru Finansowego, bo– jak mówił – chodzi o „bezpieczeństwo milionów obywateli, którzy kuszeniodrobinę wyższymi odsetkami lokują tam (w parabankach) oszczędności swojegocałego życia”.Zwolennikiem powołania komisji śledczej jest też Arkadiusz Mularczyk (SP).Według niego jednak komisja taka powinna się zająć również wątkiem MichałaTuska, który pracował dla firmy OLT Express. – Dziwi mnie, że Leszek Millernie chce poruszać tego tematu. Być może jest w cichej koalicji z Platformą – dodał. Szef klubu SP poparł pomysł zwiększenia kontroli nadparabankami. Ocenił jednak, że zwiększenie kontroli nie powinno objąćSKOK-ów, które są - jak mówił – „sprawdzonymi instytucjami”.Amber Gold sp. z o.o. to działająca od 2009 roku firma inwestująca w złoto iinne kruszce. W poniedziałek poinformowano, że zapadła decyzja o jejlikwidacji. Klientów kusiła wysokim oprocentowaniem inwestycji -przekraczającym 10 proc. w skali roku. Działalność spółki wzbudziławątpliwości Komisji Nadzoru Finansowego, która wpisała ją na ”czarną listę”ostrzeżeń. O spółce zrobiło się głośno kilka tygodni temu, kiedy problemy finansowezgłosiły tanie linie lotnicze OLT Express. Firma Amber Gold podała, żewycofuje się z inwestycji w linie lotnicze OLT Express z powodu - jakpoinformowano - zablokowania przychodów ze sprzedaży biletów OLT przezoperatora płatności.Ze spółką OLT Express współpracował pracujący w Porcie Lotniczym w Gdańskusyn premiera Michał Tusk.",,
Do urn pójdziemy 20 czerwca,"Pierwsza tura 20 czerwca, ewentualna druga – 4 lipca. Taką decyzję o terminie przyspieszonych wyborów prezydenckich podjął marszałek Sejmu  Bronisław Komorowski. Dzisiaj o 5.40 podpisał wszystkie dokumenty w tej sprawie. Oznacza to, że partie na rejestrację kandydatów mają niewiele czasu. Przy tej dacie wyborów komitety wyborcze do 26 kwietnia powinny złożyć Państwowej Komisji Wyborczej zawiadomienie o swoim powstaniu.","Zgodnie z ordynacją, kampania wyborcza rozpoczyna się z dniem ogłoszenia postanowienia marszałka Sejmu o zarządzeniu wyborów. Cisza wyborcza zapadnie na dobę przed dniem głosowania – czyli rozpocznie się północy z piątku 18 czerwca na sobotę 19 czerwca. Głosowanie odbędzie się w niedzielę 20 czerwcaw godzinach 6.00. – 20.00.Rozpisanie przyspieszonych wyborów prezydenckich stało się konieczne po śmierci prezydenta Lecha Kaczyńskiego, który - wraz z 95 innymi osobami – zginął 10 kwietnia w katastrofie samolotu, którym polska delegacja udawała się na uroczystości rocznicowe do Katynia.Komorowski, który pełni obowiązki głowy państwa, spotkał się w tej sprawie w ubiegłym tygodniu z przedstawicielami klubów i kół parlamentarnych. Po spotkaniu zapowiedział, że data wyborów ogłoszona zostanie właśnie dzisiaj i że wszystkie kluby i koła parlamentarne są w pełni świadome, jakie skutki – jeśli chodzi o organizację kampanii wyborczej i uruchomienie kalendarza wyborczego – pociąga za sobą ustalenie daty wyborów na 20 czerwca.Zgodnie z prawem zawiadomienie o powstaniu komitetu wyborczego trzeba złożyć w Państwowej Komisji Wyborczej najpóźniej 55 dni przed wyborami. Komitety wyborcze mają czas do 26 kwietnia nazawiadomienie Państwowej Komisji Wyborczej o swym powstaniu – dozawiadomienia musi być dołączone 1000 podpisów z poparciem oraz zgoda kandydata na udział w wyborach. Po przyjęciu przez PKW tego zawiadomienia, komitety będą miały czas do 6 maja na zebranie 100 tys. podpisów i zgłoszenie kandydata na prezydenta.Jak dotąd jedynym pewnym kandydatem jest sam Komorowski, który wygrał prawybory prezydenckie PO. Przed decyzją stoją PiS i SLD – w katastrofie smoleńskiej zginął prezydent Lech Kaczyński, który najprawdopodobniej ubiegłaby się o reelekcję i Jerzy Szmajdziński, który był kandydatem Sojuszu.Po katastrofie ze startu w wyborach prezydenckich rezygnują: Ludwik Dorn z Polski Plus i Tomasz Nałęcz popierany przez SdPl i Partię Demokratyczną. Oficjalnie Nałęcz swoją decyzję ma ogłosić dzisiaj. Gotowość startu podtrzymuje za to Marek Jurek z Prawicy Rzeczypospolitej. Dziś kandydata wskaże też PSL, może nim być Waldemar Pawlak albo Józef Zych. Jak poinformował we wtorek portal tvp.info,  Lewica rozważa wystawienie europosła Marka Siwca. W środę rano w radiowej Trójce Siwiec potwierdził nasze doniesienia,że taki wariant jest rozpatrywany. Włodzimierz Cimoszewicz definitywnie zaprzeczył spekulacjom o jego możliwym starcie. Prawo i Sprawiedliwość z kolei kandydata może wybrać w sobotę, wtedy zbiera Rada Polityczna partii.",,
„To są listy bardzo mocne lokalnymi liderami”,"– Bardzo wielu aktywnych samorządowców jest na naszych listach. To są listy bardzo mocne lokalnymi liderami. Nie tylko politykami z pierwszych stron gazet czy tymi, którzy obecnie są posłami. Myślę, że będziemy bardzo mocno walczyć o jak najlepszy wynik – stwierdził wicepremier Jacek Sasin, komentujący w „Gościu Wiadomości” zaprezentowanie przez PiS listy kandydatów do Sejmu i Senatu. – PiS podchodzi do wyborów parlamentarnych niezwykle poważnie, tak jak było w przypadku wyborów europejskich – podkreślił polityk.",,,
Radni PiS sejmiku podkarpackiego przeciwni „afirmacji ideologii LGBT”,"Radni sejmiku woj. podkarpackiego przyjęli stanowisko „wyrażające sprzeciw wobec promocji i afirmacji ideologii tak zwanych ruchów LGBT”. Stanowisko przygotowali radni z klubu PiS. Za przyjęciem stanowiska głosowało 17 osób, trzy były przeciwne, jeden radny wstrzymał się od głosu. W głosowaniu udziału nie wzięło ośmioro radnych, którzy byli obecni w czasie sesji.","W podkarpackim 33-osobowym sejmiku zdecydowaną większość ma klub PiS, który liczy 25 radnych. 5 radnych ma klub Koalicji Obywatelskiej, trzech liczy klub PSL.Radni napisali m.in. że „kierując się dobrem wspólnym, troską o rodzinę oraz dzieci, a także poszanowaniem zasad konstytucji RP, Sejmik Województwa Podkarpackiego wyraża sprzeciw wobec działań zmierzających do promocji ideologii tak zwanych ruchów LGBT, których cele pozostają w głębokiej sprzeczności z zasadą wolności, tradycyjnymi wartościami chrześcijańskimi oraz prawem naturalnym”.  „Działania postulowane oraz podejmowane w ostatnim czasie przez tak zwane ruchy LGBT oraz wspierające je środowiska polityczne mają charakter inżynierii społecznej, która w swoim zamyśle stwarza poważne zagrożenie dla porządku społecznego, uderzając w jego fundament jakim jest rodzina” – napisali radni.Radni zaznaczyli w nim, że „mając na względzie dobro polskich i podkarpackich rodzin stajemy w obronie naszej szkoły oraz systemu oświaty przed próbami narzucania szkodliwych i demoralizujących standardów mających negatywny wpływ na prawidłowy rozwój psychiczny dzieci i młodzieży”. Jak tłumaczył radny PiS Jacek Kotula, który przedstawiał stanowisko w imieniu klubu, podobne dokumenty przyjęły samorządy woj. lubelskiego i małopolskiego. Przypomniał, że „cała sprawa ma swój początek” od przyjęcia przez prezydenta Warszawy Rafała Trzaskowskiego karty LGBT+. Zdaniem Kotuli na razie propaganda LGBT jest tylko w dużych miastach, ale, jak zaznaczył, jest „poprawność polityczna i nacisk mediów liberalnych i lewicowych, aby to schodziło w dół”.– Dlatego my, będąc mądrymi przed szkodą, chcemy położyć temu tamę, dlatego że chcemy bronić naszych dzieci, naszych wnuków, nasze rodziny i przedsiębiorców. Bo nawet firmy według deklaracji LGBT muszą przyjmować osoby, które są z różnymi dewiacjami, jeśli się ktoś nie zgodzi zatrudnić taką osobę, może ona zaskarżyć go do sądu i płacić wysokie odszkodowania – stwierdził radny PiS. Kotula podkreślił, że „zmusza się piekarzy, cukierników czy drukarzy, aby np. drukowali zaproszenia dla osób LGBT”. – Właściciele tych przedsiębiorstw tego sobie nie życzą. Bronimy konstytucji, która właśnie nam zapewnia to, że rodzice są pierwszymi nauczycielami wychowania do dojrzałości, do cielesności czy do miłości w rodzinie. Nie będą nam żadni Trzaskowscy albo inni latarnicy chodzić do szkoły i nie będą nam demoralizować naszych dzieci – powiedział Kotula.",,
Atak na szkołę w Trypolisie. Wiele osób zabitych i rannych,"Co najmniej 28 osób zginęło, a kilkadziesiąt zostało rannych w sobotę podczas nalotu na akademię wojskową w stolicy Libii, Trypolisie – poinformował przedstawiciel libijskiego rządu porozumienia narodowego (GNA).","Rząd porozumienia narodowego oskarżył o atak lotniczy na szkołę wojskową w Trypolisie siły zbuntowanego generała Chalify Haftara, od wielu miesięcy prowadzące ofensywę, której celem jest zdobycie libijskiej stolicy.  Pogrążona w chaosie po obaleniu dyktatury pułkownika Muammara Kadafiego w 2011 roku Libia jest rozdarta między dwoma rywalizującymi ośrodkami władzy: na zachodzie jest rząd jedności narodowej Mustafy as-Saradża, ustanowiony w 2015 roku w Trypolisie i popierany przez ONZ, a na wschodzie - rząd samozwańczej Libijskiej Armii Narodowej (ANL) w Bengazi, którego szefem ogłosił się generał Haftar.",,
KE otwiera postępowanie ws. wsparcia dla sieci ciepłowniczych w Polsce,"Komisja Europejska poinformowała, że wszczyna szczegółowe postępowanie wyjaśniające w sprawie wsparcia publicznego na unowocześnienie systemów ciepłowniczych w Polsce. Chodzi o modernizację w pięciu gminach na Podkarpaciu.","Polska zgłosiła Komisji, że zamierza udzielić wsparcia publicznego na modernizację sieci ciepłowniczej w pięciu gminach – Tarnobrzeg, Ropczyce, Lesko, Dębica i Ustrzyki Dolne. Wyboru projektów dokonano w 2016 r. w przetargu, który był otwarty wyłącznie dla projektów systemów ciepłowniczych zlokalizowanych w województwie podkarpackim. Planowane wsparcie miałoby postać dotacji bezpośredniej finansowanej z funduszy strukturalnych UE zarządzanych przez Polskę. Chodzi o systemy centralnego ogrzewania, w których ciepło wytwarzane jest głównie przez kotły opalane węglem. Przewiduje się modernizację i w niektórych przypadkach rozbudowę sieci rurociągów wokół istniejących ciepłowni, lecz bez modernizacji samych zakładów. Komisja poinformowała, że ma wątpliwości, czy planowane wsparcie jest zgodne z unijnymi zasadami pomocy państwa, ponieważ nie odpowiada ono kryteriom „efektywnego systemu ciepłowniczego”, określonym w dyrektywie w sprawie efektywności energetycznej.",,
„Niesprawne sądownictwo rujnuje wizerunek Polski w świecie”,Bardzo źle funkcjonujący wymiar sprawiedliwości i niesprawne sądownictwo rujnowały wizerunek Polski w świecie – w ten sposób wiceszef PE Ryszard Czarnecki (PiS) uzasadniał potrzebę zorganizowania przez Polską Fundację Narodową kampanii informacyjnej dotyczącej reformy sądów.,"Kampania PFN ruszyła w tym tygodniu - w jej ramach udostępniono strony internetowe takjakbylo.pl i sprawiedliwesady.pl. Na ulicach polskich miast pojawiły się billboardy z hasłem „Niech zostanie tak, jak było. Czy na pewno tego chcesz?” i odniesieniem do strony internetowej takjakbylo.pl. W sieci dostępny jest też pierwszy spot. O szczegółach akcji informowali na konferencji prasowej władze Polskiej Fundacji Narodowej i premier Beata Szydło. Cezary Jurkiewicz, prezes Fundacji i szefowa rządu zgodnie podkreślali, że celem akcji jest przekazywanie prawdy o tym, co dzieje się w naszym kraju. Ryszard Czarnecki był na konferencji prasowej w Sejmie pytany, czy państwowa fundacja powinna organizować kampanię informacyjną, która wpisuje się w narrację tylko jednego ugrupowania. Polityk przypomniał, że PFN została powołana, aby dbać o wizerunek Polski w świecie. Zdaniem europosła bardzo źle funkcjonujący wymiar sprawiedliwości, niesprawne sądownictwo i polscy sędziowie, których nazwał „świętymi krowami”, na pewno nie poprawiały tego wizerunku. – To wizerunek Polski na świecie rujnowało. Więc ja, szczerze mówiąc, nie widzę niczego złego – wręcz przeciwnie – że fundacja, która ma się zajmować takimi właśnie celami, tę kampanię dzisiaj realizuje – podkreślił Czarnecki. Na pytanie, dlaczego Polska Fundacja Narodowa realizuje tę kampanię za państwowe pieniądze, a nie pieniądze Prawa i Sprawiedliwości, europoseł odparł, że Fundacja zajmuje się wizerunkiem Polski w świecie, a wizerunek ten w dużej mierze zależy od tego, „jak będziemy sami się rządzić”.– Częścią polskiego image'u jest to, czy Polska jest krajem sprawnym, sprawnie zarządzanym, sprawnie funkcjonującym, także w wymiarze sprawiedliwości – zaznaczył Czarnecki. Premier Beata Szydło przekonywała na konferencji prasowej, że kampania informacja PFN ma przede wszystkim uzmysłowić, jak „wiele patologii” jest w tej chwili w systemie sprawiedliwości w Polsce. Propozycję debaty Polskiej Fundacji Narodowej o wymiarze sprawiedliwości uznała za „konieczną i potrzebną”.",,
"Służba zdrowia w zapaści, ale szpital nie chce pomocy od Lekarzy bez Granic","Pracownicy Uniwersyteckiego Szpitala w Caracas oświadczyli, że kierownictwo placówki odrzuciło dar organizacji humanitarnej Lekarze bez Granic. Decyzja jest o tyle niezrozumiała, że w kraju brakuje leków, wyrobów medycznych i środków pomocniczych.","– Od ponad trzech, czterech lat walczyliśmy o pomoc dla szpitala uniwersyteckiego Caracas i wszystkich pozostałych szpitali w Wenezueli, a doktor Pablo Castillo odmawia przyjęcia darowizny – powiedziała Margot Monasterios, sekretarz Związku Pracowników szpitala uniwersyteckiego w Caracas.Agencja EFE poinformowała, że w sieciach społecznościowych krąży oświadczenie Ministerstwa Zdrowia i kierownictwa szpitala, w którym informują o odrzuceniu darowizny zarzucając m. in., że organizacje takie jak Lekarze bez Granic „nie posiadają niezbędnego rejestru sanitarnego”.Monasterios i osoby, z którymi współpracuje, zaapelowali do dyrekcji szpitala o przyjęcie darów. – Żądamy przyjęcia pomocy dla oddziału chirurgii, który potrzebuje wszystkich tych materiałów i leków – powiedziała w imieniu załogi.",,
"Wojciechowicz: Zostałem odwołany za nie swoje winy, żeby obciążyć mnie aferą reprywatyzacyjną","– Półtora roku temu zostałem odwołany za nie swoje winy. 
Perfidia polegała na tym, że zrobiono to, żeby obciążyć mnie aferą reprywatyzacyjną, z którą nie miałem nic wspólnego – mówił w programie „Minęła 8” Jacek Wojciechowicz, były wiceprezydent Warszawy.","21 lutego Jacek Wojciechowicz poinformował, że podjął decyzję o wystąpieniu z PO. Uzasadnił tę decyzję nieudolnością kierownictwa partii. – Platforma Grzegorza Schetyny nie jest moją partią – powiedział były wiceprezydent Warszawy. W programie „Minęła 8” polityk skomentował swoją dymisję z funkcji wiceprezydenta Warszawy, do której doszło we wrześniu 2016 r. Wojciechowicz podkreślił, że według niego został odwołany ze swojej funkcji niesprawiedliwie. – Półtora roku temu zostałem odwołany za nie swoje winy. (...) Perfidia polegała na tym, że zrobiono to, żeby obciążyć mnie aferą reprywatyzacyjną, z którą nie miałem nic wspólnego. Powiedziałem, że zostanę w Platformie, i zostałem – stwierdził. – Trzy tygodnie po odwołaniu mnie z funkcji wiceprezydenta zajmującego się między innymi inwestycjami, Euro 2012, całym transportem,  infrastrukturą,  architekturą - trzy tygodnie potem pani prezydent (Hanna Gronkiewicz-Waltz – przyp. red.) opublikowała post na Facebooku, w którym twierdziła, że od 10 lat mamy boom inwestycyjny – powiedział.",,
Sadownicy zamykają jabłka w chłodniach. Liczą na wyższe ceny,"Aż o 11 proc. więcej polskich jabłek przechowywano w chłodniach w marcu w porównaniu z analogicznym okresem rok temu – informuje „Puls Biznesu”. Sadownicy mają nadzieję, że cena owoców wzrośnie.","Organizacja The World Apple and Pear Association wskazuje, że cała Unia Europejska jest tylko na 0,5-procentowym plusie w porównaniu z marcem ubiegłego roku. Nawet Włochy, duży kraj sadowniczy, ma niemal o 7 proc. mniejsze zapasy niż polscy sadownicy.– Niektórzy nasi producenci ciągle mają nadzieję, że cena wzrośnie i wstrzymują się ze sprzedażą. Do kolejnego sezonu zostały jeszcze cztery miesiące handlu, więc nie należy panikować. Mamy jednak obawy, że część jabłek deserowych trafi w końcu w lipcu do przemysłu – ocenia Mirosław Maliszewski, prezes Związku Sadowników RP.W marcu ubiegłego roku popyt był na tyle duży, że ceny podskoczyły, a w kwietniu dynamika wzrostu przyspieszyła. Sadownicy mówili wówczas wręcz o bańce, będącej wynikiem niskiej podaży owoców, które ostatecznie całkowicie się wyprzedały.",,
"Samuel Pereira: Mamy listę spraw, którymi zajmowała się Izba Dyscyplinarna","– Sprawa szefa prokuratury, któremu kochanka przekazywała pieniądze od gangstera, przewinienia alkoholowe, sprawa pijanej sędzi, która tłumaczyła, że pokazywała koleżance manewry samochodem – wymieniał w TVP Info szef portalu tvp.info Samuel Pereira. Przeanalizowaliśmy 260 spraw, które Izba Dyscyplinarna rozpatrywała w zeszłym roku.","Redaktor naczelny portalu tvp.info Samuel Pereira komentował uchwałę SN. – Przeanalizowaliśmy 260 spraw, które Izba Dyscyplinarna rozpatrywała w ubiegłym roku, tak, by czytelnicy mogli się dowiedzieć, czego te sprawy dotyczą. Bo istnieje takie wrażenie, że Izba zajmuje się np. sędzią, który zabrał głos przeciwko rządowi i jest za to karany. Nie. Statystyka wskazuje na coś innego – powiedział gość TVP Info.  Wymienił kilka z nich, zaznaczając, że zaledwie trzy z 260 można łączyć z polityką. – Sprawa szefa prokuratury, któremu kochanka przekazywała pieniądze od gangstera, przewinienia alkoholowe, sprawa pijanej sędzi, która tłumaczyła, że pokazywała koleżance manewry samochodem, radca prawny obrażał sąd w pismach procesowych, sędzia kazała sporządzać protokoły ze spraw, których nigdy nie było – tego typu rzeczy znajdują się w Izbie Dyscyplinarnej – powiedział szef portalu tvp.info.",,
Koktajlami Mołotowa w synagogę. Nieznani sprawcy zaatakowali w Goeteborgu,Grupa zamaskowanych młodych mężczyzn obrzuciła koktajlami Mołotowa synagogę w Goeteborgu na południu Szwecji – poinformowały w nocy z soboty na niedzielę lokalne media.,"Do tego ataku doszło w sobotę około godziny 22. W synagodze znajdowało się wtedy około 20 osób, uczestniczących w wieczornej modlitwie. Nikomu nic się nie stało. Ze względu na padający deszcz obrzucenie synagogi butelkami zapalającymi nie spowodowało pożaru.",,
"Burmistrz Londynu: Polscy londyńczycy wzbogacili nasze społeczeństwo, gospodarkę i kulturę","Burmistrz Londynu Sadiq Khan złożył życzenia z okazji stulecia odzyskania niepodległości przez Polskę. „To moment, aby docenić olbrzymi wkład polskiej społeczności w rozwój i sukces naszego miasta na przestrzeni ostatnich stu lat” – podkreślił.","W krótkim filmiku zamieszczonym na profilu londyńskiego samorządu w serwisie społecznościowym Twitter burmistrz Khan powiedział: „Polscy londyńczycy wzbogacili nasze społeczeństwo, gospodarkę i kulturę, sprawiając, że nasza stolica jest lepszym i jaśniejszym miejscem do życia”.„Mój przekaz dla polskich i innych wschodnioeuropejskich londyńczyków, którzy świętują stulecie niepodległości swoich państw, jest taki: to jest wasz dom i zawsze będziecie tutaj mile widziani. Właśnie dlatego pośród niepewności związanej z Brexitem robię wszystko, co w mojej mocy, aby stać w obronie waszych praw i pokazać, że Londyn jest otwarty na wszystkich” – oświadczył burmistrz. W wyborach samorządowych z maja 2016 roku Khan dostał łącznie 1,31 mln głosów, uzyskując najwyższy mandat dla pojedynczego brytyjskiego polityka w historii. Ojciec kierowca, matka krawcowa Przed objęciem stanowiska 45-letni Sadiq Khan był przez jedenaście lat posłem Partii Pracy z dzielnicy Tooting na południu Londynu, w której Polacy stanowią trzecią pod względem wielkości grupę narodową. Jego następczyni jako deputowana z tego okręgu wyborczego, Rosena Allin-Khan, jest Brytyjką o polsko-pakistańskich korzeniach i mówi po polsku. Urodzony w rodzinie pakistańskich imigrantów – ojciec był kierowcą autobusu, a matka krawcową – Sadiq Khan podkreślał w kampanii, że wychował się na osiedlach Londynu i będzie reprezentował wszystkie społeczności, niezależnie od ich rasy czy religii.",,
Przesył gazu do Polski wznowiony. Surowiec już odpowiedniej jakości,"Gaz-System, w związku z poprawą parametrów jakościowych gazu ziemnego, w piątek rano wznowił odbiór paliwa z gazociągu jamalskiego do krajowego systemu przesyłowego w Punkcie Wzajemnego Połączenia (PWP) – poinformowała spółka.","„Odbiór gazu ziemnego w punkcie PWP uzależniony jest od spełnienia parametrów jakościowych określonych w Instrukcji Ruchu i Eksploatacji Systemu Przesyłowego SGT (IRiESP SGT). Za ich prawidłowość odpowiada dostawca wprowadzający gaz do krajowego systemu przesyłowego” - poinformowała spółka w komunikacie zamieszczonym na swojej stronie internetowej. Jak zaznaczono, wstrzymanie odbioru gazu w PWP nie miało wpływu na bezpieczeństwo pracy systemu przesyłowego zarządzanego przez GAZ-SYSTEM.W środę firma Gaz-System wstrzymała pobór gazu z Jamału do polskich gazociągów. Powodem był spadek jakości polegający na zawodnieniu gazu, czyli pojawieniem się w tłoczonym surowcu wody w ilości przekraczającej normy.W związku z przerwaniem poboru surowca Gaz-System polecił - w celu uzupełnienia zapotrzebowania - opróżnianie magazynu gazu Mogilno oraz wstrzymanie napełniania niektórych magazynów na południu Polski.",,
„Amerykanie doceniają potencjał Trójmorza”. Bielan o wizycie Tillersona,"– Politycy amerykańscy, gdy przyjeżdżają do nas podkreślają rolę Polski w kształtowaniu inicjatywy Trójmorza. Amerykanie doceniają potencjał tej inicjatywy i starają się nam w rozwijaniu relacji w ramach Trójmorza pomóc – powiedział w programie „Gość Wiadomości” wicemarszałek Senatu Adam Bielan. – Dobre relacje z USA to nie tylko relacje polityczne i handlowe, ale przede wszystkim relacje bezpieczeństwa – zauważył. – Obecność amerykańskich żołnierzy na naszym terytorium  i ustalenia wynikające z członkostwa Polski w NATO dają gwarancję w przypadku inwazji na nasze terytorium jakiegokolwiek kraju trzeciego – podkreślił polityk.","Polityk PiS przypomniał, że także „wiceminister odpowiedzialny za Europę”,  A. Wess Mitchell podczas pierwszej po zaprzysiężeniu wizyty w Europie odwiedził Warszawę, obok Berlina, Paryża, Londynu, Brukseli Kijowa. – To pokazuje, że Polska jest w tej chwili jednym z najważniejszych krajów na kontynencie europejskim dla Stanów Zjednoczonych. Politycy amerykańscy, gdy przyjeżdżają do nas, co było widać już w przemówieniu Donalda Trumpa (w Warszawie, w lipcu ub.r. – red), podkreślają rolę Polski w kształtowaniu inicjatywy Trójmorza. Amerykanie doceniają potencjał tej inicjatywy i starają się nam w rozwijaniu relacji w ramach Trójmorza pomóc – ocenił Bielan.  Bielan był pytany o to, dlaczego Polska nie mamy równie dobrych relacji z Brukselą. – Politycy opozycji, którzy starają się wykorzystywać – zgodnie z doktryną Grzegorza Schetyny: ulica i zagranica – zagraniczne narzędzia polityczne, nie są tak wpływowi w Waszyngtonie.  Na szczęście, bo dobre relacje z USA, to nie tylko relacje polityczne i handlowe, ale przede wszystkim relacje bezpieczeństwa. Obecność amerykańskich żołnierzy na naszym terytorium  i ustalenia wynikające z członkostwa Polski w NATO dają gwarancję w przypadku inwazji na nasze terytorium jakiegokolwiek kraju trzeciego – powiedział.",,
„Ekskrementy” i „plugastwo”. Rosjanie o rysunkach z „Charlie Hebdo”,"Rosyjskie ministerstwo obrony potępiło rysunki na temat niedzielnej katastrofy samolotu Tu-154 z Chórem Aleksandrowa na pokładzie, jakie opublikował francuski tygodnik satyryczny „Charlie Hebdo”, znany z niewyrafinowanego humoru i łamania tabu.","Na jednym z rysunków zamieszczonych w satyrycznym tygodniku „Charlie Hebdo” autorzy wyrazili żal, że na pokładzie nie było prezydenta Rosji Władimira Putina. Na innym śpiewak w spadającej maszynie krzyczy „aaaaa!”, co opatrzono komentarzem: „Repertuar chóru Armii Czerwonej się powiększa”. To mógł być zamachSamolot rosyjskiego ministerstwa obrony Tu-154 w niedzielę spadł do Morza Czarnego z 92 osobami na pokładzie. Wszyscy pasażerowie zginęli. Większość ofiar to członkowie słynnego Chóru Aleksandrowa, który leciał na noworoczny koncert do Syrii. Z morza wydobyto 19 ciał ofiar oraz dwie czarne skrzynki. Trzecia uległa zniszczeniu. Obecnie rozpatrywanych jest siedem wersji katastrofy, m.in. błąd człowieka, awaria sprzętu, zderzenie z ptakiem, ale żadnej z tych wersji nie uznaje się za wiodącą. Rosyjscy śledczy nie wykluczają także „ataku terrorystycznego” choć podkreślają, że to tylko jedna z teorii.",,
Odsłonięcie pomnika papieża Piusa XI,"Na terenie Nuncjatury Apostolskiej w Warszawie odsłonięty został pomnik Achillesa Rattiego oraz poświęcona została mozaika, wotum z okazji setnej rocznicy przywrócenia stosunków dyplomatycznych między Polską a Stolicą Apostolską. Ceremonii odsłonięcia przewodniczył abp Edgar Pena Parra, substytut ds. ogólnych w Sekretariacie Stanu Stolicy Apostolskiej. Pomnik odsłonił Marszałek Senatu RP Stanisław Karczewski.","W uroczystości odsłonięcia pomnika Rattiego wzięli również udział przedstawiciele Konferencji Episkopatu Polski m. in. kard. Kazimierz Nycz, Prymas Polski abp Wojciech Polak, abp Sławoj Leszek Głódź, bp Józef Guzdek oraz sekretarz generalny bp Artur Miziński, przedstawiciele Prezydenta RP oraz rządu jak również członkowie Korpusu Dyplomatycznego. Autorem pomnika jest włoski artysta Armado Benato. Dokładnie 100 lat temu, 6 czerwca 1919 r. prałat Achilles Ratti został mianowany przez papieża Benedykta XV pierwszym Nuncjuszem Apostolskim w odrodzonej Polsce, a 28 października przyjął święcenia biskupie w archikatedrze warszawskiej z rąk abp. Aleksandra Kakowskiego. Wcześniej, od 1918 r. był on wizytatorem apostolskim w Polsce. Zgromadzonych powitał abp. Salvatore Pennacchio, nuncjusz apostolski w Polsce oraz poprosił delegata Stolicy Apostolskiej o przewodniczenie ceremonii odsłonięcia pomnika Piusa XI. Aktu odsłonięcia monumentu, ustawionego przed gmachem nuncjatury, po odmówieniu krótkiej modlitwy, dokonali, abp Edgar Pena Parra wraz z marszałkiem Senatu Stanisławem Karczewskim. Przedstawia on postać kard. Achillesa Rattiego w postawie stojącej w sutannie przepasanej stułą i płaszczu, z krzyżem na piersi oraz kapeluszem kardynalskim w ręku. Na cokole widnieje napis: „Na pamiątkę setnej rocznicy nominacji ks. Achillesa Rattiego, późniejszego papieża Piusa XI, na pierwszego Nuncjusza Apostolskiego w Warszawie po przywróceniu relacji miedzy Polską a Stolicą Apostolską.” Abp Edgar Pena Parra podkreślił, że , „sto lat temu, tego właśnie dnia, ówczesny delegat apostolski prałat Achilles Ratti, został mianowany Nuncjuszem Apostolskim dla tej błogosławionej ziemi. (...) A w krótkim czasie zyskał uznanie władz cywilnych i kościelnych”.  Kiedy Polska odzyskała niepodległość, Achilles Ratti, po wręczeniu dokumentów uwierzytelniających na ręce głowy państwa Józefa Piłsudskiego, został akredytowany jako pierwszy po latach niewoli nuncjusz apostolski w Polsce (fot. arch. PAP/Alamy) Dodał, iż , „decyzja papieża Benedykta XV, by mianować ks. prał. Rattiego już w kwietniu 1918 r. wizytatorem apostolskim w Polsce, a następnie, 6 czerwca 1919 r. Nuncjuszem Apostolskim w Warszawie była opatrznościowa”, gdyż w ten sposób „mógł on poznać z bliska dramatyczny horyzont Europy Wschodniej, wciąż zdewastowanej przez pierwszą wojnę światową. Mógł także poczuć wielkie pragnienie wolności i zaangażowanie narodu polskiego, oparte na miłości do ojczyzny i wartościach duchowych przekazywanych z pokolenia na pokolenie wraz z chrześcijańską tradycją religijną”. Jego działalność jako nuncjusza określił mianem „uważnego obserwatora”, ,,gorliwego mediatora"" i ,,przyjaznego towarzysza Kościoła w Polsce i całego narodu”. Marszałek Senatu Stanisław Karczewski, przemawiając w imieniu polskich władz, przypomniał, że abp Ratti odcisnął „niezatartą pieczęć na naszej pamięci”. Był bowiem człowiekiem odważnym, co zaświadczył w sierpniu 1920 r., kiedy jako nuncjusz,przedstawiciel Stolicy Apostolskiej pozostał w Warszawie, gdy zbliżały się hordy bolszewickie Lenina i Trockiego a wszyscy byli przekonani, że wejdą do stolicy w najbliższych dniach.  Marszałek Karczewski podkreślił, że „nuncjusz Ratti rozumiał i znał swój obowiązek duszpasterski wobec wiernych, wobec Kościoła powszechnego oraz Polaków powierzonych jego opiece duszpasterskiej. A więc kiedy inni dyplomaci wyjechali, nuncjusz pozostał. Pozostał, chociaż jego głęboka formacja historyczna pozwalała mu wyobrażać sobie, co może się zdarzyć”. – W sensie duchowym stanął po tej samej stronie co Polacy, przyjął ryzyko osobiste z tym związane i dał przykład, umacniając moralność – dodał. ” Skonstatował, że kard. Ratti ,,po wyborze na papieża zderzył się z tymi sami wrogami cywilizacji ludzkiej, których musiał zwalczać w Polsce (...) co stało się natchnieniem do ogłoszenia przezeń dwóch encyklik przeciw bezbożnym ówczesnym totalitaryzmom: nazizmowi i komunizmowi. – Arcybiskup Achille Ratti swoim życiem, swymi działaniami i swoim nauczaniem apostolskim, które przekazywał światu jako głowa Kościoła powszechnego, przysłużył się dobrze Rzeczypospolitej Polskiej – zakończył. Drugim elementem dzisiejszych uroczystości było poświęcenie w kaplicy nuncjatury mozaiki, zatytułowanej: „Ukrzyżowanie i chwała świętych”, będącej wotum z okazji setnej rocznicy przywrócenia stosunków dyplomatycznych między Polską a Stolicą Apostolską. Mozaikę wykonał artysta Mirosław Grzelak. W absydzie mozaika prezentuje Jezusa na krzyżu a pod nim Maryję i św. Jana. Po lewej stronie widnieją patroni Polski: św. Wojciech, św. Stanisław Biskup, św. Andrzej Bobola i św. Stanisław Kostka, a po prawej św. Faustyna Kowalska, św. Brat Albert Chmielowski, św. Jan Paweł II, św. Maksymilian Kolbe i bł. ks. Jerzy Popiełuszko. Jej poświęcenia dokonał gość z Watykanu. – W mozaice tej objawia się communio sanctorum, gdyż obok Maryi, widzimy tu świętych wyznawców i męczenników, którzy urodzili się na polskiej ziemi i uczynili ją owocną swoją krwią i dziełami na chwałę Boga i miłości do ludzi – wyjaśnił abp Pena Parra dodając, że „wskazuje ona również na najgłębszy sens służby dyplomatycznej przedstawicieli Stolicy Apostolskiej w kraju chrześcijańskim: dawać świadectwo o Chrystusie z zaangażowaniem i świętością”. Następnie przekazał nuncjuszowi abp. Pennacchio kielich mszalny jako dar Ojca Świętego Franciszka, podkreślając, że papież ofiarowuje go jako znak bliskości z Kościołem w Polsce. Dodał, że kiedy nuncjusz apostolski w Warszawie będzie w nim sprawował codzienną Eucharystię, to zanosić będzie w niej intencje wszystkich polskich biskupów.",,
Zatrzymano podejrzanych o planowanie zamachu na Macrona,"Sześć osób zostało aresztowanych przez francuskie służby antyterrorystyczne w ramach wstępnego śledztwa w sprawie domniemanych planów ataku na prezydenta Emmanuela Macrona – podała we wtorek francuska telewizja BFMTV, powołując się na źródła bliskie śledztwu.","Według BFMTV osoby te podejrzewane są o „niesprecyzowane i na tym etapie słabo zdefiniowane plany brutalnego aktu” wymierzonego w prezydenta.Agencja AFP twierdzi, że aresztowani związani są ze skrajną prawicą.",,
Co dalej z Ukrainą? Normandzka czwórka spotka się 2 października w Paryżu,"Przywódcy krajów tzw. formatu normandzkiego (Rosja, Ukraina, Francja i Niemcy) spotkają się 2 października w Paryżu, gdzie omówią sytuację na wschodzie Ukrainy i wysiłki zmierzające do rozwiązania konfliktu – poinformowano w stolicach tych krajów.  Jednocześnie podkreślono konieczność konsekwentnego przestrzegania porozumień z Mińska.","Prezydent Rosji Władimir Putin, prezydent Ukrainy Petro Poroszenko, kanclerz Niemiec Angela Merkel i prezydent Francji Francois Hollande uzgodnili ponadto podczas rozmowy telefonicznej, że w ramach wielostronnych konsultacji 12 września w Berlinie odbędzie się spotkanie na szczeblu szefów dyplomacji państw „normandzkiej czwórki”.  Według służby prasowej Kremla, przywódcy podkreślili konieczność konsekwentnego przestrzegania porozumień z Mińska. Putin zaakcentował konieczność „bezpośredniego dialogu” między rządem w Kijowie i przedstawicielami separatystów z Donbasu oraz reformy konstytucyjnej na Ukrainie uwzględniającej „specjalny status” tego rejonu. Komunikat służby prasowej Kremla stwierdza, że przywódcy „normandzkiej czwórki” odnotowali z zadowoleniem utrzymywanie się reżimu przerwania ognia na południowym wschodzie Ukrainy. Podkreślono, że dalszej deeskalacji napięcia sprzyjałoby wycofanie z linii rozejmowej ciężkiego sprzętu bojowego, w tym moździerzy i artylerii.",,
Szef SLD przeprasza za wypowiedź Jońskiego,"Szef SLD Leszek Miller przeprosił minister sportu Joannę Muchę za słowa rzecznika Sojuszu Dariusza Jońskiego dotyczące plotek o jej ciąży. Dodał, że obecnie nie może przesądzić, czy Joński zachowa funkcję rzecznika SLD. Sam Joński również przeprosił minister sportu.","Chodzi o czwartkową wypowiedź Jońskiego dla Superstacji. Rzecznik SLD byłpytany o odpowiedzialność minister sportu za przełożenie z wtorku na środęmeczu eliminacji mistrzostw świata Polska–Anglia. Dziennikarz zapytałJońskiego m.in., czy jego zdaniem premier wstrzymuje się z wyciągnięciemkonsekwencji wobec Muchy w związku z plotkami o jej ciąży, by „nie powstałowrażenie, że wyrzuca na bruk pracownika w ciąży”.Joński, który wcześniej przekonywał, że Mucha ponosi politycznąodpowiedzialność za odwołanie meczu i powinna podać się do dymisji odparł:–  Tym bardziej, jeśli jest w ciąży, nie ma czasu i chce się zająć ciążą, a później swoim dzieckiem, tym bardziej powinna, i tym szybciej powinna, złożyć rezygnację i kibicować z boku, a nie odpowiadać nie mając dzisiaj do tego ani głowy, ani siły.Oświadczenie Jońskiego–  Nigdy nie było moją intencją odnoszenie się do życia prywatnego paniminister Joanny Muchy. Jeśli pani minister Joanna Mucha poczuła sięjakkolwiek urażona, chcę ją za to głęboko przeprosić – oświadczył Joński na briefingu prasowym w Sejmie.Poinformował, że jeszcze tego samego dnia na ręce szefowej resortu sportuprzekaże list, w którym wyjaśni „całą tę sytuację”. W czwartek na Twitterze Joński napisał: „Materiał został zmanipulowany. nigdy nie było moją intencją odnoszenie się do życia prywatnego minister Joanny Muchy”.O sprawę był też pytany lider Sojuszu Leszek Miller. –  Pan rzecznik Joński przeprosił panią minister Muchę. Zrobi to jeszcze w specjalnych osobistym liście. Ja również przepraszam panią minister za postępowanie pana Jońskiego. Otrzymał stosowna reprymendę – powiedział Miller dziennikarzom. Wyraził przekonanie, że „tego rodzaju incydenty w przyszłości się nie powtórzą”.Pytany, czy Joński nadal będzie rzecznikiem SLD powiedział, że dziś nie może tego przesądzić. –  Być może moi koledzy, koleżanki będą mieli w tej sprawie jakieś dalsze wnioski, ale na tę chwilę uważam sprawę za zakończoną – odparł.Przeprosiny MilleraDopytywany, czy przeprosiny nie należą się także innym kobietom dodał, żeprzeprasza wszystkich, którzy się poczuli urażeni słowami rzecznika.–  Przepraszam w imieniu Jońskiego. Joński zrobił to osobiście. Uważam sprawę za zakończoną – powiedział Miller.Mecz eliminacji mistrzostw świata Polska–Anglia miał zostać rozegrany wewtorek o godz. 21. Przełożono go na środę z powodu złego stanu murawy. Pokilkugodzinnych opadach deszczu boisko – nad którym nie zamknięto dachu –było nasiąknięte wodą.W środę trwało poszukiwanie winnego tej sytuacji. PZPN wskazywał na NCS,które jego zdaniem jako gospodarz obiektu powinno zapewnić odpowiedniewarunki rozegrania spotkania. NCS natomiast zapewniało, że apelowało ozasunięcie dachu, ale ostateczną decyzję podjął delegat FIFA po konsultacji z przedstawicielami obu ekip.W czwartek premier Donald Tusk poinformował, że do poniedziałku czeka nawyniki kontroli w Ministerstwie Sportu i Narodowym Centrum Sportu, którązlecił w związku z przełożeniem meczu. Dodał, że komunikat w tej sprawieprawdopodobnie będzie wydany we wtorek.Kontrola w Narodowym Centrum Sportu, zarządzającym Stadionem Narodowym wWarszawie, rozpoczęła się w czwartek przed południem. W środę wieczorempodobna kontrola rozpoczęła się w Ministerstwie Sportu i Turystyki.Przeprowadzają ją urzędnicy z departamentu kontroli przy Prezesie RadyMinistrów. Będą sprawdzać całą dokumentację związaną z przygotowaniami iorganizacją spotkania na Stadionie Narodowym.Mecz odbył się w środę i zakończył remisem 1:1.",,
Kwaśniewski wspiera kandydatów SLD,"Były prezydent Aleksander Kwaśniewski oświadczył, że wspiera listy SLD i wszystkich kandydatów Sojuszu, ale będzie na
spotkaniach z tymi kandydatami, których zna. – Jestem politykiem
nietransferowalnym, jestem politykiem lewicy tak było, jest i tak będzie – podkreślił. Kwaśniewski zaapelował do Polaków o udział w wyborach.","–  Wspieram listy SLD, więc w tym sensie wspieram wszystkich kandydatów, natomiast, gdy chodzi o mój czas, którego mam nie tak dużo, to będę na spotkaniach z tymi kandydatami, których znam. To kandydaci, wobec których mogę podpisać gwarancję, że nie zawiodą, że będą wierni zarówno wartościomlewicowym jak i swoim wyborcom. To są ludzie, z którymi pracowałem od 20 lat i w ich okręgach będę obecny  – powiedział były prezydent w Starym Waliszewie (Łódzkie).   W swoim wystąpieniu Kwaśniewski mówił, że jego przywiązanie do lewicy i jej  wartości oraz jego wierność wyborcom lewicy jest pewna. –  Jestem politykiem nietransferowalnym, jestem politykiem lewicy tak było, jest i tak będzie  – mówił.  –  Byłoby czymś niedobrym i nienaturalnym, gdyby polska demokracja skazana była na dwie partie, bądź to prawicowe, bądź centroprawicowe  – zaznaczył. Jego zdaniem, jeżeli w parlamencie będzie mniej partii, to polska scena politycznabędzie bardziej „zabetonowana”.  Były prezydent jest przekonany, że SLD osiągnie lepszy wynik niż w ostatnich wyborach. –  Ten wynik powinien być lepszy niż w ostatnich wyborach, więc powinno być to 14 proc. plus, ale jak będzie, to wszystko w rękach wyborców  – powiedział.   Według Kwaśniewskiego dyskusja o debatach w kampanii wyborczej staje się męcząca. Jego zdaniem, powinny być jasne reguły wspólne dla wszystkich partii parlamentarnych, ale być może także dla partii zarejestrowanych w skalikraju.   Były prezydent zaapelował także o udział w wyborach. –  To jest również siła demokracji. Wybory pozbawione wyborców dają słabszy mandat rządzącym, demokracja pozbawiona udziału wyborców więdnie  – mówił.     Aleksander Kwaśniewski przyjechał do Starego Waliszewa w powiecie łowickim, by wesprzeć w kampanii kandydata SLD na posła, radnego sejmiku województwa Cezarego Olejniczaka, który startuje z ostatniego miejsca listy Sojuszu w okręgu sieradzkim (nr 11). To brat b. lidera SLD i europosła Wojciecha Olejniczaka.",,
Dawid Kownacki przestrzega: Łatwo z Izraelem nie będzie,"Reprezentacja Polski w sobotę o godz. 20.45 rozegra w Jerozolimie przedostatni mecz eliminacji Euro 2020. Polacy mają już awans w kieszeni, ale wygrana przybliży ich do rozstawienia wśród najlepszych drużyn podczas losowania fazy grupowej mistrzostw Europy. – Łatwo o trzy punkty na pewno nie będzie. Izrael pokazał, że u siebie jest bardzo groźny – mówi skrzydłowy drużyny Jerzego Brzęczka Dawid Kownacki.","Izrael u siebie, a Izrael na wyjeździe to zupełnie dwa inne zespoły. Taką opinię można było usłyszeć praktycznie od każdego piłkarza naszej drużyny. I faktycznie, coś jest na rzeczy. W kończących się eliminacjach Izraelczycy jeszcze nie przegrali na własnym stadionie. A udało im się m.in. pokonać 4:2 Austrię i zremisować 1:1 ze Słowenią. – Grają ofensywny futbol. Musimy uważać przede wszystkim na ich strzały z dystansu, bo w trwających eliminacjach właśnie po uderzeniach zza pola karnego zdobyli sporo bramek – wylicza Kownacki.No i trzeba przede wszystkim wyeliminować duet napastnik Eran Zahavi – Moanes Dabour. W eliminacjach skutecznością imponuje zwłaszcza ten pierwszy. 32-letni napastnik chińskiego Guangzhou trafił do tej pory we wszystkich meczach eliminacyjnych oprócz spotkania z Polską na PGE Narodowym. – Ich liczby robią wrażenie. Łącznie strzelili czternaście bramek. Ale my też mamy swoje atuty. Izrael będzie grał bardzo wysoko, a to pozwoli nam wykorzystać przestrzenie po obu skrzydłach – zdradza piłkarz Fortuny Dusseldorf. – Miałem świadomość, że wypadłem słabo od razu, gdy trener zdejmował mnie z boiska po niespełna godzinie gry. Podjąłem dużo błędnych decyzji. Kilka razy nie podałem wychodzącemu na obieg Tomkowi Kędziorze. W ogóle zaliczyłem niewiele udanych zagrań – składa samokrytykę piłkarz. Z czego to wynikało? – Może dziwnie to zabrzmi, ale spaliłem się psychicznie. To dziwne, bo grałem już przecież przy większej publice niż ta, która przychodzi na Narodowy. Ale dużo czasu poświęciłem na analizę tego spotkania i wyciągnąłem wnioski – podkreśla „Kownaś”.Trzeba jednak przyznać, że piłkarz od niedawna gra na nowej dla siebie pozycji. Wcześniej występował jako środkowy napastnik, ale od jakiegoś czasu zarówno w Bundeslidze, jak i reprezentacji Polski ustawiany jest jako skrzydłowy. – Wydaje się, że to pozycje, które są blisko siebie na boisku. Ale gra jest zupełnie inna niż w ataku. Mam już jednak wyrobione pewne nawyki i coraz lepiej czuję ustawienie bliżej linii – podkreśla Kownacki. Wychowankowi Lecha Poznań w dobrej grze nie pomagają także nękające go kontuzje. – Jako szybkościowiec jestem bardziej narażony na kontuzje mięśniowe. W klubie dużo nad tym pracujemy. Nie ukrywam, że po ostatniej trzeciej czy czwartej kontuzji w sezonie, wracając do gry, miałem w głowie strach. Ale to już za mną – dodaje Kownacki. Na piłkarzu ciążą duże oczekiwania. Latem Fortuna Dusseldorf zapłaciła za niego Sampdorii Genua aż 8 milionów euro. Tym samym to był największy transfer niemieckiego klubu w historii. Fortuna wydała na niego… fortunę, a liczby piłkarza nie powalają.– Liczby? Jakie liczby. Mam zero goli i zero asyst. Trochę mnie to zaczyna już denerwować. Nie chcę szukać tanich wymówek, ale brakowało mi często rytmu z powodu nawracających urazów. Gram też na innej pozycji, już nie jako napastnik, ale jako skrzydłowy – opowiada. – Do tego trochę brakuje mi szczęścia, jednak wierzę w to, że w końcu zacznę strzelać gole. Jestem dobrej myśli, z każdej nawet najgorszej sytuacji staram się wyciągać pozytywy – kończy Kownacki.Początek meczu Izrael-Polska w sobotę o godz. 20.45. Transmisja w TVP1, TVP Sport i aplikacji mobilnej.",,
USA: Rosja będzie musiała zapłacić za ataki na wschodzie Ukrainy. Kreml: ostrzał to prowokacja,"Amerykański Departament Stanu wyraził w środę zaniepokojenie doniesieniami o atakach prorosyjskich separatystów na wschodzie Ukrainy. Winą za to, że doszło do ataków, obarczył Rosję, która, jak ostrzegł, będzie musiała za to zapłacić. Ze swojej strony Kreml oświadczył, że wybuch walk na nowo jest wynikiem prowokacyjnych działań sił zbrojnych Ukrainy.","W środę, jak pisze Reuters, doszło do pierwszego od miesięcy tak poważnego starcia między prorosyjskimi separatystami a oddziałami ukraińskimi we wschodniej Ukrainie.Według danych, które publikuje Interfax-Ukraina, w rejonie miejscowości Marjinka (koło Doniecka), gdzie doszło do starć, zginęli dwaj ukraińscy żołnierze, a 30 zostało rannych. Rebelianci, jak pisze agencja Associated Press, informują o 15 ofiarach śmiertelnych, w tym cywilach. Obie strony, jak zaznacza AP, oskarżają się o sprowokowanie nowego wybuchu przemocy.Rzeczniczka Departamentu Stanu Marie Harf podkreśliła, że to na Rosji spoczywa odpowiedzialność za zapobieganie takim atakom i za przestrzeganie rozejmu. Kreml: to prowokacje UkraińcówZ kolei rzecznik prezydenta Rosji powiedział dziennikarzom, że Moskwa bardzo pilnie śledzi „prowokacyjne działania” ze strony sił zbrojnych Ukrainy. Dodał, że Rosja „jest głęboko zaniepokojona trwającym ostrzałem osiedli w Donbasie, gdzie giną ludzie, dzieci”. Dodał, że Moskwa czeka na „bezwarunkowe wypełnienie mińskich umów”.Zawarte w lutym porozumienie miało zapoczątkować rozwiązywanie konfliktu w Donbasie. Strony miały przestrzegać zawieszenia broni, wycofać ciężkie uzbrojenie z linii walk, miano doprowadzić do wznowienia kontroli ukraińskich władz nad opanowanymi przez separatystów odcinkami granicy z Rosją. Choć większość z tych ustaleń nie została spełniona, na wschodzie utrzymywał się kruchy rozejm.",,
MSZ Autonomii Palestyńskiej: Jesteśmy gotowi do rozmów z każdym premierem Izraela,"Palestyńczycy są gotowi do dialogu z przyszłym premierem Izraela, niezależnie od tego, kto nim zostanie – oświadczył w Oslo minister spraw zagranicznych Autonomii Palestyńskiej Rijad al-Maliki.","– Ktokolwiek będzie w stanie utworzyć rząd, jesteśmy gotowi usiąść z nim do rozmów i wznowić negocjacje. Gdy Izraelczycy będą mieli rząd, przekonają się, że jesteśmy gotowi do negocjacji w oparciu o prawo międzynarodowe i rezolucje ONZ – powiedział Al-Maliki.Minister, który towarzyszył prezydentowi Palestyny Mahmudowi Abbasowi w stolicy Norwegii, potwierdził także zaangażowanie Autonomii Palestyńskiej w utworzenie dwóch niezależnych państw – Palestyny i Izraela. Ta idea jego zdaniem jest zagrożona przez kampanię izraelskiego premiera Benjamina Netanjahu, który zapowiadał, że w przypadku zwycięstwa ogłosi aneksję Doliny Jordanu, terenów palestyńskich administrowanych przez Tel Awiw.Po wtorkowych wyborach do Knesetu nie wiadomo, kto zostanie premierem Izraela, a według ekspertów kwestia ta może rozstrzygać się nawet przez kilka najbliższych tygodni. Obecnie bowiem ani Netanjahu, lider prawicowego Likudu, ani jego największy rywal, lider centrolewicowego sojuszu Niebiesko-Białych Benny Gantz, nie są w stanie samodzielnie stworzyć rządu koalicyjnego.",,
Polska giełda kryptowalut rozważa emigrację. „Zaszufladkowano nas z przestępcami”,"Bitbay, najpopularniejsza polska giełda kryptowalut, ma problemy – wykańcza ją brak regulacji i narzędzia, jakich używają Komisja Nadzoru Finansowego i Narodowy Bank Polski do pacyfikowania środowiska. „Puls Biznesu” informuje, że firma liczy straty i przygotowuje się do biznesowej emigracji.","Ostatnie miesiące były trudne dla Bitbay. Firmę zdławiły banki, które wypowiedziały jej umowę na prowadzenie rachunków i wpis na listę ostrzeżeń publicznych Komisji Nadzoru Finansowego (KNF).Do tego trzy miesiące temu do Prokuratury Okręgowej w Katowicach trafiło zawiadomienie o popełnieniu przestępstwa przez Bitbaya z art. 150 ust. 1 ustawy z 19 sierpnia 2011 r. o usługach płatniczych (nieuprawnione prowadzenie działalności w zakresie świadczenia usług płatniczych, zagrożone karą grzywny do 5 mln zł lub karą do dwóch lat pozbawienia wolności lub obiema karami łącznie). W praktyce oznacza to zarzut, że firma działa jak instytucja finansowa (przyjmuje depozyty), nie mając do tego uprawnień.Gęsta atmosfera– Zaszufladkowano nas razem z przestępcami tylko dlatego, że polskie prawo nie nadąża za rozwojem gospodarczym. Trzeba oczyścić tę gęstą atmosferę. Jeśli przed wakacjami nie rozstrzygnie się kwestia regulacyjna dla branży krypto, będziemy zmuszeni przenieść firmę do innego europejskiego kraju, w którym będziemy mogli stabilnie funkcjonować – mówi dziennikowi Sylwester Suszek, prezes Bitbaya.Na czym polegają problemy Bitbaya? Platforma obsługuje 800 tys. klientów, z czego 70 proc. to Polacy. Pozostali to m.in. obywatele Unii Europejskiej, Chin, Indii, Afryki czy Ameryki Południowej. Odcięcie Bitbaya od rachunków walutowych przysporzyło firmie sporo problemów.",,
Europejski podatnik sfinansuje walkę z niepokornymi państwami? „Sukces” PO w europarlamencie,"Staraniem europosłów Platformy Obywatelskiej w kwietniu w Parlamencie Europejskim przegłosowano program „Prawa i Wartości” na lata 2021-27. Projekt budzi wiele kontrowersji, ponieważ m.in. daje narzędzia do bezpośredniej ingerencji Komisji Europejskiej w wewnętrzne sprawy państw członkowskich. Bruksela będzie mogła bezpośrednio dotować organizacje, które według niej „bronią demokracji” w danym kraju.","Na projekt „Prawa i Wartości” mają być przeznaczone 2 mld euro. Jak poinformował Michał Boni (europoseł PO), oprócz zwiększenia wsparcia finansowego program zakłada wyodrębnienie filaru wartości unijnych  z budżetem 850 mln euro dla organizacji działających lokalnie i regionalnie, uproszczenie procedur dostępu do środków, stworzenie funduszu rezerwowego w wysokości 5 proc. rocznego planu, a także wprowadzenie zasady bezstronności przy tworzeniu punktów kontaktowych.Zgodnie z nowym rozporządzeniem, jak informuje europoseł PO, Bruksela ma finansować działalność na rzecz tzw. praworządności i niezawisłości sądów. Eurokraci nie będą potrzebowali obiektywnego potwierdzenia rzekomego faktu łamania praworządności. Jak mówił Boni, wystarczy wszczęcie procedury z art. 7 - decyzja Komisji Europejskiej, by zainicjować „szybką ścieżkę wsparcia organizacji obywatelskich” przewidzianą dla krajów, w których „dochodzi do łamania reguł praworządności i demokracji”. Kandydat PiS do europarlamentu Sebastian Kaleta, który upublicznił nagranie wypowiedzi Michała Boniego, opublikował również fragment nowego rozporządzenia. Nowy Parlament EuropejskiPomimo zatwierdzenia projektu przez PE jego ewentualne wdrożenie zostanie przesunięte na kolejną kadencję, ponieważ zatwierdzone środki będą musiały być uwzględnione w nowym budżecie UE. Kolejną przeszkodą jego realizacji może być też konieczność jego zaakceptowania przez kraje członkowskie.",,
Czarzasty: Schetyna nie potrafi budować sojuszy. Jest niewiarygodny,"– Lider PO Grzegorz Schetyna nie chce i nie potrafi stworzyć sojuszy, jest niewiarygodny – mówi w „Do Rzeczy” szef SLD Włodzimierz Czarzasty. Jego zdaniem współpraca PO z Nowoczesną polega na „stopniowym wchłanianiu”. – Nikt poza Nowoczesną na takie warunki współpracy nie chciał iść – dodał.","– Platforma nie ma żadnych zdolności koalicyjnych, Grzegorz Schetyna nie chce i nie potrafi stworzyć sojuszy, jest niewiarygodny – ocenił w wywiadzie szef SLD. – Koniec ze ściemą, że Platforma chce budować jakąś koalicję, się jednoczyć. Jedyną partią, z którą jest w stanie się dogadać, jest Nowoczesna. To zresztą specyficzna forma współpracy, polegająca na stopniowym wchłanianiu Nowoczesnej przez Platformę. Albo na umieszczaniu na wspólnych listach samych ludzi PO, bo na szczeblu lokalnym, w powiatach, Nowoczesna po prostu nie istnieje. Nikt poza Nowoczesną na takie warunki współpracy nie chciał iść – podkreślił. Na pytanie, dlaczego w tworzonej przez SLD lewicowej koalicji nie ma ani Barbary Nowackiej, ani Partii Razem, Czarzasty podkreślił, że złożył propozycję współpracy Partii Razem, ale dostał odpowiedź odmowną. – Trudno. Nie będziemy jednak, jak Platforma, opowiadać teraz, że jesteśmy jedyną prawdziwą opozycją, a jak ktoś nie jest z nami, to jest z PiS-em. Na lewicy jest sporo podmiotów i nam udało się zintegrować większość z nich. I to jest sukces” – powiedział Czarzasty. Według Czarzastego nadchodzące wybory samorządowe „będą bardzo ciekawe i nieoczywiste”. – W wielu miejscach PSL i SLD będą mogły odebrać głosy PiS-owi. Platforma nie ma na to szans. I to jest następny argument, żeby iść oddzielnie, a atakować PiS wspólnie – dodał.",,
Prokuratura zajmie się występem z kukłą z wizerunkiem abp. Jędraszewskiego,"Poznańska prokuratura z urzędu zajmie się sprawą występu z „kukłą” abp. Jędraszewskiego – poinformował rzecznik prasowy Prokuratury Okręgowej w Poznaniu prok. Michał Smętkowski. W sobotę w poznańskim klubie Punto Punto odbyły się wybory Mr Gay Poland. Na zdjęciach z wydarzenia widać, że jedna z drag queen wystąpiła z „kukłą” z wizerunkiem abpa Marka Jędraszewskiego, na której symulowała zabójstwo.","– Po zapoznaniu się z treścią publikacji medialnych w prasie i w telewizji Prokurator Okręgowy polecił prokuraturze Poznań Stare Miasto przeprowadzenie postępowania w celu wyjaśnienia, czy w trakcie tego wydarzenia nie doszło do popełnienia przestępstwa – poinformował Smętkowski. – Informacje, którymi dysponujemy, są jeszcze obecnie zbyt skąpe. Dopiero po ustaleniu przebiegu tego występu, przesłuchaniu świadków, zabezpieczeniu ewentualnego nagrania, będziemy mogli powiedzieć, pod jakim kątem to postępowanie będzie prowadzone – podkreślił prokurator. Zdjęcia z poznańskiego klubu ukazują dmuchaną kukłę, która w miejscu twarzy ma przyklejone zdjęcie abpa Jędraszewskiego. W trakcie występu – jak podają lokalne media – doszło do „symulowania zabójstwa” metropolity krakowskiego; w ostatnim czasie skrytykował on ideologię środowisk LGBT. Podjęcie z urzędu sprawy tego występu zapowiedział też w środę Rzecznik Praw Obywatelskich Adam Bodnar. „Trudno mi znaleźć uzasadnienie dla tego typu działań promujących przemoc, szczególnie pod płaszczykiem wolności artystycznej” – napisał na Twitterze Adam Bodnar. Za swój występ przeprosiła także drag queen Mariolkaa Rebell. W mediach społecznościowych napisała: „Chciałabym przeprosić wszystkich, którzy poczuli się urażeni charakterem mojego występu w sobotę dnia 10.08.2019 r. na Gali Mr Gay Poland w klubie Punto Punto Club. Emocje, jakie mną targały po wypowiedzi arcybiskupa Jędraszewskiego, zostały przeze mnie przedstawione w sposób, którego żałuję” – podkreśliła. Dodała, że „kukła użyta w performansie była metaforą nie osoby arcybiskupa, lecz poglądów i wypowiedzi, które w ostatnim czasie zostały przez niego wyrażone”. Napisała też: „Niemniej jednak rozumiem, iż występ przybrał kształt przekraczający granice wyrażania siebie. Wszystkie otrzymane uwagi wzięłam do serca”. Do sprawy odniósł się rzecznik Konferencji Episkopatu Polski ks. Paweł Rytel-Andrianik. Podkreślił, że „z przykrością przyjęliśmy informację o manifestacji nienawiści w jednym z poznańskich klubów”. – Podżeganie do nienawiści wobec jakiegokolwiek człowieka nie mieści się kanonach europejskiej cywilizacji – dodał.",,
Na razie bez ostrzejszych sankcji wobec Rosji? UE wyczekuje,"Ostrożny optymizm Unii Europejskiej w sprawie Ukrainy i słabnący apetyt na zaostrzenie sankcji wobec Rosji. Tak można podsumować dwudniowe, nieformalne spotkanie unijnych ministrów spraw zagranicznych w Rydze. Łotwa gościła szefów dyplomacji, bo to ona w tym półroczu kieruje pracami Wspólnoty.","Unia Europejska powinna skupić się na wspieraniu porozumienia o zawieszeniu broni i koncentrować wysiłki na jego wdrażaniu – mówiła szefowa unijnej dyplomacji – a elementem tej strategii jest zwiększenie misji monitorującej OBWE.  Federica Mogherini powiedziała, że są pierwsze oznaki pozytywne zawieszenia broni, ale nie w pełni satysfakcjonujące. – Sytuacja na wschodzie Ukrainy jest lepsza niż kilka miesięcy temu. Nie jest dobra, nie mamy złudzeń co do tego – powiedziała Federica Mogherini. Podobnie jak wielu ministrów niechętnie wypowiadała się o sankcjach wobec Rosji. Unijne sankcje nałożone na Rosję wygasają w lipcu Wydaje się, że o ich zaostrzeniu nie ma mowy, mimo że Moskwa nie wypełniła postawień rozejmu, ale pod znakiem zapytania stoi także przedłużenie sankcji gospodarczych o kolejny rok. – Wcześniej czy później decyzja powinna zostać podjęta, jeszcze przyjdzie na to czas – mówił z kolei minister spraw zagranicznych Litwy Linas Linkeviczius. Unijne sankcje gospodarcze nałożone na Rosję wygasają w lipcu i potrzebna jest jednomyślna zgoda wszystkich krajów na ich przedłużenie. Będzie to jeden z tematów europejskiego szczytu za niecałe dwa tygodnie w Brukseli.",,
Hiszpania: cudzoziemcy stanowią 14 proc. populacji,"Na terenie Hiszpanii na początku 2012 roku znajdowało
się 5,7 mln cudzoziemców, co stanowi 12 proc. całej populacji. Jeśli dodać do tego osoby, które się naturalizowały, to liczba to sięga 6,7 mln, czyli 14 proc. populacji – podał Narodowy Instytut Statystyczny (INE).","Według statystyk bezrobocie dotknęło już 35 proc. członków tej grupy, podczas gdy bez pracy jest 22 proc. rodowitych Hiszpanów.Jednak to nie bezrobocie jest największym problem wśród imigrantów, lecz to, że nawet wtedy, gdy gospodarka odzyska równowagę, prawdopodobnie nie będzie wystarczająco dużo pracy w sektorach, w których część z imigrantów znajduje pracę – zauważa Philippe Fargues, który jest dyrektorem Centrum Polityki Migracyjnej w Europejskim Instytucie Uniwersyteckim we Florencji.Kryzys gospodarczy i cięcia budżetowe spowodowały pogorszenie materialnejsytuacji cudzoziemców na terenie Hiszpanii. Caritas w wydanym raporciepodkreśla, że spośród miliona osób, które otrzymały pomoc w 2011 roku, ponad połowa to imigranci. – W takiej sytuacji niezbędna jest edukacja tej grupy poprzez szkolenia w nowych sektorach o dużym potencjale – mówi Francisco Javier Moreno Fuentes z Państwowej Rady Badań Naukowych (CSIC), cytowany przez „El Pais”.Według komentatorów w przypadku imigrantów sytuacja jest znacznie bardziejskomplikowana. Osiągnięcie sukcesu edukacyjnego i zawodowego w tym przypadku wymaga szczególnego wysiłku, ponieważ państwowe zasoby dla instytucji, które pomagały cudzoziemcom na terenie Hiszpanii, zostały znacznie zredukowane.Madryt czy Katalonia ułatwiały tworzenie szkół prywatnych, które byłyfinansowane z pieniędzy państwowych. W tych regionach szkoły publiczneprzeżywają wysoką koncentrację uczniów z mniejszą szansą na sukces, z których wielu to cudzoziemcy. Przyczynia się to do segregacji i nierównych wyników w nauce. Załamanie się hiszpańskiej gospodarki stało się także przyczyną redukcjiświadczeń i usług społecznych. Ministerstwo Zdrowia i ds. służb społecznychograniczyło cudzoziemcom do minimum dostęp do taniej opieki lekarskiej. Mogą oni korzystać bezpłatnie jedynie z pogotowia ratunkowego i pomocy przyporodzie.Dyrektor Międzynarodowego i Europejskiego Forum Badań nad Imigracją Ferruccio Pastore zauważa, ze pomimo wyjątkowej szybkości i intensywności zjawiska, jakim jest przypływ kolejnych emigrantów, sytuacja nie jest źródłem konfliktu społecznego lub szczególnie poważnych epizodów ksenofobicznych. Wielu cudzoziemców, głównie z krajów Ameryki Łacińskiej, decyduje się zamieszkać w Hiszpanii dzięki zbliżonej tożsamości kulturowej, religijnej i językowej.Jedną z przyczyn imigracji do Hiszpanii był gwałtowny rozwój budownictwa iturystyki po 1993 roku, co stworzyło prawie milion nowych miejsc pracy. W 2012 roku najliczniejszą grupę imigrantów w Hiszpanii stanowili Rumuni,Marokańczycy, obywatele Wielkiej Brytanii oraz imigranci pochodzący z Ameryki Łacińskiej.",,
Prażanie chcą zmienić prezydenta,"Czesi przez dwa dni wybierają władze samorządowe, a także jedną trzecią senatorów. Mieszkańcy stołecznej Pragi mają dość wieloletnich rządów Obywatelskiej Partii  Demokratycznej (ODS), a szansę na fotel prezydenta miasta mają konserwatyści  – wynika z sondaży. Wyniki wyborów w stolicy mogą poważnie wpłynąć na kształt całej czeskiej sceny politycznej.","Nie znaczy to, że w trwających właśnie wyborach samorządowychcentroprawicę zastąpi lewica; w Pradze głównym konkurentem ODS są inneugrupowania prawicowe z rządzącej koalicji. Wybory samorządowe w Czechach odbywają się w piątek i sobotę. Ich terminpokrywa się z pierwszą turą wyborów do Senatu. Obywatelska Partia Demokratyczna (ODS) w Pradze rządzi bez przerwy od 1992 roku. W 2006 roku osiągnęła tam spektakularne zwycięstwo zdobywającponad 53 proc. głosów. Jednak ostatnie cztery lata rządów okazały się dlaniej pasmem porażek. Mieszkańcy zarzucają prezydentowi miasta Pavlovi Bemowi,bliskiemu sojusznikowi prezydenta Czech Vaclava Klausa, niegospodarność,zaangażowanie w zbędne spory, jak np. o nową siedzibę Biblioteki Narodowej,czy ciągnącą się od lat sprawę wprowadzenia elektronicznego biletu na praskąkomunikację miejską, tzw. Opencard. W opublikowanych ostatnio sondażach na prowadzenie w wyścigu o fotelprezydenta stolicy Czech wysunął się kandydat konserwatywnego ugrupowaniaTradycja Odpowiedzialność Prosperity 09 (TOP 09), Zdeniek Tuma –  ekonomista ibyły szefa Narodowego Banku Czeskiego. Właśnie Tuma ma największe szansepołożyć kres rządom ODS w Pradze. Pierwszym ostrzeżeniem dla ODS były wyniki majowych wyborów do IzbyPoselskiej (niższej izby parlamentu). Wówczas lepszy wynik w Pradze osiągnęłanowopowstała TOP 09. Dodatkowo dużym błędem ODS przed wyborami było również długie zwlekanie zogłoszeniem swojego kandydata na prezydenta Pragi. Ostatecznie partiawystawiła Bohuslava Svobodę, do niedawna dziekana wydziału lekarskiegoUniwersytetu Karola. Pozostali kandydaci największych czeskich ugrupowań politycznych: startującyz ramienia Czeskiej Partii Socjaldemokratycznej (CzSSD) były premierCzechosłowacji Jirzi Dienstbier, była wiceprezydent Pragi i lokalnadziałaczka ruchu Sprawy Publiczne (VV) Marketa Reedova oraz komunistycznaposłanka Marta Semelova, nie mają większych szans w starciu z dwomafaworytami wyścigu. Kierownik katedry politologii na Uniwersytecie Masaryka w Brnie StanislavBalik uważa za nieszczęście fakt, że o to, kto będzie silniejszy na prawejstronie sceny politycznej, zaczęto rywalizować w czasie wyborówsamorządowych. Dla nowych partii jego zdaniem najważniejsze jest jednak samfakt pojawienia się w polityce lokalnej, gdyż niejednokrotnie okazywało się,że ugrupowanie, które nie ma mocnych struktur w regionie, z czasem wypada zcałego systemu. Poza wielkimi miastami głównym konkurentem prawicy jest CzSSD, tak więcrywalizacja między ODS, TOP 09 a VV nie jest już tak ostra. Komentatorzy twierdzą, że wyniki wyborów w Pradze mogą z czasem przełożyć się na sytuację w całych Czechach, gdyż o najważniejsze stanowiska państwowezaczną rywalizować wszyscy członkowie centroprawicowej koalicji. To parlamentwybiera przywódcę państwa, a prestiżowe stanowisko prezydenta Pragi ma dużywpływ na budżet. Premier Petr Neczas zapewnił natomiast, że rezultaty wyborów samorządowychnie wpłyną na współpracę koalicji rządzącej.",,
Jerzy Baczyński Dziennikarzem 20-lecia,"Paweł Reszka i Michał Majewski są laureatami Nagrody im. Andrzeja Woyciechowskiego. Dziennikarzem 20-lecia został Jerzy Baczyński, redaktor naczelny „Polityki”. Prezydent Bronisław Komorowski, który wziął udział w uroczystości ich wręczenia, podkreślał wagę zawodu dziennikarza.","Paweł Reszka i Michał Majewski zostali nagrodzeni za cykl artykułówpoświęconych katastrofie smoleńskiej, które ukazały się na łamach dziennika„Rzeczpospolita”.W związku z 20-leciem Radia Zet, którego twórcą był Andrzej Woyciechowski przyznano też Nagrodę Specjalną. Tytuł Dziennikarz 20-lecia otrzymał Jerzy Baczyński. Według kapituły Konkursu Nagrody, redaktor naczelny „Polityki” przez ostatnich 20 lat stał się symbolem niezależnego, obiektywnego i wolnego od nacisków dziennikarstwa. W uroczystości wzięli także udział marszałek Sejmu Grzegorz Schetyna, minister kultury Bogdan Zdrojewski i były prezydent Aleksander Kwaśniewski oraz przedstawiciele mediów. Nagroda im. Andrzeja Woyciechowskiego jest przyznawana od 2005 roku za najlepszy materiał dziennikarski, który wpłynął istotnie na świadomość Polaków. Przyznaje ją kapituła złożona z redaktorów naczelnych reprezentujących największe polskie media.Laureat nagrody im. Woyciechowskiego otrzymał 50 tys. zł, laureat nagrody specjalnej 100 tys. zł.",,
Amerykańskie bombowce u wybrzeży Korei Północnej,"Amerykańskie bombowce B-1B Lancer, eskortowane przez myśliwce, przeleciały w sobotę w międzynarodowej przestrzeni powietrznej nad wodami na wschód od Korei Północnej.","Pentagon poinformował o tym, podkreślając, że była to demonstracja opcji militarnych dostępnych dla prezydenta Donalda Trumpa. Bombowce uczestniczące w tej operacji przyleciały z wyspy Guam, a myśliwce F-15C Eagle, które zapewniały im eskortę – z Okinawy. Rzeczniczka Białego Domu Dana White powiedziała, że maszyny amerykańskie zapuściły się najdalej w XXI wieku na północ od strefy zdemilitaryzowanej między obu państwami koreańskimi, na wschód od wybrzeży Korei Płn. Dodała, że „podkreśla to powagę, z jaką podchodzimy do niebezpiecznego zachowania (Korei Płn.)”.",,
Instytut związany z SLD uderza w Kalisza,"Kampania wyborcza SLD do parlamentu była „chaotyczna” i niepotrzebnie stawiano w niej na przedstawicieli mniejszości seksualnych – wynika z raportu o przyczynach klęski wyborczej SLD, przygotowanego na zlecenie nieformalnego instytutu badawczego partii. Z analizy można dowiedzieć się też, że część odpowiedzialności za kiepski wynik wyborczy spoczywa na pośle Ryszardzie Kaliszu – dowiedział się portal tvp.info.",,,
Złodziej w lubelskim kościele. Wyniósł m.in  wino mszalne,"Policjantom z Lublina udało się ująć złodzieja, który ledwo co wyszedł z więzienia, a już okradł parafię. Mężczyzna miał wynieść z kościoła nagłośnienie oraz wino mszalne. Usłyszał już zarzuty.","W poniedziałek uwagę lubelskich policjantów zwrócił mężczyzna ciągnący środkiem chodnika wózek załadowany futerałami z markowym sprzętem nagłaśniającym. Podczas legitymowania okazało się, że jest to 34-letni mieszkaniec Lublina, który  trzy dni wcześniej opuścił zakład karny. Mężczyzna nie potrafił wytłumaczyć, skąd pochodzi posiadany przez niego sprzęt. Zapewniał funkcjonariuszy, że go nie ukradł. Jak się jednak okazało, sprzęt został skradziony z pobliskiej parafii. Ponadto okazało się, że złodziej ukradł trzy butelki wina mszalnego: dwie wypił, a trzecią zabrał ze sobą. Straty oszacowano na kwotę 20 tysięcy złotych. Mężczyźnie za kradzież w warunkach recydywy grozi kara do 8,5 roku pozbawienia wolności.",,
Szydło: Dotrzymaliśmy słowa. Jako rząd PiS wywiązaliśmy się z zobowiązań z 2015 r.,"– Po blisko czterech latach rządów Prawa i Sprawiedliwości mogę powiedzieć, że wywiązaliśmy się z zobowiązań z 2015 roku, dotrzymaliśmy słowa – oceniła wiceprezes PiS, europosłanka Beata Szydło.","Była premier, która wzięła udział w Pikniku Rodzinnym #DobryCzasPL w Tokarni w Świętokrzyskiem, podkreśliła, że ostatnie blisko cztery lata rządów jej partii nie były łatwe, jednak w tym czasie udało się przeprowadzić w Polsce wiele ważnych zmian. – Te reformy nie zawsze były łatwe, nie zawsze też pewnie przebiegały tak, jakbyśmy sobie tego życzyli my i państwo, w takim tempie, ale potrafiliśmy wyciągać wnioski z błędów, poprawiać pomyłki i potrafiliśmy konsekwentnie pokonywać pomyłki i iść do przodu po to, żeby zrealizować to wszystko, co było dla Polaków ważne w 2015 r., do czego myśmy się zobowiązali – wskazała Beata Szydło. Zaznaczyła, że po blisko czterech latach może powiedzieć, iż rząd wywiązał się z tych zobowiązań i praktycznie cały przyjęty wówczas program, został zrealizowany.  – Ale też wiemy o tym, zdajemy sobie sprawę z tego, że to jest dopiero ten pierwszy krok i trzeba kontynuować te zmiany, trzeba wprowadzać kolejne reformy, które pozwolą na to, że Polska będzie coraz szybciej się rozwijała – dodała eurodeputowana.",,
Turcy i Rosjanie patrolują kurdyjskie tereny w północnej Syrii,Tureccy i rosyjscy żołnierze przeprowadzili pierwsze „niezależne i skoordynowane” patrole w kontrolowanym głównie przez Kurdów regionie Tel Rifaat w północnej Syrii. Wcześniej Turcy prowadzili na tym terenie operacje przeciw oddziałom kurdyjskim.,"Tel Rifaat jest położone między Aleppo a granicą z Turcją, około 20 km na wschód od Afrinu, miasta, które od roku, od czasu operacji przeciw kurdyjskiej milicji YPG, znajduje się pod kontrolą sił tureckich i związanej z Ankarą Wolnej Armii Syryjskiej.  Turcy ostrzeliwali wcześniej pozycje Kurdów twierdząc, że to reakcja na ataki z ich strony. Ankara uważa YPG za organizację terrorystyczną związaną ze zdelegalizowaną Partią Pracujących Kurdystanu (PKK). PKK prowadziła walkę z państwem tureckim od 1984 r.  „Aby doprowadzić do zawieszenia broni i ustabilizować sytuację, a także zapobiec dalszym atakom na nasze siły w Tel Rifaat, oddziały tureckie i rosyjskie przeprowadziły pierwsze niezależne i skoordynowane patrole” – oświadczyło tureckie ministerstwo obrony.",,
Prezydent Duda zdradza szczegóły negocjacji z Erdoganem,"– Był impas. Kontaktował się z nami sekretarz generalny NATO, poinformował o tym, że impas jest. Ja się zdecydowałem na rozmowę z panem prezydentem Erdoganem, poprosiłem o rozmowę. Rozmowa się odbyła – mówił w TVP Info Andrzej Duda. Prezydent RP o opowiedział o dyskusjach, jakie on i przywódcy państw bałtyckich przeprowadzili z Recepem Tayyipem Erdoganem.","– Przekonywałem prezydenta, że to jest kwestia ważna, nie tylko dla nas, naszej części Europy, ale i całego Sojuszu. Że sojusz rozumie trudną sytuację Turcji i na pewno Turcja będzie ważnym podmiotem całej rozmowy w czasie szczytu – mówił prezydent.Andrzej Duda opowiedział również o dalszych rozmowach z tureckim przywódcą. – Spotkaliśmy się później, już wczoraj, tu, w Wielkiej Brytanii, z prezydentem Erdoganem. Ja już wiedziałem, że nastąpiło pewne odmrożenie sytuacji, bo miałem takie sygnały ze strony sekretarza generalnego, że Erdogan podjął ponownie rozmowy i wszystko wskazuje na to, że jest szansa na osiągniecie porozumienia. Rozmawialiśmy w gronie przywódców państw bałtyckich, Polski i właśnie Turcji, w czasie naszych spotkań umawialiśmy się także na dalsze konsultacje, które toczyły się pomiędzy ministrami spraw zagranicznych i naszymi współpracownikami nawet do późnego wieczora – kontynuował. Zaznaczył też, że Polsce zależało na tym, żeby podczas szczytu NATO zostały przyjęte zasady kolektywnej obrony Polski i krajów bałtyckich, bo „z punktu widzenia gwarancji, które daje nam Sojusz Północnoatlantycki, ten element był fundamentalny”. Prezydent był także pytany o Turcję, która według doniesień miała przed szczytem sprzeciwiać się NATO-wskim planom obrony państw bałtyckich i Polski. Duda zaznaczył, że Turcja ma swoje uwarunkowania i trzeba je zrozumieć. W tym kontekście przypomniał, że kraj ten graniczy z Syrią, a na Bliskim Wschodzie działa także tzw. Państwo Islamskie. –O szczycie trzeba powiedzieć jedno – to jest szczyt, który jest sukcesem NATO, zwłaszcza w kontekście tych różnych pogłosek, które przed szczytem pojawiały się także w naszych polskich mediach, że następuje rozłam w NATO, że nie dojdzie tu do żadnego porozumienia, że szczyt ma znaczenie wyłącznie symboliczne – przekonywał. – Wszystko okazało się nieprawdą, to był bardzo spokojny, bardzo merytoryczny szczyt – dodał. – NATO powiedziało, że jakiekolwiek pogłoski o jego śmierci są stanowczo przesadzone – zaznaczył prezydent, nawiązując do słów prezydenta Francji Emmanuela Macrona o „śmierci mózgu NATO”. Duda zapewniał, że w czasie uroczystości 70-lecia „Sojusz pokazał swoją jedność, żywotność, pokazał, że umie podejmować wspólnie decyzje i że potrafi mówić jednym głosem, i że nadal spełnia wszystkie swoje najważniejsze funkcje”. Przekonywał, że możemy być o przyszłość NATO spokojni. – NATO żyje i pokazało, że ten szczyt jest jego sukcesem. Ale, co mnie ogromnie cieszy, (...) jest również sukcesem Polski – mówił. Zwrócił uwagę, że podczas szczytu zostało jednoznacznie potwierdzone, że „artykuł 5 jest ze wszech miar wiążący i to jest właśnie najważniejsza gwarancja bezpieczeństwa i fundament całego Sojuszu Północnoatlantyckiego”. Andrzej Duda był pytany również m.in. o pojawiające się sondaże zestawiające go z potencjalnymi kontrkandydatami w przyszłorocznych wyborach prezydenckich. – Szanuję wszelkie osoby, które są określane jako potencjalni kontrkandydaci – odparł.Przypomniał jednocześnie, że kiedy ogłoszono jego kandydaturę w poprzednich wyborach prezydenckich, „podśmiewywano się”. – Czas pokazał swoje, dzisiaj ja sprawuję ten niezwykle zaszczytny urząd, starając się działać jak najlepiej dla naszego kraju i dla naszych obywateli – powiedział Duda. W związku z tym – podkreślił – „każdy kandydat jest godzien szacunku” i on takie podejście będzie prezentował – i po prostu robił swoje. – Robię swoje, mam swoje zadania, mam swój punkt widzenia, mam swoje zapatrywanie na polskie sprawy i realizuję je tak, jak uważam, że powinny być realizowane. Zgodnie ze swoimi najlepszymi intencjami, najlepszymi umiejętnościami jakie mam, wszystkimi siłami, które jestem w stanie w to włożyć – podkreślił Duda.",,
"„Toczyliśmy walki o to, by przestawić zwrotnicę w kierunku społecznym i godnościowym”","– Dziękuję wszystkim ministrom za wasz ogromny wysiłek i trud. Te ostatnie 4 lata były latami walki: walki o prawdę historyczną, system podatkowy, lepszą i bardziej sprawiedliwą gospodarkę – powiedział premier Mateusz Morawiecki rozpoczynając ostatnie posiedzeniu rządu tej kadencji.","– Jak sięgam pamięcią, to te ostatnie 4 lata można powiedzieć były takimi latami walki - o prawdę historyczną, walki o lepszą gospodarkę, bardziej sprawiedliwą, walki o sprawiedliwy system podatkowy, walki z rabunkiem VAT, walki ze smogiem – podkreślił Morawiecki zwracając się do członków Rady Ministrów.– Przestawiliśmy zwrotnicę rozwoju naszego kraju, przestawiliśmy ją w kierunku na pewno bardziej społecznym, w kierunku godnościowym - nazywamy to czasem rewolucją godności - dodał premier.– Na każdym odcinku można określić bardzo konkretną przestrzeń, gdzie toczyliśmy walki o to, by przestawić zwrotnicę w kierunku społecznym i godnościowym – podkreślił premier. Morawiecki dziękował też za wszystkie zrealizowane projekty. – Najlepszym świadectwem tego, że ludzie chcą, żebyśmy kontynuowali (prace) jest wybór 13 października, gdy po raz pierwszy w historii III RP rząd, który jest rządem Zjednoczonej Prawicy, bez koalicjantów z zupełnie innych partii, odnowił swój mandat i to mandat na niezwykle wysokim poziomie - zauważył. – Polska zobowiązuje, dlatego pracowaliśmy bardzo ciężko. Dwa lata to ponad milion minut i dziękuję Państwu za każdą minutę. Wasza praca jest niezwykle ważna dla realizowania wielu horyzontalnych projektów – wskazał premier.Premier wśród istotnych z jego perspektywy wydarzeń minionych czterech lat rządów wymienił obchody 100-lecia odzyskania niepodległości przez Polskę, wprowadzenie programu 500 Plus i innych programów społecznych oraz obniżenie wieku emerytalnego.– Dla wielu z was to też okres wielu bezsennych nocy i bardzo ciężkiej pracy. Polska zobowiązuje, dlatego pracowaliśmy tutaj tak bardzo ciężko. Ktoś obliczył, że te dwa lata ostatnie to ponad milion minut, ale ja za każdą minutę, godzinę dziękuję państwu - zwrócił się Morawiecki do ministrów.",,
Chamenei: Iran nigdy nie będzie rozmawiał z USA,"Najwyższy irański przywódca duchowo-polityczny ajatollah Ali Chamenei oświadczył we wtorek, że jego kraj nigdy nie będzie prowadził rozmów ze Stanami Zjednoczonymi. Dodał, że amerykańska polityka maksymalnej presji poniesie klęskę.","– Oficjalni przedstawiciele Iranu nigdy nie będą rozmawiać z Ameryką – powiedział Chamenei, cytowany przez irańską telewizję państwową. – Nie będzie rozmów z USA na żadnym szczeblu – dodał i ocenił, że „ich (USA) polityka maksymalnej presji (na Iran) poniesie klęskę”.– Jeśli Ameryka zmieni postępowanie i powróci do porozumienia nuklearnego (z 2015 roku), wtedy może dołączyć do wielostronnych rozmów między Iranem i pozostałymi stronami umowy – oświadczył irański przywódca. Z porozumienia USA wycofały się w 2018 r.Już w poniedziałek rzecznik MSZ Iranu Abbas Musawi oznajmił, że podczas zbliżającej się sesji Zgromadzenia Ogólnego ONZ w Nowym Jorku nie dojdzie do spotkania prezydentów Iranu i USA, Hasana Rowhaniego i Donalda Trumpa. Sam Trump tego samego dnia powiedział, że mógłby się z Rowhanim spotkać.",,
Prezydent Ekwadoru po wizycie u papieża otrzymał niezwykły dar,"Prezydent Ekwadoru Lenin Moreno, przyjęty w sobotę w Watykanie na prywatnym spotkaniu przez papieża Franciszka, otrzymał od Muzeów Watykańskich niezwykły dar. To wywieziony w 1925 r. z Ekwadoru przez misjonarza katolickiego indiański amulet zwany tsantsą.","Ta wysuszona i zmniejszona do rozmiarów pięści dorosłego człowieka głowa wojownika, która według wierzeń Indian zamieszkujących pogranicze Ekwadoru i Peru, zatrzymuje energię kosmiczną i chroni przed zemstą wrogów, powróci do Ekwadoru.Stolica Apostolska poinformowała w krótkim komunikacie, że spotkanie papieża z prezydentem Ekwadoru „odbyło się w serdecznej atmosferze”. Poruszono „tematy stanowiące przedmiot wspólnego zainteresowania”, m.in. „kwestię poszanowania dla rdzennej ludności (Ameryki Łacińskiej) i jej kultury oraz troski o środowisko naturalne”.W rozmowie podkreślano także „szczególną rolę chrześcijaństwa” i „uznanie dla wkładu Kościoła w kształtowaniu tożsamości kraju” – stwierdza komunikat.",,
Wałęsa i Kwaśniewski na  senatorów?,"Prezydent wybierany w powszechnych wyborach, ale z ograniczonymi kompetencjami i słabym wetem, byłe głowy państwa z dożywotnim mandatem senatorskim, okręgi mandatowe w wyborach do Senatu i oddzielny rozdział regulujący relacje z Brukselą – tak według ustaleń „Wprost” i „Dżungli politycznej” TVP Info wyglądają założenia projektu konstytucji autorstwa PO.","Posłowie PO w najbliższych dniach złożą wniosek o powołanie sejmowej komisji konstytucyjnej i przedstawią swoje propozycje zmian ustawy zasadniczej. Z ustaleń „Wprost” i „Dżungli” wynika, że pomysł Platformy jest wzorowany na ustrojowym modelu Austrii, w której obowiązuje system kanclerski. Prezydent pełni tam głównie funkcje ceremonialne i ma bardzo ograniczone kompetencje (zawieranie traktatów międzynarodowych, prawo łaski, mianowanie ambasadorów, przyjmowanie listów uwierzytelniających od dyplomatów innych państw, nadawanie tytułów naukowych), ale jest wybierany w wyborach powszechnych. W projekcie Platformy jest podobnie. Rolę głowy państwa okrojono z głównej kompetencji czyli silnego weta. Dziś, by je odrzucić, Sejm potrzebuje większości trzech piątych, czyli 276 głosów. Dla koalicji jest to często bariera nie do pokonania. Platforma chce obniżyć ten próg do większości bezwzględnej, która przy pełnej frekwencji wynosi 231 głosów (50 procent plus jeden głos). W ramach rekompensaty PO chce, by prezydenci po odejściu ze swojego urzędu mogli z mocy prawa obejmować mandat senatorski. Ten przywilej obejmowałby jednak tylko głowy państwa wybrane w wyborach powszechnych. Oznacza to, że senatorami mogliby zostać Lech Wałęsa i Aleksander Kwaśniewski. Wojciech Jaruzelski już nie. Platforma zamierza też zmniejszyć liczebność parlamentu – Sejmu o 20-30 procent, a Senatu nawet o 50. W obu izbach miałaby nadal obowiązywać tzw. jednolita norma przedstawicielstwa, dzięki której na jednego parlamentarzystę przypada zbliżona liczba mieszkańców. Wybory to Senatu odbywałyby się w okręgach jednomandatowych a ordynacja do Sejmu pozostałaby bez zmian (konstytucja mówi o proporcjonalności). Projekt konstytucji zakłada także stworzenie w ustawie zasadniczej oddzielnego rozdziału „Polska w Europie”, który opisywałby nasze relacje z Brukselą. Znika także zapis mówiący o tym, że wyłącznym emitentem pieniądza jest Narodowy Bank Polski, co otwiera drogę przyjęcia w Polsce euro. Kto wejdzie w skład tej komisji? Z naszych informacji wynika, że Platformę może reprezentować w niej sekretarz klubu Sebastian Karpiniuk, który specjalizuje się w prawie konstytucyjnym. Nie będzie jednak jej szefem. Liderzy PO chcą bowiem oddać funkcję przewodniczącego komuś spoza Platformy a być może nawet spoza koalicji. Wśród kandydatów nasi rozmówcy wymieniają Józefa Zycha (PSL), Ryszarda Kalisza (SLD) i Wojciecha Szaramę (PiS).",,
Budżet na 2020 rok bez deficytu. Będzie 13. emerytura,Rada Ministrów przyjęła w poniedziałek projekt ustawy budżetowej na 2020 rok – poinformował premier Mateusz Morawiecki. Rząd nie przewiduje deficytu. Wśród przyjętych projektów jest też coroczna wypłata tzw. 13. emerytury oraz propozycja waloryzacji świadczeń emerytalno-rentowych w 2020 roku.,"Projekt ustawy budżetowej rząd przyjął wcześniej we wrześniu. Zgodnie jednak z zasadą dyskontynuacji parlament kolejnej kadencji nie może pracować nad projektami, które zostały wniesione w czasie poprzedniego Sejmu i nie zostały uchwalone.   Projekt budżetu na przyszły rok – tak jak ten wrześniowy – zakłada, że dochody i wydatki państwa będą takie same.    – Przyjęliśmy na Radzie Ministrów budżet bez deficytów, budżet zrównoważony – powiedział premier podczas konferencji po posiedzeniu rządu. Wśród przyjętych projektów jest m.in. „13. emerytura dla wszystkich emerytów, ale także dla rencistów” – Została przyjęta dzisiaj i jest częścią tego budżetu – zapewniał Mateusz Morawiecki. – Będzie wypłacana zgodnie z harmonogramem – dodał.   Świadczenie 13. emerytury będzie wypłacane w wysokości najniższej emerytury (obowiązującej od 1 marca roku, w którym wypłacane jest dodatkowe świadczenie). Źródłem finansowania mają być środki Funduszu Solidarnościowego oraz budżet państwa. W 2020 roku świadczenie obejmie ok. 9,8 mln świadczeniobiorców. Koszt jego wypłaty w 2020 r. to kwota ok. 11,75 mld zł. Zgodnie z projektem, od marca emerytury i renty wzrosną o ustawowy wskaźnik waloryzacji (który według obecnych prognoz wynosi 103,24 proc.), jednak nie mniej niż o kwotę 70 zł. Najniższe emerytury, renty z tytułu całkowitej niezdolności do pracy, renty rodzinne i renty socjalne mają być podniesione do 1200 zł, natomiast renty z tytułu częściowej niezdolności do pracy do 900 zł.  Premier poinformował też, że w przyjętym budżecie „znajduje swoje odzwierciedlenie wielki projekt prorodzinny, czyli »500 Plus« również na pierwsze dziecko (…)”.   Zapewnił, że projekt zakłada też inne programy socjalne m.in. dla młodych osób. – W tym budżecie znajdują się projekty dla młodych ludzi, czyli bez podatku PIT do 26. roku życia. Obniżony podatek PIT z 18 na 17 proc. dla 24 milionów ludzi – powiedział Mateusz Morawiecki.   Szef rządu tłumaczył, że w projekcie budżetu dokonano zmian m.in. zwiększono wydatki na służbę zdrowia.",,
Francja: Skrajna prawica szykowała zamach?,"Francuska policja przeprowadziła masowe aresztowania w kręgach skrajnej prawicy. Do operacji doszło na obrzeżach Paryża i na przedmieściach Marsylii. Zatrzymano 10 osób, pod zarzutem planowania zamachu terrorystycznego.","Francuski kontrwywiad rozpracowywał środowisko skrajnej prawicy od chwili zatrzymania pod koniec czerwca 21-letniego mężczyzny. Otwarcie deklarował on swój podziw dla Norwega Andersa Breivika, odpowiedzialnego za zabicie w 2011 r. w Oslo i na wyspie Utoya 77 osób. Zebrane w wyniku przesłuchań informacje pozwoliły na aresztowanie członków organizacji Action Francaise, planujących – według policji – dokonanie ataku terrorystycznego. Głosili oni hasła wrogie wobec muzułmanów, Afrykanów i uchodźców. Zatrzymany w czerwcu przywódca sugerował członkom skrajnie prawicowego ruchu ataki na imigrantów, na meczety i na posterunki żandarmerii. W domu miał broń. Kontrwywiad wcześniej wyrażał zaniepokojenie możliwością zbrojnego starcia między bojówkami ekstremalnej prawicy a muzułmanami. Policję niepokoi także wzrost aktywności skrajnej lewicy.",,
Związek Banków Polskich: koniec problemów z dostępem do e-kont i aplikacji mobilnych,"– Problem z logowaniem do kont internetowych w kilku bankach już został rozwiązany – poinformował Związek Banków Polskich. Utrudnienia dotyczyły Banku Pekao, Banku Millenium, Alior Banku i ING Banku Śląskiego.","– System jest bezpieczny – oświadczył rzecznik prasowy Związku Banków Polskich Przemysław Barbrich – Zapewniam, że problemy, które się dziś pojawiły już zostały wyeliminowane, i więcej się nie powtórzą, co nie znaczy, że nie pojawią się inne – dodał Barbrich – Nie ma jednak zagrożenia, że przelewy nie dotrą do adresatów. Nawet, jeśli będą miały małe opóźnienie, odbędzie się to szybciej niż w słabiej rozwiniętej bankowości internetowej i mobilnej – uspokajał rzecznik ZBP. Odnosząc się do przyczyn awarii Przemysław Barbrich powiedział, że mogą one być różne. – Jedną z nich może być zwiększona liczba logowań na kontach. To jest taki moment w miesiącu, że wielu klientów sprawdza, czy ich wypłata dotarła na kont, inni płacą ZUS. Kiedyś w takim czasie ustawiały się kolejki w okienku, dziś kolejek nie ma, ale może dojść do chwilowego problemu z szybkim połączeniem z bankiem – wyjaśniał rzecznik.",,
Żydowski jezuita: Naród wybrany i dzisiejszy Izrael to nie to samo,"Kościół nie myśli już o Żydach w kategoriach narodu niewiernego i odrzuconego przez Boga, uznaje, że Bóg pozostaje wierny swym darom i wybraniu, jednakże nie zgadza się na utożsamianie narodu wybranego ze współczesnym narodem izraelskim – zauważa o. David Neuhaus, żydowski jezuita i konwertyta, odpowiedzialny do niedawna za duszpasterstwo katolików języka hebrajskiego w patriarchacie Jerozolimy.","W wywiadzie dla międzynarodowego tygodnika „Ziemia Święta” odnosi się on do zjawiska chrześcijańskiego syjonizmu. Jego zdaniem jest on bardzo silny również wśród katolików. Wynika z trzech powodów. Wiąże się z wielkim i w dużej mierze uzasadnionym poczuciem winy Europejczyków względem Żydów. Rzutuje także na to negatywne postrzeganie islamu. W konsekwencji Izrael jawi się jako ostatni bastion, chroniący Zachód przed nowym barbarzyństwem.  Podstawowym jednak źródłem chrześcijańskiego syjonizmu jest fundamentalistyczna interpretacja Pisma Świętego. – Jednym z wielkich problemów Vaticanum II jest wzbudzony przez Sobór entuzjazm dla Biblii – mówi o. Neuhaus.   – Z jednej strony jest to wspaniałe. Ja sam jestem wykładowcą Pisma Świętego i uwielbiam je. Cieszę się, że w latach 60-tych Kościół poszukiwał swych korzeni w myśli biblijnej. Jednakże naleganie, by w każdym domu była Biblia, by każdy mógł po nią swobodnie sięgać, okazało się małą katastrofą ze względu na tendencje fundamentalistyczne. Pismo Święte jest dziełem bardzo złożonym, trzeba kształcić ludzi, którzy pomogą chrześcijanom je zrozumieć. Trzeba zrozumieć świat, w którym Biblia została napisana, zanim zaczniemy ją stosować do aktualnego świata – dodaje żydowski jezuita.",,
Zakończyły się rozmowy rządu z ZNP i FZZ,W Centrum Dialog w Warszawie zakończyły się rozmowy przedstawicieli Związku Nauczycielstwa Polskiego i Forum Związków Zawodowych ze strona rządową. Kolejny raz nie przyniosły one sukcesu. Związkowcy podtrzymali decyzję o kontynuacji strajku.,"Prezes ZNP Sławomir Broniarz powiedział przed spotkaniem, że związkowcy będą przekonywać rządzących, że odejście od stołu nie jest dobrym scenariuszem. – Natomiast wszystko ma określoną cierpliwość. Jeżeli strona rządowa nie będzie skłonna przedstawić nam nowych propozycji, to nie zakładam, że będziemy tutaj nocowali i oczekiwali, aż strona rządowa zreflektuje się w swojej propozycji – mówił Sławomir Broniarz. Jak dodał, pojawiają się propozycje radykalizacji nauczycielskiego protestu. – To propozycje np. strajków okupacyjnych w szkołach i placówkach – wyjaśniał Sławomir Wittkowicz z Forum Związków Zawodowych.  – Będziemy chcieli przekonać stronę związkową – dwie pozostałe centrale związkowe, czyli ZNP i FZZ, by przystąpiły do porozumienia, które zostało już podpisane w niedzielę przez „Solidarność” – mówiła z kolei wicepremier Beata Szydło. „Egzaminy gimnazjalne się odbędą” Egzaminy gimnazjalne się odbędą, odpowiedzialni za nie są dyrektorzy szkół i Centralna Komisja Egzaminacyjna – zapewniła wicepremier Beata Szydło. Zaapelowała do nauczycieli o zapewnienie uczniom spokoju podczas egzaminów.– Egzaminy jutro się odbędą, odpowiedzialni za egzaminy są dyrektorzy szkół i Centralna Komisja Egzaminacyjna. Szczegóły w tej sprawie będą znane w ciągu dnia, będą też wydawane komunikaty Ministerstwa Edukacji Narodowej – powiedziała na konferencji prasowej wicepremier.Kolejny raz zaapelowała do nauczycieli o zapewnienie uczniom komfortu i spokoju podczas egzaminów.  – Trzymam kciuki za wszystkich, którzy będą te egzaminy w tym roku zdawali –  powiedziała Szydło.Podkreśliła, że rząd przygotował dobrą ofertę porozumienia ze związkami zawodowymi. Składa się ono z dwóch części.– Zakłada podwyżkę wynagrodzeń i pokazuje możliwości rozwiązań na przyszłość, które gwarantują jeszcze wyższą podwyżkę – dodała. „Proszę nauczycieli o rozważenie możliwości bycia przy uczniach podczas egzaminów” – Proszę wszystkich nauczycieli, którzy uczestniczą w słusznym proteście, żeby rozważyli możliwość bycia przy swoich uczniach podczas egzaminów – zaapelowała wicepremier Szydło. Podziękowała też tym nauczycielom, którzy mimo protestu są ze swoimi uczniami.Wicepremier podkreśliła, że obowiązkiem dorosłych jest zapewnienie uczniom spokoju i komfortu podczas rozpoczynających się w środę egzaminów gimnazjalnych.– Chcę bardzo serdecznie podziękować tym wszystkim nauczycielom, którzy mimo protestu trwającego od wczoraj, tego protestu, do którego nauczyciele mają prawo jak najbardziej, ale chcę podziękować tym wszystkim nauczycielom, którzy prowadzą swoje zajęcia, swoje lekcje, są ze swoimi uczniami i podjęli decyzję również, że staną obok swoich uczniów jutro, w czasie, kiedy oni będą pisali swoje egzaminy – powiedziała.Szydło zaznaczyła, że trwający protest jest „słuszny”, a nauczyciele mają do niego prawo. Jednocześnie zwróciła się do protestujących, by rozważyli uczestnictwo w egzaminach, by „te egzaminy się odbyły, by młodzi ludzie mogli napisać te egzaminy spokojnie, a my dorośli będziemy i powinniśmy cały czas rozmawiać”.",,
Nie żyje gwiazda fitnessu. Znaleziono ją w wannie,Nie żyje jedna jedna z największych gwiazd fitnessu w USA Mandy Blank. Jej ciało odnalazła w wannie jej gosposia; to ona wezwała na miejsce policję. Blank miała 42 lata.,"Przyczyna śmierci Mandy Bank nie jest na razie znana. Ciało sportsmenki zostało znalezione w jej mieszkaniu w Los Angeles.  Na ciele zmarłej nie odnaleziono śladów narkotyków ani alkoholu. Są to jednak wstępne ustalenia, a wszystko wyjaśni dopiero sekcja zwłok – podaje portal TMZ, powołując się na anonimowe źródła. Blank była jedną z najbardziej rozpoznawalnych ekspertek od fitnessu i kulturystyki w USA. Pracowała również jako trenerka osobista, wśród jej klientów byli m.in. Mickey Rourke, Pauly Shore, Alex Rodriguez, Marcus Allen, Michelle Monaghan i Jordana Brewster.W 1999 r. jako najmłodsza osoba w historii zdobyła mistrzowski tytuł Międzynarodowej Federacja Kulturystyki i Fitnessu (IFBB).",,
"Zarząd PO rekomenduje kary dla posłów, którzy nie dotarli na głosowanie","Zarząd PO zarekomendował klubowi parlamentarnemu Koalicji Obywatelskiej zawieszenie na miesiąc w prawach członka klubu posłów, którzy „w sposób zawiniony” nie wzięli udziału w głosowaniu ws. projektu PiS dot. sądów.","Decyzja zarządu w tej sprawie nie zapadła jednomyślnie. Za rekomendacją o zawieszeniu posłów KO głosowało 15 członków zarządu. Przeciwko było dziewięcioro, w tym szef klubu Koalicji Obywatelskiej Borys Budka. Dwóch członków zarządu wstrzymało się od głosu.  Sejm zajął się projektem PiS zmian w Prawie o ustroju sądów powszechnych i ustawie o Sądzie Najwyższym. Rano tego dnia, gdy Sejm decydował o włączeniu budzącego kontrowersje projektu PiS do porządku obrad, udziału w głosowaniu nie wzięło 32 posłów opozycji, w tym 11 z Koalicji Obywatelskiej. Posłowie KO zostali ukarani przez władze klubu karą pieniężną 1 tys. zł.  Z nieoficjalnych informacji wynika, że władze klubu mają każdy z przypadków tych 11 posłów rozpatrzeć indywidualnie i wziąć pod uwagę to, czy nieobecność na głosowaniu była usprawiedliwiona czy nie. Jeśli uznają, że ktoś nie wziął udziału w głosowaniu „w sposób zawiniony”, zostanie zawieszony w prawach członka klubu na miesiąc.  W głosowaniu z klubu KO nie wzięli udziału: Jerzy Borowczak, Joanna Frydrych, Jerzy Hardie-Douglas, Joanna Kluzik-Rostkowska, Tomasz Kostuś, Gabriela Lenartowicz, Jagna Marczułajtis-Walczak, Grzegorz Napieralski, Paweł Poncyljusz, Witold Zembaczyński i Tadeusz Zwiefka.",,
Grecja: Wyczerpały się możliwości przyjmowania migrantów,"Wiceminister ds. obrony cywilnej Grecji Jorgos Kumucakos ostrzegł w piątek, że jego kraj wyczerpał już możliwości przyjmowania migrantów i zwrócił się do Turcji oraz do UE o znalezienie rozwiązania problemu zwiększonego ich napływu na greckie wybrzeża.","Według Kumucakosa, napływ migrantów na wyspy leżące we wschodniej części Morza Egejskiego wzrósł w tym roku co najmniej o 30 proc. Do samego tylko obozu w Morii na Lesbos przybyło w ciągu ostatnich 20 dni ponad 2 tys. osób.Tylko w piątek z morza wokół Lesbos podjęto 246 osób płynących na sześciu łodziach i kutrach oraz 93 osoby, które dotarły na dwu małych statkach w pobliże Samos.– Oczekujemy od Turcji zablokowania siatki nielegalnego przerzutu uchodźców i bardziej skutecznego strzeżenia wybrzeży, podczas gdy Unia Europejska powinna zastosować mechanizmy rozdzielania uchodźców między państwami członkowskimi – oświadczył Kumucakos w wywiadzie dla greckiej telewizji SKAI, którego udzielił podczas wizyty na Lesbos. Konserwatywny rząd grecki, który doszedł w lipcu do władzy, zapowiedział, że przyspieszy rozpatrywanie podań o azyl składanych przez migrantów i odsyłanie ich do Turcji zgodnie ze wspólną deklaracją w tej sprawie ogłoszoną przez Ankarę i Brukselę.Jednak szef tureckiego MSZ Mevlut Cavusoglu ogłosił pod koniec lipca zawieszenie porozumienia w sprawie odsyłania migrantów do Turcji. Była to odpowiedź na wprowadzenie przez Brukselę sankcji wobec Ankary w związku z prowadzeniem przez Turków poszukiwań gazu na cypryjskich wodach Morza Śródziemnego.Zgodnie z tym porozumieniem ogłoszonym we wspólnej deklaracji Turcja zobowiązywała się do przyjmowania z powrotem syryjskich uchodźców docierających z jej wybrzeży. Miała to czynić w zamian za pomoc gospodarczą i zniesienie wiz dla tureckich obywateli podróżujących do krajów UE.Wiceminister Kumucakos stwierdził, że greckie obozy dla migrantów są już przeludnione. Na przykład w obozie w miejscowości Moria obliczonym na 3 tys. osób jest ich już 7 tys. co kilkakrotnie przekracza możliwości normalnego funkcjonowania miejscowych wodociągów i kanalizacji.",,
"„Wszyscy są równi”, ale „czarne owce” wśród sędziów są równiejsze? O wyższości prawa nad „potrzebą”","W każdym zawodzie znaleźć można złodziei, oszustów, morderców i pedofili. Jednocześnie każde środowisko, w ramach źle pojętej solidarności zawodowej dąży do bezkarności. Kluczem do sukcesu dla całego społeczeństwa jest odważne podejście do „czarnych owiec”, a nie bronienie ich na siłę. „Które środowisko nie podlega ocenie? Niestety w d***ch im się poprzewracało” – mówił w rozmowie z Janem Kulczykiem były minister sprawiedliwości w rządzie PO-PSL.","Niestety – mało co tak nie szkodzi wizerunkowi sędziów, jako całości, a szczególnie renomie tych dobrych, uczciwych i prawych sędziów – jak krycie tych przedstawicieli wymiaru sprawiedliwości, którzy łamiąc prawo oczekują bezkarności. Zastanówmy się, dlaczego, gdy w głośnym filmie „Tylko nie mów nikomu” ujawniono kilka przypadków pedofilii wśród księży z lat 90-tych, tyle było hałasu? Część zapewne kierowała się antyklerykalizmem, ale wiele osób rzeczywiście z powagą podeszło do tematu, bo w końcu mowa o zawodzie szczególnego zaufania społecznego, a więc i standardy powinny być w tej sytuacji wyższe, a przypadki bezkarności napiętnowane. Jako obywatele mamy prawo oczekiwać, że księża będą uczciwi, a jeśli zdarzą się „czarne owce”, to nie będzie to zamiatane pod dywan. Dlaczego tego samego nie możemy oczekiwać od równie istotnego społecznie zawodu, jakim jest sędzia? Szczególnie, że nie trzeba się cofać do lat 90., bo przypadków sędziów, prokuratorów, prawników, co do których odpowiedzialność dyscyplinarna byłaby wskazana, jest co roku mnóstwo. Jak ustalił portal tvp.info, w ostatnim roku do Izby Dyscyplinarnej wpłynęło ponad 260 spraw, które odpowiednio – poprzez kasację lub jako druga instancja postępowania – były rozpatrywane. W 2019 r. ponad 90 spraw dotyczyło sędziów, ponad 100 – prokuratorów, 30 – adwokatów, ponad 30 – radców, 5 –  notariuszy i jedna – komornika. Spośród nich zaledwie trzy dotyczą – jak twierdzi opozycja – „zarzutów politycznych”. Kto najwięcej mógłby zyskać, gdyby uznać, że stanowisko części sędziów SN unieważniające orzeczenia Izby Dyscyplinarnej było legalne? „Cui bono?”, cytując łacińską sentencję. W Izbie Dyscyplinarnej SN przeważają głównie sprawy dotyczące  przewinień „alkoholowych”. Jedna ze spraw dotyczy szefa prokuratury, któremu kochanka przekazywała pieniądze od gangstera. Mężczyzna nadużył stanowiska, kierował  groźby karalne względem policjantów. Kolejnym przykładem jest zachowanie pijanej sędzi, która – jak sama tłumaczyła – pokazywała koleżance manewry samochodem.  Policję zawiadomiła para Ukraińców. Kolejny przykład sprawy z Izby – radca prawny obrażał sąd w pismach procesowych. Kolejna – sędzia kazała sporządzać protokoły z rozpraw, których nigdy nie było. Jakim celem prawdopodobnie kieruje się tych 54 głosujących sędziów? Chcą, żeby te wszystkie sprawy zostały wymazane, chcą amnestii dyscyplinarnej dla siebie i swoich kolegów oraz tego, żeby nowi sędziowie nie mogli orzekać i żeby stracili prawo głosu w ważnych, a zbliżających się wielkimi krokami wyborach na I Prezesa Sądu Najwyższego. „Komu wiele dano, od tego wiele wymagać się będzie” Wbrew temu, do czego próbują nas przekonać politycy opozycji, ta ewangeliczna prawda jest aktualna do dziś. I tak, dotyczy również sędziów, a jeśli poważnie podchodzić do stanowiska 54 sędziów SN, które samowolnie unieważniło decyzje Izby Dyscyplinarnej – oznaczałoby to, że wszystkie te przypadki łamania prawa pozostałyby bezkarne i np. do orzekania wróciłby usunięty z zawodu sędzia skazany... za bicie żony. Ale zacznijmy od początku. W Sądzie Najwyższym jest blisko 100 sędziów. Wczoraj 54 z nich w trybie przyspieszonym zebrało się i w głosowaniu orzekło, że ich koledzy mogą uważać się za sędziów, ale nie mają prawa orzekać, a decyzji Izby Dyscyplinarnej respektować nie trzeba. To trochę tak, jakby w jakiejś restauracji zebrała się połowa kucharzy i uznała, że nie uznaje potraw przygotowanych przez drugą połowę, a poza tym, to kontrole sanepidu ich nie obowiązują. Każdy klient słysząc o takim cyrku puknąłby się w głowę i zmieniłby lokal. My, jako obywatele nie mamy jednak takiego luksusu, dlatego dobrze, byśmy sobie uświadomili, co się dzieje, a państwo podjęło w związku z tym odpowiednie kroki porządkujące tę sytuację. „Wszyscy są wobec prawa równi”  Przypomnijmy tutaj kilka truizmów. Sędziowie muszą działać zgodnie z prawem, a nie jak głosi sędzia Andrzej Rzepliński „zgodnie z potrzebą”. Sędzia powinien na pierwszym miejscu stawiać interes obywatela, a nie swój czy swojego środowiska. Jak to jest, że w sprawach cywilnych i karnych sprawy ciągną się latami, a gdy chodzi o zablokowanie działania Izby Dyscyplinarnej, 54 sędziów potrafi tak szybko się zebrać i nie ma nagłych zwolnień, urlopów, czy Bóg wie czego? Na ulicach i w mediach pojawia się wciąż ta sama grupa sędziów, etatowych komentatorów. Ostatnio Igor Tuleya znalazł czas nawet dla katarskiej telewizji, żeby w przebraniu sędziego opowiadać fake newsy o tym, że w Polsce sędziowie są atakowani na ulicach i w swoich domach? Czy ci wszyscy sędziowie, którzy nie wychodzą „z telewizorów”, nie mają przypadkiem pracy wobec obywateli do wykonania? W kółko powtarzają, że chcą sądów wolnych, tylko dlaczego w praktyce okazuje się, że są wolne, w znaczeniu powolne? Sędziego obowiązują przepisy prawa i konstytucji, prawda? Tym bardziej tych, którzy zbierają się i fotografują z hasłem „KONSTYTUCJA” na koszulkach. Weźmy czwartkowe posiedzenie 54 sędziów SN. Powołują się na listopadowy wyrok TSUE, a tymczasem to właśnie on (w punkcie 145)  stwierdza, że „decyzje Prezydenta RP w sprawach powołania sędziów Sądu Najwyższego nie mogą być przedmiotem kontroli sądowej”. A co o sędziach mianowanych przez prezydenta RP mówi polska konstytucja? „Sędziowie są powoływani przez Prezydenta Rzeczypospolitej, na wniosek Krajowej Rady Sądownictwa, na czas nieoznaczony.” (art. 179). Czy tych sędziów można usunąć, bo nie uznają ich Borys Budka, Tomasz Siemoniak, sędzia Małgorzata Gersdorf, posłanka Kamila Gasiuk-Pihowicz czy sędzia Krystian Markiewicz? Nie. „Sędziowie są nieusuwalni” – to znowu Konstytucja RP (art. 180). Co ciekawe, sama Małgorzata Gersdorf w marcu 2017 r. mówiła tak: „Mimo że czasy są nadzwyczajne, to jednak nie możemy łamać dogmatu, że orzeczenia TK są wiążące [art. 190.1 Konstytucji RP – przyp. red.]”, a o różnego rodzaju zabiegach, żeby ten przepis ominąć: „Ta zabawa, z którą mamy do czynienia, to są zabiegi półpolityczne, taka jest prawda”. Prawo kontra „potrzeba” O zgodności prawa z konstytucją rozstrzyga, zgodnie z jej przepisami, Trybunał Konstytucyjny (art. 188). To również TK rozstrzyga spory kompetencyjne pomiędzy centralnymi konstytucyjnymi organami państwa (art. 189). W związku z tym, we wtorek marszałek Sejmu - chcąc rozstrzygnąć, czy sędziowie mogą podważać status swoich kolegów – wniosła do TK o rozstrzygnięcie tego sporu. Postawiła w nim trzy pytania: I.              Czy Sąd Najwyższy jest uprawniony do dokonywania zmian stanu normatywnego w sferze ustroju i organizacji wymiaru sprawiedliwościII.             Czy kompetencja Prezydenta RP, o której mowa w Konstytucji RP, może być rozumiana w ten sposób, że dozwolone jest przyznanie Sądowi Najwyższemu lub innemu sądowi nieprzewidzianych Konstytucją RP kompetencji do oceny skuteczności powołania sędziego, a w szczególności kompetencji do oceny skuteczności nadania sędziemu, którego dotyczy akt powołania, prawa do wykonywania władzy sądowniczej? III.  Czy Sąd Najwyższy może dokonywać wiążącej interpretacji przepisów Konstytucji RP, a w szczególności, czy Sąd ten może określać, jakie są warunki skuteczność powołania sędziego.  Jaka była reakcja? I Prezes SN natychmiast ogłosiła, że ona uważa, że żadnego sporu nie ma i już. Wysłała w tej sprawie nawet list do prezes TK, Julii Przyłębskiej. W  korespondencji oczywiście nie podała podstawy prawnej swojej decyzji. Cóż, jak widzimy, niektórzy uznali, że będąc sędziami mogą (cytując Rzeplińskiego) kierować się „potrzebą”. Najwidoczniej prawo jest dla obywateli, ale samozwańczych bogów z Olimpu - nie. Mimo że w odpowiedzi na list pani profesor Gersdorf, prezes Przyłębska przypomniała, że zgodnie z obowiązującymi w Polsce przepisami „wszczęcie postępowania przed Trybunałem powoduje zawieszenie postępowań przed organami, które prowadzą spór kompetencyjny” – sędziowie pragnący szybko uchwalić wygaszenie Izby Dyscyplinarnej pozostali niewzruszeni. Kolejny raz „potrzeba” zwyciężyła. Sędziowie, brońcie sądów przed nieuczciwymi sędziami  Powie ktoś: mówiąc w ten sposób, robi się ze wszystkich sędziów, osoby złe i nieuczciwe, a tymczasem w skali, jeśli chodzi o wymiar sprawiedliwości, nadużycia dotyczą tylko części. Dobrze, tylko dlaczego to właśnie te „czarne owce” nadają ton, a bronią ich nie tylko politycy opozycji, ale również sami sędziowie? Problem nie jest nowy, a świadomość, że coś w tej sprawie trzeba zrobić, mieli również uczestniczący w politycznych manifestacjach sędziowie. Prof. Andrzej Rzepliński mówił, że „jak nie wyrwiemy sędziom Krajowej Rady Sądownictwa, to nic się nie da zrobić z polskim wymiarem sprawiedliwości”. Podobnie o potrzebie odpowiedzialności „czarnych owiec” mówiły (między sobą, prywatnie) również poprzednie ekipy rządzące. Oddajmy głos byłemu ministowi sprawiedliwości w rządzie PO-PSL: „Środowisko sędziowskie groziło mi protestami, że jak śmiem w ogóle wprowadzać możliwość oceny pracy sędziego. Mówię: A które środowisko nie podlega ocenie? Niestety im się w d**ach poprzewracało”. Mowa o Krzysztofie Kwiatkowskim, aktualnie senatorze z zarzutami prokuratorskimi, którego opozycyjna większość senacka wybrała do KRS. Tej samej KRS, której ci politycy nie uznają. I tak się kręci ta karuzela hipokryzji …",,
Tajani: „Plan Marshalla” dla Afryki jest możliwy,"Odnosząc się do papieskiego apelu o inwestowanie w rozwój Afryki, przewodniczący Parlamentu Europejskiego przyznał, że trwają już prace nad „planem Marshalla” dla Afryki. Dodał jednak, że aby powstrzymać kryzys migracyjny, trzeba się rozprawić z organizacjami, które zajmują się transportem migrantów.","O inwestowanie w rozwój Czarnego Lądu wielokrotnie apelował Papież Franciszek, widząc w tym długofalowe rozwiązanie kryzysu migracyjnego. Rozmawiając z Radiem Watykańskim Antonio Tajani podkreślił, że Europa i Unia Afrykańska oraz policje obu kontynentów muszą podjąć współpracę, by uderzyć w organizacje, które zajmują się transportem migrantów z Afryki do Europy. Są to te same organizacje, które zajmują się handlem bronią i narkotykami oraz są blisko związane z terrorystami – podkreślał Tajani. Przyznał jednak, że same działania policyjne nie wystarczą. Potrzeba też działań długofalowych. – Działania krótkofalowe to zablokowanie napływu migrantów w punkcie wyjścia. Kolejny krok to praca nad stabilizacją i rozwojem Libii. Natomiast działania długofalowe mają zapewnić, by cała Afryka, która w 2050 r. będzie miała 2,5 mld mieszkańców, mogła stawić czoła wielkim wyzwaniom – takim jak zmiany klimatyczne, susza, wojny, ubóstwo, terroryzm – również dzięki znaczącej pomocy Unii Europejskiej – uważa przewodniczący PE.",,
Budka szefem Platformy Obywatelskiej. „Będę budował PO jako dobrą drużynę”,"Będę budował Platformę Obywatelską jako dobrą drużynę – oświadczył w niedzielę nowy szef partii Borys Budka. Jak zaznaczył, najważniejszym zadaniem na najbliższe miesiące są wybory prezydenckie i wsparcie Małgorzaty-Kidawy-Błońskiej.","Budka zapowiedział też, że będzie chciał korzystać z doświadczenia dotychczasowego szefa partii Grzegorza Schetyny. Budka nie zamierza łączyć stanowiska przewodniczącego PO z funkcją szefa klubu parlamentarnego – zostanie w jego miejsce wybrana inna osoba. Dzień po wygraniu wewnątrzpartyjnych wyborów, podczas konferencji prasowej w regionalnym biurze PO w Katowicach Budka – w towarzystwie prezydentów miast i parlamentarzystów Platformy z woj. śląskiego – podziękował wszystkim, którzy na niego głosowali, konkurentom w wyborach, a także tym, którzy na nich głosowali.  – To olbrzymie zaufanie, ale również olbrzymia odpowiedzialność – budować Platformę Obywatelską jako partię nowoczesną, partię demokratyczną, partię wartości i wielkich idei – oświadczył nowy szef PO.  Jak przekonywał, członkowie partii potrzebują Platformy zjednoczonej, wspólnotowej, „która da wyborcom nadzieję i wiarę, że zarówno wybory prezydenckie, jak i parlamentarne mogą być wygrane”. – Bez waszej energii, bez waszego zaangażowania, bez waszej wiary nie zmienimy Polski. Wierzę, że czas na zmiany. Pokazaliśmy to w PO i pokażemy to w Polsce – oświadczył Budka, który dodał, że dla jego partii najważniejszym obecnie zadaniem są właśnie wybory prezydenckie. Jak przekonywał, są one „szansą na powrót do normalności”.  Jak powiedział nowy szef PO, jedną z pierwszych jego decyzji będzie stworzenie sztabu Kidawy-Błońskiej – nie tylko na szczeblu centralnym, ale też w 16 sztabach regionalnych i 100 powiatowych w okręgach senackich. Skład przyszłego sztabu ma być znany w najbliższym tygodniu.  – Polacy oczekują bezpiecznej Polski, Polacy oczekują Polski w UE, Polski silnej, stabilnej, Polski, z której na powrót wszyscy będziemy dumni – mówił Budka. Wyraził przekonanie, że Kidawa-Błońska będzie łączyła Polaków i kierowała się dialogiem.   – Jestem przekonany, te wybory mogą pokazać Polsce, ale również Europie, że wartości, na które postawiliśmy 30 lat temu i wartości, na które postawiliśmy wchodząc do UE, są nadal aktualne – zaznaczył.",,
„Za opodatkowanie hipermarketów zapłacą najubożsi”. Petru krytykuje program PiS-u,"– Pomysły gospodarcze PiS utrudnią działalność przedsiębiorcom – mówi prezes partii Nowoczesna Ryszard Petru. Na spotkaniu z dziennikarzami przed wyjazdem do Sochaczewa polityk skrytykował między innymi zapowiadane przez partię Jarosława Kaczyńskiego opodatkowanie hipermarketów. Jak mówił, sprawi to, że kupujący w tych sklepach będą płacić więcej. – Nie dotknie to Jarosława Kaczyńskiego, który nie kupuje w hipermarketach – mówił Petru.","Według PiS, opodatkowanie zagranicznych sklepów wielkopowierzchniowych będzie pomocą dla rodzimych właścicieli sklepów. Zdaniem Ryszarda Petru, propozycje PiS, dotyczące podatków tylko komplikują ten system, co utrudni działalność przedsiębiorcom. Prezes Nowoczesnej mówił, że jego partia ma inny pomysł na to, co zrobić, by podatki wpływały do kasy państwa tak, jak powinny. Zdaniem Petru, chodzi o uproszczenie systemu, dlatego należy wprowadzić jedną, 16-procentową stawkę stawkę PIT, CIT i VAT. Lider Nowoczesnej chce też wprowadzenia centralnego rejestru podatkowego. Petru podkreślał, że nakładanie nowych danin również na konta bankowe i hipermarkety odbija się zazwyczaj na najuboższych. Ryszard Petru skrytykował też pomysł wprowadzenia podatku katastralnego, czego chce Zjednoczona Lewica. Jego zdaniem, nie można o tym myśleć w Polsce jeszcze przez najbliższe cztery lata.",,
Irlandzki piłkarz zmarł nagle tuż przed meczem. W poprzednim został MVP,"Występujący w irlandzkiej Premiership Gerard Thomspon znalazł się w składzie drużyny, która miała zagrać w meczu zaplanowanym na wtorek wieczorem. 24-letni piłkarz zmarł jednak nagle tuż przed spotkaniem.","Grający na pozycji lewoskrzydłowego Thompson wystąpił w sobotę w meczu przeciwko Institute. Jego drużyna Carrick Rangers wygrała 3:0, a 24-latek został uznany za najlepszego zawodnika meczu. Po doskonałym występie Thompson znalazł się w składzie drużyny, która miała we wtorek wieczorem rozegrać mecz z Glenavon. Piłkarz zmarł jednak nagle tego samego dnia. „Klub piłkarski Carrick Rangers jest zasmucony bardzo nieoczekiwanym i nagłym odejściem naszego przyjaciela i zawodnika Gerarda Thompsona. Był wielką postacią, która wniosła do naszego klubu fantastyczną energię i zaangażowanie. Chociaż był z nami krótko, z pewnością zostanie zapamiętany przez wszystkich związanych z Carrick Rangers” – podano w oficjalnym oświadczeniu drużyny. Manager klubu Niall Currie napisał z kolei, że od pierwszego dnia praca z Thompsonem „była absolutną przyjemnością”. Gerard Thomspon dołączył do Carrick Rangers latem, szybko stając się ulubieńcem kibiców. Karierę rozpoczynał w klubie Cliftonville.",,
Steve Bannon kontra George Soros. Powstaje nowy ruch polityczny,"Steve Bannon, były doradca Donalda Trumpa i były szef portalu Breitbar, ogłosił zamiar założenia fundacji The Movement, która ma wspierać europejskie ugrupowania antyestablishmentowe, antyislamskie i prawicowe – informuje „Gazeta Polska Codziennie”.","O pomyśle utworzenia The Movement Bannon poinformował w rozmowie z amerykańskim portalem The Daily Nest. Siedzibą The Movement ma być Bruksela. Ruch budowany jest w kontrze do proimigranckiej, liberalnej i popierającej multikulturalizm i homoseksualizm Fundacji Społeczeństwa Otwartego. Na jego czele stanie Steve Bannon – były doradca prezydenta Stanów Zjednoczonych Donalda Trumpa oraz były szef jego kampanii wyborczej. Fundacja Bannona miałaby wspierać ugrupowania prawicowe, antyimigranckie i antyestablishmentowe poprzez zamawianie sondaży paneuropejskich, zapewnianie doradztwa w celu docierania do potencjalnych wyborców, a także prezentowanie analiz.Najbliższym sprawdzianem będą wybory do Parlamentu Europejskiego. Bannon podkreśla, jak ważne są eurowybory i zjednoczenie sił prawicowych w Europie. – Wszyscy się zgadzają, że następne wybory europarlamentarne są istotne. Dlatego możemy się spodziewać pierwszego prawdziwego starcia na Starym Kontynencie pomiędzy populistami a „grupą z Davos”. To będzie ważny moment dla Europy – stwierdził Bannon.Ruch ma liczyć 10 członków, a w przyszłości ich liczba ma wzrosnąć do 25. Prace nad projektem nowej fundacji Bannon rozpoczął już w ubiegłym roku. W tym celu odbył szereg spotkań z prawicowymi politykami: byłym szefem Partii Niepodległości Zjednoczonego Królestwa (UKIP) Nigelem Farage’em, założycielem antyislamskiej English Defence League (EDL) Tommym Robinsonem, szefową francuskiego Zjednoczenia Narodowego Marine Le Pen (RN) oraz premierem Węgier, szefem Fideszu – Viktorem Orbanem. Oprócz wymienionych do grona ugrupowań wspieranych przez Bannona mają dołączyć Szwedzcy Demokraci oraz Prawdziwi Finowie. Bannon jest zdania, że prawicowy, populistyczny nacjonalizm to przyszłość Europy, którą ma czekać powrót do chrześcijańskich korzeni. – Będziecie mieli do czynienia z powrotem państw narodowych, pielęgnujących własną tożsamość, oraz z przejęciem odpowiedzialności za swoje granice – zapowiedział Bannon.",,
Jaceniuk: wojna Rosji z Ukrainą uszczupliła konta Gazpromu o 6 mld dolarów,"Konflikt na Ukrainie ma nie tylko poważne konsekwencje polityczne, ale również ekonomiczne. Premier Ukrainy Arsenij Jaceniuk ocenił, że w wyniku wojny rosyjski koncern Gazprom stracił około 6 mld dolarów. Obiecał również, że postara o zmniejszenie przez kraj zużycia gazu do 40 mld metrów sześciennych, żeby jak najbardziej uniezależnić się od Moskwy.","Jaceniuk obliczył, że na 6 mld dolarów mniejszych wpływów Gazpromu składa się 3,4 mld oszczędności uzyskanych przez Kijów dzięki kupowaniu gazu poniżej stawek przewidzianych w umowach z 2009 roku. Reszta natomiast to straty energetycznego giganta wynikające z faktu, że Ukraina kupowała gaz w ramach „rewersu”, czyli dostaw zwrotnych z krajów Unii Europejskiej. Mechanizm jest taki, że państwo nie dogaduje się z rosyjskimi pośrednikami, tylko współpracuje ze światowymi koncernami jak Statoil, Shell czy RWE.Szef rządu ma plan jak dodatkowo ograniczyć presję ze strony Rosji. Wyjaśnił, że w 2015 roku Ukraina powinna zmniejszyć zużycie tego surowca do 40 mld metrów sześciennych. To o jedną piątą mniej niż zużywała jeszcze dwa lata temu.Minister energetyki Wołodymyr Demczyszyn stwierdził, że Kijów zamierza importować w tym roku 25 mld metrów sześciennych gazu, o ponad 5 mld więcej niż w ubiegłym.Kupują w eurolandzieNie całe paliwo płynie na Ukrainę z Rosji. Dziennie do kraju trafia także około 60 mln metrów sześciennych z Unii Europejskiej. Do tego samo wydobywa około 55 mln metrów sześciennych dziennie.O tym, że prezydentowi Rosji Władimirowi Putinowi zaczęły doskwierać niższe zyski Gazpromu spotęgowane przez kryzys gospodarczy świadczy fakt, iż na początku kwietnia energetyczny gigant podpisał nową umowę z ukraińskim Naftohaz. W jej ramach w drugim kwartale 2015 roku Kijów będzie kupował gaz po 248 dolarów za tysiąc metrów sześciennych. Poprzedni kontrakt zobowiązywał Ukrainę do płacenia 329 dolarów za 1000 metrów sześciennych, a jeszcze Moskwa przebąkiwała o podniesieniu tej ceny.",,
Śpiewak: Granda. Sąd oddał kamienicę rodzinie kryminalisty. Idą na ostro,"WSA uchylił decyzje komisji weryfikacyjnej dotyczące reprywatyzacji kamienicy przy Dahlberga 5, co oznacza oddanie jej Markowi M. zwanemu „kolekcjonerem warszawskich kamienic”. „Sąd podważył właśnie właściwe całą ustawę i uprawnienia komisji. Idą na ostro” – ocenił ten wyrok Jan Śpiewak.","Uchylone przez Wojewódzki Sąd Administracyjny decyzje komisji weryfikacyjnej dotyczyły uchylenia decyzji reprywatyzacyjnych w sprawie nieruchomości przy Dahlberga 5 na warszawskim Kole. WSA umorzył też całe postępowanie. Przewodniczący komisji weryfikacyjnej Sebastian Kaleta zapowiedział odwołanie do Naczelnego Sądu Administracyjnego.  Wyrok oznacza, że kamienica zostanie oddana Markowi M., nazwanemu przez media „kolekcjonerem warszawskich kamienic”. Mężczyzna ten jest między innymi podejrzany o przywłaszczenie praw majątkowych do dwóch nieruchomości i oszustwo o łącznej wartości prawie 13 mln złotych.  WSA w uzasadnieniu wyroku w sprawie Dahlberga 5, odczytanym przez sędzię Annę Falkiewicz-Kluj powołał się na fakt, że decyzje w sprawie tej nieruchomości zostały wydane przed wejściem w życie ustawy o komisji reprywatyzacyjnej, co w jego ocenie skutkowało tym, że podmiot, który nabył roszczenie dekretowe nie mógł wiedzieć, że w przyszłości z tego tytułu będą wynikały dla niego jakieś negatywne skutki prawne.  Paweł Śpiewak, warszawski działacz miejski, w ostrych słowach skomentował wyrok oceniając, że w ten sposób WSA podważył ustawę powołującą komisję, która weryfikuje warszawską reprywatyzację.                                                    (fot. arch.PAP/Paweł Supernak/tt/@JanSpiewak) Podobną opinię wyraził szef komisji. Zdaniem Sebastiana Kalety orzeczenie sądu przeczy idei jej powołania. W jego ocenie sąd stwierdził dziś, że komisja nie ma prawa badać warszawskiej reprywatyzacji dokonanej przed majem 2017 roku. Kaleta zauważa, że komisja powstała po to, aby weryfikować dotychczas podejmowane decyzje, co jest zapisane w uzasadnieniu ustawy regulującej prace komisji. Kaleta ocenił, że sąd podjął decyzję, jakby nie obowiązywało prawo. Dodał, że sytuacja ta pokazuje, iż władza ustawodawcza uchwala ustawy, a władza wykonawcza je stosuje, podczas gdy władza sądownicza zamiast badać prawidłowość działania władzy wykonawczej, sama decyduje o tym, co jest prawem.  Przewodniczący zauważył, że według sądu nie ma związku między decyzją reprywatyzacyjną, a przejęciem kamienicy przez Marka M., podwyżkami czynszu i nękaniem mieszkańców, i tym samym wywołaniem negatywnych skutków społecznych.  Wskazał, że to oburzające jego zdaniem orzeczenie sądu stanowi bardzo niepokojący precedens. Jego zdaniem sądy warszawskie próbują wyrzucić do kosza gigantyczną pracę komisji weryfikacyjnej mającej służyć ludziom, którzy przez lata byli krzywdzeni, nękani i którym odbierano wiarę w sprawiedliwe państwo.",,
Napad na bankomat w Warszawie. Policja prowadzi śledztwo,"Przy ulicy Wolskiej 69 w Warszawie złodzieje uszkodzili bankomat – dowiedział się portal tvp.info. Policja nie informuje, czy i ile pieniędzy udało się ukraść przestępcom.","Przed godz. 3 złodzieje napadli na bankomat mieszczący się na ulicy Wolskiej 69. Maszyna znajduje się przed jednym ze sklepów.  – Około 2:50 otrzymaliśmy zgłoszenie, że przy ulicy Wolskiej doszło do zniszczenia bankomatu. Tę informację policjanci potwierdzili na miejscu – powiedziała portalowi tvp.info oficer prasowy komendy policji na Woli Marta Sulowska. Zapewniła, że po oględzinach miejsca zdarzenia trwają poszukiwania sprawców. – Na miejscu byli też policjanci z grupy dochodzeniowo-śledczej. Tam przeprowadzili oględziny. Prowadzimy czynności w tej sprawie – dodała.",,
Powstał Parlamentarny Zespół byłych działaczy „Ordynackiej”,"W Sejmie powstał Parlamentarny Zespół Byłych Działaczy Ruchu Studenckiego „Ordynacka”, w którego skład wchodzą m.in. były prezes Telewizji Polskiej Robert Kwiatkowski i szef SLD Włodzimierz Czarzasty. Jak podkreśla w Kwiatkowski, ma on upowszechniać „dobre elementy ruchu studenckiego”.","W skład Parlamentarnego Zespołu Byłych Działaczy Ruchu Studenckiego „Ordynacka” weszła piątka posłów Lewicy z Sojuszu Lewicy Demokratycznej. Oprócz Kwiatkowskiego jest to szef SLD i wicemarszałek Sejmu Włodzimierz Czarzasty, sekretarz generalny partii Marcin Kulasek, sekretarz klubu Lewicy Dariusz Wieczorek i poseł Andrzej Rozenek.  Kwiatkowski zaprzeczył, że prace zespołu są przeniesieniem do parlamentu działalności stowarzyszenia „Ordynacka”, które zostało założone w 2001 roku przez byłych działaczy Socjalistycznego Związku Studentów Polskich oraz Zrzeszenia Studentów Polskich. – Nie ma tu drugiego dna, to nie jest żadne powoływanie nowych inicjatyw politycznych – zaznaczył.  – Chcemy przywrócić pamięć o ruchu studenckim w Polsce, który był absolutnie unikalny w skali świata, który się skończył w 1989 roku – powiedział. – Zasady autonomii wyższych uczelni i taka autentyczność ruchu studenckiego w Polsce były nieporównywalne z niczym, co było chociażby u naszych sąsiadów. To był prawdziwy ruch studencki – przekonuje.",,
Premier Szydło: rola agencji Frontex nie do przecenienia,"– Rola agencji Frontex, która zajmuje się bezpieczeństwem Europy i Europejczyków, jest nie do przecenienia – powiedziała we wtorek premier Beata Szydło podczas uroczystości związanej z wejściem w życie porozumienia o siedzibie agencji Frontex w Warszawie.","– To jest bardzo ważny dzień, ponieważ tutaj w Warszawie inaugurujemy już oficjalnie prace jednej z największych agencji unijnych. Agencji, która ma szczególne znaczenie dla nas wszystkich, dla całej Europy, i też dla przyszłości Europy – powiedziała Szydło.W uroczystości wzięli także udział minister spraw wewnętrznych i administracji Mariusz Błaszczak, dyrektor agencji Frontex Fabrice Leggeri i unijny komisarz odpowiedzialny za migrację, sprawy wewnętrzne i obywatelstwo Dimitris Avramopoulos. – Polska jest państwem, któremu zależy na tym, by UE się rozwijała; aby się rozwijała, musi być otwartym domem dla całej rodziny europejskiej – powiedziała premier Beata Szydło.Szefowa polskiego rządu podkreśliła, że praca osób zabezpieczających zewnętrzne granice Unii Europejskiej jest bardzo ważna.– Są zaangażowani w proces rozwiązywania jednych z największych, najtrudniejszych problemów, jakie niesie ze sobą kryzys migracyjny. Na szczęście udało się wypracować rozwiązania (...), które przynoszą dobre efekty – powiedziała Szydło.– Cieszę się bardzo, że tutaj w Warszawie będzie rozwijać się agencja Frontex. Mam nadzieję, że dzisiejszy dzień - przechodzimy nim do historii – daje dobrą perspektywę na przyszłość i na bezpieczeństwo Europy – podkreśliła premier. Monitorowanie zarządzania granicami zewnętrznymi UE Podpisana w marcu umowa zakładała, że Polska przekaże działkę przy ul. Racławickiej w Warszawie, na której agencja wybuduje swoją siedzibę. Umowa reguluje również kwestie związane m.in. ze statusem prawnym agencji i jej pracowników. Przewidywała też powstanie europejskiej szkoły dla dzieci pracowników agencji.Liczba jej stałego personelu w najbliższych latach zostanie zwiększona prawie trzykrotnie – z 400 pracowników do 1 tys. w roku 2020.",,
Putin zapewnia: Kim Dzong Il mówił mi o bombie atomowej Pjongjangu,"Jeszcze w 2001 r. Kim Dzong Il zapewnił mnie, że Pjongjang uzyskał broń jądrową - ujawnił Władimir Putin. Prezydent Rosji ponownie ocenił jako nieskuteczne stosowanie sankcji wobec Korei Północnej.","Na odbywającym się w Moskwie forum energetycznym Putin powiedział, że w 2001 r. był w Korei Północnej, gdy jej przywódcą był jeszcze ojciec obecnego przywódcy, Kim Dzong Il.– Jeszcze wtedy powiedział mi, że mają oni bombę atomową. Co więcej, powiedział, że za pomocą dość prostych zestawów artyleryjskich łatwo osiągną Seul – oznajmił Putin. Wskazał, że od tego czasu minęło kilkanaście lat i uznał, że rozwój wypadków pokazał, iż sankcje wprowadzone przeciwko Korei Północnej były nieskuteczne.– Zamiast bomby atomowej mają teraz wodorową, zamiast prostych systemów artyleryjskich rakiety średniego zasięgu – zauważył. Wyraził przekonanie, że sankcje nie są dobrym sposobem na rozwiązanie problemu północnokoreańskiego programu nuklearnego i że należy szukać innych metod.",,
Podwyżki dla nauczycieli od 1 września. Ustawa z podpisem prezydenta,"Prezydent Andrzej Duda podpisał nowelizację Karty Nauczyciela, wprowadzającą od 1 września podwyżkę dla nauczycieli i jednorazowy dodatek dla nauczycieli stażystów. W noweli określono też na poziomie 300 zł minimalną wysokość dodatku za wychowawstwo.","Zgodnie z nowelą od 1 września 2019 r. do 31 grudnia 2019 r. średnie wynagrodzenie nauczycieli ma się zwiększyć o 9,6 proc. Podwyżka ma zostać wypłacona do 30 września 2019 r. z wyrównaniem od 1 września 2019 r.W uzasadnieniu do projektu nowelizacji podano, że po wdrożeniu tej podwyżki wynagrodzenie zasadnicze nauczyciela stażysty wyniesie 2782 zł brutto (oznacza to wzrost o 244 zł brutto), nauczyciela kontraktowego – 2862 zł brutto (wzrost o 251 zł brutto), nauczyciela mianowanego – 3250 zł brutto (wzrost o 285 zł brutto), nauczyciela dyplomowanego – 3817 zł brutto (wzrost o 334 zł brutto).Inne zmiany wprowadzone nowelizacją to m.in. ustalenie minimalnej wysokości dodatku za wychowawstwo dla „nauczycieli, którym powierzono sprawowanie funkcji wychowawcy klasy”, czyli nauczycielom uczącym w szkołach, na poziomie 300 zł oraz wprowadzenie jednorazowego świadczenia dla nauczyciela stażysty odbywającego staż na stopień nauczyciela kontraktowego w wysokości 1000 zł (ma być wypłacane do 30 września w roku, w którym nauczyciel rozpoczął staż). Trzystopniowa skala oceny pracy nauczycieli Nowelizacja wprowadza też zmiany oceny pracy nauczycieli i awansu. Zgodnie z nowelą odstąpi się od dotychczasowych kryteriów oceny pracy nauczycieli i od obligatoryjności dokonywania tej oceny. Ma wrócić trzystopniowa skala oceny pracy, oddzielona od awansu zawodowego. Podczas awansu oceniany będzie tylko dorobek zawodowy nauczyciela za okres stażu. Okres pracy w szkole niezbędny do rozpoczęcia stażu na stopień nauczyciela mianowanego zostanie skrócony do 2 lat (z obecnych 3 lat), a nauczyciela dyplomowanego – do roku (z obecnych 4 lat). Staż na stopień nauczyciela kontraktowego skróci się do 9 miesięcy. Negocjacje z nauczycielami  W trakcie negocjacji z nauczycielskimi związkami zawodowymi w Centrum Partnerstwa Społecznego „Dialog” rząd zaproponował: prawie 15 proc. podwyżki w 2019 r. dla nauczycieli (9,6 proc. podwyżki we wrześniu plus wypłacona już pięcioprocentowa podwyżka od stycznia), skrócenie stażu, ustalenie kwoty dodatku za wychowawstwo na poziomie nie mniejszym niż 300 zł, zmianę w systemie oceniania nauczycieli i zmniejszenie biurokracji.Strona rządowa podpisała wówczas porozumienie w tej sprawie z Sekcją Krajową Oświaty i Wychowania NSZZ „Solidarność”. Forum Związków Zawodowych i Związek Nauczycielstwa Polskiego odrzuciły propozycję rządową. Pozostały niezmiennie przy postulowanej wcześniej 30-procentowej podwyżce płac dla nauczycieli jeszcze w tym roku. Zaproponowali jednak rozłożenie jej na kilka transz.",,
Sławomir Nitras pozywa Sejm. Chce zwrotu obciętej pensji,"Sławomir Nitras pozwał Sejm za „bezpodstawnie obniżonego uposażenia poselskiego”. Poseł Platformy Obywatelskiej został ukarany zmniejszeniem urzędniczej pensji za swoje zachowanie podczas przemówienia premiera w Sejmie. Wystąpienie Mateusza Morawieckiego Nitras przerwał 32 razy, co zostało uznane za naruszenie powagi Sejmu.","Poseł opublikował pozew; domaga się m.in. zasądzenia ponad 32,5 tys. zł z odsetkami od dnia wniesienia pozwu do dnia zapłaty tytułem zwrotu „bezpodstawnie obniżonego uposażenia poselskiego” z zamiarem przeznaczenia całej kwoty na cel społeczny. Na początku czerwca prezydium Sejmu postanowiło na trzy miesiące obniżyć Nitrasowi uposażenie poselskie o połowę. Władze Sejmu uznały, że poseł, przerywając sejmowe wystąpienie premiera w punkcie dotyczącym wniosku o wyrażenie wotum nieufności wobec wicepremier Beaty Szydło „naruszył powagę Sejmu”. Nitras komentował wówczas, że kara to przejaw „nękania” go przez polityków PiS. – To już któryś z kolei miesiąc, kiedy dostaję karę. To nękanie i mobbing, bo jak to inaczej nazwać? – powiedział wówczas poseł PO. Poinformował też wtedy, że ma zamiar naradzić się z prawnikiem w sprawie ewentualnego pozwu do sądu. W pozwie Nitras domaga się także 10 tys. zł odszkodowania – z zamiarem przekazania tej sumy na cele społeczne – za „działania, będące przejawem nierównego traktowania Powoda ze względu na jego światopogląd, w postaci dyskryminacji bezpośredniej i pośredniej, przejawiającej się w bezprawnym niewyrażeniu zgody na udział Powoda w Zgromadzeniach Parlamentarnych Organizacji Bezpieczeństwa i Współpracy w Europie (»ZO OBWE«) oraz w misjach obserwacyjnych ZP OBWE”. Brak takiej zgody jest – według posła PO – „traktowaniem mniej korzystnym niż traktowanie innych osób w porównywalnej sytuacji, ze względu na światopogląd (poglądy polityczne) Powoda, na skutek pozornie neutralnych postanowień, w wyniku których występują niekorzystne dysproporcje lub szczególnie niekorzystna sytuacja dla Powoda”. Odnosząc się do tego wątku pozwu Grzegrzółka zaznaczył, że dotyczy on reprezentowania Sejmu poza granicami kraju, a „podstawowe kompetencje ma w tej sprawie marszałek Sejmu: reprezentuje Sejm, prowadzi sprawy z zakresu stosunków Sejmu z parlamentami innych krajów oraz instytucjami i innymi organami Unii Europejskiej”.",,
Clinton: Cały świat podziwia Polskę. Możecie być przywódcą Europy,"Dzięki poczuciu solidarności politycznej i społecznej polski PKB potroił się od wyzwolenia spod dominacji Związku Radzieckiego. Polska gospodarka plasuje się na 6. miejscu Unii Europejskiej. Wiele krajów chciałoby iść tym samym szlakiem i być jak Polska – ocenił Bill Clinton, były prezydent USA.","Clinton wystąpił podczas kongresu ABSL Summit. – Cały świat was podziwia, potrzebujemy was znacznie bardziej niż kiedykolwiek wcześniej – przekonywał.Jak podkreślił, od upadku muru berlińskiego Polacy stworzyli system, który jest w stanie budować inkluzywną gospodarkę dobrobytu. Zaznaczył, że „w dłuższym czasie gospodarka rynkowa działa lepiej, gdy funkcjonuje równo i ma sumienie”.– Dzięki poczuciu solidarności politycznej i społecznej polski PKB potroił się od momentu wyzwolenia się spod dominacji Związku Radzieckiego. Polska oparła się kryzysowi gospodarczemu, dzięki korzyści bycia częścią Unii Europejskiej. Jest gospodarką, która plasuje się na 6. miejscu w Unii. Wiele krajów chciałoby iść tym samym szlakiem i być takimi jak Polska – zaznaczył były prezydent Stanów Zjednoczonych.– Możecie być przywódcą Europy i zawieźć Europę do zupełnie innego miejsca – przekonywał Clinton.10. kongres ABSL Summit odbywa się w Warszawie. Podczas cyklu konferencji liderzy biznesu, politycy i ekonomiści omawiają przyszłość sektora usług biznesowych. Tegoroczna edycja odbywa się pod hasłem „The New Next”.",,
„Koalicja Obywatelska jak parowiec storpedowany przez U-boota”,"– Koalicję Obywatelską można porównać do Lusitanii, która została storpedowana przez niemieckiego U-boota. W tym przypadku tym niemieckim U-bootem są wypowiedzi Lecha Wałęsy na konwencji KO i taśmy Neumanna – powiedział portalowi tvp.info poseł PiS Bartosz Kownacki. To jego komentarz do słów Małgorzaty Kidawy-Błońskiej. Kandydatka na premiera Koalicji Obywatelskiej porównała rządy PiS do tonącego Titanica.","W wyniku zatopienia parowca transatlantyckiego Lusitania 7 maja 1915 r. śmierć poniosło 1198 pasażerów. Katastrofa odegrała ważną rolę we włączeniu się Stanów Zjednoczonych do I wojny światowej. – Nie dajmy się zagłuszyć telewizyjnej, partyjnej orkiestrze, nie dajmy się uśpić pisowskiej propagandzie. Polacy boją się, że to państwo jest jak Titanic i za chwilę wszystko runie – mówiła Kidawa-Błońska podczas konwencji Koalicji Obywatelskiej. Politycy Zjednoczonej Prawicy przypominają jednak, że to minister spraw wewnętrznych z czasów rządów koalicji PO-PSL twierdził, że „państwo polskie istnieje teoretycznie” a o Polskich Inwestycjach Rozwojowych, jednym z flagowych projektów premiera Donalda Tuska, mówił „ch***j, du***a, kamieni kupa”. Porównaniem rządów PiS do Titanica zaskoczony jest też eurodeputowany PiS Ryszard Czarnecki. – Pani Kidawa-Błońska nie powinna używać takich marynistycznych porównań, bo sama jest kapitanem okrętu, który ugrzązł na mieliźnie, a i tak nie wiedział tak naprawdę, w jakim kierunku płynie i do jakiego portu zawinie – mówił nam. – Statek Prawa i Sprawiedliwości płynie zgodnie z planem do zwycięskiego celu, natomiast łajba Platformy Obywatelskiej przecieka. Mają problem ze swoją łajbą, a nie naszym transatlantykiem – powiedział portalowi tvp.info.  Nie zauważają tego jednak przedstawiciele opozycji, którzy zgadzają się z sugestią Kidawy-Błońskiej jakoby Polska była tonącym okrętem. – Jeżeli popatrzymy na to, co się dzieje w ochronie zdrowia, polskiej armii, infrastrukturze i zwrócimy uwagę na szalejącą drożyznę, to Prawo i Sprawiedliwość zachowuje się kapitan z Titanica. Pełna moc silnika i kurs na górę lodową – stwierdził w rozmowie z portalem tvp.info poseł Nowoczesnej Mirosław Suchoń. Posłowie PO widzą w Kidawie-Błońskiej osobę, która trafnie przewiduje przyszłość. – To porównanie jest adekwatne, bo wszyscy wiemy, że przed Europą jest kryzys gospodarczy, a wydaje się, że państwo, które tworzy PiS, jest przygotowane wyłącznie na koniunkturę. Jakikolwiek kryzys, który się pojawi, może doprowadzić do katastrofy. Na Titanicu do ostatniej chwili udawano, że wszystko jest w porządku – mówił nam poseł Michał Szczerba z PO.  W katastrofie Titanica 15 kwietnia 1912 r. zginęło blisko 1,5 tys. osób.",,
Uchodźcy zmarli przed wjazdem do Austrii? Trzy osoby zatrzymane ws. makabrycznej śmierci w ciężarówce,"Trzy osoby zostały zatrzymane w związku ze śmiercią 71 uchodźców, których ciała znaleziono w ciężarówce na autostradzie A4 w Austrii – poinformował austriacki dziennik „Krone”. Osoby te namierzono na terenie Węgier. Śledczy podejrzewają, że za przemyt może odpowiadać rumuńska mafia.","Śledczy odtwarzają przebieg tragicznego kursu. Uważają, że 7,5-tonowa ciężarówka wyjechała w środę około godz. 9 rano. Przez granicę imigranci zostali przerzuceni w nocy ze środy na czwartek. Uchodźcy mieli zaś umrzeć w czwartek rano, przypuszcza się, że około godz. 6. Niektóre media sugerują, że nielegalni pasażerowie nie żyli, już wjeżdżając na teren Austrii.71 ciałKierowca, który odkrył, że znajdujący się kontenerze ludzie umarli, zaparkował ciężarówkę na poboczu autostrady A4 między miastami Neusiedl i Parndorf, po czym uciekł. Opuszczoną ciężarówką zainteresowały się służby. Wewnątrz dokonali makabrycznego odkrycia. Na podłodze leżało 71 ciał. To 59 mężczyzn, osiem kobiet i czworo dzieci. Prawdopodobnie pochodzą z Syrii.W piątek rano na terenie Węgier zatrzymano trzy osoby w związku ze sprawą. Nie wiadomo czy wśród nich jest kierowca. Dziennikarze austriackiego dziennika „Krone” dowiedzieli się wśród prowadzących śledztwo, że istnieje podejrzenie, iż przemyt zorganizowała rumuńska mafia.Eksperci ustalą przyczyny tragediiW piątek ciężarówka ma zostać przetransportowana do Wiednia. Tam zbadają ją specjaliści medycyny sądowej. Postarają się ustalić przyczyny i przebieg tragedii.Johanna Mikl-Leitner, minister spraw wewnętrznych Austrii, nazwała zdarzenie „czarnym dniem”. Zapowiedziała,  że podległe jej służby podejmą zdecydowane działania wobec mafii przemytników, cechujące się „brakiem tolerancji”.",,
Do więzienia za czytanie Biblii. Świadek Jehowy skazany w Rosji za „ekstremizm”,Sześć lat więzienia za „ekstremizm” i członkostwo w „grupie ekstremistycznej”. Taki wyrok orzekł moskiewski sąd wobec świadka Jehowy Duńczyka Dennisa Christiansena. Sąd rozstrzygał w oparciu o zmienione w 2017 r. prawo dotyczące grup religijnych.,"Obywatel Danii został zatrzymany 25 maja 2017 r. podczas nalotu policji na ośrodek modlitewny świadków Jehowy w mieście Orzeł. W momencie zatrzymania Christiansen wygłaszał kazanie.Komitet Śledczy zarzucał mężczyźnie „organizowanie działań organizacji religijnej uznanej za ekstremistyczną”. Oskarżonemu groziło nawet 10 lat więzienia, ostatecznie został skazany na sześć lat pozbawienia wolności. Obrońcy skazanego mają 10 dni na złożenie apelacji.– Wyrażamy głęboki smutek z powodu skazania Dennisa Christiansena, niewinnego mężczyzny, który nie popełnił żadnego przestępstwa – oświadczył Jarosław Siwulskij, rzecz organizacji świadków Jehowy w Rosji. – Wygląda na to, że czytanie Biblii, nauczanie i życie w oparciu o moralne wartości jest przestępstwem w Rosji – dodał. Sam Christiansen powiedział dziennikarzom, że nigdy „nie popełnił żadnych czynów kryminalnych”.Świadkowie Jehowy są w Rosji na cenzurowanym, gdyż odmawiają pełnienia służby w wojsku, głosowania i są przeciwni wszelkiej władzy. Teoretycznie rosyjska konstytucja gwarantuje wolność wyznania, ale dotyczy ona przede wszystkich prawosławia, islamu, judaizmu i buddyzmu.",,
Posłanka PO o roszczeniach żydowskich: Trzeba usiąść do stołu i rozmawiać,"„Rzeczpospolita” poinformowała, że kwestia roszczeń środowisk żydowskich wobec Polski nie będzie poruszana podczas wizyty prezydenta Stanów Zjednoczonych w Polsce. – Nie sądzę, żeby ten temat był poruszany; a szkoda, bo dorosła polityka powinna się opierać na wzajemnym szacunku wszystkich krajów wobec siebie i wtedy byłaby szansa na pokój i zgodę – ubolewała w rozmowie z portalem tvp.info posłanka Platformy Obywatelskiej Joanna Augustynowska. Politycy Prawa i Sprawiedliwości nie zostawiają na wypowiedzi posłanki suchej nitki.","Portal tvp.info przypomniał parlamentarzystce, że niektórzy szacują roszczenia środowisk żydowskich wobec Polski na 300 mld dolarów. – Jeśli ktoś ma roszczenie i ma pretensje, to trzeba usiąść do stołu i rozmawiać. Ja nie mówię o wypłacaniu czy niewypłacaniu. Nie może być tak, że w oczach jakiejś grupy, w tym przypadku dość dużej grupy obywateli, ktoś ma pretensje do państwa polskiego. Jeśli ktoś ma pretensje do państwa polskiego, to znaczy, że źle prowadzimy politykę zagraniczną – uzasadniała w rozmowie z portalem tvp.info Augustynowska. Augustynowską krytykuje Zjednoczona Prawica. – To gorzej niż zbrodnia: to błąd, bo w ten sposób pani poseł z opozycji pokazuje, że są środowiska polityczne w Polsce, które byłyby skłonne o tym dyskutować. To jest zaproszenie przez środowiska, które domagają się tych roszczeń, żeby dzielić polską scenę polityczną na tych, którzy nie chcą jak PiS ulec i tych, którzy chcą rozmawiać i się dogadywać, coś oddać, jak opozycja – stwierdził w rozmowie z portalem tvp.info eurodeputowany PiS Ryszard Czarnecki. W opinii Czarneckiego „to złamanie solidarnego frontu w tej kwestii”. – To jest może wygodne dla tamtej strony, ale nie dla polskiego społeczeństwa i polskich władz, które na ten temat mają stanowisko jednoznaczne – przypomniał europoseł PiS. Choć pod listem apelującym o zwrot majątków ofiarom Holokaustu podpisało się 88 ze 100 amerykańskich senatorów, PiS nie zamierza ustąpić.",,
Znany dziennikarz Kamil D. ponownie zatrzymany. Usłyszał nowe zarzuty,"Znany dziennikarz Kamil D. jest podejrzany o wyłudzenie kredytu w wysokości 2,9 mln – dowiedział się nieoficjalnie portal tvp.info. Do sprawy odniósł się również sam Kamil D.","Kamil D. został doprowadzony do siedziby Prokuratury Regionalnej w Katowicach, gdzie usłyszał zarzuty podrobienia weksla i oświadczeń swojej byłej żony w celu wyłudzenia kredytów kwocie niemal 2,9 mln zł. Jak ustalono w śledztwie, między sierpniem 2008 r. a październikiem 2011 r., działając w celu uzyskania dla siebie kredytu w kwocie niemal 2,9 mln zł D. przedstawił bankowi kilka sfałszowanych dokumentów stanowiących poświadczenie zabezpieczenia kredytu.Dokumenty miała podpisać Marianna D., ówczesna żona Kamila. W rzeczywistości podpisy te zostały przez niego sfałszowane. Wśród dokumentów rzekomo podpisanych przez D. był papier wartościowy w postaci weksla wystawionego na kwotę 2 mln franków szwajcarskich. Jak się dowiedzieliśmy, Kamil D. sfałszował oprócz tego oświadczenie o poddaniu się egzekucji do kwoty niemal 5 mln zł, oświadczenie o ustanowieniu hipoteki na spółdzielczym prawie do lokalu mieszkalnego w Katowicach. Dokumentację tę Kamil D. przedstawił pracownikom banku. Usiłował on wytworzyć w nich mylne przekonanie o ustanowieniu zabezpieczeń przewidzianych w umowie kredytowej. Marianna D. dowiedziała się, że jest osobą rzekomo poręczającą kredyt Kamila D. dopiero, gdy bank wezwał ją do spłaty zaległej należności jej byłego męża. Postępowanie zostało wszczęte z zawiadomienia samej Marianny D. Odrębne zawiadomienie złożył również bank, który udzielił Kamilowi D. 2,9 mln zł kredytu. W celu weryfikacji zeznań świadków obciążających Kamila D. prokurator zdecydował o powołaniu biegłego z zakresu badania pisma ręcznego. Biegły stwierdził, że podpisy na dokumentach bankowych nie zostały sporządzone przez Mariannę D. Opinia ta w połączeniu z pozostałymi materiałami dowodowymi jednoznacznie wskazuje więc, że podpisy te sfałszował Kamil D. Prokurator przedstawił Kamilowi D. zarzuty podrobienia dokumentów umożliwiających uzyskanie kredytu i przedłożenia ich w banku oraz doprowadzenia banku do niekorzystnego rozporządzenia mieniem wielkiej wartości. Kwalifikacja ta wynika stąd, iż podrobienie weksla jest traktowane tak samo jak sfałszowane pieniędzy. Czyny te zagrożone są karą nie mniejszą niż pięć lat pozbawienia wolności lub karą 25 lat pozbawienia wolności. Do doniesień ustosunkowała się rzeczniczka Prokuratury Krajowej prok. Ewa Bialik.– Potwierdzam, że to zatrzymanie miało miejsce – powiedziała.",,
Saakaszwili obywatelem Ukrainy. Zostanie gubernatorem Odessy?,"Rząd Ukrainy zaproponował, by szefem administracji obwodu odeskiego na południu kraju został były prezydent Gruzji Micheil Saakaszwili – przekazał w piątek minister ekologii Ihor Szewczenko. Ostateczną decyzję o nominacji podejmie prezydent Petro Poroszenko.","Dwaj deputowani do Rady Najwyższej (parlamentu) poinformowali w piątek wieczorem, że Saakaszwili otrzymał obywatelstwo Ukrainy.Informację o kandydaturze byłego prezydenta Gruzji na szefa odeskiej obwodowej administracji państwowej potwierdził wiceszef administracji ukraińskiego prezydenta Wałerij Czałyj. Wskazał, że rząd przedstawia swoje propozycje, a decyzja należy do głowy państwa. Na pytanie, czy – w jego ocenie – Poroszenko podpisze odpowiedni dekret, Czałyj odrzekł, że gdyby spytano go jako analityka, a nie jako przedstawiciela administracji, to oceniłby prawdopodobieństwo na 99 procent.Jak przekazała agencja Interfax-Ukraina, sam Saakaszwili na swoim Facebooku zamieścił w piątek wpis, w którym zapewnił o swej sympatii dla Odessy. Były prezydent Gruzji na Ukrainie kieruje międzynarodową radą konsultacyjną ds. reform.W Gruzji prokuratura generalna postawiła Saakaszwilemu latem zeszłego roku zarzuty nadużycia władzy. Dotyczą one m.in. rozpędzenia protestów antyrządowych w 2007 roku.",,
Zabił nożem dziewięcioro dzieci. W Chinach wykonano wyrok śmierci,W Chinach wykonano w czwartek wyrok śmierci na mężczyźnie skazanym za zabicie nożem dziewięciorga uczniów szkoły średniej w prowincji Shaanxi na północy kraju – poinformował sąd na swoim oficjalnym koncie w serwisie społecznościowym.,"Zhao Zewei usłyszał wyrok śmierci w lipcu, gdy sąd uznał jego winę za kwietniowy atak z użyciem noża na szkołę w powiecie Mizhi w prowincji Shaanxi. W czasie procesu skazany wyjaśnił, że kierowała nim frustracja z powodu niepowodzeń życiowych i chęć zemsty za nękanie, z jakim spotykał się, gdy sam uczęszczał do tej szkoły. W ataku zginęło dziewięcioro uczniów, czworo zostało ciężko rannych, a ośmioro odniosło lżejsze obrażenia – przypomniał w komunikacie sąd w mieście Yulin. Według komunikatu wyrok na Zhao wykonano w czwartek rano w powiecie Mizhi po zatwierdzeniu go przez sąd najwyższy ChRL. Karę śmierci argumentowano nikczemnością motywów i szczególnym okrucieństwem działania skazanego. Liczba wyroków śmierci wykonywanych w Chinach jest utajniona. Międzynarodowe organizacje przeciwne karze śmierci oceniają, że chińskie media donoszą zaledwie o ułamku z tysięcy przeprowadzanych tam co roku egzekucji. Według Amnesty International w 2017 r. wykonano w Chinach więcej wyroków śmierci niż we wszystkich innych krajach razem wziętych. Dodał, że wytyczne przyjęto w 2007 r. wraz z nowelizacją kodeksu karnego, z którego wykreślono możliwość orzekania kary śmierci za niektóre przestępstwa przeciwko mieniu. Od tamtej pory każdy wyrok śmierci musi również zatwierdzić sąd najwyższy. Adwokat wyraził jednak wątpliwość, czy prowadzi to do spadku ogólnej liczby egzekucji. – Wciąż rośnie przestępczość narkotykowa, a nie ma planów złagodzenia polityki w tej kwestii, dlatego nie sądzę, aby liczby w tym zakresie miały spaść (…) W przypadku zabójstw, rozbojów i innych przestępstw liczba może się utrzymywać na stabilnym poziomie – ocenił prawnik, zastrzegając sobie anonimowość. Chińskie władze od czasu do czasu urządzają publiczne widowiska, podczas których ogłasza się surowe wyroki. W zeszłym roku na stadionie w mieście Lufeng w pobliżu Kantonu na oczach tysięcy widzów skazano na śmierć 10 osób, w większości za handel narkotykami. Okolice Lufeng słyną jako zagłębie produkcji metamfetaminy. Brutalne przestępstwa są w Chinach rzadsze niż w wielu innych krajach, między innymi z powodu ścisłej kontroli broni palnej i środków bezpieczeństwa stosowanych w dużych miastach. W ostatnich latach krajem wstrząsnął jednak szereg ataków z użyciem noży i siekier; do jednego z nich doszło w tym roku w Pekinie.",,
Oryginalny wpis prezydenta USA. Trump składa noworoczne życzenia „hejterom i fakenewsowym mediom”,"„Szczęśliwego Nowego Roku dla wszystkich, w tym hejterów i fakenewsowych mediów” – napisał we wtorek prezydent USA Donald Trump, składając na Twitterze życzenia noworoczne i zapewniając, że Stany Zjednoczone czekają „wielkie rzeczy”.","„2019 będzie fantastycznym rokiem dla tych, którzy nie cierpią na syndrom obłędu na punkcie Trumpa. Po prostu uspokójcie się i cieszcie tym, co nadchodzi, wielkie rzeczy dzieją się na korzyść naszego kraju” – napisał amerykański przywódca.W poniedziałek na koncie Trumpa na Twitterze zamieszczono półtoraminutowe nagranie, w którym życzy on Amerykanom udanego sylwestra i zapowiada, że 2019 roku będzie „skomplikowany, ale wspaniały”.Mówiąc o dokonaniach swojej administracji, prezydent podkreślił, że w USA „nie było nigdy administracji, która osiągnęłaby więcej, niż (moja) administracja przez pierwsze dwa lata urzędowania”.Mówił m.in. o świetnej – jego zdaniem – kondycji amerykańskiej gospodarki, a także o tym, że USA „skończyły ze strasznym jednostronnym porozumieniem atomowym z Iranem” i „radzą sobie naprawdę dobrze, jeśli chodzi o Koreę Północną”.",,
"Premier: „Dziękuję wszystkim, którzy bezinteresownie niosą pomoc swoim sąsiadom""","Premier Mateusz Morawiecki podziękował na Twitterze „wszystkim, którzy bezinteresownie niosą pomoc swoim sąsiadom”, których zdrowie i mienie ucierpiało w wyniku nawałnic i podtopień na Śląsku.","„Rozmawiałem z Wojewodą Śląskim oraz Wojewódzkim Komendantem PSP. Sytuacja jest opanowana, a wszelka pomoc jest udzielana przez służby tym, których zdrowie i mienie ucierpiało w wyniku nawałnic i podtopień. Dziękuję wszystkim, którzy bezinteresownie niosą pomoc swoim sąsiadom” – napisał premier na Twitterze w sobotę wieczorem.",,
Prezydent Duda: Komuniści bali się Żołnierzy Niezłomnych,"– Komuniści bali się Żołnierzy Niezłomnych, dlatego nad miejscami ich pochówku kładziono chodniki i wylewano asfalt – powiedział prezydent Andrzej Duda podczas piątkowej uroczystości wręczenia odznaczeń państwowych z okazji Narodowego Dnia Pamięci Żołnierzy Wyklętych.","Duda podczas uroczystości w Pałacu Prezydenckim podkreślił, że 1 marca jest „zawsze bardzo wzruszony”. – Dlatego, że mam tą niebywałą możliwość uhonorowania orderami przede wszystkim ludzi, którzy walczyli o wolną Polskę suwerenną, niepodległą prawdziwie – wyjaśnił.Jak mówił, „nie pogodzili się oni z półwolnością, z zakłamaniem, z niby niepodległością i niby suwerennością”. Wyjaśnił, że Żołnierze Wyklęci „zapłacili za to zazwyczaj wysoką cenę”. – Spotykam oczywiście tych, którzy nie polegli, nie zostali zamordowani, przeżyli, przetrwali, ale to nigdy nie było za darmo. Cena służby ojczyźnie była ogromna – powiedział.Zwracając się do odznaczonych powiedział: „Jesteście państwo bohaterami” i – jak dodał prezydent – bohaterami są również „najbliżsi tych, którzy polegli i zostali zamordowani”. Przypomniał, że „komunistyczne represje spadały na całe rodziny”. – Cena była często bardzo wysoka od represji, prześladowań, więzienia, katowania, poprzez odebranie możliwości rozwijania się, kariery, nauki, pracy, często głód, biedę – powiedział. „Nie byłoby prawdziwie wolnej Polski, gdyby nie tamto bohaterstwo” Prezydent wyraził wzruszenie, że, jak mówił – „można państwa docenić, można chociaż w ten symboliczny sposób docenić tą wielką zasługę dla Polski”. – Pewnie nie byłoby dzisiaj prawdziwie wolnej, prawdziwie niepodległej, prawdziwie suwerennej, gdyby nie tamto bohaterstwo, cierpienie, gdyby nie tamten trud, gdyby nie tamci Żołnierze Niezłomni, których bali się komuniści – mówił. – Bali się i cały czas mieli w tyle głowy, że mogą powrócić – dodał.Według Dudy „to właśnie dlatego zabitych i pomordowanych zakopywano w bezimiennych mogiłach. To dlatego właśnie nad miejscami ich pochówku kładziono chodniki i wylewano asfalt”. – Po to, by nikt nigdy nie dotarł, aby nikt nie odnalazł, aby nie było relikwii. Ale również ze strachu, z podłego, haniebnego strachu – mówił. Odznaczenia państwowe W trakcie ceremonii prezydent odznaczył pośmiertnie Krzyżem Komandorskim z Gwiazdą Orderu Odrodzenia Polski „za wybitne zasługi poniesione z niezwykłym poświęceniem w walce o suwerenność i niepodległość Państwa Polskiego” Franciszka Jaskulskiego ps. Zagończyk, żołnierza Armii Krajowej i Zrzeszenia „Wolność i Niezawisłość”, straconego w kieleckim więzieniu w 1947 r.Krzyż Oficerski Orderu Odrodzenia Polski za „wybitne zasługi dla niepodległości RP” nadano Stanisławowi Ruskowi ps. Tęcza, a także – pośmiertnie – Zdzisławowi Kowalczewskiemu ps. Milczek i Stanisławowi Kiałce ps. Jelonek, Bolesław i Szarotka. Krzyżem Kawalerskim Orderu Odrodzenia Polski uhonorowano Witolda Stypułkowskiego ps. Bystry, Tadeusza Nowakowskiego ps. Zając, Władysława Skrzypka ps. Groźny i – pośmiertnie – żołnierzy oddziału Franciszka Jaskulskiego „Zagończyka”, poległych w czerwcu 1946 r. w bitwie z oddziałami sowieckimi pod Zwoleniem.Za „wybitne zasługi w obronie suwerenności i niepodległości Państwa Polskiego” Krzyż Orderu Krzyża Niepodległości nadano Tadeuszowi Baszczowskiemu ps. Lew, Stefanowi Rojkowiczowi ps. Gryf oraz Antoniemu Zmitrowiczowi ps. Wilniak.Krzyż Oficerski Orderu Odrodzenia Polski za „wybitne zasługi w działalności na rzecz przemian demokratycznych w Polsce” i „propagowanie wiedzy o Żołnierzach Wyklętych” odebrał Jan Białostocki. Z kolei za „wybitne zasługi w działalności na rzecz upamiętniania historii Polski” odznaczono Adama Brońskiego, Bogusława Błażeja Dudka i Marka Franczaka.Krzyż Kawalerski Orderu Odrodzenia Polski za „wybitne zasługi w pielęgnowaniu pamięci o polskim czynie niepodległościowym” odebrał Robert Grzybek, żołnierz Armii Krajowej, a po wojnie członek antykomunistycznej organizacji niepodległościowej „555 Okręg Armii Krajowej”.Złoty Krzyż Zasługi – za „propagowanie wiedzy o Żołnierzach Wyklętych” – odebrali z rąk prezydenta Dawid Chrobak i Robert Jamroz, a Srebrny Krzyż Zasługi trafił do Anny Czerwiec-Banek, Elżbiety Jeleń, Marii Łempickiej i Marleny Piekawskiej-Olszówki. Brązowym Krzyżem Zasługi odznaczono: Annę Borowik, Marka Gołąbka, Magdalenę Janeczek, Patryka Kruczka, Pawła Kurtykę, Maksymiliana Migo, Aleksandra Podgórnego i Marcina Tucznio.Medalem Stulecia Odzyskanej Niepodległości za „zasługi dla Niepodległej” uhonorowano: Mariusza Charubina, Józefa Dąbrowskiego ps. Prędki, Antoniego Jankowskiego, Stefana Kownackiego ps. Gołąb  oraz Franciszka Przeździeckiego. ",,
Lewica chce Grety Thunberg w Sejmie. „Zapraszamy na dobrą herbatę”,"Szwedzka aktywistka klimatyczna Greta Thunberg realizuje w Polsce film dokumentalny. Odwiedziła m.in. Bełchatów. Czy powinna zostać zaproszona do Sejmu lub Pałacu Prezydenckiego? – Pewnie tak, bo ma wpływ na światową opinię publiczną. Nie liczę jednak, że prezydent będzie uznawał inne autorytety niż ten z Nowogrodzkiej. Mamy dobre kontakty ze środowiskami ekologicznymi na całym świecie. Greta zawsze będzie mile widziana w polskim Sejmie. Zapraszamy ją na dobrą herbatę do klubu Lewicy – powiedział portalowi tvp.info poseł Lewicy Krzysztof Śmiszek.","– Elektrownia Bełchatów jest jednym z największych trucicieli w całej Europie. To wstyd, że utrzymujemy takie przedsięwzięcie, zamiast wziąć się do roboty i postawić na rozwiązania ekologiczne. My dzisiaj szczycimy się Elektrownią Bełchatów. Będą kiedyś przyjeżdżali ludzie z całego świata do Polski jako do węglowego skansenu – dodał Śmiszek.  Głos na temat wizyty 17-letniej aktywistki w Polsce zabrał też wiceminister cyfryzacji Adam Andruszkiewicz. – Greta Thunberg powinna przede wszystkim pojawiać się w szkole. W jej wieku to człowiek do szkoły chodził, jak pamiętam, kiedy bylem nastolatkiem. Polecam Grecie, żeby wróciła do szkoły. Ciekawe, co sądzą jej rodzice o tym, że dziecko się nie uczy. Słyszałem plotki, że jej tata prowadzi jej Facebooka – mówił parlamentarzysta PiS.  – Być może rodzice Grety nie tylko popierają jej działalność, ale wręcz za nią działają, są jej mózgiem, a ona jest troszeczkę wykorzystywana. Wydaje mi się, że Greta Thunberg powinna się przyjrzeć temu, jak produkowane jest CO2 w Chinach. Niech spróbuje zablokować kopalnię w Rosji czy Chinach. Zobaczymy wtedy, jak to się zakończy – dodał Andruszkiewicz. Poseł Koalicji Obywatelskiej Jan Grabiec unikał odpowiedzi na pytanie, czy Greta, która kręci w Polsce film, powinna wystąpić np. w Sejmie. – Wolałbym, żeby nie było powodów do kręcenia takich filmów. Wolałbym, żeby Polska nie truła swoich obywateli dwutlenkiem węgla, benzopirenem, substancjami, które powodują raka. Tak się niestety nie dzieje – stwierdził rzecznik PO. – Pani Greta może jest świetnym specjalistą do spraw ekologii i klimatu, ale być może jest słaba z geografii. Pomyliła Niemcy z Polską. Jeżeli chciałaby krytykować jakieś kopalnie węgla brunatnego, to przede wszystkim powinna odwiedzić kraj, który takie kopalnie otwiera, a zamyka najczystsze elektrownie jądrowe – mówił poseł Konfederacji Jakub Kulesza. – Widać, że nastolatka Greta jest opłacana przez pewne ideologie. To, że nagrywa w Polsce filmy, to też ideologia. Robi to w dniu, kiedy Niemcy otwierają kolejną kopalnię. To bardzo symboliczne. Będzie atakować Polskę, kiedy prawie cała Europa idzie w kierunku węgla brunatnego czy kamiennego. Tę osobę opłacają różni lobbyści, którzy po prostu mają na to pieniądze – powiedział poseł PiS Robert Telus.",,
Kim Dzong Un przeprowadził kolejny test rakietowy,"Korea Północna wystrzeliła pociski, które spadły do morza – poinformowały południowokoreańskie źródła wojskowe. Nie podano, ile pocisków wystrzelono, ich rodzaju ani trajektorii. Był to kolejny z serii ostatnich testów rakietowych Pjongjangu.","Sztab generalny armii Korei Południowej podał jedynie, że pociski wystrzelono dwukrotnie ze wschodniego wybrzeża Korei Północnej.Testy te uważane są za próbę nacisku Pjongjangu na Waszyngton i Seul w celu wznowienia znajdujących się w impasie rokowań na temat denuklearyzacji Półwyspu Koreańskiego.Media wskazują, że komunistyczny reżim może w ten sposób wyrażać swoje niezadowolenie ze wspólnych manewrów wojsk Korei Południowej i USA. Pjongjang uważa te manewry za prowokację i zagrożenie dla swojego bezpieczeństwa; twierdzi, że mogą być przygotowaniem do inwazji. Eksperci zachodni są zdania, że Korea Północna pracuje nad systemem mniejszych pocisków, łatwiejszych do ukrycia i do wyprodukowania oraz lepiej sterowalnych niż rakiety testowane przez KRL-D w poprzednich latach.",,
„Alarm!”: Dziewięć lat od tragedii. Rosyjskie śledztwo trwa bez końca,"W przeddzień rocznicy reporterzy programu „Alarm!” pytają, na jakim etapie jest rosyjskie śledztwo w sprawie katastrofy smoleńskiej. W tym celu udali się do Moskwy.","Mija dziewięć lat od katastrofy rządowego samolotu pod Smoleńskiem. Wyjaśnieniu przyczyn tragedii zdecydowanie utrudnia fakt, że wrak maszyny od początku przetrzymywany jest w Rosji. Rosjanie tłumaczą, że jest to związane ze śledztwem, które, jak twierdzą, prowadzą w tej sprawie.   Śledztwo formalnie prowadzi nie prokuratura, lecz tzw. Komitet Śledczy Federacji Rosyjskiej. To specyficzna instytucja, podporządkowana bezpośrednio prezydentowi Władimirowi Putinowi.  Dziennikarze „Alarmu!” wysyłali kilkakrotnie maile do rzeczniczki komitetu na adres podany przez biuro prasowe, nie dostali jednak żadnej odpowiedzi. Zdecydowali się wyruszyć do Moskwy, by tam zapukać do drzwi komitetu. Na pytania dziennikarzy nie odpowiedziała rzeczniczka Komitetu. W sprawie wypowiedział się przedstawiciel rosyjskiej elity – jedna z osób, która może wypowiedzieć się w sprawie, ale nie angażować wprost autorytetu władz. Igor Korotczenko, redaktor naczelny pisma „Obrona Narodowa”, przez wiele lat wojskowy, obecnie pułkownik rezerwy, twierdzi, że nie można zakończyć śledztwa, bo Polacy się kłócą i upolityczniają sprawę. – To są problemy Polski przede wszystkim! Zróbcie porządki ze sobą! Zróbcie porządki z waszymi politykami, którzy walczą ze sobą! Jesteśmy zakładnikami sytuacji, w której w Polsce trwa polityczna walka – twierdzi Korotczenko. – Przestańcie się zajmować polityką przy śledztwie w sprawie katastrofy lotniczej. Przyślijcie oficjalną delegację dla rozwiązania tych kwestii. My czekamy. Rosja jak nikt inny chciała uczciwego śledztwa i my takie śledztwo przeprowadziliśmy – podsumowuje.",,
Ukraina została na misjach ONZ mimo rosyjskiej agresji. „Dziś ona potrzebuje pomocy”,"Prezydent Ukrainy wezwał Radę Bezpieczeństwa ONZ od jak najszybszego przysłania do jego kraju sił pokojowych. W emocjonalnym wystąpieniu Petro Poroszenko poinformował o cierpieniach swoich rodaków. Powołał się na udział sił Ukrainy w misjach pokojowych. Podkreślił, że nawet w czasie agresji militarnej Federacji Rosyjskiej na jego kraj Ukraina z nich nie zrezygnowała. – Dziś pokojowe ramię ONZ potrzebne jest nam – podkreślił ukraiński polityk.","– Sytuacja w Donbasie nie ulega żadnej poprawie. Nie zważając na wiele inicjatyw przerwania ognia, zwykli ludzie, którzy tam żyją, nadal cierpią – oświadczył Poroszenko na posiedzeniu RB ONZ w Nowym Jorku. – Nasze (ukraińskie) błękitne hełmy uczestniczyły w operacjach ONZ na całym świecie. W wielu sytuacjach wykazały wysoką efektywność w osiągnięciu pokoju: i na Bałkanach i w Afryce. Nawet w czasie agresji militarnej Federacji Rosyjskiej na mój kraj, Ukraina nie zrezygnowała z udziału w misjach ONZ. Dziś pokojowe ramię ONZ potrzebne jest nam – podkreślił. Prezydent Ukrainy przypomniał, że agresja Rosji na Ukrainę rozpoczęła się w 2014 r. i trwa do dziś. – Rosyjska mantra, że „nas tam nie ma”, nie wytrzymuje żadnej krytyki – powiedział. 10 tys. zabitych, 25 tys. rannych – Trzyletnia agresja kosztowała Ukrainę ponad 10 tys. zabitych, prawie 25 tys. rannych i prawie 1,8 mln wewnętrznie przesiedlonych – oświadczył Poroszenko. Prezydent powtórzył, że Ukraina domaga się wycofania ze swojego terytorium obcych wojsk i najemników, a także sprzętu wojskowego. Chce także odzyskać całkowitą kontrolę nad swoją granicą z Rosją, która teraz jest kontrolowana przez prorosyjskich separatystów – zaznaczył.  Potrzebna misja techniczna  Poroszenko zaproponował RB ONZ przysłanie na Ukrainę misji technicznej, która oceniłaby sytuację w Donbasie i na tej podstawie mogłaby być podjęta decyzja na temat „wariantów obecności ONZ” na tych obszarach. Prezydent Ukrainy wystąpił potem na forum Zgromadzenia Ogólnego ONZ. Oświadczył, że należący do jego państwa, zaanektowany przez Rosję Krym staje się terytorium represji. – Ludzie na Krymie, którzy nie zgadzają się z polityką Kremla, tracą wolność i nawet życie – powiedział.  Krym bazą wypadową do operacji w Syrii  Poroszenko oświadczył także, że Rosja wykorzystuje Krym jako forpocztę – jak się wyraził – projektowania siły militarnej w Syrii. – W czasie, gdy trwa tam (w Syrii) wojna, ogromne ilości rosyjskiego sprzętu wojskowego przerzucane są do Syrii na okrętach, które stacjonują w portach Krymu – podkreślił. – ONZ była powołana dla zapewnienia bezpieczeństwa na świecie i na zasadach suwerenności i jedności terytorialnej wszystkich krajów. Ta zasada została naruszona w moim własnym państwie przez jednego z pięciu stałych członków Rady Bezpieczeństwa – powiedział prezydent Ukrainy pod adresem Rosji.",,
Dymisja premiera Macedonii Płn. Przyspieszone wybory odbędą się w kwietniu,"Premier Macedonii Północnej, socjaldemokrata Zoran Zaew podał się w piątek do dymisji, co stanowi konstytucyjny obowiązek szefa rządu wobec ogłoszenia przedterminowych wyborów parlamentarnych, które zostały rozpisane po tym, gdy UE odmówiła temu krajowi wyznaczenia terminu rozpoczęcia negocjacji akcesyjnych.","Wybory odbędą się 12 kwietnia. Ustawa wyborcza Macedonii Płn. stanowi, że szef rządu powinien złożyć dymisję na 100 dni przed wyborami. W tym okresie władzę wykonawczą sprawuje gabinet techniczny, w którym powinna być reprezentowana opozycja.  Parlament Macedonii Płn. zostanie rozwiązany 12 lutego, na dwa miesiące przed wyborami.  W okresie przejściowym przedstawiciele głównej partii opozycyjnej, prawicowej Wewnętrznej Macedońskiej Organizacji Rewolucyjnej - Demokratycznej Partii Macedońskiej Jedności Narodowej (WMRO-DPMNE) pełnić będą funkcje ministrów spraw wewnętrznych oraz pracy.  Te postanowienia północnomacedońskiej Ustawy Wyborczej mają zmniejszyć do minimum możliwości dokonania przez partie rządzące oszustw wyborczych. W październiku Zaew, przywódca Socjaldemokratycznego Związku Macedonii (SDSM), uzgodnił z liderami politycznymi, że wybory odbędą się na osiem miesięcy przed końcem kadencji obecnego parlamentu, ponieważ rząd Macedonii Płn. nie zdołał urzeczywistnić jednej ze swych głównych obietnic, tj. zainicjować negocjacje w sprawie przystąpienia kraju do Unii Europejskiej.  Zaew określił jako „historyczny błąd” fakt, iż UE – głównie wskutek sprzeciwu Francji - odmówiła wyznaczenia terminu rozpoczęcia negocjacji akcesyjnych z Macedonią Płn.  Nie jest to jednak jedyny powód rozpisania przyspieszonych wyborów.  Rząd Zaewa jest od miesięcy uwikłany w polityczny skandal po zatrzymaniu do dyspozycji wymiaru sprawiedliwości Katicy Janewej, zaufanej współpracowniczki premiera, podejrzanej o pranie pieniędzy i związki z osobami, sądzonymi za przestępstwa kryminalne.  To właśnie Janewa została mianowana specjalnym prokuratorem z zadaniem oczyszczenia wizerunku Macedonii Płn. ubiegającej się o podjęcie rozmów z UE.  Jej zadanie polegało na zbadaniu skandalu, związanego z podsłuchami telefonicznymi przeciwników politycznych, zleconymi przez poprzedni rząd Macedonii Płn. Afera ta doprowadziła do dymisji ówczesnego premiera, lidera WMRO-DPMNE Nikoły Gruewskiego.  Za premierostwa Zaewa w 2018 roku podpisane zostało historyczne porozumienie z Grecją w sprawie zmiany nazwy kraju na Macedonię Północną, co sprawiło, iż rząd Grecji wycofał swe weto wobec przystąpienia tego kraju do NATO i Unii Europejskiej.  Zmiana nazwy kraju wywołała ostre spory w społeczeństwie, jednak wielu Macedończyków było skłonnych ją zaakceptować wobec perspektywy przyjęcia kraju do Unii Europejskiej.  Wobec stanowiska UE i skandalu wokół Janewej popularność Zaewa, jak wykazują sondaże, gwałtownie spadła, a VMRO-DPMNE zyskał czteropunktową przewagę nad (SDSM).",,
Merkel: Unia Europejska już ma wiele prędkości,"Unia Europejska jest już projektem wielu prędkości i nie może wciąż czekać, aż do współpracy przyłączy się wszystkie 27 państw – przekonywała po spotkaniu z premierem Czech Andrejem Babiszem kanclerz Niemiec Angela Merkel.","Podczas konferencji w Pradze Babisz zapewnił, że Czechy są zainteresowane funkcjonowaniem Unii Europejskiej. Jednocześnie podkreślił, że nie zgadza się na dzielenie Wspólnoty na kraje Grupy Wyszehradzkiej i pozostałe państwa unijne. Kanclerz, reagując na te słowa stwierdziła, że żaden z krajów Unii nie powinien mieć możliwości blokowania pozostałych, które chcą rozwijać Europę.– Już dziś mamy Europę różnych prędkości. Czechy nie mają euro, a na Słowacji ono już jest (...). Podzielam pogląd, że nie zawsze możemy czekać, aż wszystkie 27 państw przyłączy się do współpracy. Ważne jest, żeby współpraca była otwarta we wszystkich dziedzinach. Nie możemy funkcjonować jak zamknięta struktura – podkreśliła.Czeski premier powiedział, że nie zgada się ze twierdzeniem, iż kraje Grupy Wyszehradzkiej „są gdzieś indziej”. Podkreślił, że Czechy mają wyraźnie proeuropejską orientację. – To, że krytykuję budżet Unii, nie oznacza, że występuję przeciwko wspólnej Europie – zaznaczył. Jego zdaniem Europa „powinna rozwiązywać problemy dotyczące obszaru Schengen i jak najszybciej włączyć do tego projektu Chorwację i Bułgarię”.",,
Polska zagra ze Szwajcarią.  Dziś walka o ćwierćfinał ME w piłce nożnej,"Sobota jest pierwszym dniem fazy pucharowej Mistrzostw Europy we Francji. Zainaugurują ją polscy piłkarze, którzy o godz. 15 w Saint-Etienne zagrają ze Szwajcarią. O 18. rozpocznie się mecz Walia – Irlandia Północna, a o 21. Chorwacja – Portugalia. Studio Euro 2016 rusza w TVP 1 już o godz. 13:45. Zapraszamy.","Biało-czerwoni awansowali do fazy pucharowej z drugiego miejsca w grupie C. Najpierw pokonali w Nicei Irlandię Północną 1:0, następnie zremisowali w podparyskim Saint-Denis z Niemcami 0:0, a we wtorek wygrali w Marsylii z Ukrainą 1:0.Szwajcarzy zajęli drugie miejsce w grupie A. Pokonali 1:0 grającą przez większość meczu w dziesiątkę Albanię, a później zanotowali dwa remisy –  1:1 z Rumunią (gol dla rywali z rzutu karnego) i 0:0 z Francją.– Jadąc do Francji myśleliśmy przede wszystkim o wyjściu z grupy. Trzy dotychczasowe mecze podsumuję w ten sposób - jesteśmy bardzo zadowoleni, ale... chcemy jeszcze – powiedział wiceprezes PZPN Marek Koźmiński. Walia - Irlandia PółnocnaKonfrontacją debiutantów jest mecz Walia - Irlandia Północną.Walijczycy w grupie B zajęli pierwsze miejsce. Najpierw wygrali ze Słowacją 2:1, następnie 1:2 ulegli Anglii, a na zakończenie rozbili Rosję 3:0. Z rolą lidera świetnie radzi sobie Gareth Bale. Skrzydłowy Realu Madryt zdobył bramkę w każdym z tych meczów i obok Hiszpana Alvaro Moraty jest jedynym piłkarzem z trzema trafieniami we francuskim turnieju.Z kolei Irlandia Północna była rywalem Polski w grupie C. Przegrała z nią 0:1, z Niemcami 0:2, ale pokonała Ukrainę 2:0 i to wystarczyło do awansu z trzeciego miejsca. Jej wyróżniającą się postacią jest Michael McGovern, który zdaniem statystyków UEFA jest najlepszym bramkarzem turnieju. Chorwacja - Portugalia Natomiast ze zwycięzcą meczu Chorwacja - Portugalia zagra Polska, jeśli wyeliminuje Szwajcarię. Piłkarze z Bałkanów szczególnie zaimponowali we wtorek, wygrywając z Hiszpanią 2:1. Wcześniej podopieczni trenera Ante Cacica pokonali Turcję 1:0, a później roztrwonili dwubramkową przewagę nad Czechami (2:2).Portugalia jest za to w zupełnie innym nastroju. Przez fazę grupową przebrnęła po trzech remisach ze znacznie niżej notowanymi rywalami - Islandią (1:1), Austrią (0:0) i Węgrami (3:3). Trzy punkty i relatywnie duża liczba zdobytych bramek wystarczyła zespołowi z Półwyspu Iberyjskiego do awansu z trzeciego miejsca.Dopiero w ostatniej kolejce „odblokował” się rekordzista pod względem liczby występów w ME oraz w reprezentacji Portugalii Cristiano Ronaldo. Napastnik Realu Madryt zdobył w meczu z Węgrami dwa gole, do tego bardzo efektowne, i został wybrany piłkarzem spotkania. Wcześniej jednak zupełnie mu nie szło - miał kilkadziesiąt sytuacji, a zmarnował wszystkie, w tym rzut karny z Austrią",,
Cenzura i obelgi pod adresem radnych PiS i rodziców. PO-KO w Radzie Warszawy poparła LGBT+,"Rada Warszawy głosami radnych PO-KO przyjęła stanowisko, w którym poparła podpisaną przez prezydenta miasta Rafała Trzaskowskiego deklarację LGBT+. Podczas sesji nie obyło się bez wyzwisk pod adresem radnych PiS. Bardzo aktywni byli zwolennicy KOD z Mateuszem Kijowskim na czele. Radnym opozycji, a szczególnie  przedstawicielom rodziców nie pozwolono się wypowiedzieć. Zdaniem radnego Jacka Ozdoby władze Warszawy „ograły również środowiska LGBT”.","– Użyłem dzisiaj tego sformułowania, dlatego że gdyby taka karta rzeczywiście miała być realizowana, to należałoby przeznaczyć na ten cel środki budżetowe. A podpisaniu deklaracji czy przyjęciu dzisiejszego stanowiska nie towarzyszyło przekazanie żadnych informacji o kosztach – wyjaśnia w rozmowie z portalem tvp.info radny miasta Warszawy Jacek Ozdoba (PiS). – Z tego wynika, że albo program tej karty de facto nie będzie realizowany, albo będziemy oszukiwani. Nawet gdyby było jakieś inne finansowanie, wymagałoby to zgody rady – dodaje radny.  Radni Prawa i Sprawiedliwości nie brali udziału w głosowaniu nad stanowiskiem wyrażającym poparcie dla deklaracji LGBT. Jak tłumaczy nasz rozmówca, decyzja ta była podyktowana niemożliwością przeprowadzenia do końca dyskusji. W ocenie Jacka Ozdoby „dzisiejsze stanowisko, to, kto je prezentował, świadczy, że władze miasta uciekają od tego, co zapoczątkował prezydent”. – Nie było wiceprezydenta Rabieja, który wyszedł, w ogóle nie było na sesji prezydenta Trzaskowskiego, nie uzyskaliśmy informacji o kosztach ani szczegółów, wprowadzania tych ideologicznych zmian oraz ich podstawy prawnej – twierdzi samorządowiec.    Sprzeciw wobec karty LGBT+ w Szczecinie   W celu zapobieżenia wprowadzeniu karty LGBT+  w Szczecinie tamtejsi radni PiS złożyli projekt uchwały w sprawie udziału dzieci w zajęciach dodatkowych wyłącznie zgodnych ze światopoglądem rodziców lub opiekunów prawnych.  Jak wskazuje jeden z sygnatariuszy, radny Dariusz Matecki (Solidarna Polska), „polityczna poprawność (również w Polsce) coraz bardziej przypomina system komunistyczny: kiedyś nie wolno było mówić o zbrodni katyńskiej, o zsyłkach na Syberię czy poświęceniu żołnierzy wyklętych, dziś płaszczem cenzury objęte są komentarze nt. LGBT czy społeczeństw multikulturowych”. Na poparcie tej tezy radny przedstawił szereg przykładów. Przypomniał sprawę kanclerza Uniwersytetu Szczecińskiego, który zamieścił w internecie wpis: „Karta LGBT+ niszczy dzieciństwo”. „Powiedział prawdę, został zaatakowany przez posłów Koalicji Europejskiej, którzy domagają się odwołania go z pełnionej funkcji” – wskazuje samorządowiec.  Matecki przypomina również przypadek mistrzyni świata w windsurfingu Zofii Klepackiej, która została zaatakowana za sprzeciw wobec promocji LGBT i napisała, że to rodzice powinni decydować o tym, z jakimi organizacjami mają styczność ich dzieci w szkołach.  Samorządowiec wskazał, że w imprezach organizowanych przez środowiska LGBT uczestniczy prezydent Szczecina Piotr Krzystek, który w czasie kampanii kolportował swoje ulotki nawet wewnątrz kościołów. „Szczecin nie stanie się europejską metropolią z powodu tego, że do przedszkoli wprowadzimy edukację seksualną!” – uważa Matecki.",,
Tego jeszcze Pałac Prezydencki nie widział. Wybranka była zaskoczona [WIDEO],"W Pałacu Prezydenckim miała miejsce wyjątkowa uroczystość. Strażak, odznaczony medalem za ratowanie ludzkiego życia, oświadczył się swojej wybrance w obecności pary prezydenckiej.","Krótki film opublikowano na koncie twitterowym Pałacu Prezydenckiego, prezentującym  mniej oficjalne wydarzenia z życia Kancelarii Prezydenta. Na nagraniu widać, że wybranka Krzysztofa Lewińskiego, strażaka ze Zduńskiej Woli, jest autentycznie zaskoczona. Ważne, że powiedział - „tak”.",,
Wraca sprawa „willi Kwaśniewskich”,"Prokuratura analizuje przepływy finansowe na kontach współpracowników oraz znajomych rodziny byłego prezydenta Aleksandra Kwaśniewskiego, zamierza też wystąpić o kolejne dane bankowe – informuje w poniedziałkowym wydaniu „Do Rzeczy”. Według tygodnika część wcześniej pozyskanych przez CBA  materiałów w sprawie „willi Kwaśniewskich” teraz uznano za materiały dowodowe.","Tygodnik donosi, że nad głowami małżeństwa Kwaśniewskich zbierają się ciemne chmury. Wskazuje na sprawę willi w Kazimierzu Dolnym, która – według ustaleń Centralnego Biura Antykorupcyjnego – została zakupiona na „słupa”, a w rzeczywistości miała należeć do Jolanty i Aleksandra Kwaśniewskich. Według nieoficjalnych informacji zdobytych przez dziennikarza „Do Rzeczy” wynika, że śledczy chcą uzyskać dane o operacjach finansowych dokonywanych w przeszłości na rachunkach kilkunastu osób zamieszanych bezpośrednio w sprawę, m.in. byłego prezydenta Aleksandra Kwaśniewskiego i jego żony.Dotąd dnie było to łatwe, bo prokuratura miała problemy z pozyskaniem takich informacji od banków. Teraz śledczy mają wystosować kolejne wnioski. Umorzone i wznowioneTygodnik wyjaśnia, że w katowickiej prokuraturze regionalnej trwa śledztwo dotyczące „uchylania się osób zobowiązanych do zapłaty podatku oraz podejmowania wspólnie i w porozumieniu z innymi osobami działań mogących utrudnić stwierdzenie przestępczego pochodzenia środków płatniczych”.Ma być to ciąg dalszy dochodzenia ws. „willi Kwaśniewskich”. W latach 2007-2009 prowadziło je CBA, a ustalenia Biura wskazywały, że „małżeństwo Kwaśniewskich mogło kupić na słupa atrakcyjną willę w Kazimierzu Dolnym, bo oficjalnie nie mogło dysponować kwotą, która nie znalazłaby potwierdzenia w ich oficjalnych dochodach”.Umorzone w 2010 r. postępowanie zostało wznowione 1 grudnia 2016 r. w katowickiej prokuraturze regionalnej po tym, jak analiza akt wykazała, iż wcześniejsza decyzja o umorzeniu zapadła bez przeprowadzenia wielu podstawowych czynności procesowych. „Od podjęcia tej sprawy prokurator przesłuchał wielu świadków, dokonał analizy obszernej dokumentacji dotyczącej postępowań prowadzonych przez organy skarbowe wobec osób pozostających w zainteresowaniu tego śledztwa, natomiast obecnie prowadzona jest analiza przepływu środków finansowych na rachunkach bankowych tych osób” - informuje Waldemar Łubniewski, rzecznik Prokuratury Regionalnej w Katowicach.",,
"Mieszkowski przyznaje: Chcę, by było jak za komuny","Religia powinna wylądować w salkach katechetycznych, jak za komuny. Trzeba księży wyprowadzić ze szkół, dlatego, że są szkodnikami – powiedział poseł Koalicji Obywatelskiej Krzysztof Mieszkowski. W TVP Info odbyła się dyskusja o „tęczowym piątku”, który po raz czwarty odbywa się w niektórych polskich szkołach, a który promuje ideologię LGBT.","W TVP Info poseł KO Krzysztof Mieszkowski, odnosząc się do kwestii edukacji w szkołach oraz nauczania religii, stwierdził, że „księża to szkodnicy”, a przedmiot „religia” powinien „wylądować w salkach katechetycznych, jak za komuny”.   – Gwiazdka czerwona się panu zgubiła? – komentował wypowiedź Mieszkowskiego Adam Andruszkiewicz. – Mam nadzieję, że państwo nigdy nie będziecie mieli władzy i do tego nie dojdzie – mówiła posłanka PiS Anna Kwiecień.   – To rodzice mają pełne prawo do tego, żeby przekazywać dzieciom swoje wartości, na których dziecko jest kształtowane i wychowywane. Tęczowy piątek jest czystego rodzaju indoktrynacją i dzieleniem społeczeństwa – mówiła posłanka PiS. Organizacje LGBT+ po raz czwarty inicjują w szkołach „tęczowy piątek”, którego generalnym celem jest promocja postaw homoseksualnych. Akcja ma odbywać się tym razem pod hasłem „wsparcia nękanej na co dzień młodzieży LGBT” – czytamy na stronie Kampanii Przeciw Homofobii, która jest inicjatorem przedsięwzięcia.   Jak zauważają politycy i komentatorzy, którzy sprzeciwiają się akcji, wpisuje się ona w szeroką strategię środowisk LGBT+, która ma na celu dokonanie głębokich zmian w sferze prawnej, kulturowej i obyczajowej polskiego społeczeństwa.  Inicjatywa budzi liczne wątpliwości prawne, ponieważ, m.in. podważa prawo rodziców do wychowania dzieci zgodnie z własnymi przekonaniami.",,
„Połączenie sił z Kwaśniewskim i Kaliszem to był błąd. Do PO nie wrócę – przysięgam”,"– Mój problem polega na tym, że postanowiłem stworzyć koalicję Europa Plus Twój Ruch. To był błąd  – powiedział przewodniczący Twojego Ruchu Janusz Palikot w programie „Po przecinku” w TVP Info, komentując słabe wyniki sondażowe swojej formacji. Zadeklarował, że nawet jeśli nie uda mu się odbudować zaufania, to do PO nie wróci.","Janusz Palikot podsumowywał niskie wyniki sondażowe swojego ugrupowania. – Mój problem polega na tym, że po wejściu do sejmu w 2011 roku postanowiłem stworzyć coś, co by wykraczało poza Ruch Palikota czyli koalicję Europa Plus Twój Ruch. To był błąd  – powiedział Palikot. Podkreślił, że to wiadomo już z badań, analiz i rozmów z wyborcami. – Połączenie pewnej alternatywy dla tego systemu z ikonami tego systemu, ludźmi, których skądinąd cenię, jak Aleksander Kwaśniewski czy Ryszard Kalisz i inni - im zaszkodziło, a mnie pozbawiło wiarygodności – mówił. I przekonywał, że teraz musi tę wiarygodność odbudować, więc w pewnym sensie zaczyna od początku, jak w 2011 roku – od 2 – 3 procent. Przysięgam, że do PO nie wrócę– Czeka mnie 10 miesięcy heroicznej pracy, jak w 2011 roku – zapowiedział. Palikot jest pewien, ze wróci do gry. Gdyby jednak nie udało mu się odbudować poparcia i zaufania wyborców zapewnił, że do Platformy nie wróci. – Składam przysięgę, że nie wracam do PO. Nie po to składałem mandat i odchodziłem z Platformy, żeby dzisiaj wracać – zapewnił. E - partia potrzebnaPalikot bronił swojego systemu e – partia, na który TR wydał 1, 9 miliona złotych. Teraz  warszawska prokuratura prowadzi śledztwo w tej sprawie. Palikot przekonywał, że system elektroniczny ewidencji członków partii jest potrzebny, aby odbyć ważne zjazdy i głosowania bez zbieranie w jednym miejscu kilku tysięcy ludzi. Inne partie wybierają delegatów poprzez których odbywa się głosowanie. – My możemy zrobić zjazd partii poprzez udział wszystkich jej członków bezpośrednio – wyjaśnił i podkreślił, że system pozwala śledzić poczynania  każdego z jego uczestników . Brzydko zapachniało, ale odrzuciłem wątpliwościPytany czy nie zapachniało mu brzydko, kiedy wykonawcą zamówienia miał zostać syn skarbniczki odparł, że zapachniało, ale odrzucił wątpliwości, bo system został wykonany dziesięciokrotnie taniej niż gdyby zrobiła go inna firma. – Poza tym ci ludzie byli od początku w Ruchu Poparcia Palikota. Przez półtora roku pracowali za darmo całymi rodzinami – dodał. – Nie miałem wątpliwości – wyjaśnił. Przekonywał, że zakończenie tej sprawy będzie dla niego korzystne.  teraz odtwarzanePalikot o E – Partii: jestem pewien, że rozwiązanie będzie dla mnie korzystne",,
Turcja nie ustępuje. „Nie wycofamy się z kupna S-400”,"Turcja nie wycofa się z decyzji o kupnie rosyjskiego systemu antyrakietowego S-400, mimo ostrzeżeń Waszyngtonu, że spowoduje to wykluczenie jej z programu myśliwców F-35 – oświadczył w czwartek szef tureckiej dyplomacji Mevlut Cavusoglu.","– Turcja kupiła system S-400, zostanie on dostarczony i będzie stacjonował w Turcji – stwierdził minister. Dzień wcześniej turecki prezydent Recep Tayyip Erdogan poinformował, że jego kraj zakupił już od Rosji system rakietowy S-400, i potwierdził, że dostawy rosyjskiej broni rozpoczną się w lipcu. Dodał, że „rozliczy” każdego, kto wycofa program uzbrajania Turcji w myśliwce F-35. Rzecznik Erdogana Ibrahim Kalin wyraził w czwartek nadzieję, że sprawa F-35 nie zostanie umiędzynarodowiona. – F-35, które są prawem Turcji, z pewnością zostaną dostarczone naszemu krajowi – stwierdził. Dodał, że liczy iż Stany Zjednoczone zmienią swoje podejście i „jak najszybciej zaprzestaną ciągłego niszczenia dwustronnych relacji przez używanie S-400 jako wymówki”.Kalin zapowiedział również spotkanie między Erdoganem a prezydentem Rosji Władimirem Putinem na szczycie G20 w Japonii pod koniec czerwca. W Osace, według jego słów, ma też dojść do rozmowy między tureckim prezydentem a prezydentem USA Donaldem Trumpem. Turcja zainwestowała w projekt zakupu amerykańskich samolotów ponad miliard dolarów. W sierpniu 2018 roku turecka armia otrzymała tylko dwie takie maszyny, chociaż docelowo miała ich dostać 100.",,
Wyroki 25 lat więzienia w sprawie śmierci 71 imigrantów. Udusili się w zamkniętej ciężarówce,"Czterech mężczyzn zostało w czwartek skazanych przez sąd w Kecskemecie w środkowych Węgrzech na kary 25 lat więzienia za spowodowanie śmierci 71 migrantów, którzy latem 2015 roku udusili się w zamkniętej ciężarówce. 10 innych oskarżonych otrzymało niższe kary.","Głównym oskarżonym był kierujący grupą przemytników 31-letni Afgańczyk, który został uznany za „winnego zabójstwa jako współsprawca” – powiedział sędzia Janos Jadi. Afgańczyka oraz trzech Bułgarów należących do siatki skazano na 25 lat więzienia jako członków organizacji przestępczej. Sąd nakazał również wobec nich konfiskatę mienia. Dziesięciu innych członków grupy – Bułgarzy i Afgańczyk – zostało uznanych za winnych przemytu ludzi przez granicę i skazanych na kary od 3 do 12 lat więzienia. Trzech z nich jest poszukiwanych listami gończymi. Wyroki są nieprawomocne. Rankiem 26 sierpnia 2015 roku przemytnicy zamknęli w ciężarówce chłodni bez dopływu świeżego powietrza 71 osób, w tym czworo dzieci, i ruszyli z węgierskiej miejscowości Morahalom przy granicy z Serbią na zachód. Wszyscy imigranci udusili się jeszcze na terytorium Węgier. Porzuconą ciężarówkę znaleziono następnego dnia na terytorium Austrii. Ofiary pochodziły z Syrii, Iraku i Afganistanu. W drodze do Austrii przemytnicy ignorowali krzyki stłoczonych na 14 m kw. migrantów, którzy uderzali również w ściany ciężarówki. Z odsłuchanych połączeń telefonicznych wynika, że szef siatki, poinformowany, że migranci krzyczą, domagając się powietrza, zabronił otwierania pojazdu. – Niech raczej umrą. To rozkaz – powiedział.",,
UE popełniła przestępstwo? Grupa prawników wnosi do Trybunału w Hadze o zbadanie sprawy,"Międzynarodowa grupa prawników wnosi do Trybunału w Hadze o sprawdzenie, czy Unia Europejska nie popełniła przestępstwa przeciwko ludzkości w związku z migracją m.in. z Libii. Komisja Europejska zapewnia, że „wszystkie działania opierają się na prawie europejskim i międzynarodowym”.","W poniedziałek międzynarodowa grupa prawników planuje złożyć przed Międzynarodowym Trybunałem Karnym w Hadze list, w którym mają zostać przedstawione dowody na to, że Unia Europejska, urzędnicy oraz przedstawiciele państw członkowskich popełnili przestępstwo przeciwko ludzkości.Skarga ma opierać się głównie na publicznych oświadczeniach urzędników, a także na wewnętrznych dokumentach organów Wspólnoty.W 242-stronicowym dokumencie podkreślono, że UE i przedstawiciele państw członkowskich „nie popełnili przestępstw osobiście”, jednak byli świadomi nielegalnego i przestępczego charakteru działań i zaniechań. W liście podkreślono europejską współpracę z władzami Libii, która uniemożliwia migrantom opuszczanie swoich wybrzeży do Europy. Prawnicy twierdzą, że pomimo zbrodni w libijskich ośrodkach przetrzymywania „UE nadal konsekwentnie i skutecznie współpracowała z konsorcjum milicji w celu powstrzymania migracji z Libii”.Komisja Europejska zapewnia za pośrednictwem rzecznika prasowego, że „wszystkie działania opierają się na prawie europejskim i międzynarodowym”.„Naszym priorytetem zawsze była i będzie ochrona życia i zapewnienie godności dla ludzi na szlakach migracyjnych” – podkreślono. Z informacji wynika także, że dialog między władzami libijskimi a UE koncentruje się „na poszanowaniu praw człowieka dla migrantów i uchodźców”.Zaznaczono również, że europejskie operacje poszukiwawczo-ratownicze nie mają dostępu do wód Libii i działają na wodach międzynarodowych.",,
Obchody 50-lecia koronacji wizerunku Matki Bożej Częstochowskiej,"Nuncjusz apostolski w Polsce abp Salvatore Pennacchio przewodniczył w sobotę mszy św. w bazylice Mariackiej w Krakowie, odprawionej na zakończenie jubileuszu 50-lecia koronacji wizerunku Matki Bożej Częstochowskiej. – Musimy trwać przy Bogu. Musimy nasze trwanie przy Bogu umacniać poprzez nasze synowskie przywiązanie do naszej Matki, Królowej, Pani Jasnogórskiej – powiedział abp Jędraszewski.","W koncelebrze uczestniczył kard. Stanisław Dziwisz, a kazanie wygłosił metropolita krakowski abp Marek Jędraszewski.Metropolita krakowski przypomniał peregrynację obrazu Matki Bożej Częstochowskiej po Polsce, która zaczęła się w 1957 r. i została przerwana w 1966 r. przez ówczesne władze państwowe, wskutek czego w części diecezji zamiast obrazu kościoły nawiedzały puste ramy bez wizerunku Czarnej Madonny. Jak wskazał abp Jędraszewski, przywołując m.in. słowa Jana Pawła II, władze państwowe chciały odciąć Polaków „od matki”, „od miejsca, w którym bije serce narodu”, „od miejsca, w którym dzięki Maryi zawsze mogliśmy się uczyć, co znaczy autentyczna wolność”, i od nadziei. – Dzisiaj, 50 lat później, znajdujemy się w innej sytuacji, ale zdajemy sobie sprawę z tego, jak bardzo także dzisiaj konieczny jest nasz osobisty wysiłek, by nie dać się odciąć od matki. Matki, która nieustannie wskazuje na swoje boskie Dzieciątko, a to Dziecko mówi: kochaj Boga, kochaj go całym sercem – mówił abp Jędraszewski. Podkreślił, że dzięki takiej miłości tworzy się „cywilizacja miłości”, a tam, gdzie ludzie żyją tak, jakby Boga nie było, zaczyna się zmierzch i upadek cywilizacji, zaczyna się próżnia. – Musimy trwać przy Bogu. Musimy nasze trwanie przy Bogu umacniać poprzez nasze synowskie przywiązanie do naszej Matki, Królowej, Pani Jasnogórskiej – powiedział metropolita krakowski. Dodał, że prosimy, aby „jej głos rozlegał się w głębi naszych sumień i mówił, co robić, by ratować, to co najważniejsze w życiu Polek i Polaków, całej naszej Ojczyzny”. Podczas sobotniej mszy św. poświęcone zostały odrestaurowane organy w prezbiterium świątyni. Abp Salvatore Pennacchio przekazał parafii różaniec od papieża Franciszka i podziękował za to, że mógł przewodniczyć sobotniej uroczystości. Obraz Matki Bożej Częstochowskiej znajduje się w bazylice Mariackiej w kaplicy pod niższą z wież świątyni. Koronacja obrazu odbyła się 15 grudnia 1968 r., a dokonał jej ówczesny prymas kard. Stefan Wyszyński.Od początku tego roku w każdą sobotę po piętnastym każdego miesiąca w bazylice odprawiana była msza św. z procesją do kaplicy i nabożeństwem do patronki parafii. 26 sierpnia w uroczystość Matki Bożej Częstochowskiej kard. Stanisław Dziwisz przekazał jako wotum dla mariackiego wizerunku Matki Bożej złoty krzyż pektoralny św. Jana Pawła II, autorstwa Enrico Manfriniego. Krzyż zawisł na sukni krakowskiej Czarnej Madonny.",,
Breivik oburzony diagnozą psychiatrów,"Sprawca ubiegłorocznej masakry w Norwegii, prawicowy
ekstremista Anders Behring Breivik oskarżył psychiatrów, którzy
uznali go za niepoczytalnego, o „niegodziwe zmyślanie” z zamiarem
przedstawienia go jako osobnika irracjonalnego i nieinteligentnego.","Breivika poddano badaniom psychiatrycznym dwukrotnie. Podczas pierwszego ztych badań stwierdzono u niego niepoczytalność, ale drugie badanie dałoprzeciwny wynik. Sąd bierze pod uwagę obie ekspertyzy.W sądzie Breivik oświadczył w środę, nawiązując do pierwszej ekspertyzypsychiatrycznej: – To nie ja jestem opisany w tamtym raporcie. Wcześniejprzekonywał w sądzie, że nie jest chory psychicznie. Przyznał się dozarzucanych mu czynów, ale zaznaczył, że nie czuje się winny, ponieważ dążyłdo tego, by ochronić Norwegię przed wielokulturowością i zalewem islamu,którym sprzyja polityczna lewica.Breivik jest sądzony za dwa zamachy, których dokonał 22 lipca 2011 roku:bomba, którą podłożył w Oslo w pobliżu kancelarii premiera Jensa Stoltenbergazabiła osiem osób, a na wyspie Utoya zastrzelił 69 osób.W czasie procesu przez cały czas Breivika obserwują eksperci z dziedzinypsychiatrii. Kwestia jego zdrowia psychicznego to główna wątpliwość, która mazostać rozstrzygnięta w czasie planowanego na 10 tygodni procesu.Ekstremiście grozi do 21 lat więzienia, jeśli zostanie ostatecznie uznany zapoczytalnego.Wyrok oczekiwany jest w czerwcu lub lipcu.",,
„FAZ”: Europa nie ma politycznej odpowiedzi na agresywną politykę Kremla,"Europie nie udało się dotychczas znaleźć politycznej odpowiedzi na agresywne działania Kremla – pisze w poniedziałek niemiecki dziennik „Frankfurter Allgemeine Zeitung”, komentując wizytę prezydenta Rosji Władimira Putina na anektowanym Krymie.","„Aneksja Krymu pięć lat temu gruntownie zmieniła relacje między Zachodem a Moskwą. W żadnej innej kwestii nie panuje w Europie taki konsensus jak w tej, że było to brutalne złamanie prawa” – pisze publicysta konserwatywnej gazety Reinhard Veser. „Nawet apologeci Kremla nie mogą tego nie przyznawać, jeśli chcą być brani poważnie poza granicami Rosji” – dodaje. Jednocześnie zauważa, że Zachód niewiele zrobił w ciągu ostatnich pięciu lat, żeby wypracować odpowiednią polityczną odpowiedź na agresywną politykę Rosji. Zdaniem „FAZ” obecna sytuacja przypomina tę z 2008 roku, kiedy doszło do wojny w Gruzji: państwa zachodnie nie zrobiły nic, żeby jej zapobiec i jedynie czekały na eskalację. „Rosyjskie kierownictwo musi się zmierzyć z poważnymi problemami wewnątrz kraju. Kto zagwarantuje, że nie spróbuje odwrócić od nich uwagi, szukając awantury na zewnątrz?” – pyta frankfurcka gazeta. „Konflikt, który miałby służyć patriotycznej mobilizacji Rosjan, musiałby się rozegrać na terytorium byłego ZSRR. I to najprawdopodobniej w jego europejskiej części” – prognozuje. Veser sugeruje, że może to oznaczać podjęcie decyzji o likwidacji Białorusi jako niezależnego państwa. Znacznie gorsze niż opieszałość Zachodu jest dla komentatora faktyczne wspieranie rosyjskich władz i ich planów. „Europejczycy właśnie dają Kremlowi do ręki nową broń: gazociąg Nord Stream 2. Dzięki niemu Rosja nie będzie skazana na Ukrainę w transporcie gazu do Europy. Poszerza to pole manewru Kremla, gdyby chciał on destabilizować ten kraj” – analizuje „FAZ”. „Na przykładzie NS2 widać, że brak dalekowzrocznej polityki Zachodu wobec Rosji to w dużej mierze też zasługa Niemiec” – dodaje. Najgorsze scenariusze nie muszą się ziścić – uspokaja Veser. „Prawdopodobieństwo, że do nich nie dojdzie, nie wzrasta jednak przez to, że pozwalamy sprawom toczyć się ich własnym biegiem. Przeciwnie, należy się z nimi liczyć i się do nich przygotować” – konkluduje publicysta „FAZ”.",,
Prezydencki minister: Pogrzeb nie powinien być miejscem do manifestacji politycznych,"– Pogrzeb to nie wiec polityczny, to nie miejsce do tego, żeby skupiać się na sobie, a na osobie, którą żegnamy – powiedział w programie „Wydarzenia i Opinie” minister Krzysztof Szczerski.","Według szefa Gabinetu Prezydenta, Lech Wałęsa podczas uroczystości pogrzebowych byłego prezydenta USA George'a H. W. Busha zachował się niestosownie zakładając koszulkę z napisem „Konstytucja”.    – Prezydent Duda dużo pracował w czasie podróży, prezydent Wałęsa dużo spał, a nie mówi przez sen, więc nie było takiej możliwości – powiedział minister Szczerski na łamach polsatnews.pl, odpowiadając na pytanie o ewentualnej dyskusji obu prezydentów.  Trumna z ciałem 41. prezydenta Stanów Zjednoczonych George'a H. W. Busha, po przylocie na pokładzie Air Force One z Houston w Teksasie do bazy wojskowej Andrews pod Waszyngtonem, została wystawiona na widok publiczny w Rotundzie na Kapitolu. Hołd zmarłemu złożyli m.in. prezydent Donald Trump, wiceprezydent Mike Pence, kongresmeni, sędziowie Sądu Najwyższego oraz żyjący byli członkowie jego administracji.",,
"„Oczekuję, że opozycja będzie przestrzegać prawa. Szkalują nas” – spór o nielegalną planszę","– Oczekuję, że POKO będzie przestrzegać prawa i nie będzie robić takich prowokacji. Tablica szkalowała mnie i moich przyjaciół, ponadto stała nielegalnie – mówi portalowi tvp.info minister Marek Suski, który usunął z Sejmu planszę przedstawiającą rzekomy „układ Kaczyńskiego”.","Chodzi o planszę, którą ustawiono na korytarzu sejmowym w pobliżu pokoi zajmowanych przez klub Platformy Obywatelskiej po tym, gdy Straż Marszałkowska usunęła poprzednią, podobnej treści. Za nielegalną uznał ją marszałek Sejmu.  Gdy szef Gabinetu Politycznego Prezesa Rady Ministrów Marek Suski zauważył duplikat, usunął go sam. W rozmowie z naszym portalem przypomniał praktyki stosowane przez PO, gdy była u władzy. – Przypominam, że kiedy marszałkiem Sejmu był poseł z PO, nie pozwolono nam na zorganizowanie wystawy smoleńskiej. Plansz nie wpuszczono do Sejmu, a kiedy przedarliśmy się przez kordon ochroniarzy, mogliśmy wystawę powiesić w naszych pomieszczeniach klubowych – dodaje nasz rozmówca. – Nasza wystawa nikogo bezpodstawnie nie oskarżała, a PO nie pozwalało na jej ekspozycję. Dziś, kiedy Marszałek Sejmu poprosił Platformę o usunięcie planszy, oni odmówili – powiedział Suski portalowi tvp.info.",,
"Żukowska komentuje śmierć sędziego, w jej obronie staje Czarzasty","Jeżeli chodzi o komentarz, każdy ma swoją wrażliwość. Jestem pewien tego, że pani Żukowska nie miała nic złego na myśli w kontekście rodziny czy osoby. Różne są skojarzenia i komentarze – powiedział lider SLD Włodzimierz Czarzasty, komentując wpis rzeczniczki jego partii o śmierci sędziego Trybunału Konstytucyjnego.","W niedzielę nad ranem w wieku 46 lat zmarł sędzia Trybunału Konstytucyjnego Grzegorz Jędrejek. Rzeczniczka Lewicy i SLD posłanka Anna Maria Żukowska komentując śmierć sędziego napisała, że „to wygląda na Klątwę Dublera”. Wpisu nie usunęła.  Do wpisu Żukowskiej – skrytykowanego przez wielu polityków i dziennikarzy – odniósł się w Polsat News lider SLD Włodzimierz Czarzasty.   – Po pierwsze, rodzinie (sędziego Jędrejka) składam kondolencje. Jeżeli chodzi o komentarz, każdy ma swoją wrażliwość. Jestem pewien tego, że pani Żukowska nie miała nic złego na myśli w kontekście rodziny czy osoby. Różne są skojarzenia i komentarze – powiedział.   – Myślę, a wiem na pewno, że pani Żukowska nie miała nic złego na myśli – stwierdził.",,
"Biskupi powinni „ćwierkać” do młodych, których zabrakło w kościele","– Księża powinni być obecni w sieci, jeżeli chcą nawiązać kontakt z osobami, które nie mogą już chodzić do kościoła. Takich wiernych można spotkać na portalach społecznościowych – przekonuje watykański ekspert do spraw mediów cyfrowych.","Biskup Paul Tighe, który pomagał„zaistnieć” w internecie papieżowi Franciszkowi, teraz zachęca katolickich duchownych na całym świecie do wpisów po to, żeby dotrzeć do wierzących i niewierzących.  – Niestety młodzi ludzie w kościołach są coraz mniej liczni – zauważył we wtorek bp Tighe. Sekretarz Papieskiej Rady ds. Kultury wziął udział w Lizbonie w Web Summit największej w Europie konferencji poświęconej nowym technologiom. Doroczna impreza zgromadziła 70 tys. firm i gości, a wśród nich sekretarza generalnego ONZ Antonio Guterresa.",,
Bez porozumienia podczas polsko-niemieckiego okrągłego stołu w Berlinie,"Polska postawiła żądanie zwrotu majątku organizacji polonijnych zagrabionych w Niemczech w 1939 r. na mocy dekretu Hermana Göringa. Żądanie to padło podczas obrad polsko-niemieckiego okrągłego stołu w Berlinie. Niemcy uznali te roszczenia za przedawnione. Ponieważ również w innych sprawach nie uzyskano porozumienia, strona polska odmówiła podpisania protokołu ze spotkania. Następne rozmowy mają odbyć się w listopadzie.","Losy okrągłego stołu ważyły się do ostatniej chwili. Jeszcze we wtorek przedstawiciele organizacji polonijnych grozili bojkotem spotkania. Kością niezgody była kwestia udziału w obradach szefa Biura Polonii Aleksandra Zająca, działającego w ramach niemieckiego Ministerstwa Spraw Wewnętrznych.  Organizacje polonijne zarzucają mu, że finansowane przez Niemców biuro w praktyce nie funkcjonuje, a sam Zając działa w interesie niemieckim, nie mając żadnego mandatu do reprezentowania Polonii wobec władz niemieckich. Z tych względów sprzeciwiali się, by wchodził w skład polskiej delegacji, co usiłowała narzucić strona niemiecka. Z tego powodu Aleksander Zając nie został zaproszony na naradę w polskiej ambasadzie organizacji polonijnych z wiceministrami spraw zagranicznych Szymonem Szynkowskim vel Sękiem i spraw zagranicznych Pawłem Szefernakerem. Ostatecznie wziął jednak udział w obradach okrągłego stołu, ponieważ Niemcy włączyli go do swojej delegacji. Wtóruje jej działacz polonijny Paweł Woźniak, który również brał udział w rozmowach. – Polacy są traktowani przez Niemców jako ofiary drugiej kategorii. Organizacje żydowskie w Niemczech swój majątek nie tylko odzyskały, ale w dużej mierze działalność ich organizacji jest finansowana przez niemieckiego podatnika – mówi. Dodaje, że Polacy stanowią o wiele liczniejszą grupę w Niemczech niż Żydzi.  W samym Berlinie według oficjalnych danych są najliczniejszą grupą cudzoziemców liczącą ponad 100 tys. osób. A w rzeczywistości jest ich jeszcze więcej, ponieważ w statystykach nie są uwzględniane jako Polacy osoby mające podwójne lub tylko niemieckie obywatelstwo. Większość z nich to ciężko pracujący ludzie, płacący podatki w Niemczech. Innymi sprawami poruszanymi na spotkaniu były kwestie nauczania języka polskiego w Niemczech. – Mamy tu do czynienia z rażącą dysproporcją między traktowaniem mniejszości niemieckiej w Polsce i Polaków w Niemczech. My wywiązujemy się z polsko-niemieckiego traktatu w tej kwestii. Tymczasem Niemcy przekonują nas, że powinniśmy rozmawiać z poszczególnymi landami w tej sprawie, bo edukacja to ich odpowiedzialność. My stoimy na stanowisku, że traktat był podpisany na szczeblu rządu federalnego i zapewnienie Polakom praw takich, jakie mają Niemcy w Polsce, jest ich odpowiedzialnością – mówił na po rozmowach wiceminister Paweł Szefernaker. Również wiceminister spraw zagranicznych uważa, że Niemcy nie wywiązują się wystarczająco ze swoich zobowiązań traktatowych. – Nie może być tak, że znacznie biedniejsza Polska ponosi per capita na utrzymanie mniejszości niemieckiej znacznie większe koszty niż państwo niemieckie – mówi.  Jedynym konkretnym zobowiązaniem ze strony niemieckiej, jakie padło podczas rozmowy, to obietnica, że jeszcze w tym roku rozpocznie się remont zrujnowanego Domu Polskiego w Bochum w Zagłębiu Ruhry. – To oczywiście ważne, ale chciałbym, aby Niemcy w rocznicę napaści na Polskę wykonali jakiś konkretny gest na przykład wznieśli na swój koszt Dom Polski w Berlinie. Jest on bardzo potrzebny, bo Polonia, która przed wojną dysponowała w stolicy Niemiec olbrzymim majątkiem, dziś bez swojego miejsca nie jest w stanie się rozwijać tak, jakby mogła – mówi Paweł Woźniak. Dodaje, że jest zbudowany postawą polskich władz. – Polscy ministrowie podczas tych rozmów zaprezentowali naprawdę wysoką klasę i dali jednoznacznie do zrozumienia, że Polacy nie zamierzają występować wobec Niemców jako petenci, tylko będą żądali należnych Polakom praw. To nowa jakość – mówi.",,
„Osobiste przesłanie”. Matka Vincenta Lamberta znalazła w telefonie SMS od papieża,"Papież Franciszek przesłał telefonicznie wiadomość matce Vincenta Lamberta, Viviane. – Poruszające i bardzo osobiste przesłanie – wyznała kobieta. Było to tuż przed wstrzymaniem karmienia i nawadniania sparaliżowanego mężczyzny, który zmarł 11 lipca.","Sprawę ujawniła sama Viviane Lambert w wywiadzie dla portalu LifeSiteNews, opublikowanym 18 lipca. Pośrednikiem między papieżem a matką Lamberta był arcybiskup Lyonu kard. Philippe Barbarin. To on poinformował Viviane Lambert, że widział się z papieżem i że poprosił Franciszka o skontaktowanie się z nią. – Powiedział, żebym przejrzała ostatnie wiadomości w telefonie. Nie czytałam wszystkich, bo było ich wiele. I była tam wiadomość po włosku, przetłumaczona dla mnie na francuski. Poruszające i bardzo osobiste przesłanie – wyznała Viviane Lambert. Po śmierci 42-letniego mężczyzny papież napisał na swym koncie na Twitterze: „Niech Bóg Ojciec przyjmie w swe objęcia Vicenta Lamberta. Nie budujmy cywilizacji, w której eliminowane są osoby, których życie nie wydaje się nam dość godne, by dalej mogły żyć. Każde życie ma wartość, zawsze”. Vincent Lambert po wypadku w 2008 r. był sparaliżowany i żył w stanie minimalnej świadomości. Na wniosek żony i lekarzy, wbrew prośbom rodziców, którzy chcieli go przenieść do ośrodka opieki, francuski wymiar sprawiedliwości wydał zgodę na jego uśmiercenie. Lambert zmarł 11 lipca, dziewięć dni po tym, jak został odłączony od urządzeń podających mu pożywienie.",,
"USA: Abchazja i Osetia Płd. są częścią Gruzji, a nie Rosji","Dziesięć lat po zbrojnej inwazji Rosji na Gruzję Waszyngton zaapelował do Moskwy o wycofanie rosyjskich wojsk z okupowanych terenów Abchazji i Osetii Południowej. – Te regiony są częścią Gruzji, a nie Rosji – oświadczyła rzeczniczka Departamentu Stanu USA Heather Nauert.","– Wzywamy Rosję do wycofania swoich sił na stanowiska określone w porozumieniu o zawieszeniu broni z 2008 roku – podkreśliła Nauert podczas briefingu prasowego. – Stany Zjednoczone nadal wspierają suwerenność Gruzji i jej integralność terytorialną w granicach uznanych przez społeczność międzynarodową – zapewniła.Kilkudniowy konflikt zbrojny między Rosją a Gruzją wybuchł w sierpniu 2008 r. Po serii osetyjsko-rosyjskich prowokacji Gruzja podjęła zbrojną próbę odzyskania kontroli nad Osetią Południową, regionem, który oderwał się od niej w latach 90. i przy nieformalnym wsparciu Moskwy uzyskał faktyczną niezależność od Tbilisi. Rosja odpowiedziała wprowadzeniem swych wojsk do tej republiki i dalej w głąb gruzińskiego terytorium. W wyniku konfliktu Rosja uznała niepodległość nie tylko Osetii Południowej, lecz także drugiej separatystycznej republiki gruzińskiej, Abchazji. W wyniku tego Tbilisi zerwało stosunki dyplomatyczne z Moskwą.",,
Brytyjskie media: Unia Europejska zgodzi się na kolejne odroczenie brexitu,"Unia Europejska przesunie brexit do lutego 2020 r., jeśli premier Wielkiej Brytanii Boris Johnson nie będzie w stanie przeforsować uzgodnionego porozumienia w Izbie Gmin w nadchodzącym tygodniu – podał w niedzielę „The Sunday Times”.","Jak ujawniają źródła dyplomatyczne, opóźnienie miałoby być „ruchome”, co oznacza, że Wielka Brytania może wyjść z UE wcześniej – 1 lub 15 listopada, grudnia lub stycznia – jeśli umowa zostanie ratyfikowana przed końcem najbliższego tygodnia.Żadna decyzja nie zostanie podjęta, dopóki państwa UE nie ocenią szans na przyjęcie przez parlament porozumienia o warunkach wyjścia, czyli na pewno nie zapadnie przed wtorkiem. Natomiast jeśli Johnson będzie miał poważne kłopoty z przyjęciem umowy w Izbie Gmin lub jeśli posłowie wymuszą drugie referendum, wówczas kraje UE, a zwłaszcza Niemcy, będą naciskać na dłuższe przesunięcie, być może do czerwca przyszłego roku – podaje „The Sunday Times”.Cytowany przez gazetę Norbert Roettgen, przewodniczący komisji spraw zagranicznych Bundestagu i jeden z najważniejszych polityków chadeckiej partii CDU kanclerz Niemiec Angeli Merkel, opowiada się za dłuższym opóźnieniem. „Rada Europejska powinna teraz zdecydować o ostatnim, długim opóźnieniu, dając Wielkiej Brytanii czas na przygotowanie się do wszystkich możliwych rozwiązań, w tym drugiego referendum” – powiedział. Antti Rinne, premier Finlandii, która sprawuje obecnie przewodnictwo w Radzie UE, będzie współpracował z przewodniczącym Rady Europejskiej Donaldem Tuskiem w celu przeprowadzenia w ciągu najbliższych kilku dni konsultacji z unijnymi rządami. On również powiedział, że zapewnienie dodatkowego czasu Wielkiej Brytanii jest sensowne.",,
Frankfurt: demonstranci starli się z policją,"Podczas antykapitalistycznych protestów we Frankfurcie
nad Menem w sobotę doszło do konfrontacji między częścią uczestników
demonstracji zorganizowanej przez lewicowy ruch społeczny Blockupy a siłami
bezpieczeństwa. Ciężko ranny został policjant.","Uczestnicy akcji protestacyjnej przeciwko prowadzonej przez rządy krajów UEpolityce oszczędności rozpoczęli w południe marsz w kierunku siedzibyEuropejskiego Banku Centralnego (EBC). Policjanci otoczyli kilkusetosobową grupę zamaskowanych i uzbrojonych wtarcze demonstrantów. Funkcjonariusze użyli gazu pieprzowego i pałekprzeciwko manifestantom, którzy obrzucali policjantów kamieniami, petardami itorebkami z farbą – podała agencja dpa. Jeden z funkcjonariuszy, zaatakowany ostrym narzędziem, odniósł ciężkieobrażenia – informuje telewizja ZDF. Według rozgłośni radiowej Deutschlandfunk ranni byli po obu stronach. Po kilkugodzinnych, zakończonych fiaskiem pertraktacjach policjanci usunęlidemonstrantów, którzy odmówili zdjęcia masek i oddania zakwestionowanychprzedmiotów, wyprowadzając ich pojedynczo z okrążenia. Rzeczniczka Blockupy Ani Diesselmann zarzuciła władzom, że sprowokowałydemonstrantów, realizując wcześniej przygotowany konfrontacyjny scenariusz.   Policja oszacowała liczbę uczestników demonstracji na siedem tysięcy,organizatorzy mówią o 20 tys. osób.  Akcja protestacyjna zorganizowana przez Blockupy, sojusz organizacjilewicowych, w tym komunistycznych, rozpoczęła się w piątek. Demonstrancidemonstrowali przed siedzibą EBC i Deutsche Bank oraz na frankfurckimlotnisku, domagając się zmiany polityki gospodarczej, zaprzestania spekulacjiartykułami żywnościowymi oraz zmiany polityki wobec azylantów. Blockupy utworzyło kilka lewicowych ugrupowań, w tym antyglobalistycznyAttac, niemiecka partia Lewica, sojusz Gra o całość oraz lewicowi działaczezwiązkowi.  Zorganizowany rok temu przez działaczy Occupy antykapitalistyczny protestzakłócał przez kilka dni życie we Frankfurcie – mieście pełniącym rolęfinansowej stolicy Niemiec.",,
Chorwacja śladem Węgier zamknie granicę z Serbią? „Nie zdołamy przyjąć  kolejnych przybyszów”,"Chorwacja nie wyklucza zamknięcia granicy z Serbią, jeśli imigranci będą napływać w podobnym tempie jak teraz. W nocy zamknęła siedem z ośmiu przejść granicznych z tym krajem. Chorwackie MSW przyznało, że nie zdoła przyjąć  kolejnych przybyszów. Gdy Węgrzy skutecznie zamknęli dla nich swoją granicę z Serbią, Chorwacja stała się główną trasą prowadzącą do Niemiec, Austrii i Szwecji.","Tylko w czwartek  przez serbsko-chorwacką granicę przeszło ponad 9 tysięcy przybyszów z Bliskiego Wschodu.  Tego samego dnia  Budapeszt ogłosił ponadto, że rozszerza stan nadzwyczajny, obowiązujący na terenach przy granicy z Serbią, na na rejony sąsiadujące z Chorwacją. „Zagrzeb przyjmie tylko azylantów”Początkowo Zagrzeb deklarował gotowość wpuszczenia  uchodźców, ale po 24 godzinach od momentu, gdy główny ich nurt skierował się na Chorwację, tamtejsze władze zmieniły zdanie. Minister spraw wewnętrznych Ranko Ostojić zapowiedział, że jego kraj może pójść śladem Węgier i zamknąć granicę z Serbią. Chorwackie MSW przyznało już, że nie zdoła przyjąć  kolejnych przybyszów. Ostojić powiedział, że służby zapewniają imigrantom bezpieczny transport z granicy do centrów rejestracji azylantów w okolicach Zagrzebia, ale wszyscy, którzy o azyl nie będą się ubiegać, uznani będą za nielegalnych imigrantów. Mimo tych deklaracji, chorwackie media donoszą o pierwszym pociągu do Słowenii, do którego bez przeszkód dostali się imigranci.  Lublana: zatrzymaliśmy pociąg z 200 imigrantamiZ kolei według źródeł słoweńskich, na granicy z Chorwacją wieczorem zatrzymano skład, w którym było 200 imigrantów. O to, że Zagrzeb przez palce patrzy na przestrzeganie swojego prawa imigracyjnego, pretensje mają Węgrzy. Szef węgierskiego MSZ Peter Szijjarto wezwał na rozmowę chorwackiego ambasadora w Budapeszcie. Według Szijjarto Chorwacja zamiast rejestrować imigrantów, stara się ich wysyłać do Słowenii i na Węgry.",,
"Schetyna broni funkcjonariuszy PRL. Zapewnia, że zniesie ustawę dezubekizacyjną","Przywrócimy stan prawny sprzed uchwalenia ustawy dezubekizacyjnej z grudnia 2016 roku – zapowiedział lider PO Grzegorz Schetyna. Przekonywał, że ustawa spowodowała, iż wielu funkcjonariuszy służb mundurowych, uczciwie pracujących po 1990 roku, zostało potraktowanych niesprawiedliwie.","– Chcemy bardzo wyraźnie powiedzieć – przywrócimy tę ustawę, która funkcjonowała przed 2016 rokiem. Wtedy wszyscy, którzy zostali skrzywdzeni, otrzymają moralne i polityczne zadośćuczynienie – powiedział Schetyna na konferencji prasowej.Przypomniał, że jako członek demokratycznej opozycji brał udział w 1990 roku w procesie, który sankcjonował „przejście” ludzi poprzedniego systemu do wolnej Polski. – To była weryfikacja, której podlegali wszyscy funkcjonariusze, część nie poddała się jej, część została zweryfikowana negatywnie. My mówimy o tych, którzy przeszli pozytywnie tę weryfikację, pracowali dla wolnej Polski, wychowywali następne pokolenia w służbach mundurowych. Dzisiaj ci ludzie są krzywdzeni przez niesprawiedliwe prawo – powiedział Schetyna.Obecny na konferencji były wiceszef MSW gen. Adam Rapacki przekonywał, że ustawa z grudnia 2016 roku wrzuca do „jednego worka” wszystkich, którzy choć jeden dzień służyli w organach bezpieczeństwa PRL przed 1990 rokiem i obejmuje też np. funkcjonariuszy BOR.– Lepiej wyszli ci, którzy nie zostali pozytywnie zweryfikowani w roku 1990 – przekonywał Rapacki. – Ci, którzy podjęli pracę w cywilu mają wyższe emerytury niż ci, którzy uwierzyli państwu polskiemu i uczciwie po 1990 roku służyli Polsce i Polakom w wolnym kraju. Ci ludzie uwierzyli, często narażali swoje życie i zdrowie, a w zamian zostali pozbawieni praw do emerytury, dostali te emerytury obniżone do granic absurdu – ocenił Rapacki.",,
„Polska w latach 1939-45 straciła jedną trzecią populacji”,"Polska w latach 1939-45 straciła jedną trzecią populacji – powiedział doktor Paweł Rokicki, historyk Instytutu Pamięci Narodowej. Przypomniał on, że największa liczba Polaków zginęła w czasie II wojny światowej z rąk Niemców.","Paweł Rokicki powiedział, że druga wojna miała katastrofalne skutki dla polskiego społeczeństwa. Liczba Polaków spadła z około 35 milionów do około 23 milionów w 1946 roku, kiedy zrobiono pierwszy spis ludności. – Szacuje się że zamordowanych, zabitych lub tych, którzy stracili życie w wyniku wojny, było około 5 milionów 900 tysięcy osób – powiedział i dodał, że szacunki ciągle nie są zakończone. Historyk przypomniał, że największa liczba Polaków zginęła w czasie II wojny z rąk Niemców – ponad 5 milionów. – Szacuje się, że w wyniku działań Związku Sowieckiego straciliśmy około 150 tysięcy ludzi, a w wyniku zbrodni ukraińskich nacjonalistów około 100 tysięcy, może nawet ponad 100tysięcy, skala zbrodni jest jeszcze szacowana – podkreślił. – Później, rozszerzyli swoje akcje o eksterminacje całych grup społecznych, które uznali za wrogie albo szkodliwe, do tego doszła eksterminacja z przyczyny rasowych, przede wszystkim około 3 milionowej społeczności Żydów polskich – oznajmił. Historyk przypomniał, że również sowieci przede wszystkim uderzyli w elity, jednak ich działania miały nieco inny charakter. Polityka sowiecka – powiedział doktor Rokicki – ukierunkowana była na zmianę struktury społecznej, eksterminację również elit. – Sowieci dążyli do sowietyzacji polskiego społeczeństwa na modłę panującą w ZSRS, stąd deportacje określonych grup, rodzin urzędników, rodzin oficerów, rodzin policjantów, leśników i osadników, czyli  zmiana struktury społecznej – zauważył.",,
Sędzia zablokował rozporządzenie Donalda Trumpa w sprawie azylu,"Sędzia Jon Tigar z San Francisco tymczasowo zablokował rozporządzenie wydane przez prezydenta USA Donalda Trumpa, które zakazuje przyznawania azylu migrantom nielegalnie przekraczającym południową granicę USA.","Postanowienie Tigara wchodzi w życie natychmiast i obowiązuje na terenie wszystkich stanów USA do 19 grudnia 2018 r., na który to dzień sędzia wyznaczył kolejne posiedzenie w celu wydania postanowienia obowiązującego na stałe.  Zgodnie z rozporządzeniem prezydenta azyl miałby być przyznawany tylko tym imigrantom, którzy dostali się na terytorium USA przez legalne przejście graniczne. Przepisy te zaskarżyły organizacje broniące praw człowieka.  Sędzia Jon Tigar orzekł, że Kongres jednoznacznie zezwolił na składanie wniosków o azyl niezależnie od sposobu, w jaki wnioskodawca dostał się na terytorium USA. – Prezydent nie może zmieniać ustaw imigracyjnych ustalając warunki, których ustalania Kongres wyraźnie zabronił – uzasadnił sędzia.",,
Tysiące przeciw komunistom. Rocznica pogrzebu ks. Jerzego Popiełuszki,"34 lata temu, 3 listopada 1984 roku, w Warszawie odbył się pogrzeb błogosławionego księdza Jerzego Popiełuszki, bestialsko zamordowanego przez funkcjonariuszy Służby Bezpieczeństwa. Uroczystości pogrzebowe w kościele św. Stanisława Kostki na Żoliborzu zgromadziły ponad 800 tys. ludzi i przerodziły się w wielką manifestację przeciw komunistycznej władzy.","Jerzy Popiełuszko był kapelanem Solidarności i duszpasterzem ludzi pracy. Msze za Ojczyznę odprawiane przez niego w kościele św. Stanisława Kostki gromadziły tysiące ludzi. W homiliach otwarcie mówił o obronie ideałów Solidarności, a także o sprzeciwie wobec przemocy. Krytykował nadużycia komunistycznej władzy, wystrzegając się przy tym głoszenia nienawiści do przeciwników. Zginął 19 października 1984 roku, w wieku 37 lat. W 2010 roku został beatyfikowany, jako męczennik za wiarę. Trwa jego proces kanonizacyjny.W pogrzebie księdza Jerzego uczestniczyli rodzice – Marianna i Władysław Popiełuszko wraz z rodziną, a także przyjaciele i współpracownicy kapłana. Przybyli wierni i delegacje zdelegalizowanej Solidarności z całego kraju, około tysiąca duchownych, przedstawiciele korpusu dyplomatycznego, akredytowani dziennikarze. Tłumy wypełniły ulice wokół żoliborskiego kościoła, ludzie stali na balkonach i dachach domów.",,
„Nie wydawaj na głupoty!”. Polacy mają coraz więcej zaskórniaków,Polacy w ciągu ostatnich 8 lat powiększyli swoje oszczędności o ponad 70 proc. – wynika z raportu Związku Banków Polskich „InfoKREDYT: Oszczędzanie”.,"Wciąż jednak daleko Polakom do europejskiej czołówki, bo stopa oszczędności w Polsce może w tym roku przekroczyć 2,5 proc., podczas gdy w Niemczech jest ona niemalże cztery razy wyższa – dodaje ZBP w komunikacie z raportu.W środę 31 października po raz 94. obchodzony jest Światowy Dzień Oszczędzania – przypomina ZBP. Został on ustanowiony podczas pierwszej Międzynarodowej Konferencji Kas Oszczędnościowych zorganizowanej w Mediolanie w 1924 r. W komunikacie ZBP informuje o wynikach najnowszego raportu „InfoKREDYT: Oszczędzanie i Kredytowanie Polaków”, wskazującego na rosnącą skłonność Polaków do oszczędzania. Wynika to przede wszystkim z rosnących dochodów oraz rekordowo niskiego bezrobocia. Komunikat przywołuje prognozy OECD, z których wynika, że stopa oszczędności w Polsce może w tym roku przekroczyć 2,5 proc. Według ZBP to wciąż niewiele. „Do nadrobienia zaległości konieczne jest również powiększenie wartości oszczędności przypadającej na jednego obywatela. Jak wskazują dane OECD, poziom naszych oszczędności per capita zwiększył się o ponad 70 proc. w ciągu ostatnich 8 lat. Niestety jest to wciąż wartość ponadczterokrotnie niższa niż w Wielkiej Brytanii i prawie sześciokrotnie w porównaniu do Holandii” – dodano.",,
Film promujący Polskę będzie pokazywany w Dreamlinerach LOT-u,"Po premierach w Los Angeles, Chicago, Nowym Jorku i Wieliczce, obraz „Poland: The Royal Tour” trafił do systemu rozrywki pokładowej nowoczesnych Boeingów 787 Dreamliner Polskich Linii Lotniczych LOT. Gospodarzem produkcji jest premier Mateusz Morawiecki.","Dzięki temu Pasażerowie LOT-u na trasach dalekodystansowych – m.in. z Warszawy do Nowego Jorku, Singapuru, Delhi czy Kolombo, Krakowa do Chicago, czy Budapesztu do Seulu  będą mogli bliżej poznać Polskę. Film został zrealizowany przez słynnego amerykańskiego dziennikarza Petera Greenberga wraz z Polską Fundacją Narodową dla amerykańskiej telewizji PBS. Zgodnie z formułą produkcji, gospodarzem filmu jest premier Mateusz Morawiecki – informuje w komunikacie Polska Fundacja Narodowa (PFR). Gospodarzem filmu jest premier Mateusz Morawiecki.  Premiera filmu odbyła się w kwietniu w Stanach Zjednoczonych w tak  prestiżowych miejscach jak  Amerykańska Akademia Filmowa w Los Angeles, The Lyric Opera w Chicago czy Muzeum Guggenheima w Nowym Jorku. Obraz był i jest emitowany w telewizji PBS, amerykańskiej sieci 354 stacji. Dzięki temu obejrzeli go widzowie m.in. z Nowego Jorku, Waszyngtonu, Dallas, Los Angeles, Orlando, Cleveland i Kentucky.  Do września film obejrzało 60 milionów widzów.   „The Royal Tour” to seria filmów dokumentalnych przedstawiająca historię, kulturę i przyrodę najciekawszych państw świata. Zgodnie z ich formułą przewodnikiem oprowadzającym widza jest urzędujący szef państwa lub rządu. Poprzednie edycje dokumentów były realizowane m.in.: w Izraelu, Meksyku i Jordanii. Film „Poland: The Royal Tour” trwa 56 minut. Amerykańscy widzowie, a teraz także pasażerowie PLL LOT z całego świata, mogą zobaczyć w nim m.in.: Warszawę, Wrocław, Kraków, Wieliczkę, Malbork, Gdynię, Góry Świętokrzyskie, a także niemiecki nazistowski obóz  Auschwitz-Birkenau.  Organizacja planu zdjęciowego na terenie całego kraju była olbrzymim wyzwaniem logistycznym i produkcyjnym. Zdjęcia do filmu realizowane były w okresie od września do listopada 2018 roku przez trzy zespoły operatorskie mające do dyspozycji m.in. drony i śmigłowiec do zdjęć lotniczych. – Pokazujemy film na całym świecie, by dotarł do jak największego grona odbiorców, a narodowy przewoźnik – Polskie Linie Lotnicze LOT łączące kontynenty są najlepszym miejscem, by zainteresować, uświadomić i pokazać piękno Polski i jej historię. Jesteśmy dumni i szczęśliwi, że udało nam się nawiązać współpracę, która umożliwia osiągnięcie celu, jaki przyświecał realizacji filmu „Poland: The Royal Tour” – podkreśla Robert Lubański, wiceprezes Polskiej Fundacji Narodowej.",,
"„Jeśli PO wróci do władzy, będę dążył do wprowadzenia związków partnerskich”","Jeśli Platforma Obywatelska wróci do władzy, to będę dążył do tego, żeby „jak najszybciej” wprowadzić związki partnerskie –  zapowiedział Rafał Grupiński. Poseł Platformy Obywatelskiej zapewniał, że jego ugrupowanie zmieni także podstawy programowe po przeprowadzonej przez szefową MEN reformie edukacji.","– Mogę ze swojej strony powiedzieć, jako konserwatywny liberał, że oczywiście będę dążył do tego, żebyśmy to jak najszybciej - po przejęciu władzy - przeprowadzili z myślą też o wielu, wielu związkach partnerskich heteroseksualnych"" - zapewnił w radiu TOK FM. Wskazał również, że PO - jeśli wygra wybory - zmieni podstawy programowe po przeprowadzonej przez szefową MEN Annę Zalewską reformie edukacji. – Program absolutnie będzie uwspółcześniony przede wszystkim, zostanie wyprowadzony z powrotem z XIX-wiecznych, takich zacofanych ram - zaznaczył Grupiński.",,
PK: Prokuratorzy mają reagować na kwestionowanie statusu sędziów,"Prokurator Krajowy Bogdan Święczkowski polecił prokuratorom, aby reagowali na wszelkie przypadki kwestionowania statusu sędziów Sądu Najwyższego i sądów powszechnych – poinformowała Prokuratura Krajowa. Prokuratorzy mają też składać wnioski o wyłączenie sędziów podważających status innych sędziów.","Jak podkreśliła rzeczniczka Prokuratury Krajowej prok. Ewa Bialik, „prokuratura jako organ ustawowo powołany do strzeżenia praworządności zobligowana jest do reakcji na sprzeczne z Konstytucją RP i ustawami działania, dezorganizujące polski demokratyczny system wymiaru sprawiedliwości, związane z podważaniem przez sędziów statusów sędziów orzekających w Sądzie Najwyższym lub sądach powszechnych”. Prok. Bialik zwróciła przy tym uwagę, że wszyscy sędziowie orzekający w polskich sądach zostali mianowani zgodnie z obowiązującymi przepisami prawa. – W celu zapewniania prawidłowego porządku prawnego oraz ochrony interesów obywateli Prokurator Krajowy polecił prokuratorom, aby reagowali na wszelkie przypadki kwestionowania statusu sędziów Sądu Najwyższego i sądów powszechnych – przekazała prok. Bialik. Dodała też, że Prokurator Krajowy polecił prokuratorom składanie wniosków o wyłączenie ze składów orzekających sędziów podważających status innych sędziów oraz podjęcie innych działań procesowych.",,
Nagranie rozmowy Czarneckiego z szefem KNF przekazane prokuraturze,Nagranie rozmowy biznesmena Leszka Czarneckiego z prezesem KNF Markiem Chrzanowskim zostało we wtorek przekazane prokuraturze – poinformował pełnomocnik Czarneckiego Roman Giertych.,"– Taśma została przekazana we wtorek po południu, wraz z drugim zawiadomieniem, które dotyczy próby przejęcia kapitałów banku na rzecz jakiegoś innego podmiotu – powiedział Giertych we wtorek w telewizji Polsat News. Jak wyjaśnił, zawiadomienie „odnosi się do jednego z członków Komisji Nadzoru Finansowego” oraz „innych nieustalonych osób”, działających „wspólnie i w porozumieniu”. Giertych wcześniej informował, że pierwsze zawiadomienie, złożone 7 listopada dotyczy korupcyjnej propozycji, złożonej przez szefa KNF Czarneckiemu, natomiast w drugim chodzi o Zdzisława Sokala, członka KNF z nominacji prezydenta. Jak mówił, „według słów Chrzanowskiego miał naciskać na doprowadzenie do upadłości bądź jakichś kłopotów banku (Getin Noble Banku - red.) Leszka Czarneckiego”. – Mam nadzieję, że postępowanie prokuratorskie to ustali i pozwoli odpowiedzieć na pytanie, kto stał za koncepcją, by przejąć bank za złotówkę – mówił Giertych. Jak dodał, odwołując się do nagrania rozmowy jego klienta z byłym już szefem KNF, „wedle słów pana Chrzanowskiego miałby być jakiś podmiot państwowy. Ale może jakiś inny – tego nie wiemy”. – Generalnie oczekujemy, że wszystkie okoliczności tej sprawy zostaną wyjaśnione – stwierdził pełnomocnik Czarneckiego. Wtorkowa „Gazeta Wyborcza” napisała, że według właściciela Getin Noble Banku Leszka Czarneckiego, szef KNF Marek Chrzanowski w marcu 2018 r. miał zaoferować przychylność dla tego banku w zamian za mniej więcej 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF.",,
„Radosław Sikorski popełnia błąd”,"– Sikorski w sprawie wraku zachował się niestety podobnie, jak jakiś czas temu, gdy określił gazociąg północny mianem współczesnego porozumienia Ribbentrop-Mołotow. To jest niestety ten sam język, ten sam błąd – powiedział na antenie tvp.info szef SLD Leszek Miller. Skrytykował też politykę rządu odnośnie zwolnień w fabryce Fiata.",,,
Sankcje wobec Rosji „utopią” Nord Stream 2?,"Współpraca polityczna Polski ze Stanami Zjednoczonymi, kwestie bezpieczeństwa oraz możliwość zablokowania budowy gazociągu Nord Stream 2 – to główne tematy rozmów podsekretarza stanu w Ministerstwie Spraw Zagranicznych Marka Magierowskiego w Waszyngtonie. Wiceminister spotkał się w Waszyngtonie z przedstawicielami Departamentu Stanu.","Podczas spotkania z podsekretarzem stanu do spraw Europy i Eurazji Wessem Mitchellem polski minister rozmawiał o współpracy wojskowej i gospodarczej oraz potencjalnych wizytach w Waszyngtonie prezydenta Andrzeja Dudy i premier Beaty Szydło.Mitchell poruszył także kwestie przygotowywanych w Polsce ustaw reprywatyzacyjnej i o dekoncentracji mediów. – W obu przypadkach zapewniłem go, że obie te ustawy są dopiero w początkowej fazie prac i że nie ma żadnych obaw, że ostateczny kształt tych ustaw mógłby wpłynąć na nasze stosunki ze Stanami Zjednoczonymi – powiedział wiceminister, podkreślając, że temat ten stanowił margines spotkania.Magierowski spotkał się też z pełnomocnikiem Departamentu Stanu do spraw energetyki Sue Saarnio. Rozmowa dotyczyła uchwalonej kilka miesięcy temu przez Kongres ustawy o sankcjach wobec Rosji, która daje prezydentowi USA możliwość storpedowania projektu Nord Stream 2. Wiceminister wyraził nadzieję, że ustawa zostanie wykorzystana do, jak się wyraził, „utopienia tego projektu”.Po wizycie w Departamencie Stanu wiceminister Magierowski złożył kwiaty na grobie Jana Karskiego, legendarnego kuriera Polskiego Państwa Podziemnego, uhonorowanego najwyższymi odznaczeniami państwowymi – polskim Orderem Orła Białego i amerykańskim Medalem Wolności.",,
Nitras: Trzaskowski jest najbliższy formatowi premiera,"Moim faworytem na nowego szefa PO pozostaje prezydent Warszawy Rafał Trzaskowski – podkreślił poseł KO Sławomir Nitras. Dodał, że jest skłonny, by w wyborach na przewodniczącego klubu poprzeć Borysa Budkę.","Nitras w RMF FM został zapytany o to, co myśli o rezygnacji Donalda Tuska ze startu w wyborach prezydenckich. – Tusk jest bardzo zatroskany o przyszłość Polski, to dla niego powód do zmartwienia. Patrzy ze smutkiem na Polskę, na to czym zajmuje się polski rząd – wskazał poseł KO. Dalej szczeciński polityk odniósł się do kwestii organizacji prawyborów prezydenckich w swojej partii. – Jeżeli Grzegorz Schetyna przedstawia propozycję prawyborów, to powinien w sposób kuluarowy z przekonaniem wiedzieć, że powinno być dwoje poważnych konkurentów, którzy w prawyborach chcą stanąć. A ja wiem, że zdecydowana na start poważnie jest tylko Małgorzata Kidawa Błońska – dodał.– Jeżeli chcemy ogłaszać prawybory, to jest też kwestia jakości kandydatów. Nie każdego, kto chciałby się zgłosić, my chcemy. Te prawybory mogą się przekształcić w niekontrolowaną prekampanię na szefa partii. Jeśli pojawi się poważny konkurent dla Kidawy-Błońskiej, to możemy o tym gadać, tak to jest niepoważne – stwierdził. Nitras dodał też, że nie wyobraża sobie, że KO poprze lidera PSL Władysława Kosiniaka-Kamysza, „bo żaden sondaż nie pokaże, że on wygrywa z Kidawą-Błońską”.",,
„Opozycja wystraszyła się własnego wniosku o wotum nieufności”,"Prawo i Sprawiedliwość jest przygotowane do solidnej, merytorycznej debaty o dokonaniach rządu – podkreślił Ryszard Terlecki. – Opozycja wystraszyła się własnego wniosku o wotum nieufności, niepokoi ją fakt, że   będzie on procedowany w piątek – ocenił szef klubu PiS.","Posłowie zajmą się wnioskiem PO o konstruktywne wotum nieufności wobec rządu Beaty Szydło w piątek. Sejm będzie debatował nad wnioskiem w godzinach 9-12. Tego samego dnia odbędzie się głosowanie – podał Andrzej Grzegrzółka, dyrektor Centrum Informacyjnego Sejmu. Szef PO Grzegorz Schetyna powiedział we wtorek, że wciąż nie otrzymał potwierdzenia z Kancelarii Sejmu, kiedy ostatecznie odbędzie się debata nad wnioskiem Platformy o wotum nieufności dla rządu. W jego ocenie jest to niepoważne i nieprofesjonalne.  Odnosząc się do słów Schetyny, Terlecki ocenił, że „opozycja wystraszyła się teraz własnego wniosku o wotum nieufności, jakoś niepokoi ją fakt, że ten wniosek będzie procedowany w piątek”. „Pretekst do politycznej awantury”  Rzecznik PiS Beata Mazurek oceniła natomiast, że jeżeli PO składa wniosek o wotum nieufności wobec rządu, to w każdym momencie powinna być przygotowana na to, żeby ten wniosek uzasadniać, jeśli – jak podkreśliła – traktuje ten wniosek poważnie. – To, co miało miejsce kilka minut temu tutaj świadczy o tym, że to naprawdę nic poważnego nie jest, tylko kolejny pretekst do politycznej awantury – mówiła Mazurek, nawiązując do wtorkowej konferencji szefa PO. „Konstytucja nie jest doskonała”  Według szefa PO Grzegorza Schetyny PiS chce zniszczyć konstytucję i tworzyć państwo bezprawia. Lider Platformy nawiązał do poniedziałkowej wypowiedzi prezesa PiS Jarosława Kaczyńskiego, który ocenił, że obowiązującą konstytucję można śmiało nazwać postkomunistyczną. Terlecki na konferencji prasowej w Sejmie ocenił, że niepokój opozycji dotyczący zmiany konstytucji jest zadziwiający. – My zawsze mówiliśmy, że konstytucja nie jest doskonała, że lata mijają i pewne zmiany wydają się koniecznie. Mówiliśmy też spokojnie od początku tej kadencji, że nie ma wystarczającej większości, żeby konstytucję zmieniać. Więc dyskusje, jakie prowadzimy i prace, jakie toczą się w gronie fachowców, współpracowników czy ekspertów naszego klubu parlamentarnego nie dotyczą najbliższej przyszłości, ale perspektywy, która z pewnością wyłoni się po kolejnych wyborach – podkreślił wicemarszałek Sejmu.",,
Cipras po spotkaniu z Putinem: Grecja ma inne alternatywy niż Unia Europejska,"– Nie boimy się burz ani możliwości odkrycia nowych oceanów – powiedział premier Grecji Aleksis Cipras po spotkaniu z prezydentem Rosji Władimirem Putinem w Petersburgu. Kreml zapewnił, że przywódcy Rosji i Grecji nie rozmawiali o pomocy finansowej dla Aten. W poniedziałek w Brukseli rozpoczyna się specjalny szczyt UE ws. Grecji, której grozi niewypłacalność.","– Znaleźliśmy się w oku cyklonu, ale jesteśmy narodem, który radzi sobie na morzu i nie boimy się burz ani możliwości odkrycia nowych oceanów i zawinięcia do bardziej bezpiecznych portów – oznajmił premier, który spotkał się z Putinem w Petersburgu, gdzie trwa 19. Międzynarodowe Forum Ekonomiczne. Zdaniem Ciprasa „Grecja ma inne alternatywy niż UE”. – Mówi się teraz o „problemie greckim”, ale nie jest to problem grecki, tylko problem europejski (...). Chodzi o to, czy Unia Europejska będzie w stanie powrócić do swych własnych zasad solidarności i sprawiedliwości społecznej – dodał Cipras. Wtórował mu Putin, który powiedział: – Problem Grecji nie jest problemem Grecji, lecz całej Europy. „Rosja to jedna z nowych osi świata” – Wiele osób zastanawia się, dlaczego jestem dziś tutaj, a nie w Brukseli - kontynuował Cipras i wyjaśnił, że składa drugą już wizytę w Rosji w ciągu niespełna trzech miesięcy, ponieważ uważa, że jest ona „jedną z nowych osi współczesnego, wielobiegunowego świata”.Po półtoragodzinnym spotkaniu przywódcy oznajmili też, że ustalili, iż przygotowane zostanie memorandum, które - jak ujął to Cipras – „pozwoli nam zorganizować naszą przyszłą współpracę gospodarczą”.  Pieskow: nie rozmawialiśmy o pomocy finansowej Pieskow zapewnił, że politycy „rozmawiali o konieczności rozwoju dwustronnej współpracy inwestycyjnej, ale w zwykłym kontekście stosunków dwustronnych” i nie było mowy o pomocy finansowej dla Grecji. Według rzecznika prezydenta Rosji Putin i Cipras porozumieli się, że w najbliższym czasie zbiorą się grupy robocze, które omówią możliwość dostaw do Rosji produktów rolnych, nienaruszających obowiązującego embarga unijnego i rosyjskich restrykcji. Moskwa wprowadziła swoje embargo na unijne produkty w odpowiedzi na sankcje przyjęte wobec niej przez Zachód z powodu roli Rosji w kryzysie ukraińskim. Wcześniej w piątek, jeszcze przed rozmowami dwóch przywódców, rzecznik Kremla powiedział, że Rosja jest gotowa rozważyć pożyczkę dla Grecji. Dodał, że Grecy „jeszcze nie poprosili” o takie wsparcie. Turecki potok popłynie przez Grecję Na forum w Petersburgu ministrowie energetyki Rosji i Grecji podpisali w piątek memorandum w sprawie budowy planowanego gazociągu Turecki Potok (Turkish Stream) przez terytorium Grecji. Budowę sfinansuje Rosja. Memorandum przewiduje utworzenie spółki joint venture, w której równe udziały mieliby Grecy i Rosjanie i która miałaby zbudować gazociąg na terytorium Grecji między 2016 a 2019 rokiem.  Pustki w greckiej kasie Grecji grozi niemal natychmiastowa niewypłacalność, jeśli szybko nie otrzyma pieniędzy, jednak – w opinii rządu premiera Ciprasa – gdyby kraj przystał na warunki Międzynarodowego Funduszu Walutowego (MFW), a jego dług nie został zrestrukturyzowany, to na dłuższą metę nie byłby w stanie zrównoważyć swych finansów. W tym miesiącu Grecja powinna zwrócić MFW ok. 1,6 mld euro, a latem – oddać 6 mld euro Europejskiemu Bankowi Centralnemu. W najbliższy poniedziałek w Brukseli odbędzie się nadzwyczajny szczyt przywódców państw posiadających wspólną europejską walutę. Decyzję w tej sprawie podjął w czwartek szef Rady Europejskiej Donald Tusk.",,
"„Jeśli do władzy dojdzie KO, Polacy będą pracować prawie do śmierci”","Adam Szłapka, który zastąpił Katarzynę Lubnauer na stanowisku przewodniczącego Nowoczesnej, jest za podniesieniem wieku emerytalnego. – Co jakiś czas prominentny polityk Platformy Obywatelskiej czy Koalicji Obywatelskiej wyrwie się z taką deklaracją w przypływie szczerości. Wypowiedź nowego szefa Nowoczesnej jest kolejnym dowodem na to, że jeśli do władzy doszłaby KO, PO czy Nowoczesna, Polacy będą mieli podniesiony wiek emerytalny i będą musieli pracować prawie do śmierci – powiedział portalowi tvp.info poseł PiS Maciej Małecki.","– W waszym programie macie napisane: Podnieść wiek emerytalny do 67 lat dla każdego. Popiera pan ten pomysł? – pytał Adama Szłapkę dziennikarz RMF FM. – Tak, popieram – przyznał nowy szef Nowoczesnej.  – Uważam, że nieunikniona jest bardzo poważna dyskusja o systemie emerytalnym w Polsce. Sądzę, że czeka nas za tej kadencji PiS dyskusja na temat podniesienia wieku emerytalnego – dodał Szłapka.  Czy przewodniczący Nowoczesnej zagłosowałby wtedy za podniesieniem wieku emerytalnego? – Musiałbym zobaczyć ustawę, ale myślę, że to ten kierunek, co do którego musiałbym się zgodzić – odpowiedział szef Nowoczesnej. Poseł KO Marcin Kierwiński zaprzeczył, jakoby KO planowała podniesienie wieku emerytalnego po ewentualnej wygranej w wyborach. – My deklarowaliśmy bardzo jasno jako PO, jako cała KO: nic co dane, nie zostanie zabrane. Jest to nadal obowiązujące – stwierdził Kierwiński. „Pasy zapięte? Kto ma słabe nerwy, niech nie czyta. Oficjalny szacunek wysokości emerytur w przyszłości, jaki dostałem z ZUS. Teraz dostajemy 53,8 proc. ostatniej pensji (ok. 2,2 tys.zł). W 2045 będzie 32 proc.,w 2060-24,9 proc., a 2080-23,1 proc. To będzie ok. 1 tys. zł na mc (na dzisiejsze pieniądze) – pisał Marczuk, który w ten sposób zachęcał do skorzystania z Pracowniczych Planów Kapitałowych. Zdaniem KO wyższe emerytury może zapewnić tylko dłuższa praca. – Bez przymusu, ale proponujemy dwa rozwiązania. Pracownik, który osiągnął wiek emerytalny, pobiera emeryturę; jeżeli dalej pracuje, jest aktywny zawodowo, to jego emerytura jest zwolniona z podatku PIT. Jeżeli mimo osiągnięcia wieku emerytalnego nie decyduje się przejść na emeryturę i wykonuje swoją pracę w dalszym ciągu, to oprócz tego jego praca jest zwolniona ze wszystkich składek poza zdrowotną – wyjaśnił poseł KO Zbigniew Konwiński. Takie propozycje nie uspokajają jednak polityków Prawa i Sprawiedliwości oraz Lewicy. Przypominają oni, że niedawno senator KO Bogdan Zdrojewski, który aspiruje do roli szefa PO, opowiedział się za podniesieniem wieku emerytalnego. Wcześniej obecny szef PO Grzegorz Schetyna i główny ekonomista partii Andrzej Rzońca mówili o „urealnieniu” wieku emerytalnego. – Wyraźnie widać, że PO przez niektórych swoich polityków, jak senator Zdrojewski i swoich koalicjantów, jak Nowoczesna, próbuje cały czas ten temat rozmiękczać i cały czas sugerować, że trzeba przedłużyć wiek emerytalny – stwierdził senator PiS Jan Maria Jackowski. – Przedłużyć do śmierci, bo średnia długość życia mężczyzn w jednym województwie wynosi 69 lat. Przedłużenie wieku emerytalnego do 67 lat w praktyce oznacza dla wielu z nich, że tej emerytury nie dożyją – dodał Jackowski. – Przypominam sobie słowa Donalda Tuska, który zapowiadał, że nigdy nie podniesie wieku emerytalnego. Trzy miesiące po wyborach ogłosił, że podniesie wiek emerytalny. W PO jest taki balans między być na tak i być na nie. Jak będą rządzili, zrobią coś innego niż dzisiaj zapowiadają. Nie miałbym ufności w tej sprawie do PO – mówił szef klubu parlamentarnego Lewicy Krzysztof Gawkowski. Kolejnej dyskusji o podniesieniu wieku emerytalnego nie chce poseł Krzysztof Paszyk z PSL. – Kwestie wieku emerytalnego zostały rozstrzygnięte. W Polskim Stronnictwie Ludowym dominuje pogląd, że nic nie powinno się w najbliższym czasie zmieniać – powiedział.  Dziennikarz portalu tvp.info przypomniał politykowi, że to prezes jego partii Władysław Kosiniak-Kamysz jako minister pracy w rządzie Donalda Tuska był twarzą podniesienia wieku emerytalnego. – Ale jednocześnie wprowadził wcześniejsze emerytury dla rolników. To było dawno temu – tłumaczył Paszyk.",,
"Dziennikarka potępiła profanację. Wcześniej mówiła, że to „toczenie piany”","Kolejni celebryci zmieniają zdanie odnośnie profanacji na gdańskiej paradzie LGBT. Incydent potępiła teraz dziennikarka „Newsweeka” Renata Grochal, ale dopiero gdy to samo uczyniła prezydent Gdańska Aleksandra Dulkiewicz. Wcześniej podobny sprzeciw internautów wobec profanacji określała mianem „piany toczonej przez prawicowych hejterów”.","„Szanujmy się wzajemnie, szanujmy poglądy innych i ważne dla nich symbole. Bez tego nie ma wspólnoty” – zaapelowała Grochal, podając dalej tweeta, w którym zamieszczono oświadczenie prezydent Gdańska w tej sprawie.",,
Kto przyczynił się do zniesienia wiz do USA? Politycy opozycji niezdecydowani,"Polacy, którzy wypełniali wnioski wizowe, ewentualnie ambasador USA w Polsce, Georgette Mosbacher – to jedyne, zdaniem polityków opozycji osoby, które przyczyniły się do zniesienia wiz do USA dla Polaków. Andrzej Duda – według Bronisława Komorowskiego czy Sławomira Neumanna – nie ma tu żadnej zasługi.","Ale gdy obecna opozycja była przy władzy, jej przedstawiciele deklarowali, że to oni doprowadzą do zniesienia wiz. Obiecywał to między innymi, jako prezydent, Bronisław Komorowski – przypominał w programie „Minęła 20” Michał Rachoń.",,
Papież Franciszek: Trzeba uczyć dzieci robić znak krzyża,"Papież Franciszek zaapelował podczas audiencji generalnej w środę do rodziców, matek i ojców chrzestnych oraz dziadków, by uczyli dzieci robić znak krzyża. – Wiele razy widziałem, że dzieci nie potrafią się przeżegnać – powiedział.","Zwracając się do 17 tysięcy osób przybyłych na audiencję na placu Świętego Piotra, Franciszek zapytał: „Czy dzieci potrafią zrobić znak krzyża?”.Papież mówił, że najmłodsi robią to nieumiejętnie albo w ogóle nie potrafią wykonać znaku wiary chrześcijańskiej.  – Wy, ojcowie, matki, dziadkowie, rodzice chrzestni musicie dobrze nauczyć, jak się przeżegnać, bo jest to powtórzenie gestu z chrztu. Krzyż jest elementem wyróżniającym, który ukazuje, kim jesteśmy – podkreślił Franciszek w kolejnej katechezie na temat chrztu.Następnie wskazał: „Robienie znaku krzyża po obudzeniu, przed posiłkami, w obliczu zagrożenia, w obronie przed złem, wieczorem przed snem oznacza dla nas samych i dla innych, do kogo należymy, kim chcemy być”. Wyjaśnił, że imię nadawane na chrzcie jest bardzo ważne i „określa tożsamość”. „Jesteśmy napełnieni Duchem Świętym” Zwracając się do Polaków, Franciszek nawiązał do trwającego w Polsce X Tygodnia Biblijnego pod hasłem: „Jesteśmy napełnieni Duchem Świętym”. – Usiłujcie zatem każdego dnia, indywidualnie lub z rodziną, znaleźć chwilę czasu na lekturę i medytację Pisma Świętego, abyście mogli zaczerpnąć z niego nieodzowną moc dla waszego życia chrześcijańskiego. Niech to będzie waszym zadaniem. Z odwagą dzielcie się z innymi Słowem Bożym, żyjcie Nim na co dzień, dając świadectwo wierności Chrystusowi i Jego Ewangelii – wezwał papież. Franciszek mówił również o rozpoczynającej się w sobotę w Waszyngtonie wiosennej sesji Banku Światowego. – Zachęcam do wysiłków, które poprzez niewykluczanie finansowe będą wspierać życie najbiedniejszych, promując autentyczny rozwój integralny i szanujący godność ludzką – powiedział Franciszek.  „Jedynym panem życia jest Bóg”Na zakończenie audiencji, podobnie jak podczas niedzielnego spotkania z wiernymi, papież zachęcił do modlitwy za cierpiącego na chorobę genetyczną małego chłopca z Wielkiej Brytanii Alfiego Evansa i 41-letniego Francuza Vincenta Lamberta, o których trwają sądowe batalie, by nie dopuścić do odłączenia ich od aparatury podtrzymującej życie.",,
Prezydent na pl. Piłsudskiego: Jesteśmy Polakami i obowiązki mamy polskie,"Całe pokolenia nie miały takiego szczęścia jak my; zwłaszcza młodzi, którzy urodzili się po 1989 r. nie pamiętają czasów, kiedy Polska nie była w pełni niepodległa, w pełni wolna – mówił prezydent Andrzej Duda podczas uroczystych obchodów Narodowego Święta Niepodległości. – Jesteśmy Polakami i obowiązki mamy polskie – od prawa do lewa – stwierdził.","– Kiedy stoimy tutaj 11 listopada na placu imienia marszałka Józefa Piłsudskiego w Warszawie, placu świadków tylu niezwykłych historycznych wydarzeń, czasem trudnej, ale i niesamowitej, radosnej historii naszego kraju, kiedy patrzymy na stojących tutaj pięknych polskich żołnierzy, kiedy patrzymy na to, jak lśni polska broń, jak złotych kłosów łan w listopadowym słońcu, kiedy nad nimi łopoczą biało-czerwone sztandary przyniesione tutaj przez szczęśliwych i uśmiechniętych rodaków, to chce się powiedzieć – bo na usta cisną się słowa piosenki – „ja to mam szczęście, że w tym momencie żyć mi przyszło w kraju nad Wisłą, ja to mam szczęście” – mówił prezydent.– Mówią historycy, że ta dzisiejsza Polska to najbardziej wolna, najzamożniejsza i najbezpieczniejsza Polska od XVII wieku – dodał. Zdaniem prezydenta „całe pokolenia nie miały takiego szczęścia jak my”, a zwłaszcza ci młodzi, którzy urodzili się po 1989 r., którzy „nie pamiętają czasów, kiedy Polska nie była w pełni niepodległa, nie była w pełni wolna, nie była w pełni suwerenna, kiedy nie można było w Polsce mówić tego, co się chce, spotykać z tym, z kim się chce i gdzie się chce”.– Gdzie zabraniano tego, co dzisiaj należy do praw fundamentalnych, całkowicie naturalnych i podstawowych – dodał. Prezydent wskazał, że przed rokiem świętowaliśmy setną rocznicę odzyskania przez Polskę niepodległości. – Tamten wielki dzień 11 listopada, kiedy cały świat, cała Europa świętowała zakończenie I wojny światowej, a my to, że wracało na mapę nasze państwo – powiedział.Jak zaznaczył, to nie był koniec „naszej wielkiej celebracji; to był początek”. Jak tłumaczył, Polska kształtowała się długo, że „to wszystko nie było takie proste, że nie było tak łatwo uzyskać jej stabilne granice, że jeszcze wiele krwi po tamtym 11 listopada musiało się polać, żeby Polska mogła się ustabilizować i twardo oprzeć się w swoich granicach”. Prezydent podkreślił, że po 11 listopada 1918 r. jeszcze wiele krwi musiało się polać, by Polska mogła się ustabilizować i twardo oprzeć się w swoich granicach. Prezydent wymienił m.in. walki powstania wielkopolskiego i pierwszego powstania śląskiego.– Musimy pamiętać, że to także późniejsze walki w obronie Rzeczypospolitej przed sowiecką napaścią, to wielkie zwycięstwo pod Warszawą, które nazywamy cudem nad Wisłą – mówił Duda, wskazując, że był to przede wszystkim cud geniuszu polskich dowódców, opieka Matki Najświętszej nad naszą ojczyzną i bohaterstwo polskich żołnierzy. – To wielki dla naszego państwa i naszego narodu czas. Patrzymy na niego także z perspektywy ostatniego 30-lecia – podkreślił prezydent. Przyznał, że ogromnie cieszy się, że dojrzewamy jako państwo i społeczeństwo, coraz lepiej rozumiejąc naszą historię wraz ze wszystkimi jej zaszłościami, także tymi bardzo trudnymi.– Tym wyrazem zrozumienia zaszłości także i tych bardzo trudnych II Rzeczypospolitej, o których przecież niezbyt chętnie dzisiaj mówimy, czasem ze wstydem pochylając głowę, były te olbrzymie konflikty polityczne, które powodowały, że bohaterowie niepodległej Polski szli do więzienia, byli zamykani, byli internowani, musieli wyjeżdżać za granicę na przymusową emigrację – powiedział prezydent.Prezydent podkreślił, że „jesteśmy Polakami i obowiązki mamy polskie, od prawa do lewa”. – Niechże to będzie na dziesięciolecia i stulecia naszej dalszej historii dla nas to najważniejsze przesłanie, że jesteśmy Polakami, bośmy wyrośli z tych ponad 1050-letnich korzeni. Z tej naszej wielkiej tradycji – mówił Duda.– Jesteśmy Polakami bośmy wyrośli z tej ziemi, niezależnie od tego jakiej narodowości jesteśmy - jesteśmy Polakami, gdy mieszka w nas Polska i gdy mieszka w nas polskość tej właśnie tradycji. Czasem różnych religii, ale jednak wszystko obrośnięte na tym jednym pniu, wyrastające z tego jednego historycznego korzenia. Tradycji, kultury ukształtowanej przez różne prądy, ale jakże cennej i jakże zażarcie bronionej przez kolejne pokolenia, które nie dały sobie jej odebrać – zaznaczył prezydent.",,
Trump na granicy z Meksykiem: Ameryka potrzebuje muru,"Prezydent Donald Trump odwiedził w czwartek miasto McAllen w Teksasie, gdzie przekonywał do budowy muru na granicy z Meksykiem. Realizacja tego projektu jest źródłem konfliktu z Demokratami, który spowodował częściowy paraliż administracji federalnej.",,,
Wypadek premier Szydło: prokuratura nie zgadza się z oceną sądu,"„Zatrzymanie Sebastian K. było zasadne, legalne i odbyło się prawidłowo” – napisała w oświadczeniu Prokuratura Okręgowa w Krakowie, prowadząca śledztwo w sprawie wypadku rządowej limuzyny w Oświęcimiu.","Sąd Rejonowy w Oświęcimiu na niejawnym posiedzeniu orzekł, że zatrzymanie kierowcy Seicento podejrzanego o nieumyślne spowodowanie wypadku było bezzasadne. – Z tym stwierdzeniem nie zgadza się krakowska prokuratura – powiedział jej rzecznik Krzysztof Dratwa.Sąd na niejawnym posiedzeniu rozpatrywał zażalenie obrońcy Sebastiana K. - mecenasa Władysława Pocieja. Adwokat przyznaje, że uznanie zatrzymania za bezzasadne nie zmienia sytuacji jego klienta.Zgodnie z prawem Sebastian K. będzie mógł ubiegać się o odszkodowanie za niesłuszne aresztowanie.",,
Kaczyński: Z ust Schetyny powinno paść słowo „przepraszam”,"– Jestem głęboko przekonany, że z ust Schetyny powinno paść słowo „przepraszam”. To, co powiedział wyrażało nie tyle stosunek do PiS, co stosunek do społeczeństwa, stosunek do ludzi znajdujących się w stanie zagrożenia – powiedział Jarosław Kaczyński w trakcie piątkowej konferencji prasowej. W związku z powodzią Prawo i Sprawiedliwość odwołało zaplanowaną na dziś w jednej z mazowieckich gmin konwencję wyborczą.","– Uważamy, że w takiej sytuacji konwencja byłaby niestosowna – powiedział Jarosław Kaczyński. Jak dodał, władze z premierem na czele kierują obecnie akcją, zmierzającą do ograniczenia strat związanych z powodzią, „co jest dziś najważniejsze”. – Jestem głęboko przekonany, że z ust Schetyny powinno paść słowo „przepraszam”. To, co powiedział wyrażało nie tyle stosunek do PiS, co stosunek do społeczeństwa, stosunek do ludzi znajdujących się w stanie zagrożenia – mówił.Jego zdaniem, zachowanie Schetyny „to wyraz radykalnego braku solidarności, braku empatii, a nawet można powiedzieć czegoś więcej”.",,
Fuzja banków odwołana. Alior Bank i Pekao nie połączą sił,"Zarządy Alior Banku oraz Banku Pekao zdecydowały o zakończeniu analiz i negocjacji dotyczących ich ewentualnego połączenia. Uznano, że biorąc pod uwagę obecną wycenę obu spółek, analizę opłacalności i wykonalności, korzystniejsza z punktu widzenia akcjonariuszy będzie ich oddzielna działalność i współpraca w ramach Grupy Kapitałowej PZU. Alior Bank poinformował w komunikacie, że będzie kontynuował realizację strategii „cyfrowego buntownika”.","O rozpoczęciu wstępnych rozmów dotyczących współpracy oraz podpisaniu listu intencyjnego banki poinformowały rynek w październiku ubiegłego roku poprzez raporty bieżące. Decyzję o rozpoczęciu rozmów z Bankiem Pekao zarząd Alior Banku podjął 29 maja tego roku.– Dzięki wdrożeniu strategii „cyfrowego buntownika” Alior Bank jest dobrze przygotowany do dalszego, samodzielnego rozwoju w ramach Grupy PZU – tłumaczy Katarzyna Sułkowska, prezes Zarządu Alior Banku. – Na rynku jesteśmy obecni od 10 lat i konsekwentnie realizujemy koncepcję zgodną z hasłem „Wyższa kultura. Bank nowości”. Nadal będziemy uniwersalni i innowacyjni – to jest w naszym DNA – podkreśla.Ogłoszona w marcu ubiegłego roku strategia „cyfrowego buntownika” zakłada konsekwentny rozwój działalności w obszarach klienta indywidualnego oraz małych i średnich przedsiębiorstw dzięki wykorzystaniu najnowocześniejszych i najbardziej zaawansowanych technologicznie rozwiązań w sferze bankowości.",,
Turcja zgodziła się na pięciodniowe zawieszenie broni. Syryjskie Siły Demokratyczne zaakceptowały porozumienie,"Wiceprezydent USA Mike Pence rozmawiał w czwartek w Turcji z prezydentem tego kraju Recepem Tayyipem Erdoganem. – Turcja zgodziła się na pięciodniowe zawieszenie broni w północno-wschodniej Syrii, aby umożliwić wycofanie sił kurdyjskich – poinformował po spotkaniu. Zdominowane przez Kurdów Syryjskie Siły Demokratyczne (SDF) zakomunikowały w czwartek, że zaakceptują porozumienie o przerwaniu ognia.","Entuzjastycznie na wiadomość zareagował prezydent USA. „Dzięki dla @RTErdogan. Miliony istnień ludzkich będą uratowane!. Ten deal NIGDY nie mógłby zostać zawarty 3 dni temu. Musi być trochę +szorstkiej+ miłości, aby to załatwić. Wspaniale dla wszystkich. Dumny ze wszystkich!” – napisał na Twitterze Donald Trump. Zdominowane przez Kurdów Syryjskie Siły Demokratyczne (SDF) zakomunikowały w czwartek, że zaakceptują porozumienie o przerwaniu ognia z Turcją w północnej Syrii i uczynią wszystko co niezbędne aby porozumienie było przestrzegane.Dowódca SDF Mazlum Kobani powiedział w stacji telewizyjnej Ronahi TV, że porozumienie jest „tylko początkiem” i ogranicza się do rejonów przygranicznych między miastami Ras al-Ain i Tal Abijad.Dodał, że jest przekonany, iż porozumienie nie umożliwi Turcji osiągnięcia celów, które wyznaczyła sobie rozpoczynając ofensywę na północną Turcję w ub. tygodniu.",,
NATO zwiększy swoje siły w Afganistanie. Chodzi o kilka tysięcy żołnierzy,Liczebność misji NATO w Afganistanie wzrośnie z 13 do 16 tysięcy żołnierzy. Taką zapowiedź złożył w Brukseli sekretarz generalny Sojuszu Północnoatlantyckiego Jens Stoltenberg.,"Dodatkowe siły mają pomóc w szkoleniu afgańskich oddziałów, zwłaszcza jednostek specjalnych, a także wzmocnić siły powietrzne oraz personel szkół wojskowych.Jens Stoltenberg zapowiedział, że 1,5 tysiąca żołnierzy przyślą Stany Zjednoczone. Zwiększenie liczebności amerykańskiego kontyngentu w Afganistanie Donald Trump zapowiedział pod koniec sierpnia. Oświadczył wówczas, że dotychczasowe deklaracje dotyczące terminów wycofania się z tego kraju są bezprzedmiotowe w obliczu zagrożeń, które niosą ze sobą islamscy radykałowie. Obecnie talibowie kontrolują około 40 procent kraju.Misja Resolute Support na początku 2015 zastąpiła misję stabilizacyjną wojsk operacyjnych NATO – ISAF. Obecnie w Afganistanie przebywa również niespełna 200 polskich żołnierzy.",,
Gospodarz nowego programu „Sonda 2” wśród porannych gości TVP Info,"Zapraszamy na poranek z TVP Info. Naszymi gośćmi będą: o godz. 7.15 Grzegorz Cieślak z Centrum Badań nad Terroryzmem; o godz. 7.45 w „Gościu poranka” Marek Jakubiak, poseł Kukiz'15; o godz. 8.45 dziennikarz naukowy Tomasz Rożek, gospodarz nowego programu „Sonda 2”; o godz. 9.15 publicyści Agata Czarnacka (lewica24.pl) i Marek Król, („wSieci”); o godz. 9.40 Krzysztof Przepiórka, ekspert ds. terroryzmu. Natomiast gościem „Polityki przy kawie” w TVP1 o godz. 8.15 będzie socjolog, dr Barbara Fedyszak-Radziejowska.",,,
"„Pogodnych chwil, uśmiechu i odpoczynku”. Życzenia od pani premier","–  Niech te święta Wielkiej Nocy przyniosą dużo pogodnych chwil, uśmiechu i odpoczynku, niech będą momentem odnowienia tych najlepszych uczuć, czasem budowania zgody i solidarności między nami. Wesołych świąt – życzy premier Beata Szydło.","Szefowa rządu w krótkim klipie zamieszczonym na swoim koncie na Twitterze podkreśliła, że Wielkanoc to „moment odrodzenia wiary, nadziei i miłości, zwycięstwa dobra nad złem”.– Wierzę, że te święta będą dla polskich rodzin dobrym, szczęśliwym czasem. Przygotowując się do nich, siadając do wspólnego stołu, nieraz pomyślimy z radością, że mamy tak wiele, że tak wiele nas łączy, dar bycia razem i wspólnoty. Poczucie że Polska w Europie jest miejscem bezpiecznym, dającym nam gwarancję stabilizacji rozwoju, realizacji naszych planów i aspiracji – podkreśliła Beata Szydło.",,
„Iustitia” o nagrodzie dla sędzi od prezydenta Gdańska: Zarzuty są bezpodstawne,"– Pani sędzia nie prowadzi procesu prezydenta Gdańska, więc jakiekolwiek zarzuty są bezpodstawne – tak sędzia Bartłomiej Przymusiński, rzecznik Stowarzyszenia Sędziów Polskich „Iustitia”, skomentował dla portalu tvp.info przyznanie sędzi Doroty Zabłudowskiej z Sądu Rejonowego Gdańsk-Południe Gdańskiej Nagrody Równości. Sędzia otrzymała ją z rąk prezydenta miasta Pawła Adamowicza, który przed tym samym sądem zasiada w ławie oskarżonych.","Sędzia Dorota Zabłudowska została wyróżniona „za sprzeciwianie się niekorzystnym dla praworządności zmianom w ustawach o Sądzie Najwyższym, Krajowym Rejestrze Sądowym i sądach powszechnych”. Radni Prawa i Sprawiedliwości zaprotestowali przeciwko nagrodzeniu sędzi. Wskazali, że w grę wchodzi konflikt interesów. Prezydent Adamowicz jest oskarżonym w procesie, który prowadzony jest w Sądzie Rejonowym Gdańsk-Południe.Portal tvp.info zapytał o komentarz sędziego Bartłomieja Przymusińskiego, rzecznika Stowarzyszenia Sędziów Polskich „Iustitia”. Nagrodzona sędzia jest wiceprezesem gdańskiej gałęzi tego stowarzyszenia. Rzecznik nie ma żadnych wątpliwości. – Pani sędzi gratulujemy wyróżnienia, które jest wyłącznie honorowe, pani sędzia przeznaczyła nagrodę na cele dobroczynne. Cieszymy się, że sędziowie zaczęli być dostrzegani przez obywateli, bo to kapituła wybrała panią sędzię. Pani sędzia nie prowadzi procesu prezydenta Gdańska, więc jakiekolwiek zarzuty są bezpodstawne – podkreślił.",,
"Premier: Mamy jedną z najdłuższych państwowości. To fenomen, że przetrwaliśmy","Mamy jedną z najdłuższych państwowości w Europie, a nawet na świecie. To fenomen, że przetrwaliśmy i przenieśliśmy wartości charakterystyczne dla Polski. Chciałbym, by ta inspiracja z przeszłości rzutowała na przyszłość i była motorem do działania – powiedział w środę premier Mateusz Morawiecki. Premier wziął udział w debacie „Cześć Historio! Nowe trendy opowiadania o historii” w Filmotece Narodowej.","Jak podkreślał, „było wielkie wydarzenie, które do dzisiaj odciska piętno na polskiej historii, a mamy aspiracje, by było też ważne dla świata – Solidarność”. – To wielki ruch związkowy, który tak naprawdę był wielkim dążeniem do niepodległości, suwerenności, wolności, sprawiedliwości - takich wartości, które przyświecają życiu wszystkich dobrych ludzi. Kto nie chciałby, aby było sprawiedliwie, dobrze, by było demokratycznie, by Polska była wolna? – pytał. Nawiązał też do wyświetlanego przed debatą filmu. – Ta solidarność jest dla mnie cały czas drogowskazem do działania, a zarazem piękną historią, którą tutaj w filmie wyraził jeden z budowniczych Gdyni - że musimy szukać tego, co nas łączy, co pozwala nam lepiej współpracować. Bo z jednej strony mamy element konkurowania między sobą, ale z drugiej - współpracy, czyli tego, co tworzy lepszą płaszczyznę do rozwoju – mówił szef rządu. Podkreślił, że „za jego życia” najważniejszym wydarzeniem, zjawiskiem, była właśnie Solidarność, ale – jak wskazał – w polskiej historii, nawet tylko ostatniego wieku, takich wydarzeń było więcej. Jak zaznaczył premier, „głębia historyczna powinna być doceniona”.",,
Rabiej: Zrównywanie osób LGBT z pedofilią będzie ścigane. Radzę ważyć słowa,"– Miałbym apel, żeby starannie pan ważył słowa – powiedział wiceprezydent Warszawy Paweł Rabiej do Konrada Berkowicza z partii Wolność podczas dyskusji o standardach edukacji seksualnej w warszawskich szkołach i karcie LGBT+.  – Stwierdzenia, że mamy zamiar wprowadzić (edukację seksualną) w programie żłobkowym czy przedszkolnym są nieuprawnione i nieprawdziwe. Każdy, kto je będzie rozpowszechniał, będzie ścigany przez prezydenta i miasto stołeczne Warszawa. Podobnie jak osoby, które zrównują osoby LGBT  z pedofilią. Radzę ostrożnie ważyć swoje słowa w tej kwestii – mówił Rabiej.","W połowie lutego prezydent Warszawy Rafał Trzaskowski podpisał deklarację na rzecz społeczności lesbijek, gejów, biseksualistów i osób transseksualnych (Karta LGBT+).Deklaracja zakłada m.in. budowę hostelu interwencyjnego dla osób wykluczonych przez swoje rodziny, powstanie centrum społeczno-kulturalnego dla LGBT+, przeciwdziałanie przemocy wobec osób LGBT oraz zajęcia edukacyjne dotyczące tematyki m.in. bezpieczeństwa.Instytut Ordo Iuris alarmował wówczas, że standardy edukacji seksualnej, wytyczone przez Światową Organizację Zdrowia (WHO), przewidują np., że w wieku od 0 do 4 lat dzieci powinny posiadać umiejętności w kontekście „wyrażania własnych potrzeb, np. podczas zabawy w lekarza”. W wieku od 6 do 9 lat – zgodnie z programem WHO – dzieci powinny mieć wiedzę nt. „masturbacji we wczesnym dzieciństwie”.O założeniach karty LGBT+ i programie edukacji seksualnej w Warszawie dyskutowali na antenie Superstacji wiceprezydent Warszawy Paweł Rabiej i Konrad Berkowicz z partii Wolność. Paweł Rabiej, który deklaruje się jako homoseksualista, stwierdził, że miasto będzie ścigać tych, którzy porównują osoby LGBT z pedofilami. – Stwierdzenia, że mamy zamiar wprowadzić (edukację seksualną) w programie żłobkowym czy przedszkolnym, są nieuprawnione i nieprawdziwe. Każdy, kto je będzie rozpowszechniał, będzie ścigany przez prezydenta i miasto stołeczne Warszawa. Podobnie jak osoby, które zrównują osoby LGBT  z pedofilią. Radzę ostrożnie ważyć swoje słowa w tej kwestii – mówił.",,
Poroszenko: Szeroka inwazja Rosji jest bardzo realna,Wprowadzenie na Ukrainie stanu wojennego to efekt bardzo realnej groźby inwazji Rosji na pełną skalę – oświadczył prezydent Petro Poroszenko w wywiadzie dla ukraińskich stacji telewizyjnych we wtorek wieczorem.,"– Chcę, żebyście nie myśleli, że to są zabawy. Ukraina znajduje się pod poważną groźbą wojny z Federacją Rosyjską na szeroką skalę – powiedział. Szef państwa oznajmił, że po ataku okrętów granicznych rosyjskiej Federalnej Służby Bezpieczeństwa na okręty marynarki wojennej Ukrainy w Cieśninie Kerczeńskiej Moskwa nie odpowiedziała na jego propozycję rozmowy telefonicznej z prezydentem Władimirem Putinem. – W nocy (po ataku) zamówiłem rozmowę z prezydentem Rosji Putinem, ale nie otrzymaliśmy odpowiedzi – podkreślił Poroszenko. Prezydent pokazał zdjęcia, które – jak wyjaśnił – są fotografiami rosyjskiej bazy wojskowej rozlokowanej w odległości 18 kilometrów od granicy z Ukrainą. Wykonano je 17 i 24 września oraz w październiku. – Jak widzicie, liczba czołgów w bazach wzdłuż naszej granicy zwiększyła się trzykrotnie. W jakim celu zostały tam rozmieszczone? – powiedział Poroszenko.",,
Plac przed ambasadą Rosji w Waszyngtonie będzie nosił imię Niemcowa,"Nowa nazwa ma zostać nadana przed 27 lutego, w  trzecią rocznicę śmierci rosyjskiego polityka zastrzelonego na moskiewskim moście.","Z propozycją, by imieniem Niemcowa nazwać waszyngtoński plac, po raz pierwszy wystąpiła w senacie w lutym ubiegłego roku grupa amerykańskich polityków. Na początku grudnia propozycję ponownie poddano debacie we władzach miasta Waszyngton. W spotkaniu w Radzie Miasta uczestniczyła córka Niemcowa – Żanna. Boris Nemtsov PlazaPytany o komentarz rzecznik Kremla Dmitrij Pieskow odparł, że jest to prerogatywa miejskich władz Waszyngtonu. Jego zdaniem stosunki amerykańsko-rosyjskie wciąż pozostawiają wiele do życzenia.Jak informuje rosyjska redakcja BBC, od 9 stycznia, kiedy podjęto decyzję, funkcjonują dwa adresy placu: Wisconsin Avenue i Boris Nemtsov Plaza. Oba adresy znajdą się na czterech tablicach, które zostaną ustawione 27 lutego na placu. Ambasada Rosji będzie mogła korzystać z jednego z nich wedle uznania – twierdzi BBC.",,
„Temat wiz może pojawić się w rozmowie z Trumpem”,"– Spodziewamy się potwierdzenia stałej obecności amerykańskich żołnierzy w Polsce – powiedział szef BBN Paweł Soloch w programie „Kwadrans polityczny” TVP 1. Przypuszcza on, że podczas wizyty prezydenta USA pojawi się także kwestia zniesienia przez Stany Zjednoczone wiz dla Polaków. W Warszawie Trump spotka się m.in.  w cztery oczy z prezydentem Andrzejem Dudą.","Szef Biura Bezpieczeństwa Narodowego Paweł Soloch, który był gościem programu „Kwadrans polityczny”, komentował środowy przylot Donalda Trumpa do Polski. Jego zdaniem najważniejszą sprawą do omówienia podczas wizyty ma być nasze bezpieczeństwo.Jak podkreślił, słowa prezydenta Trumpa poprzedzają jego czyny. Zdaniem Solocha przykładem tego typu działań jest przemieszczenie dowództwa dywizji z Niemiec do Poznania. – Amerykanie faktami dokonanymi, poprzez większą obecność [wojskową – przyp. red.], już przed wizytą Trumpa pokazują, w jakim kierunku to wszystko zmierza – zauważył. Zniesienie wiz Szef BBN mówił, że dla Polski, będącej już w Unii Europejskiej, zniesienie wiz ma znaczenie „prestiżowo-symboliczne”. Stany Zjednoczone powinny zaś jego zdaniem dostrzec praktyczne korzyści takiego kroku. Sprawa ta dla Amerykanów „może mieć znaczenie całkiem konkretne, ponieważ Polacy przyjeżdżający do Stanów Zjednoczonych tworzą wartość dodaną dla gospodarki amerykańskiej” – zauważył szef BBN.Donald Trump przyleci do Warszawy w środę późnym wieczorem. W czwartek rano spotka się z prezydentem Andrzejem Dudą, a później weźmie udział w szczycie Trójmorza. Około godz. 13 zaplanowano jego przemówienie na placu Krasińskich, które będzie ostatnim punktem wizyty. Około godz. 14 Donald Trump ma odlecieć do Niemiec.",,
„Andrzej J. nie reagował na patologie rynku finansowego. Musiało być przyzwolenie Tuska”,"Andrzej J. nie reagował na patologie rynku finansowego, w wyniku których padały polskie firmy, a klienci tracili nawet 90 proc. wkładów – stwierdził Janusz Szewczak. Analityk gospodarczy i poseł Prawa i Sprawiedliwości skomentował w ten sposób zatrzymanie byłego (w latach 2011-16) przewodniczącego Komisji Nadzoru Finansowego. – Musiała być jakaś forma przyzwolenia ze strony Tuska – uważa Szewczak.","– Złożyłem do Andrzeja J. 10 interpelacji jeszcze w 2016 r., w których wielokrotnie zwracałem uwagę na różne patologie, m.in. na toksyczne polisolokaty – powiedział Szewczak w rozmowie z portalem wpolityce.pl. – Poszkodowani zwracali uwagę, że były już przewodniczący KNF-u występował po stronie firm ubezpieczeniowych przeciwko tym, którzy tracili nawet 90 proc. lokaty. Nie było żadnego odzewu – informuje poseł.  Według ekonomisty KNF nie sprawowała również „właściwego nadzoru nad kredytami frankowymi”. – Całkowicie zlekceważono i dopuszczono do rabunku na polskich przedsiębiorcach w postaci tzw. opcji walutowych. Upadło wiele polskich firm, a wiele zadłużyło się na długie lata – przypomniał Szewczak.  – Pan Andrzej J. czuł się absolutnie bezkarny, czuł się królem, cesarzem, okrętem, sterem i żeglarzem. Wykazywał się niezwykłą butą i arogancją na posiedzeniach komisji, kiedy pytałem go o liczne patologie w systemie bankowym – dodał analityk i przypomniał, że były szef KNF podlegał bezpośrednio premierowi Tuskowi, a później premier Kopacz. – Musiała być jakaś forma przyzwolenia ze strony Tuska, skoro było tyle wątpliwości, a Andrzej J. pozostawał niewzruszony. Pamiętajmy także, że był przecież w bliskich relacjach z Hanną Gronkiewicz-Waltz – zauważył Szewczak.",,
Premier: Bierność wobec przekłamań historycznych oznacza bycie ich współautorem,"– Ten, kto jest bierny wobec przekłamań historycznych jest współautorem tych przekłamań – powiedział premier Mateusz Morawiecki, który w piątek w byłym obozie Auschwitz-Birkenau wspólnie z kanclerz Niemiec Angelą Merkel oddał hołd ofiarom.","– Zofia Kossak-Szczucka mówiła, że ten, kto jest bierny wobec zła jest jak gdyby współuczestnikiem zła. My dzisiaj możemy powiedzieć o nas, że ten, kto jest bierny wobec przekłamań historycznych jest jakby współautorem tych przekłamań – powiedział Morawiecki.– Dlatego dzisiaj wszyscy musimy o prawdę tamtych czasów dbać z największą starannością – podkreślił.Obecność kanclerz Niemiec Angeli Merkel oraz premiera Mateusza Morawieckiego w miejscu zagłady Żydów na terenie Auschwitz – byłego niemieckiego nazistowskiego obozu koncentracyjnego i zagłady – ma związek z 10-leciem powstania Fundacji Auschwitz-Birkenau.Celem tej fundacji jest finansowanie konserwacji historycznych obiektów. Niemcy przekazały dotychczas 60 mln zł na fundusz wieczysty, którym zarządza fundacja. Obecnie zapowiedziano, że przekaże na ten cel kolejnych 60 mln zł. „Jesteśmy zobowiązani pielęgnować pamięć” – Jesteśmy zobowiązani do tego, żeby pielęgnować pamięć. Bo jeżeli pamięć odchodzi, to tak jakbyśmy drugi raz skrzywdzili ludzi, którzy przeszli tutaj przez piekło – powiedział premier Morawiecki.– Druty, mury, domy, chodniki, baraki są niemymi świadkami tamtych zbrodni, zbrodni z czasów II wojny światowej popełnianych na więźniach, na Żydach, Polakach, jeńcach rosyjskich, na Roma, Sinti z tamtych lat – powiedział premier.Zwrócił uwagę, że obecnie odchodzą ludzie, którzy byli świadkami tamtych strasznych czasów. – Tym bardziej jesteśmy zobowiązani do tego, żeby tę pamięć pielęgnować. Bo jeżeli pamięć odchodzi, to tak jakbyśmy drugi raz skrzywdzili ludzi, którzy przeszli tutaj przez piekło, przeszli przez niewyobrażalne cierpienia – powiedział Morawiecki. „Świadectwa z tamtych czasów budują dzisiejszą teraźniejszość” – Świadectwa z czasów istnienia obozów zagłady w Auschwitz-Birkenau budują dzisiejszą teraźniejszość – powiedział premier podczas uroczystości.Mateusz Morawiecki mówił, że „nie możemy dopuścić (do tego), żeby tereny po dawnych obozach koncentracyjnych i obozach zagłady zamieniały się w miejsca niegodne upamiętnienia, miejsca, które służą do innych celów”. Jego zdaniem „świadectwa z tamtych czasów budują dzisiejszą teraźniejszość”.– Jednym z (takich) świadectw jest świadectwo chłopca żydowskiego, który ocalał z Holokaustu i mówił „ja nie sądziłem, że są jeszcze jakieś miasta. Po tym zniszczeniu, które dotknęło moje miasto żyłem wśród lasów, wśród pól, myślałem, że już nie ma tylu ludzi” – cytował Morawiecki.Przekonywał, że „to poruszające świadectwo pokazuje w jakiej przestrzeni mentalnej, w jakiej traumie żyli ci ludzie”. Merkel: Auschwitz to niemiecki obóz śmierci zarządzany przez Niemców – Oświęcim znajduje się w Polsce, ale w 1939 r. Auschwitz jako część niemieckiej Rzeszy został zaanektowany; Auschwitz to niemiecki obóz śmierci zarządzany przez Niemców, ważne aby to podkreślić, ważne, aby jasno wskazać sprawców – podkreśliła kanclerz Niemiec Angela Merkel.Podczas uroczystości 10-lecia Fundacji Auschwitz-Birkenau w byłym obozie Auschwitz II kanclerz Niemiec stwierdziła, że w tym miejscu, które „jest symbolem największej zbrodni w ludzkości” milczenie nie może być jedyną odpowiedzią. – To miejsce zobowiązuje nas, aby utrzymać pamięć o tym, co tutaj się wydarzyło. Musimy pamiętać o zbrodniach, do których doszło w tym miejscu, jasno je zdefiniować – oświadczyła Merkel.Nazwa Auschwitz – jak wskazywała –  symbolizuje miliony ofiar i morderstw popełnionych na Żydach, to symbol Holokaustu. – Auschwitz jest też symbolem morderstwa i ludobójstwa Sinti Roma, zamordowania więźniów politycznych, przedstawicieli inteligencji polskiej, członków ruchu oporu, więźniów z byłego Związku Radzieckiego i innych krajów, osób homoseksualnych, osób niepełnosprawnych, tak jak i wielu, wielu innych osób z całej Europy – zauważyła szefowa niemieckiego rządu.– Cierpienia w Auschwitz, śmierć w komorach gazowych, zimno, głód, pseudomedyczne eksperymenty, praca przymusowa do pełnego wycieńczenia, to co tutaj się działo jest niepojęte dla ludzkiego rozumu – podkreśliła.– Oficjalnie jest to miejsce, które nazywa się Auschwitz-Birkenau Niemiecki Narodowo-Socjalistyczny Obóz Pracy i Śmierci. Ta nazwa jest ważna, jako pełna nazwa. Oświęcim znajduje się w Polsce, ale w październiku 1939 r. Auschwitz jako część niemieckiej Rzeszy został zaanektowany. Wtedy był to niemiecki obóz śmierci zarządzany przez Niemców. Ważne jest dla mnie, aby to podkreślić, ważne, aby jasno wskazać sprawców. Jesteśmy to winni my ofiarom i nam samym – oświadczyła kanclerz Niemiec. Merkel: To miejsce jest świadectwem i to świadectwo należy utrzymać – To miejsce jest świadectwem i to świadectwo należy utrzymać; wspomnienie o wizycie w Auschwitz na pewno „wypali"" się w sercu - powiedziała Angela Merkel,Kanclerz Niemiec wyraziła radość ze spotkania i obecności na uroczystości osób, które przeżyły zagładę. Zwracając się do nich powiedziała: „To właśnie państwo w ciągu ostatnich kilku lat, również dzisiaj, opowiadacie, jak wtedy było. Można sobie tylko wyobrazić, ile siły to państwa kosztuje, żeby przeciwstawić czoła tym bolesnym wspomnieniom, aby mieć te wspomnienia przed oczami, aby przyjechać do tego miejsca ponownie”.Merkel dodała: „Państwo dzielą się swoją historią, po to, aby młodsi mogli się z tego uczyć. To państwo pokazują tę siłę, która inspiruje do zjednoczenia. Państwo jesteście wielcy. Jestem niezmiernie wdzięczna, że możemy się uczyć od państwa i państwa słuchać”.Cytując pisarza Navida Kermaniego, Merkel wskazała, że aby w ogóle można było zawrzeć w naszych sercach pamięć o tym miejscu, należy zobaczyć miejsca takie jak Auschwitz na własne oczy. – Te miejsca, gdzie Niemcy zniszczyły godność ludzką, aby udać się do tych krajów, które Niemcy utopiły we krwi – cytowała. – To miejsce jest świadectwem i to świadectwo należy utrzymać – oświadczyła kanclerz Niemiec.– Kto przyjeżdża do obozu i widzi drut kolczasty, wieże strażnicze, baraki i pozostałości po krematoriach, komorach gazowych, ten nigdy tego nie zapomni. To wspomnienie, jak pisze Kermani, na pewno wypisze się, wypali w sercu – zaznaczyła Merkel. Prezydent: Auschwitz-Birkenau na zawsze będzie przestrogą dla wszystkich pokoleń Auschwitz-Birkenau już na zawsze będzie przestrogą dla wszystkich pokoleń przed tym, do jakich zbrodni zdolny jest człowiek opętany nienawiścią i pogardą dla innych narodowości – napisał prezydent Andrzej Duda w liście do uczestników uroczystości z okazji 10-lecia Fundacji Auschwitz-Birkenau.Skierowany do uczestników uroczystości list prezydenta Dudy odczytał podsekretarz stanu w Kancelarii Prezydenta Wojciech Kolarski. Prezydent w liście podziękował działaczom fundacji za działania na rzecz „zachowania dla kolejnych pokoleń tego wstrząsającego miejsca kaźni i pamięci o ponad milionie ofiar niemieckiego, nazistowskiego obozu koncentracyjnego i zagłady w Oświęcimiu”.Prezydent napisał, że niedawne obchody 80. rocznicy wybuchu II wojny światowej przypomniały całej ludzkości o zniszczeniu niepodległej Polski przez hitlerowską III Rzeszę. „Na okupowaną przez siebie ziemię Niemcy przynieśli fabryki śmierci i zbudowali nieznaną w dziejach machinę zagłady” – napisał Andrzej Duda. Zaznaczył, że symbolem tego zorganizowanego ludobójstwa jest Auschwitz-Birkenau. W hołdzie ofiarom Podczas uroczystości głos zabrali m.in. szefowie obu rządów oraz były więzień Bogdan Bartnikowski.W uroczystości obok Bartnikowskiego uczestniczą także dwie byłe więźniarki: Barbara Wojnarowska-Gautier i Bronisława Horowitz-Karakulska. Po ceremonii spotkają się oni z kanclerz Merkel.Fundacja Auschwitz-Birkenau powstała w 2009 r. Jej zadaniem było zgromadzenie 120 mln euro, z których coroczne odsetki pozwolą na planowe i systematyczne realizowanie prac konserwatorskich nad pozostałościami po niemieckim obozie. Priorytety i harmonogram prac określa Globalny Plan Konserwacji. Oficjalnie został zainaugurowany latem 2012 r. Wówczas ruszyły też pierwsze prace konserwatorskie.Kapitał wieczysty, którym zarządza Fundacja, wsparło już blisko 40 państw oraz darczyńcy indywidualni. Deklaracje finansowe znacznie przekroczyły 100 mln euro. Największą kwotę wpłaciły dotychczas Niemcy - 60 mln euro. Obecnie zapowiedziano, że przekażą one na ten cel kolejnych 60 mln euro. Polska wpłaciła na fundusz wieczysty 10 mln euro.Przed południem Angela Merkel i Mateusz Morawiecki złożyli wieńce przed Ścianą Straceń w byłym obozie Auschwitz I oddając hołd ofiarom.",,
Postępuje internetowa izolacja Rosji. Kreml zacieśnia kontrolę nad społeczeństwem,"Nowo przyjęte prawo sprawia, że rosyjskie władze będą miały możliwość zamknięcia ruchu internetowego wewnątrz kraju. To kolejne okno na świat, które zostanie odebrane Rosjanom.","Oficjalnie celem przyjętej ustawy o „suwerennym Runecie” jest umożliwienie funkcjonowania rosyjskiego segmentu internetu w warunkach odłączenia go od globalnej sieci. W rzeczywistości jest to kolejny krok do zacieśniania kontroli nad siecią. Według nowego prawa, gdy władze uznają, że Runet jest zagrożony, to kontrolę przejmie nad nim pełniący funkcję regulatora internetu i mediów w Rosji – urząd Roskomnadzor, który będzie filtrować ruch internetowy poprzez specjalne systemy. Umożliwiający to sprzęt zostanie wcześniej przekazany operatorom internetowym. Teraz dostęp ten jest blokowany przez samych operatorów, a jakość filtrowania jest różna i zależy od możliwości operatora. W sytuacjach kryzysowych zarządzać siecią będzie specjalne centrum monitoringu, które będzie mieć dane o całej rosyjskiej infrastrukturze łączności.  Wprowadzony zostanie też kolejny rejestr – oprócz już działających, dotyczących zakazanych stron internetowych i tzw. organizatorów rozpowszechniania informacji – nad którym kontrolę będzie pełniła Federalna Służba Bezpieczeństwa (FSB). Będą się w nim znajdować punkty wymiany ruchu internetowego między sieciami rosyjskimi i globalnymi, przez których będzie przechodził cały ruch internetowy. W najbliższych latach ma w tym kraju powstać również narodowy system nazw domenowych, który będzie niezależny od obecnego systemu DNS nadzorowanego przez organizację ICANN. Nowe prawo zakłada również, że w ciągu dwóch lat rosyjskie organy państwowe przejdą na krajowe systemy szyfrowania. Ustawa nie wskazuje jednak, jakie konkretnie zagrożenia mogą spowodować wprowadzenie w życie nowych przepisów. Tym ma się zająć dopiero rosyjski rząd. Oznacza to więc, że totalna kontrola będzie mogła zostać wprowadzona w dowolnym momencie. Już teraz – po przyjęciu nowego prawa – zacznie się proces przekształcania kierunku ruchu internetowego w celu zmniejszenia zakresu danych przekazywanych za granicę. Proces ten będzie kontynuowany aż do osiągnięcia ostatecznego celu, jakim jest możliwość odebrania dostępu użytkownikom w Rosji do tych stron i serwisów, które znajdują się na serwerach poza tym krajem. Łączy się to również z ułatwieniem gromadzenia danych na temat użytkowników i ich aktywności w sieci. Będzie to wykorzystywane zarówno do stosowania represji, jak i wymuszania autocenzury przez użytkowników. Celem zmian jest obawa Władimira Putina, że w Rosji mogłoby dojść do zorganizowanej przez Amerykanów „kolorowej rewolucji” . Moskwa uważa również, że zacieśnianie kontroli nad internetem jest nie tylko formą sterowania procesami w kraju, ale również dowodem na siłę władzy, jej suwerenność, niezależność od międzynarodowych wpływów. Nowe prawo to kolejny etap wzmacniania kontroli nad siecią, która konsekwentnie realizowana jest w Rosji od 2012 r. Jest też wyrazem poprzednich niepowodzeń dotyczących blokowania większych segmentów Runetu, jak to miało miejsce choćby w zeszłym roku, gdy nie udało się zablokować komunikatora Telegram. Putin ma realne podstawy do obawy przed wybuchem mocniejszych i organizowanych na większą skalę protestów społecznych. Ich powstaniu sprzyja spadające poparcie dla władcy Kremla, wynikające z coraz gorszej sytuacji gospodarczej kraju i zachodnich sankcji, które przekładają się na ubożenie rosyjskiego społeczeństwa. Dr Maria Domańska z Ośrodka Studiów Wschodnich ocenia w swojej analizie, że realizacja przepisów ustawy umocni tendencję do poszerzania uprawnień służb specjalnych w zakresie pozyskiwania wrażliwych danych obywateli i wykorzystywania ich w czynnościach operacyjnych. „Oczywistymi beneficjentami ustawy, poza służbami specjalnymi (przede wszystkim FSB) będą Federalna Służba ds. nadzoru w sferze łączności i komunikacji masowej (Roskomnadzor), mająca koordynować przewidziane ustawą działania, a także podmioty sprzedające niezbędny sprzęt i oprogramowanie. W warunkach rosyjskich stwarza to pole do ogromnych nadużyć finansowych i wyprowadzania znacznych sum z budżetu państwa”  – podkreśla dr Domańska. Aby w jeszcze większym stopniu kontrolować sieć, w połowie marca rosyjskie władze przyjęły dwie ustawy mocno ją cenzurujące. Zakazują one rozpowszechniania fake newsów, które stwarzają zagrożenie m.in. wystąpienia „masowego zakłócenia porządku lub bezpieczeństwa publicznego”. Karane ma być także rozpowszechnianie informacji, które w formie „obrażającej moralność publiczną i godność ludzką wyrażają brak szacunku wobec społeczeństwa, państwa, symboli państwowych, konstytucji lub organów sprawujących władzę państwową w Federacji Rosyjskiej”.  Na mocy nowego prawa będzie można blokować dane medium bez sankcji sądu, wystarczy do tego sama decyzja prokuratury. Przewidziano też kary finansowe lub areszt administracyjny. Oznacza to, że dzięki nowemu prawu będzie można karać obywateli za jakąkolwiek formę krytyki władzy, np. za zamieszczanie informacji kompromitujących jej przedstawicieli, jak choćby dotyczących przypadków korupcji czy nadużyć, które nie były potwierdzone oficjalnym komunikatem. Rosja stara się również wykorzystywać swoją pozycję na arenie międzynarodowej do podważania zasady otwartego internetu. W grudniu zeszłego roku z inicjatywy Kremla Zgromadzenie Ogólne ONZ, przy sprzeciwie państw zachodnich, przyjęło dwie nowe rezolucje z zakresu cyberbezpieczeństwa, dotyczących zasad postępowania państw w internecie i walki z cyberprzestępczością. Pod pretekstem zwiększenia bezpieczeństwa w sieci Moskwa dąży do zwiększenia roli państwa w internecie i chce by był on traktowany jako globalna sieć telekomunikacyjna (jak np. telefoniczna) i był regulowany na poziomie międzynarodowym. Jak pisze w swojej analizie ekspert Polskiego Instytutu Stosunków Międzynarodowych Agnieszka Legucka, Moskwa dąży również do zmniejszenia w ten sposób technologicznej dominacji USA w dziedzinie IT. „Ze względu na niewielkie możliwości konkurencji w tej sferze wykorzystują szeroką reprezentację państw afrykańskich i azjatyckich w ramach ONZ, aby móc regulować globalną sieć informatyczną na poziomie międzynarodowym” – podkreśla ekspertka PISM. Nowe prawa wprowadzane przez rosyjskie władze mają na celu cenzurowanie społeczeństwa, izolowanie go od reszty świata i utrzymanie reżimu Putina. W tym samy czasie Kreml wykorzystuje internet do szerzenia swojej propagandy, a także wykorzystuje trolli i hackerów do manipulowania opinią krajów europejskich, wpływania na demokratyczne wybory, wykradania wrażliwych informacji i realizowania swojej polityki zagranicznej. Warto zwrócić uwagę, że Moskwa stara się naśladować chińskie „osiągnięcia” w wykorzystywaniu nowoczesnych technologii do poszerzania kontroli swojego społeczeństwa. Eksperci spodziewają się, że w przypadku Rosji zacieśnianie kontroli nad internetem może zaktywować przeciwko władzy grupy, które do tej pory ograniczały się do jej krytyki w sieci. Kreml podejmuje to ryzyko, licząc, że uda mu się kontrolować ten proces lub bagatelizuje zagrożenie. Rosyjski reżim, który najczęściej wybiera rozwiązania siłowe i agresywną, militarystyczną propagandę, zapomina tym samym, że w systemach ograniczających wolność pozbawienie społeczeństwa tzw. wentyla bezpieczeństwa może być decyzją bardzo ryzykowną. Najbliższa przyszłość pokaże, czy Rosjanie kolejny raz dadzą się stłamsić swoim przywódcom. Autor jest dziennikarzem Polskiego Radia.",,
Premier zarządził przedterminowe wybory w Gliwicach i Nowej Soli,Premier Mateusz Morawiecki zarządził przedterminowe wybory na prezydenta Gliwic i Nowej Soli na 5 stycznia 2020 roku – poinformował wiceminister spraw wewnętrznych i administracji Paweł Szefernaker.,"Polityk, który w resorcie odpowiedzialny jest za współpracę z samorządami, wyjaśnił, że mandaty samorządowe obu prezydentów wygasły w związku z ich wyborem do Senatu.Prezydent Gliwic Zygmunt Frankiewicz w wyborach parlamentarnych startował z list Koalicji Obywatelskiej i uzyskał ponad 61 proc. głosów. Prezydent Nowej Soli – Wadim Tyszkiewicz – startował z komitetu wyborczego wyborców. Poparło go niespełna 52 proc. wyborców w okręgu nr 22.Zgodnie z Kodeksem wyborczym, przedterminowe wybory prezydenckie w Gliwicach i Nowej Soli musiały być przeprowadzone w ciągu 90 dni od daty wygaśnięcia mandatu. Do czasu objęcia obowiązków przez nowego prezydenta pełnić je będzie osoba wyznaczona przez premieraRozporządzenia w sprawie wyborów przedterminowych w Gliwicach i Nowej Soli zostały opublikowane w Dzienniku Ustaw.",,
Argentyna: Alberto Fernandez wygrał wybory prezydenckie,"Kandydat centrolewicowych peronistów Alberto Fernandez wygrał niedzielne wybory prezydenckie w Argentynie. Jego główny rywal, obecny prezydent, konserwatywny liberał Mauricio Macri, uznał swoją porażkę i pogratulował Fernadezowi zwycięstwa.","Wyniki podano po przeliczeniu głosów z ponad 90 proc. lokali wyborczych. Z danych wynika, że Fernandez zdobył poparcie blisko 48 proc. wyborców, a Macri - niespełna 41 proc. Oznacza to, że nie będzie konieczna druga tura wyborów, gdyż kandydat opozycji otrzymał niezbędnych ponad 45 proc. głosów.Frekwencja wyborcza wyniosła około 81 proc. Przemawiając w niedzielę późnym wieczorem czasu lokalnego do swych zwolenników Macri powiedział, że uznaje swoją wyborczą porażkę. Jednocześnie pogratulował Fernandezowi zwycięstwa i zaprosił go do Pałacu Prezydenckiego na poniedziałkowe śniadanie. Z kolei Alberto Fernandez, zwycięzca wyborów, zapowiedział, że spotka się z ustępującym prezydentem, by porozmawiać z nim o zmianach politycznych, które czekają kraj po niedzielnych wyborach. Zapewnił, że będzie współpracował z Macrim w przezwyciężeniu głębokiego kryzysu gospodarczego i finansowego, w którym od wielu miesięcy pogrążona jest Argentyna. Podczas kampanii wyborczej Fernandez, zwolennik interwencjonizmu państwowego w gospodarce, obiecywał powrót do wzrostu gospodarczego w ciągu 180 dni. Jego zwycięstwo oznacza, że do rządu jako wiceprezydent powróci była szefowa państwa (2007-2015) Cristina Fernandez de Kirchner, która obecnie jest senatorem. Przeciwko niej toczą się postępowania w związku z oskarżeniami o korupcję. Była prezydent nie przyznaje się do winy i twierdzi, że stała się „ofiarą prześladowania” i manipulacji medialnej, która ma przerzucić na nią winy za niepowodzenia polityki gospodarczej obecnego rządu.",,
Działaczka partii Razem zginęła w Tatrach,"Jak poinformowali działacze partii Razem, nie żyje Katarzyna Macioszek. Zginęła w tragicznym wypadku w Tatrach w sobotę 25 stycznia. Kobieta spadła z kilkuset metrów podczas podejścia na Rysy.","Ratownikom TOPR mimo podjętej akcji ratowniczej nie udało się pomóc kobiecie, która prawdopodobnie poślizgnęła się na szlaku i nie zdołała wyhamować upadku. Ciało znajdowało się niemalże przy Czarnym Stawie. Działaczka musiała więc spaść nawet z kilkuset metrów.O śmierci Katarzyny Macioszek poinformowali jej partyjni koledzy na Facebooku. „Kasia budowała Razem niemal od samego początku. Choć rzadko pojawiała się w mediach, to w organizacji warszawskiej znali ją chyba wszyscy. Bo Kasię spotykało się tam, gdzie potrzebna była pomoc. O sprawiedliwszy świat walczyła bez zadęcia, bez wielkich słów - za to rzetelnie i z troską o innych. Bardzo, bardzo smutna wiadomość...” – napisał na swoim profilu szef ugrupowanie, Adrian Zandberg.",,
Ikea odpowiada. Pełnomocnik zwolnionego pracownika zapowiada nowy pozew,"„Jeden z naszych pracowników opublikował komentarz pod artykułem, wyrażając swoją opinię w sposób mogący naruszyć dobra i godność osób LGBT+, (…) wykorzystał cytaty ze Starego Testamentu mówiące o śmierci, krwi w kontekście tego, jaki los powinien spotkać osoby homoseksualne” – napisano w komunikacie Ikei. – To niedopuszczalna insynuacja, która będzie podstawą osobnego pozwu – skomentował na Twitterze pełnomocnik mężczyzny zwolnionego z pracy.","„Szanujemy ludzi ze wszystkich środowisk religijnych i cenimy fakt, że jesteśmy różni. Nie oznacza to jednak, że popieramy zachowania wykluczające w imię jakiegokolwiek innego poglądu” – czytamy w oświadczeniu firmy w sprawie zwolnionego pracownika. Ikea oceniła, że sposób, w jaki wyraził on swoją opinię, mógł naruszać dobra i godność osób LGBT. Wielu pracowników, których wpis poruszył, miało także kontaktować się z działem kadr firmy. „Insynuacja Ikei jest niedopuszczalna i narusza dobra osobiste Tomasza. (…) Nikt nikomu nie groził. Pracownik jedynie wskazał na biblijne źródła swych przekonań” – napisał Jerzy Kwaśniewski z Instytutu Ordo Iuris, pełnomocnik zwolnionego. Zwolniony pracownik złożył przeciw szwedzkiej korporacji pozew do sądu. Jak wynika z informacji podanych przez Instytut Ordo Iuris, który udziela mu pomocy prawnej, w uzasadnieniu wypowiedzenia powołano się na przepis wewnętrznego regulaminu nakazującego szacunek m.in. ze względu na religię i wyznanie. W oświadczeniu Ikei można również przeczytać, że w zeszłym miesiącu obchodzono tzw. dzień IDAHOT – Międzynarodowy Dzień Przeciw Homofobii, Bifobii i Transfobii. Z tej okazji opublikowano w intranecie artykuł, który prezentował wartości i stanowisko firmy w tej kwestii, a przeciw któremu zaprotestował  pracownik. W dniu, w którym firma zorganizowała „dzień solidarności z osobami wykluczonymi, z LGBT” chciałem wziąć urlop na żądanie – opowiadał. – Podpisywałem umowę, że będę sprzedawał meble – podkreślił. Opublikowany w intranecie artykuł „wdrażanie wartości LGBT jest naszym obowiązkiem” poruszył go i wzburzył.– Napisałem (pod artykułem – red.), że to jest nieakceptowane i przytoczyłem dwa cytaty z Pisma Świętego: o zgorszeniu oraz o tym że współżycie między dwoma mężczyznami to jest obrzydliwość – opowiadał w rozmowie z TVP Info pracownik. Jak mówił, początkowo kazano mu się tłumaczyć i próbowano wymusić na nim usunięcie wpisu, a po kilku dniach kazano oddać identyfikator, opróżnić szafkę i go zwolniono. „Podstawą naszej kultury korporacyjnej jest wolność poglądów, tolerancja i szacunek dla każdego pracownika. Nasza polityka w zakresie praw człowieka i równości, wspierana przez nasz kodeks postępowania, dotyczy w szczególności braku tolerancji dla dyskryminacji i zachowania wykluczającego” – napisano. Dodano, że wśród pracowników sieci są osoby różnych wierzeń – także wielu katolików – a „każdy ma prawo być sobą, czuć się bezpiecznie i być traktowany na równych prawach, z szacunkiem”.„W naszym miejscu pracy nie ma jednak miejsca na naruszanie godności innych pracowników, krzywdzenia osób ze względu na ich cechy osobiste, poglądy czy religie” – napisano.Zdaniem Ikei to nie poglądy stanowiły problem, ale „wykluczający inne osoby” sposób wyrażania opinii, dlatego podjęto decyzję o rozwiązaniu umowy. Firma dodała, że podobne działania zostałyby podjęte w przypadku naruszenia godności każdej innej grupy – także katolików.",,
Szef NATO: Akcesja Macedonii Płn. do Sojuszu jest na dobrej drodze,"Po tym jak Unia Europejska z powodu sprzeciwu Francji nie dała w ubiegłym tygodniu zgody na otwarcie rozmów akcesyjnych z Macedonią Północną, w poniedziałek sekretarz generalny NATO Jens Stoltenberg potwierdził, że Sojusz jest otwarty na ten kraj.","Odmowa otwarcia rozmów rozszerzeniowych przez UE była dla rządzących w Skopje mocnym ciosem. Dzień po zakończeniu unijnego szczytu w Brukseli premier Macedonii Płn. Zoran Zaew zaapelował o rozpisanie przedterminowych wyborów parlamentarnych, wyrażając swoje „rozczarowanie i oburzenie” decyzją państw członkowskich UE. W niedzielę liderzy głównych partii zgodzili się, że wyborcy pójdą do urn na wiosnę przyszłego roku.Dzień później sekretarz generalny Sojuszu Północnoatlantyckiego rozmawiał telefonicznie z Zaewem, aby potwierdzić zobowiązania NATO co do akcesji jego kraju. „Proces ratyfikacji jest na dobrej drodze. Cieszę się na dołączenie Macedonii Północnej do naszego Sojuszu wkrótce” – napisał na Twitterze Stoltenberg.W przeciwieństwie do sytuacji w UE proces dołączania Macedonii Północnej do Sojuszu Północnoatlantyckiego jest bardzo zaawansowany. W lutym przedstawiciele 29 krajów NATO podpisali protokół przyjęcia Macedonii Płn. do Sojuszu.",,
Po co nam rodzina? O niebezpiecznym gmeraniu w jej definicji,"W kampanii parlamentarnej prezydent Gdańska przekonywała, że skoro sama wychowuje córkę, to znaczy, że prezes Jarosław Kaczyński – mówiąc, że normalny model rodziny, to ojciec, matka i dzieci – myli się. Minęły dwa miesiące, lewica wróciła do polityczno-medialnego mainstreamu i takie „argumenty” na rzecz zburzenia kolejnych cywilizacyjnych norm, zaczęto lansować już całkiem na serio. Na zasadzie: skoro zdarzają się sytuacje niepełnych rodzin, to należy obalić jakiekolwiek definicje.  Niezależnie od tego, na ile dzieje się to świadomie, takie podejście skrajnej lewicy do rodziny jest skrajnie niebezpieczne dla nas wszystkich. Gmeranie w opisujących ją normach prowadzi do odrzucenia jakiegokolwiek sensu istnienia instytucji rodziny, a więc do jej zniszczenia.","Kilka tygodni temu w programie „Twój wybór”, który współprowadzę z Maćkiem Chudkiewiczem, jednym z moich gości była rzeczniczka partii Razem, Dorota Olko. W pewnym momencie w formie dygresji – bo nie takie były zaplanowane tematy rozmowy – pojawił się wątek definicji rodziny, która lewicy się nie podoba.  Pani Olko kilkukrotnie pytana przeze mnie, czy standardem powinno być wychowanie dzieci przez mamę i tatę, czy przez dwie panie albo dwóch panów, odmawiała jednoznacznej deklaracji twierdząc, że „rodzina, w której jest dwóch ojców, dwie matki czy ojciec i matka, może być rodziną szczęśliwą” i „to nie płeć tutaj decyduje”. Na poparcie przedstawionej tezy dała przykład swojego życia osobistego, osoby wychowywanej tylko przez mamę. Czy ze zła może wyniknąć dobro i o czym to świadczy?  Jak możemy zobaczyć w komentarzach, oprócz rzeki hejtu wobec mnie, jako prowadzącego, bardzo mocno wybija się brak minimalnego choćby zrozumienia powagi omawianego zagadnienia. Sympatycy skrajnej lewicy – niczym żądni krwi rewolucjoniści – nawet na moment nie próbują zatrzymać się, zastanowić się choćby nad skutkami lansowanej ideologii. Dlaczego takie postawienie sprawy przez rzeczniczkę Razem i szerzej przez polityczną lewicę – mimo być może, dobrych intencji – jest nieuczciwe i niebezpieczne zarazem?  Powodów jest kilka. Spróbujmy najpierw przyjrzeć się argumentowi ad personam, który można streścić tak: zdarzają się sytuacje, w których dzieci są wychowywane w rozbitych rodzinach albo rodzice są w nieformalnym związku, co nie oznacza, że takie dzieci są gorsze.  Zgoda, takie przypadki rzeczywiście występują i chwała rodzicom, którzy wbrew przeciwnościom losu robią wszystko, by ich dzieci wyrosły na dobrych i szczęśliwych ludzi. Czy nie zna historia świata przypadków dzieci, które z największej patologii wyszły na wspaniałych, mądrych i dobrych ludzi? Dlatego zresztą powstała instytucja małżeństwa, bo dzięki niej dwie dorosłe osoby nie tylko otrzymują w ramach wspólnoty pewne prawa, ale i obowiązki, choćby wobec potomstwa. Ponadto świadomie i dobrowolnie zobowiązując się do czegoś, dają swojemu potomstwu większe szanse na bezpieczny i zdrowy rozwój. Czy skoro mi się nie udało, to znaczy że definicja normalnej rodziny nie istnieje?  Oczywiście sytuacje są różne, życie potrafi również zaskoczyć negatywnie, a i my dorośli popełniamy błędy. I właśnie dlatego decyzji o małżeństwie nie podejmuje się z dnia na dzień, że jest to decyzja poważna i niesie za sobą konkretne skutki dla wszystkich zainteresowanych.  Nie zawsze tak jest, że dziecko wychowywane jest przez rodziców będących w związku małżeńskim, ale dla dziecka już sam fakt, że wychowują go rodzice razem, jest wskazany. Dzięki temu rośnie w otoczeniu matki i ojca, z którymi ma wyjątkową więź i otrzymuje odpowiednie wzorce męskie i żeńskie. Oddajmy w tej sprawie głos ekspertowi. Pani psycholog Kamila Krocz na stronie wp.pl poświęconej rodzicielstwu pisze tak: „Mama i tata są niezbędni do prawidłowego rozwoju dziecka. Rodzice stanowią wzorzec zachowań do naśladowania, uczą życia, wspierają, opiekują się, troszczą się o maluchy, wychowują je. Mężczyzna zajmuje szczególne miejsce w strukturze rodziny – dostarcza wzorca męskości. Jest jednocześnie mężem i ojcem. Miłość ojcowska ma inny charakter niż miłość macierzyńska. Erich Fromm twierdził, że miłość matki to miłość bezwarunkowa. Matka kocha dziecko za to, że po prostu jest. Natomiast ojciec kocha maluchy miłością warunkową – kocha za coś, za realizację poleceń, dyscyplinę i posłuszeństwo. Role matki i ojca są potrzebne, gdyż wzajemnie się uzupełniają”. Powiem więcej. Nawet na łamach „Newsweeka”, tygodnika kierowanego przecież przez skrajnie lewicowego Tomasza Lisa, kilka lat temu ukazał się tekst pt. „Rodzina patchworkowa. Dzieci marzą tylko o tym, by było jak dawniej”, w którym pisano o szkodach, jakie dzieciom przynoszą rozbite rodziny. Powie ktoś: a jednak zdarzają się sytuacje, w których mamy jednego kierującego się dobrem dziecka rodzica i to może być lepsze od układu, w którym jest matka i ojciec, ale jedno z nich temu dobru dziecka szkodzi. Z pewnością. To jednak nie zmienia faktu, że większe szanse na zdrowy rozwój dziecko ma w pełnej rodzinie.  Jeśli pani Dulkiewicz udaje się jako samotnej matce otaczać troską i opieką oraz dawać swojej córce szczęście – super. Dlaczego jednak z powodu własnej sytuacji osobistej chce narzucać całemu światu swoją wizję świata, w której samotne wychowanie jest układem pożądanym, a wręcz nową normą? Taka postawa to skrajny brak empatii i wyobraźni, a używanie doświadczeń (własnych czy swoich rodziców), żeby jako normę narzucić coś, co normą nie jest – to działanie ze wszelkich miar szkodliwe dla kondycji całego społeczeństwa. Powiem więcej, to woda na młyn dla wszystkich ojców i matek egoistów, którzy nie poczuwając się do odpowiedzialności za bycie rodzicami i kierując się własną wygodą – wolą płacić alimenty albo ich unikać, a swoim dzieciom zaserwować syndrom odrzucenia, czyli ciężar na całe życie.  „Skoro w mediach i w Sejmie mówią, że dla dziecka nieważne, czy ma mamę i tatę, czy jest wychowywane w jakimś innym układzie rodzinnym, to ja porzucając własne dziecko jestem usprawiedliwiony/usprawiedliwiona i nie mam sobie nic do zarzucenia” – myśli sobie taki egoistyczny rodzic. W ten prosty sposób otrzymuje extra glejt dla swoich egoistycznych życiowych wyborów, krzywdzących dla potomstwa, ale wygodnych dla niego samego. Jaki mają sens kulturowe normy i definicje? W 2004 r. odbyła się seria debat przedwyborczych, w których starli się kandydaci na senatora Illinois: Barack Obama i Alan Keyes. Ten pierwszy jest dziś doskonale wszystkim znany, jednak to wywód Keyes’a, który wyjaśniał dlaczego małżeństwa homoseksualne nie istnieją z definicji, przeszedł do historii i przywoływany w licznych dyskusjach, które w tej sprawie toczą się do dziś.  Prowadzący dyskusję pytał katolickiego polityka o jego słowa wypowiedziane w innej stacji, że tam „gdzie prokreacja jest zasadniczo niemożliwa, małżeństwo jest nieistotne i niepotrzebne”. W odpowiedzi Keyes daje wywód o definicji małżeństwa i jego sensie dla państwa i wspólnoty obywateli. - Zachowywanie się tak, jakby koncepcje były śmiechu warte, znaczy, że chce się być irracjonalnym. Ludzie rozumują, używają różnych koncepcji i definicji, konstruujemy również prawo za pomocą koncepcji i definicji i jeśli nie wiesz, jak działać w odniesieniu do tych definicji, to nie możesz tworzyć prawa – tłumaczył Keyes, podkreślając, że zmiana definicji małżeństwa, jakiej chcą lewicowi rewolucjoniści, prowadzi do zniszczenia samej potrzeby istnienia takiej instytucji.",,
Na boisku i w kieszeni. Zła passa AC Milan trwa,"Zespół Krzysztofa Piątka AC Milan ma ostatnio złą passę nie tylko pod względem wyników sportowych, ale i finansowych. Słynny piłkarski klub z Mediolanu zanotował w 2018 r. rekordową stratę 145,9 mln euro.","Zatwierdzony podczas posiedzenia klubu bilans wykazał, że straty są wyższe o około 20 mln niż w 2017 r. Wszystkie ma pokryć większościowy akcjonariusz, fundusz Elliott, który przejął kontrolę nad AC Milan latem 2018 r. z powodu problemów finansowych chińskiego konsorcjum i biznesmena Yonghonga Li. Wcześniej przez lata AC Milan należał do magnata medialnego i byłego premiera Silvio Berlusconiego. W ciągu ostatnich sześciu lat straty AC Milan wyniosły pół miliarda euro, a finansowe problemy spowodowały, że słynny klub został wykluczony z rozgrywek o europejskie puchary – Ligi Europy. „Rossoneri” nie spełnili bowiem po raz kolejny wymogów finansowego fair play, którego zasady wymagają, by kluby nie wydawały więcej, niż zarabiają. Pomysłem na ożywienie koniunktury niegdyś wielkiego AC Milan ma być idea propagowana wspólnie z lokalnym rywalem – Interem Mediolan, budowy nowoczesnego stadionu piłkarskiego. Pomysł i jego realizację muszą poprzeć jednak władze stolicy Lombardii.",,
Sędzia ukarany za kradzież wróci do pracy w szczecińskim sądzie,"Sędzia Paweł M. przyłapany na kradzieży elementu wkrętarki ma wrócić do pracy w szczecińskim sądzie. Nie wiadomo jeszcze, do którego wydziału. Sąd Najwyższy złagodził wyrok i zamienił karę wydalenia z zawodu na dwuletnie obniżenie zarobków. – Wiedza i mądrość Sądu Najwyższego mogą przekraczać mój sposób myślenia – powiedział prezes Sądu Okręgowego w Szczecinie Maciej Strączyński.","Sędzia Paweł M. został przyłapany w sklepie budowlanym na kradzieży elementu wkrętarki. Przed Sądem Najwyższym nie był w stanie odpowiedzieć na pytanie dlaczego kradł. Mimo to SN zdecydował, że Paweł M. znów będzie orzekał.Sprawy nie chciał komentować prezes Sądu Okręgowego w Szczecinie Maciej Strączyński. Podkreślił, że jest przedstawicielem wymiaru sprawiedliwości, który ma obowiązek do tego wyroku się zastosować i ma obowiązek go wykonać. – Sąd Najwyższy jest jak sama nazwa wskazuje - sądem najwyższym. Jego wiedza i mądrość mogą przekraczać mój sposób myślenia, zatem nie jestem od  oceniania tego – powiedział. Oświadczenie Pawła M.O tym, w którym wydziale będzie teraz pracował skazany sędzia, zdedyduje prezes sądu wraz z kolegium sądu okręgowego. Paweł M. złożył oświadczenie, że jest gotów orzekać w każdym wydziale do którego zostanie skierowany.  Podczas rozprawy Paweł M. mówił, że zachował się głupio. Zapewniał, że nie chciał ukraść. Jego obrona wskazywała na trudny okres w życiu sędziego. Miał być przepracowany, jego partnerka przewlekle chora, a jej matka – umierająca.",,
Wilhelm Sasnal i naród z gastrycznymi problemami,"Eksperci od hejtu na Polaków nasilają działalność zwykle w okolicach świąt. Sięgają po nich chętnie liberalne redakcje, bo wiedzą, że wśród ich odbiorców to się dobrze sprzeda.","Tacy eksperci od antypolonizmu to szczególny typ ludzi. We wciąż najważniejsze dla mnóstwa z nas święta nie tylko obwieszczają, dlaczego ich nie obchodzą, ale też starają się obrzydzić świętowanie innym. Pokazują palcem w stronę swoich adwersarzy, zatykają nos i mówią: śmierdzi wam z pyska, a w dodatku wyglądacie na faszystów i katolickich fundamentalistów. Ktoś powie – pan przesadza. Ale tuż przed Dniem Niepodległości w „Wysokich Obcasach” artysta malarz Wilhelm Sasnal raczył zauważyć: „W Polsce jesteś w pokoju z paskudnym widokiem i musisz znosić bekanie i pierdzenie rodaków, którzy z tobą siedzą. (...) Odczuwam empatię wobec konkretnego człowieka, ale nie odczuwam empatii wobec statystycznego Polaka głosującego na PiS, wobec ludu jako zbiorowości. Gdy jestem w Polsce, staram się odwracać plecami do tego, co może mnie nadmiernie konfrontować z tą naszą okropną rzeczywistością”. Intrygująca jest wizja Polaków jako narodu z gastrycznymi problemami. Sasnal żyje w Nowym Jorku. Obraca się w artystycznym światku, gdzie ludzie podobni są może nie tyle olimpijskim bogom, za których maniery nie dałbym złamanego grosza, ale – najwyraźniej – cieniom na Polach Elizejskich. Państwo wybaczą, że jeszcze moment utrzymam się przy Sasnalowej poetyce, ale wygląda na to, że bohema artystyczna w USA nie puszcza wiatrów i nie beka. Przynajmniej przy Sasnalu. Ktoś powie: Sasnal nie musi się tym kłopotać. Wszak artyści to ludzie szczególni, ich metabolizm przynosi światu woń fiołków. No ale przecież i wśród Amerykanów, Francuzów czy Anglików jest mnóstwo ludzi, do których fortuna uśmiechnęła się krzywo i niestety nie są artystami. Sasnal musi zdawać sobie sprawę z ich istnienia i znacznej różnorodności. Musi przecież wiedzieć, że mają nie tylko inny kolor skóry, ale też spora część z nich żyje z pracy rąk własnych, również z obsługi wybitnych panów artystów. Czy nigdy żaden taksówkarz w Stanach nie beknął przy Sasnalu? Czy żadna francuska pokojówka mimochodem nie zepsuła przy nim powietrza? Sasnal jest dyskretny w tych sprawach. Wygląda na to, że to tylko Polacy i Polki robią takie numery, najwyraźniej zupełnie celowo, naszemu wybitnemu artyście. Na szczęście są jeszcze „Wysokie Obcasy” i na ich łamach koryfeusz sztuk może się pożalić, jakie przeżywa udręki z rodakami. Szczególnie z tymi, którzy głosują na Prawo i Sprawiedliwość. A może Sasnal nigdy nie pozwoliłby sobie na takie teksty pod adresem Amerykanów, Francuzów, Anglików? Wszak zostałby zapewne odebrany jako arogancki typ. Albo jak, przepraszam państwa bardzo, „Polaczek”, który podskakuje tym, co mu za sztukę płacą. Sasnal jest na tyle cwany, że nie pozwoli sobie na takie grube uogólnienia pod adresem przedstawicieli narodów reprezentujących kulturowe i ekonomiczne centrum w którym się obraca. Może mógłby sobie pozwolić na kąśliwość wobec białych Amerykanów głosujących na Trumpa, ale na tym właściwie koniec. Nie powie przecież w opiniotwórczej amerykańskiej prasie, że w USA musi znosić „bekanie i pierdzenie” Amerykanów, którzy przy nim siedzą. Nie powie światu, że Anglicy, Francuzi czy Amerykanie nie potrafią zachować się w metrze, w windzie i na lotnisku. Och, nie – turpistyczne opisy artysta Sasnal ma dla „polskiego ludu”. Bo tak naprawdę w niczym mu to nie grozi, nijak nie narusza jego interesów i pozycji w artystycznym światku. I jest bardzo dobrze widziane przez redakcję i czytelników (czytelniczki oczywiście też) choćby „Wysokich Obcasów”. Sasnal nie mówi nam też o wojnach na noże we własnym artystycznym środowisku, o problemach artystów z samymi sobą, o ich bardzo nieraz przyziemnych udrękach – bo naraziłby się zbyt licznym kolegom i koleżankom po fachu.Dlatego ta „krytyka polskości”, jaką uprawia, jest tak straszliwie naiwna. Ktokolwiek zna artystyczny światek, nawet nie z autopsji, co z licznych wspomnień i biografii z kolejnych epok, ten wie, że bekanie i puszczanie wiatrów to naprawdę jedna z najmniejszych przywar tych środowisk. Że wszelkie namiętności, słabości, tragedie i ludzkie upadki nie są tam niczym zaskakującym. A wręcz występują w pewnej nadreprezentacji. Tym marniejsze i naiwniejsze jest to Sasnalowe moralizowanie – on o tym wszystkim musi wiedzieć. I muszą o tym wiedzieć również liberalne redakcje, tak bardzo zbrzydzone „zwykłymi Polakami” i tak chętnie przypytujące przeróżnych Wilhelmów Sasnalów na okoliczność ich fobii.",,
"Zaremba o spektaklu „Klątwa"": robiony przez złych ludzi dla innych złych ludzi","„Klątwa” to „luźny zbiór scenek”, z których „nic nie wynika” – ocenił publicysta tygodnika „wSieci” Piotr Zaremba po obejrzeniu kontrowersyjnego spektaklu w Teatrze Powszechnym. Jego zdaniem kolejne sceny przedstawienia „płyną w poetyce wszechogarniającego bluzgu”.","– Raz postaci wykonują ruchy frykcyjne z okrzykiem „Polska” na ustach, innym razem symulują seks z księdzem, jeszcze innym wieńczą przedstawienie ścięciem wielkiego, drewnianego krzyża piłą mechaniczną. „Nienawidzimy” – to jedyne dające się odczytać przesłanie – ocenił Piotr Zaremba.W odczuciu publicysty „Klątwa”  sprawia wrażenie „niezamierzonej autoparodii”. W sztuce nagromadzono „wszystkie możliwe obsesje polskiej i światowej lewicy” związane ze społeczeństwem, czyli „pedofilię księży, aborcję, strach przed nacjonalizmem i wojujący feminizm” – ocenił.",,
Były prawnik Donalda Trumpa skazany na trzy lata więzienia,"Były osobisty prawnik prezydenta Donalda Trumpa Michael Cohen został skazany na trzy lata więzienia, m.in. za opłacenie w czasie kampanii wyborczej milczenia kobiet, które miały mieć romanse z Trumpem, a także za złożenie fałszywych zeznań w Kongresie USA.","Cohen, któremu groziło pięć lat więzienia, został skazany za złamanie prawa wyborczego, ponieważ to on zapłacił za milczenie dwóch kobiet, aktorki Stormy Daniels i byłej modelki „Playboya” Karen McDougal. Pierwsza z nich otrzymała 130 tys. dol., a druga – 150 tys. dol. Cohen zeznał, że zapłacił tym kobietom na polecenie Donalda Trumpa, co oznacza, że prezydent mógł być zamieszany w przestępstwo federalne. Prezydent wcześniej utrzymywał, że nic nie wiedział o opłaceniu milczenia Daniels i McDougal, ale we wtorkowym wywiadzie dla Agencji Reutera powiedział, że zapłacenie im nie było pogwałceniem prawa wyborczego. Prawnik prezydenta Rudy Giuliani bronił go w mediach, argumentując, że zapłacenie tym kobietom nie może zostać potraktowane jako złamanie prawa o finansowaniu kampanii wyborczych, ponieważ Trump zrobił to, aby chronić swoją reputację i zrobiłby to nawet wtedy, gdyby nie kandydował wówczas na prezydenta. Pod koniec listopada Cohen przed sądem federalnym w Nowym Jorku przyznał, że prace w sprawie projektu Trumpa dotyczącego budowy Trump Tower w Moskwie nie zakończyły się w styczniu 2016 r. – jak zeznał przed Kongresem w 2017 r. – ale trwały do czerwca 2016 r., czyli już w trakcie kampanii prezydenckiej. Były prawnik prezydenta przyznał się również, że skłamał, wyjaśniając Kongresowi, iż nigdy nie zamierzał odbyć podróży do Rosji, podczas gdy faktycznie planował wizytę w Moskwie, do której jednak nigdy nie doszło. Prezydent Trump słowom Cohena zaprzecza. Wyjaśnił, że zrezygnował z budowy nieruchomości w Moskwie, nie sprecyzował jednak, kiedy. Cohen miał dać śledczym do zrozumienia, że będzie z nimi nadal współpracować; nie jest jasne, czy wpłynęło to na jego wyrok. Latem pojawiły się pogłoski, że Cohen gotów jest zeznać, iż obecny prezydent wiedział z wyprzedzeniem o spotkaniu swojego syna Donalda oraz doradcy i zięcia Jareda Kushnera z rosyjską prawniczką Natalią Weselnicką w Trump Tower, które odbyło się w czerwcu, przed wyborami prezydenckimi w 2016 r. Weselnicka miała oferować kompromitujące informacje o kandydatce Demokratów w wyborach prezydenckich Hillary Clinton.Spotkanie to jest przedmiotem szczególnego zainteresowania prokuratora specjalnego Roberta Muellera, który prowadzi dochodzenie w sprawie Russiagate. Cohen tłumaczył podczas rozprawy, że „ślepa lojalność wobec Trumpa sprowadziła go na złą drogę”.",,
„Nie pozwolimy na zmianę ustroju w Polsce na sędziokrację”,"W komisji wolności obywatelskich PE w Strasburgu odbyła się debata na temat praworządności w Polsce, na Węgrzech i na Malcie. Europosłowie PiS bronili reform wymiaru sprawiedliwości w Polsce, natomiast europosłowie PO i opozycji krytykowali je.","Unijny komisarz ds. sprawiedliwości Didier Reynders mówił, że sędziowie, którzy krytycznie odnoszą się reform wymiaru sprawiedliwości w Polsce, poddawani są postępowaniom dyscyplinarnym, co stanowi powód do zaniepokojenia. Zaznaczył, że Komisja Europejska wie, że powstał nowy projekt ustawy dotyczący systemu dyscyplinarnego wobec sędziów i analizuje go, w szczególności po kątem jego zgodności z unijnymi przepisami.Reynders zaznaczył również, że procedura artykułu 7 wobec Polski będzie kontynuowana. – Komisja Europejska będzie ściśle monitorować sytuację w Polsce i pozostaje w gotowości do rozmów z władzami polskimi, by rozwiązać problemy – wskazał. Sytuacja dotycząca praworządności w Polsce była też krytykowana przed przedstawicieli grup Europejskiej Partii Ludowej, grupy Odnowić Europę i socjalistów.Reform rządu bronił Patryk Jaki (PiS). Wskazywał, że są one oceniane na podstawie sloganów. – Udajecie, że znacie Polskę lepiej od wszystkich Polaków, którzy dwukrotnie wybrali w wyborach zdecydowaną większością rząd Prawo i Sprawiedliwości, gdzie kluczowym elementem programu jest wymiar sprawiedliwości – zaznaczył.Mówił też, że w wypowiedzi Reyndersa był szereg nieścisłości dotyczących wymiaru sprawiedliwości w Polsce, na przykład co do sposobu powołania Izby Dyscyplinarnej Sądu Najwyższego. – Polska znów długo była oskarżana o łamanie praworządności. Trudno w dwie minuty walcząc o głos prostować wszystkie nieprawdy. Jednak będziemy walczyć. Nie pozwolimy na zmianę ustroju w Polsce na sędziokrację – podkreślił. Mechanizmy weryfikacji Europosłanka Magdalena Adamowicz (PO) dowodziła z kolei, że sytuacja w Polsce pokazuje, że „mechanizmy weryfikacji” są niewystarczające. – Mechanizmy UE są bezbronne wobec fake newsów, dezinformacji, manipulacji i inżynierii społecznej. Są zbyt powolne i wciąż dają możliwości kłamliwego interpretowania. Dlatego potrzeba wypracować mechanizmy, dające jednoznaczne wskazania, czytelne dla wszystkich obywateli. (...) Jeśli ma to prowadzić do Polexitu, to niech ludzie to usłyszą – zaznaczyła.Reformy polskiego rządu krytykowała Sylwia Spurek (Socjaliści i Demokraci). Mówiła, ze chciałaby, aby w komisji europarlamencie nie było dyskusji o jej kraju, ale sytuacja w Polsce co do praworządności pogarsza się. Skrytykowała tez projekt ustawy dot. dyscyplinowania sędziów, który – jak mówiła – jest uderzeniem w niezależność sędziowską.Reformy wymiaru sprawiedliwości broniła Beata Kempa (PiS). – Co zrobi Rada, Komisja Europejska w sytuacji, gdy zobaczy sędziów, którzy idą razem z podsądnymi w manifestacjach organizowanych przez opozycję, która dwukrotnie nie potrafi wygrać wyborów – mówiła. Zwróciła przy tym uwagę, że we Francji udział sędziów w demonstracjach politycznych jest zakazany.Europoseł Andrzej Halicki (PO) powiedział z kolei, że bez niezależności sądownictwa nie ma demokracji i nie ma możliwości obrony podstawowych praw obywatelskich. – Dlatego wszyscy, jak tu siedzimy – może z wyjątkiem tych, którzy tych wartości nie podzielają – powinniśmy stanąć w obronie polskich sędziów, którzy zderzają się z aparatem represji i mechanizmem nienawiści – powiedział. Dodał, że w polskim Sejmie jest projekt ustawy, który ogranicza prawa sędziów i daje możliwości wyrzucenia ich z zawodu tylko dlatego, że nie zgadzają się z władzą.",,
Saakaszwili domaga się od UE pomocy w konflikcie z Poroszenką,"Micheil Saakaszwili zażądał wsparcia Unii Europejskiej, a zwłaszcza kanclerz Angeli Merkel w konflikcie z prezydentem Ukrainy. „Petro Poroszenko niszczy swój kraj” – powiedział były prezydent Gruzji niemieckiemu dziennikowi „Bild”.","„On (Poroszenko) chce mnie usunąć, ponieważ piętnuję korupcję. (...) Jeśli w końcu Unia Europejska i przede wszystkim kanclerz Angela Merkel nie podejmą jakichś działań, to Ukraina rozpadnie się” – stwierdził Saakaszwili. O zatrzymaniu Saakaszwilego, byłego prezydenta Gruzji, a dziś szefa opozycyjnej ukraińskiej partii Ruch Nowych Sił, poinformowali jego najbliżsi współpracownicy. Jako pierwszy wiadomość  przekazał pochodzący z Gruzji były zastępca prokuratora generalnego Ukrainy Dawid Sakwarelidze. Pod wpisem umieścił krótki film, na którym widać wnętrze restauracji i ludzi w mundurach polowych, rzucających na podłogę osoby cywilne.Na stronie Saakaszwilego na Facebooku pojawił się następnie komunikat, w którym podano, że został on zatrzymany obok biura Ruchu Nowych Sił w Kijowie przez „nieznanych ludzi w kominiarkach”, którzy wywieźli go w niewiadomym kierunku trzema busami marki Volkswagen. Później Straż Graniczna Ukrainy poinformowała, że Saakaszwili został odesłany do Polski, skąd wjechał na Ukrainę.",,
Chińskie władze nie uznają uniwersalnego modelu praw człowieka,"– Nie istnieje jeden uniwersalny model praw człowieka, a każdy kraj podąża własną drogą w zależności od uwarunkowań – ocenił szef wydziału propagandy Komunistycznej Partii Chin (KPCh) Huang Kunming na Forum Praw Człowieka Południe-Południe w Pekinie.","Według państwowych chińskich mediów w organizowanym przez chiński rząd dwudniowym Forum Praw Człowieka uczestniczą przedstawiciele ponad 70 krajów z Azji, Afryki i Ameryki Łacińskiej oraz ONZ.Chińskie władze przeciwstawiają się idei uniwersalnych praw człowieka i odrzucają zachodnie koncepcje wolności wypowiedzi, demokracji liberalnej i praw obywatelskich.– Nie istnieje uniwersalna ścieżka i model praw człowieka na świecie. Rozwój idei praw człowieka musi i może być promowany jedynie w zgodzie z krajowymi warunkami poszczególnych państw i potrzebami ich mieszkańców – oświadczył Huang, który pełni funkcję dyrektora propagandy Komunistycznej Partii Chin od 2017 r.Rządząca krajem KPCh kładzie natomiast nacisk na rozwój gospodarki stosując system scentralizowanej i coraz ściślejszej kontroli nad obywatelami.Wiceminister spraw zagranicznych Ma Zhaoxu potępił na forum politykę władz USA nie wymieniając ich z nazwy. Stwierdził, że „pod sztandarem praw człowieka” zasiewają na świecie konflikty i wywołują kryzysy humanitarne. Oskarżył je również o protekcjonizm handlowy, próby rozłączenia od innych państw w dziedzinie nauki i techniki oraz stosowanie sankcji finansowych przeciwko innym krajom. – Te działania nie tylko hamują rozwój gospodarki światowej, ale również naruszają prawa człowieka mieszkańców państw, na które wpływają. Należy im się stanowczo przeciwstawiać – powiedział chiński wiceminister.",,
Tajemnicze spotkanie w kancelarii przed ujawnieniem afery KNF,"W kancelarii Domański Zakrzewski Palinka (DZP) miało odbyć się spotkanie, w którym uczestniczyli szef Getin Noble Banku Leszek Czarnecki, dziennikarka TVN i żona Czarneckiego Jolanta Pieńkowska, mecenas Roman Giertych i prawnicy kancelarii – podaje na Twitterze dziennikarz Marcin Dobski.",,,
KRS: SN nie może podważyć legalności innych konstytucyjnych organów RP,SN nie może podważyć legalności innych konstytucyjnych organów Rzeczpospolitej Polskiej i nie ma kompetencji do wypowiadania się abstrakcyjnie o obowiązujących ustawach – oświadczyła Krajowa Rada Sądownictwa.,"Wydane przez KRS oświadczenie nawiązuje do wtorkowego wyroku TSUE wydanego w odpowiedzi na pytania prejudycjalne zadane przez Izbę Pracy Sądu Najwyższego.  Trybunał orzekł, że to Sąd Najwyższy ma badać niezależność nowej Izby Dyscyplinarnej, by ustalić, czy może ona rozpoznawać spory dotyczące przejścia sędziów Sądu Najwyższego w stan spoczynku. Zdaniem TSUE, jeśli SN uznałby, że Izbie Dyscyplinarnej brak niezależności i bezstronności, mógłby przestać stosować przepisy, na mocy których to właśnie do tej Izby należy rozpoznawanie sporów dotyczących przejścia w stan spoczynku sędziów SN. W stanowisku odnoszącym się do wyroku TSUE Krajowa Rada Sądownictwa podkreśliła, że Sąd Najwyższy nie może podważyć legalności innych konstytucyjnych organów Rzeczpospolitej Polskiej i nie ma kompetencji do wypowiadania się abstrakcyjnie o obowiązujących ustawach.  „Krajowa Rada Sądownictwa z niepokojem odbiera wypowiedzi, w tym także niektórych sędziów zachęcające do weryfikacji sędziów i wydanych przez nich orzeczeń. Krajowa Rada Sądownictwa wskazuje, że działania te mają na celu wywołanie fałszywego wrażenia w społeczeństwie, godzą w pewność obrotu prawnego i poczucie bezpieczeństwa prawnego obywateli” - napisano w oświadczeniu KRS. KRS zaznaczyła ponadto, że wyrok TSUE „w całości podziela stanowisko Rady w sprawie C-585/18, a w sprawach C-624/18 i C-625/18 nie podzielił opinii Rzecznika Generalnego E. Tancheva” (jakoby nowa Izba Dyscyplinarna „nie spełniała wymogów niezawisłości” – red.).  KRS dodała również, że stanowisko Trybunału jest zgodne z większością argumentów przedstawionych przez pełnomocników Rady wyrażonych na rozprawie ustnej.  „Trybunał nie zakwestionował umocowania Krajowej Rady Sądownictwa i Izby Dyscyplinarnej Sądu Najwyższego, a wskazał jedynie, że sąd krajowy może dokonywać oceny w jednostkowej sprawie, czy organ krajowy – właściwy zgodnie z przepisami krajowymi – jest sądem niezawisłym i bezstronnym w rozumieniu art. 47 Karty Praw Podstawowych. Tym samym potwierdził, że respektuje sfery zastrzeżone dla Państw Członkowskich” – czytamy w oświadczeniu KRS. W ocenie Rady wprawdzie Trybunał w orzeczeniu stwierdził, że każdy czynnik polityczny biorący udział w powoływaniu sędziów „może rodzić wątpliwości i uruchamiać ocenę, czy sąd jest sądem niezawisłym, ale jednocześnie zwraca uwagę, że to dopiero zespół czynników – wyliczonych przykładowo – może prowadzić do ostatecznej konkluzji wykluczającej istnienie przymiotów niezawisłości i bezstronności”. Jak dodano, wśród tych czynników wymieniono praktykę organów uczestniczących w procesie nominacyjnym sędziów. Rada zauważyła ponadto, że „praktyka należy do sfery faktów”. „Praktyka ma to do siebie, że może ulegać zmianom w czasie. Przepisy ustrojowe mają zaś charakter uniwersalny” – zaznaczono w oświadczeniu.  „Poprzedni wyrok Trybunału z dnia 24 czerwca 2019 r. w sprawie C-619/18 dotyczącej niezależności Sądu Najwyższego kładł nacisk na nieusuwalność sędziów. W związku z tym niedopuszczalna jest wykładnia wyroku z dnia 19 listopada 2019 r. prowadząca do wniosku, że dopuszczalne jest odebranie sędziom i właściwemu sądowi prawa do orzekania. Taka wykładnia pozostaje w sprzeczności z fundamentalną wartością Unii Europejskiej: zasadą nieusuwalności sędziów” – zwraca uwagę KRS. Rada podkreśliła również, że nie ma żadnych instytucjonalnych uregulowań, czy okoliczności faktycznych, „które w jakikolwiek sposób uzależniałyby Radę od wpływów władzy ustawodawczej, wykonawczej czy też sądowniczej”.  „Rada jest organem w pełni niezależnym. Dla całkowitego usunięcia wątpliwości jednostek co do niezależności Rady należy rozważyć wzmocnienie ustrojowej pozycji członków Rady na wzór innych organów konstytucyjnych” – napisano.",,
Zabić kajzera. Ściśle tajna misja RAF-u,"Ten atak miał zmienić bieg I wojny światowej i oszczędzić setki tysięcy ludzkich istnień. Dzięki francuskim materiałom wywiadowczym Anglicy dowiedzieli się, że niemiecki cesarz Wilhelm II przebywa w jednym z francuskich pałaców. W ścisłej tajemnicy zorganizowano brawurowy nalot mający na celu zgładzenie monarchy. Zabrakło niewiele...","Wiosną 1918 roku sytuacja na froncie zachodnim była dla aliantów bardzo niebezpieczna. Wprawdzie udało się spenetrować niemiecką obronę podczas bitwy pod Cambrai, jednak przewaga i inicjatywa była po stronie Trójprzymierza. Gen. Erich Ludendorff szykował gigantyczną ofensywę na całej szerokości frontu, licząc na zakończenie wojny, zanim przybędą znaczne siły amerykańskie.Uprzedzając fakty, podamy, że już w lipcu we Francji stacjonowało 300 tys. żołnierzy z USA, zaś w listopadzie ich liczba osiągnęła 2 miliony. Amerykanie przystąpili do wojny bowiem dopiero w kwietniu 1915 roku po zatopieniu transatlantyku RMS Lusitania przez niemieckiego U-Boota U-20, w wyniku czego śmierć poniosło niemal 1200 osób. Mimo to jeszcze przez długi czas udział Amerykanów ograniczał się w zasadzie do wysyłania zaopatrzenia do Europy, nie licząc symbolicznego wsparcia militarnego.Upadające moraleDopiero wiosną 1917 roku obecność Amerykanów na froncie zachodnim stała się zauważalna i zaczęli oni odnosili pierwsze sukcesy, m.in. w bitwie pod Cantigny. Na razie jednak w wojskach ententy panowało niskie morale spowodowane długotrwałymi działaniami wojennymi, brakiem jednolitego dowództwa oraz niewystarczającymi uzupełnieniami wykrwawiających się oddziałów.Przewaga zdawała się być po stronie niemieckiej także z tego powodu, że Rzesza mogła skupić całą uwagę na jednym kierunku działań. 3 marca 1918 roku Niemcy podpisały bowiem z krzepnącym po rewolucji październikowej państwem sowieckim traktat pokojowy w Brześciu kończący działania wojenne na froncie wschodnim. Dzięki temu mogli włączyć do walk na zachodzie 44 zaprawione w bojach dywizje. Po skomplikowanej operacji logistycznej Niemcy dysponowali wkrótce na froncie zachodnim 192 dywizjami przeciwko 173 dywizjom alianckim.                                                    W 1918 roku sytuacja aliantów na froncie zachodnim była bardzo trudna (fot. Wiki/The Library of Congress) Celem wiosennej ofensywy o kryptonimie „Michael” był zmasowany atak na Brytyjczyków, który miał oddzielić ich od Francuzów, oraz odcięcie połączenia z portami w Belgii, dokąd dochodziło amerykańskie zaopatrzenie. Strategia była nowatorska – postawienie na potężne uderzenia grup szturmowych na krótkich odcinkach frontu, zmasowane wykorzystanie lotnictwa oraz ostrzały artyleryjskie o niespotykanej dotąd sile. Mniej chlubne miało być użycie przed atakami gazów bojowych.Odrzucili aliantówOperacja „Michael” spowodowała przesunięcie linii frontu w ciągu zaledwie 8 dni aż o 100 km oraz odrzucenie Francuzów i Anglików daleko na zachód. Po raz pierwszy od 1914 roku Niemcy znajdowali się tak blisko Paryża, że mogli przeprowadzać bezpośrednie ataki artyleryjskie. Widmo porażki Francuzów stawało się coraz wyraźniejsze...Ententa musiała wykonać jakiś ruch, który diametralnie zmieniłby sytuację na froncie. Pojawiło się wiele koncepcji. Jedną z najbardziej oryginalnych był zamach na cesarza Wilhelma II. Plan był niezwykle śmiały jak na swoje czasy, ale w wąskim gronie postanowiono spróbować szansy. Brytyjczycy zdawali sobie bowiem sprawę, że po wycofaniu się Francuzów będą mieli w zasadzie zerowe szanse na pokonanie Niemców.Przenieśmy się o sto lat wstecz, do 2 czerwca 1918 roku. Jesteśmy około 30 km na południe od Charleroi w château de Trélon, w XVIII-wiecznym urokliwym pałacu znajdującym się na terenie posiadłości należącej od XVI wieku do belgijskiej rodziny arystokratycznej Merode. Szlachcie podziękowano, a podczas wojny pałac zajmuje niemieckie dowództwo, co już samo w sobie jest doskonałym przyczynkiem do ataku. Tego dnia w sztabie ma znajdować się sam Wilhelm Hohenzollern, z łaski Bożej cesarz niemiecki, król Prus, margrabia Brandenburgii, burgrabia Norymbergi etc., etc. Bombowa pięśćMamy piękny słoneczny niedzielny poranek. Za moment z zachodu ma nadlecieć 12 dwupłatowych bombowców Airco DH.4 wyposażonych w silniki Rolls-Royce'a o mocy 375 koni mechanicznych z 25 szwadronu nowo powstałych Królewskich Sił Powietrznych (RAF). Najnowszy szczyt techniki. Każdy samolot ma na pokładzie potężną 50-kilogramową bombę oraz po dwie o wadze 9 kg. To już znacząca siła.Liderem ekspedycji jest dowódca całej jednostki mjr Chester Duffus, kanadyjski as myśliwski z potwierdzonymi pięcioma zestrzeleniami na froncie zachodnim, choć latał niezbyt udaną konstrukcją myśliwską F.E.2. Sytuacja jest nietypowa, rzadko bowiem dowódca całego szwadronu i najcenniejszy pilot bierze udział w misji, gdyż jego strata może być niepowetowana.Eskadra startuje o godz. 4.50 i szybko wspina się na pułap 14 tys. stóp (około 4,2 tys. m). Cel znajduje się w odległości około 160 km. Przy prędkości ponad 200 km/godz. bombowce mają dolecieć nad Trélon około godz. 5.30. Z początku misja przebiega pomyślnie. Linię frontu udało się przekroczyć bez reakcji ze strony Niemców. Nad Le Cateu, około 40 km od celu, samoloty zaczynają zniżać się do pułapu 500 stóp (150 m). Ścisła tajemnicaCo ciekawe, misja była utrzymywana w takiej tajemnicy, że wiedza o niej niemal została zapomniana. Stała się niemal legendą miejską. Na ślad, że faktycznie miała miejsce natrafił były oficer wywiadu Armii Brytyjskiej płk John Hughes-Wilson. Dowodem jest dziennik prowadzony przez por. Archibalda Roy Wattsa, obserwatora służącego na jednym z DH.4.– Dla historyka wojskowości to był moment „eureka”, gdy okazało się, że niedyskretny lotnik dał nam wgląd w sekretny atak – przyznał w rozmowie z dziennikiem „Daily Mail” Hughes-Wilson, który na podstawie wspomnień Wattsa stworzył powieść.Autor otrzymał kopię dziennika od Johna Wattsa, wnuka owego niedyskretnego obserwatora bombowca. Pod datą 2 czerwca 1918 roku odnotowano w nim: „Nalot bombowy na château kajzera w Trélon”. Okazało się, że John dysponuje jeszcze wieloma innymi cennymi materiałami. Wśród nich są mapa Trélon z czasów wojny, która ukazuje nie tylko miejsce położenia siedziby niemieckiego dowództwa, ale również pociąg Wilhelma II oznaczony podpisem „imperialny pociąg”. To dowód, że misja była w rzeczywistości zamachem na cesarza.Cynk od więźniaNaturalnie Brytyjczycy nie polecieli na chybił trafił. Pojawia się jednak pytanie, skąd wiedzieli, że akurat w Trélon przebywa niemiecki cesarz. Okazuje się, że informację przekazał por. Frederic de Merode, członek arystokratycznej rodziny, w której posiadaniu przed wojną było château. Pracował on jako tłumacz dla francuskiej armii i do jego zadań należało m.in. przesłuchiwanie niemieckich więźniów. Jeden z nich ujawnił miejsce pobytu cesarza. Merode przekazał cenną informację wyżej. Wiadomo, że dotarła ona do gen. Maurice'a de Barescuta, który napisał notatkę do ppłk. Leona de Cointeta. „Merode powiedział mi, powołując się na wiarygodne źródło, że w château jego rodziców mieszka kajzer. Na pobliskiej bocznicy stoi pociąg w każdej chwili gotowy do jazdy, który umożliwiłby mu natychmiastową ucieczkę” – napisał Barescut.Raport trafił do Brytyjczyków. Ci postanowili wykorzystać doskonałą okazję. Kto jednak podjął decyzję, na jakim szczeblu, czy szukano potwierdzenia w innych materiałach wywiadowczych? Tego nie wiadomo. W archiwach wywiadu nie ma po misji żadnych śladów. Hughes-Wilson uważa, że ta tajemnica jest znacząca. – Każdy plan zabójstwa kajzera musiałby zostać zaaprobowany przez najwyższe szczeble – uważa historyk.Decyzja premiera?– Odpowiedzialność za zlecenie takiego ataku wykracza daleko poza kompetencje sir Douglasa Haida, dowódcy Brytyjskich Sił Ekspedycyjnych. Według mnie decyzję musiał podjąć ówczesny premier David Lloyd George – przekonuje Hughes-Wilson. Fakt braku dowodów, iż to sam szef rządu autoryzował zamach, ma być dowodem samym w sobie. W swej skromności premier naturalnie nie życzyłby sobie, żeby pozostał ślad, iż to on odpowiada za zabójstwo kuzyna króla Wielkiej Brytanii Jerzego V.Gdyby nalot zakończył się sukcesem i Wilhelm II poniósłby śmierć, szef brytyjskiego rządu mógłby twierdzić, że ani on, ani RAF nie wiedział o pobycie cesarza w Trélon. Normalnie zaatakowaliśmy znaną nam siedzibę niemieckiego dowództwa, a że był tam cesarz? Skąd mieliśmy wiedzieć? Wywiad nie miał żadnych informacji na ten temat – mógłby argumentować Lloyd George.                                                    Nalot przeprowadziły bombowce Airco DH.4 (fot. Wiki) Gdyby zaś atak zakończył się porażką, wówczas premier tym bardziej nie musiałby się chwalić swoim udziałem. Faktycznie nie udało się osiągnąć wyznaczonego celu. „Zeszliśmy do 500 stóp i po kolei zrzuciliśmy bomby, po czym wspięliśmy się i wróciliśmy do formacji. Obserwatorzy ostrzelali wioskę i pociąg. Jedna maszyna wylądowała i spłonęła. Po jednym działku przeciwlotniczym nieopodal château i Cambrai, bardzo aktywne. Hunów (pogardliwe określenie Niemców – przyp. red.) nie widzieliśmy” – odnotował Watts. Ani słowa o zbombardowaniu pałacu.Odciąć drogę ucieczki– Bombardowanie miało miejsce, ale pałac nie został trafiony – przyznaje francuski historyk Patrick-Charles Renaud. – Najpierw zaatakowano dworzec, żeby odciąć kaiserowi ewentualną drogę ucieczki – przekonuje. Dodatkowo wydaje się, że dym spowodowany wybuchami bomb mógł przesłonić sam pałac. W wyniku ostrzału z broni maszynowej pociski trafiły tylko kilka aut stojących nieopodal domniemanej kwatery cesarza oraz sam pociąg.Wydaje się, że kluczem do zrozumienia porażki jest fatalna skuteczność ówczesnych bombowców. Problem dotyczył zresztą wszystkich stron konfliktu. W 1918 roku William Weir, członek brytyjskiego rządu i przewodniczący Rady Lotniczej, powiedział gen. mjr. Hugh Montague Trenchardowi, jednemu z dowódców sił powietrznych Armii Brytyjskiej, żeby nie przejmował się zbytnio celnością podczas bombardowań Niemiec, gdyż i tak „generalnie piloci zrzucają wszystkie swoje jajeczka na centra miast”.Idea bombardowania precyzyjnego, trafiania w konkretne budynki, czy nawet pojazdy, pozostawała w sferze marzeń wojskowych. Marzenia te zaczęto realizować dopiero dwie dekady później wraz z powstaniem skutecznych bombowców nurkujących. Precyzyjne zrzucanie bomb z lotu poziomego było niezwykle trudne, nawet po opracowaniu celowników bombowych służących do obliczania wyprzedzenia, z jakim samolot powinien zrzucić bomby, aby trafiły w cel. Czynników mających wpływ na obliczenie właściwego momentu była cała masa, by wymienić choćby prędkość maszyny i wysokość lotu. Odjechał automobilemGdyby udało się zbombardować siedzibę niemieckiego dowództwa, zniszczyć dokumenty, nie mówiąc już o zabiciu wysokich rangą wojskowych czy wręcz Wilhelma II, można byłoby mówić o sukcesie. Niestety, eskadra mjr. Duffusa miała zwyczajnego pecha. Wprawdzie straciła tylko jedną maszynę, a pozostałe bezpiecznie wylądowały na macierzystym lotnisku o godz. 6.35, to jednak nie miała najmniejszych szans na wykonanie zleconego zadania. Cesarz, owszem, mieszkał w pałacu w Trélon, ale opuścił go poprzedniego dnia tuż przed południem. Pociąg został, gdyż monarcha odjechał automobilem.Trudno ocenić, jaki wpływ na wynik działań wojennych miałoby zabicie kajzera. Z jednej strony teoretycznie pogrążone w chaosie Niemcy mogłyby przerwać wiosenną ofensywę, która jak później policzono kosztowała życie półtora miliona istnień ludzkich po obu stronach linii frontu. To dałoby Amerykanom czas na zwiększenie obecności we Francji i utrudniłoby Rzeszy wznowienie działań. Być może jednak zabity cesarz stałby się męczennikiem i niemieccy żołnierze ze zdwojoną siłą zaatakowaliby Francuzów, a ofiar byłoby jeszcze więcej. Tego nigdy się nie dowiemy.Wydaje się jednak, że zryw Niemców i tak był z góry skazany na porażkę. W Rzeszy wrzało. W Berlinie strajkowały setki tysięcy robotników, którymi kierowali komunistyczni agitatorzy. Społeczeństwo było zmęczone przedłużającą się wojną na wyniszczenie. Pod koniec ofensywy jesiennej w 1918 roku aliantom zaczęły się poddawać nawet duże niemieckie oddziały, które straciły zapał do walki, dochodziło do buntów. W efekcie do dymisji podali się dwaj główni dowódcy – feldmarszałek Paul von Hindenburg i gen. Erich Ludendorff.W listopadzie wybuchła rewolucja, która obaliła rząd księcia Maksymiliana Badeńskiego. Sprawy potoczyły się błyskawicznie. Nowy gabinet polityka SPD Friedricha Eberta szybko zawarł z ententą zawieszenie broni, które podpisano 11 listopada w Compiègne. Ebert ogłosił samowolnie rezygnację z tronu Rzeszy i Prus zarówno Wilhelma II, jak i kronprinza Wilhelma, choć sam kajzer chciał pozostać królem pruskim.                                                    Mimo przewagi Niemców na froncie socjalistyczny rząd zawarł z ententą zawieszenie broni (fot. Wiki) Cesarz azylantJeszcze przed końcem działań wojennych obalony monarcha wyjechał do neutralnej wówczas Holandii, która udzieliła mu azylu. Zmarł w czerwcu 1941 roku w Holandii, która pozostawała w tym czasie pod okupacją III Rzeszy. Do końca życia nie stracił nadziei na odzyskanie cesarskiego tronu.W 1931 roku w Doorn odwiedził go Hermann Göring i był gorąco namawiany przez gospodarza, by naziści wskrzesili monarchię, co w ocenie Wilhelma II zakończyłoby chaos panujący w Republice Weimarskiej. Były to jednak naiwne mrzonki, Adolf Hitler wykorzystywał ideę wskrzeszenia cesarstwa wyłącznie w celach propagandowych. Ani mu w głowie było dzielenie się władzą.Wracając do brawurowego nalotu mjr. Duffusa, można przypuszczać, że sukces przyspieszyłby rozwój wypadków, ale i bez niego sprawy potoczyły się swoim torem, wkrótce doprowadzając do zakończenia I wojny światowej. 25 eskadra bombowa doczekała się wielu naśladowców także w okupowanej Polsce, gdzie także zrodził się zuchwały plan zabicia wrogiego przywódcy.W czerwcu 1942 roku członkowie podziemnej organizacji Gryf Pomorski pod dowództwem kpt. Jana Szalewskiego, przebrani w niemieckie mundury, przeprowadzili próbę wykolejenia pociągu pancernego Amerika, którym na pogrzeb Reinharda Heydricha miał podróżować z Kętrzyna do Berlina Adolf Hitler. Operacja „Wiedeńska krew” zakończyła się wykolejeniem niemieckiego pociągu, niestety, innego. Hitler w ostatniej chwili zmienił plan podróży i zatrzymał się w Malborku. To już jednak temat na inną opowieść.",,
Politycy KO nie chcą komentować taśm Neumanna. PiS przeciwnie: To „Ojciec Chrzestny”,"Mocne słowa o taśmach z udziałem szefa klubu parlamentarnego PO-KO Sławomira Neumanna. –  To jest „Ojciec Chrzestny”. Tak odzywa się do swoich podwładnych i tak rozdaje wszystkie zapewnienia, że nic się nie stanie. Wygląda na to, że miał w kieszeni i w ręku cały wymiar sprawiedliwości. Zapewniał ich o bezkarności. Człowiek bez żadnych zasad moralnych, który zasługuje na ogólne potępienie i śledztwo prokuratorskie – powiedział portalowi tvp.info poseł PiS Andrzej Melak.","„Jeśli będziesz w Platformie, będę cię k***a bronił jak niepodległości”, „w Tczewie są same p***eby, rzygam Tczewem”, „KOD jest niczym, to żadna siła, przybudówka” – mówił Neumann na taśmach. Podczas spotkania z lokalnymi działaczami PO z Tczewa omawiał kwestię kandydata na prezydenta w tym mieście. Szef klubu PO-KO analizował sytuację prezydenta Tczewa Mirosława Pobłockiego, którym interesowało się CBA.  Neumann na nagraniu z końca 2017 roku, a więc przed wyborami samorządowymi, był przekonany, że Pobłocki będzie miał akt oskarżenia. To jednak  – zdaniem szefa klubu PO-KO – miałoby zwiększyć szanse prezydenta Tczewa w wyborach, które miały się odbyć za niespełna rok. „Będzie Hania Zdanowska, Żuk, Witkowski, Adamowicz, Karnowski, Jaśkowiak. On będzie w takim gronie zacnych ludzi, że, k***a, nikogo to nie ruszy. O tym ci mówię. Nikogo to nie ruszy. Nasz elektorat, ten antypisowski, uzna, że to jest k***a atak PiS-u, żeby go zabić. I pójdą jeszcze bardziej na niego. Tak to wygląda” – mówił Neumann.  Szef klubu PO-KO jest też spokojny o decyzje sądów. – „Sąd to może wypierd**ić w kosmos, może to prowadzić trzy lata – bez znaczenia to jest. (...) Akty oskarżenia będzie miało, moim zdaniem, 60-70 proc. prezydentów miast. Na nikim to nie będzie robiło wrażenia” – przekonywał.  Reporter telewizji TVP Info próbował pytać o taśmy rzecznika PO Jana Grabca. – Kiedy będzie miał pan pytania dotyczące prawdziwych afer, taśm Kaczyńskiego, taśm Kuchcińskiego ... – próbował zmienić temat Grabiec. Dziennikarz nie dawał za wygraną i dopytywał, czy słowa o „rzyganiu Tczewem” są w porządku. – Pyta mnie pan, a nie chce pan udzielić głosu – stwierdził rzecznik PO i zamknął się w gabinecie. O komentarz do nagrań z udziałem Sławomira Neumanna próbowaliśmy też pytać szefa sztabu wyborczego Koalicji Obywatelskiej Krzysztofa Brejzę. Na kilka pytań zareagował jednak milczeniem. – Cały czas manipulujecie. Nie wypowiadam się dla Telewizji Polskiej. Robicie jeszcze telewizję pościgową, czyli – jeżeli wam odmawiamy odpowiedzi, ponieważ manipulujecie, to staracie się stworzyć wrażenie, że ktoś wam odmawia odpowiedzi. Tak, odmawiam telewizji publicznej odpowiedzi, ponieważ manipulujecie każdymi odpowiedziami polityków opozycji – mówiła z kolei szefowa Nowoczesnej Katarzyna Lubnauer.  Jeden z posłów PO, który do tej pory chętnie komentował bieżące tematy polityczne napisał nam SMS-a, że dzisiaj to niemożliwe z powodu uroczystości pogrzebowych marszałka seniora Kornela Morawieckiego. Zdaniem Zjednoczonej Prawicy taka postawa opozycji pokazuje, jak groźne mogą być dla niej skutki ujawnienia taśm Neumanna. – Przerażający obraz partii opozycyjnej czy jednego z liderów partii opozycyjnej. Szefa klubu parlamentarnego, który porozumiewa się raczej językiem mafijnym, a nie językiem polityka. Mówi się o tym, że to dobrze, że samorządowcy czy prezydenci mają sprawy karne, bo to tylko podbija ich popularność. Mówi, że jak ktoś ma sprawę karną, to powinien pójść do Platformy, bo Platforma go ochroni i że mają na swoich usługach sądy, które będą przetrzymywały tego typu sprawy – powiedział portalowi tvp.info poseł PiS Arkadiusz Mularczyk. Parlamentarzysta przekonywał, że obraz wyłaniający się z taśm Neumanna jest przygnębiający. – Obraz dramatyczny, jeżeli chodzi o wizerunek naszego państwa. Pokazuje to, że Platforma stworzyła takie państwo quasi-mafijne – stwierdził Mularczyk.  Choć w taśmach Neumanna pełno jest wulgaryzmów, to politycy PiS-u twierdzą, że nie to jest kluczowe w tej aferze. – Ja też używam czasami ostrych słów, których potem się wstydzę. Mężczyźni mają to do siebie, że przeklinają. Nie jest to dobre i nie jest to żadna argumentacja. Mnie bardziej martwi ta negatywna ocena o działaczach Platformy Obywatelskiej. Wymienia tam również prezydentów miast. Głównie tam się koncentruje na Adamowiczu twierdząc, że są twarde dowody i może być wyprowadzony w kajdankach. Nie wiem, czy to prawda. Tym powinny zająć się prokuratury i służby – mówił nam minister rolnictwa Jan Krzysztof Ardanowski.",,
Największy samolot świata wykonał lot próbny. Będzie miał nietypowe zastosowanie,"Największy na świecie samolot pod względem rozpiętości skrzydeł, zbudowany przez firmę Stratolaunch odbył pomyślnie swój pierwszy lot – poinformował w sobotę producent. Maszyna ma w przyszłości służyć jako latająca platforma startowa dla satelitów.","Samolot zaprojektowany przez firmę inżynieryjno-astronautyczną Scaled Composites, składa się z dwóch kadłubów połączonych skrzydłami o rozpiętości 117 metrów, tzn. równej długości boiska do futbolu amerykańskiego. Dla porównania rozpiętość skrzydeł Airbusa A380 wynosi 79,75 m. Maszyna napędzana jest sześcioma silnikami stosowanymi do napędu jumbo-jetów Boeing 747.Stratolaunch określa swój samolot jako największy na świecie, ale są maszyny dłuższe licząc od nosa do ogona. Projekt zakłada, że maszyna osiągnie wysokość 10 km, z której nastąpi start niewielkich rakiet wynoszących satelity na orbitę. Byłby to tańszy i bardziej efektywny sposób umieszczania satelitów na orbicie od kosztownych i jednorazowych rakiet nośnych wystrzeliwanych z powierzchni Ziemi. Jak wynika z opublikowanego komunikatu firmy Stratolaunch, w czasie swojego dziewiczego lotu maszyna wystartowała z lotniska na pustyni Mojave, w Kalifornii i w ciągu 2,5-godzinego lotu osiągnęła wysokość 5.182 m oraz szybkość 304 km/godz.",,
Amerykanie będą ćwiczyć przerzut wojsk przez Atlantyk do Polski,"W przyszłym roku Amerykanie będą ćwiczyć przerzut wojsk przez Atlantyk do Niemiec, a następnie do Polski i krajów bałtyckich. To największe tego rodzaju manewry w Europie od 25 lat. Oprócz USA weźmie w nich udział 16 innych państw NATO.","Europę. Ma to zapewnić, że odpowiednie procedury zadziałają w sytuacji kryzysowej” – czytamy w piśmie ministerstwa obrony. Dokument został skierowany do przedstawicieli frakcji Bundestagu w komisji obrony, a dotarła do niego niemiecka agencja.W największych od ćwierć wieku tego rodzaju ćwiczeniach w Europie od lutego do maja przyszłego roku weźmie udział 20 tys. amerykańskich żołnierzy. Niemcy mają pełnić rolę węzła logistycznego podczas przerzutu wojsk do Polski i krajów bałtyckich.„Niemcy są bardzo zainteresowane wykazaniem, że odgrywają centralną rolę w NATO (...) i przyczyniają się do podniesienia poziomu wspólnego bezpieczeństwa europejskiego i euroatlantyckiego” – przekonuje resort obrony Republiki Federalnej Niemiec.",,
W czwartek połączenie klubów PO-KO i Nowoczesnej,W czwartek po południu ma dojść do zjednoczenia klubów Platformy Obywatelskiej – Koalicji Obywatelskiej i Nowoczesnej – poinformował szef klubu PO-KO Sławomir Neumann. Podczas wspólnych obrad wiceprzewodniczącą klubu ma zostać wybrana liderka Nowoczesnej Katarzyna Lubnauer.,"W sobotę na wspólnym posiedzeniu rady krajowe PO i Nowoczesnej wezwały do połączenia klubów parlamentarnych obu ugrupowań, a także budowy „jak najszerszego, prodemokratycznego bloku na wybory parlamentarne”.W odpowiedzi na uchwałę Rady Krajowej Nowoczesnej, klub Nowoczesnej podjął w środę uchwałę w sprawie połączenia klubu Nowoczesnej z klubem Platforma Obywatelska – Koalicja Obywatelska. Według szefa klubu PO-KO Sławomira Neumanna, do zjednoczenia klubów PO-KO i Nowoczesnej ma dojść w czwartek po południu. Taką informację przekazał również szef klubu Nowoczesnej Paweł Pudłowski. Neumann pozostanie szefem klubu, a Katarzyna Lubnauer ma zostać wybrana jedną z wiceprzewodniczących.",,
PJN goni PSL,"Gdyby wybory parlamentarne odbywały się w ten weekend, na Platformę Obywatelską głosowałoby 34,1 proc. Polaków (wobec 36,7 proc. przed dwoma tygodniami), a na Prawo i Sprawiedliwość 27,7 proc (spadek o 0,4 pkt. proc.). Z sondażu Instytutu Homo Homini, przeprowadzonego na zlecenie Polskiego Radia, wynika, że na Sojusz Lewicy Demokratycznej swój głos chce oddać 15,3 proc. badanych (wzrost o 1,3 pkt. proc.), na Polskie Stronnictwo Ludowe 7,4 proc. (wzrost o 0,8 pkt. proc.), a na ugrupowanie Polska Jest Najważniejsza 6,7 proc. ankietowanych (wzrost o 2,1 pkt. proc.).","Ruch Poparcia Palikota – Nowoczesna Polska uzyskałby, według sondażu, poparcie 2 proc. Progu 1 proc. nie przekroczyłyby: Unia Polityki Realnej, Krajowa Partia Emerytów i Rencistów, Prawica Rzeczpospolitej, Stronnictwo Demokratyczne, Ruch Autonomii Śląska, Stowarzyszenie Ordynacka i Partia Regionów.    W badaniu nikt nie wskazał Socjaldemokracji Polskiej, Samoobrony RP, partii Wolność i Praworządność oraz demokraci.pl.  5,2 proc. badanych nie wie, na kogo oddałoby swój głos.  Według sondażu, frekwencja wyniosłaby 54,2 proc. Sondaż przeprowadzono telefonicznie 4 lutego na grupie 1100 osób, reprezentatywnej dla ogółu Polaków. Błąd opracowania wynosi 3 procent, poziom ufności 0,95. „Za miesiąc lub dwa PiS dogoni PO""– Tutaj jest kilka ciekawych rzeczy. Po pierwsze: różnica między Platformą Obywatelską, a Prawem i Sprawiedliwością to tylko sześć procent. I te sześć procent w sondażu, zakładając, że poparcie dla PiS jest niedoszacowane, a dla Platformy przeszacowane, oznacza, że oba ugrupowania idą łeb w łeb. A jeżeli żywność będzie drożała, a będzie – z uwagi na to, co dzieje się na świecie – to można się spodziewać, że za miesiąc lub dwa, gdy bochenek chleba będzie kosztował 4 złote, to PiS, które zbiera głosy wyborców tzw. roszczeniowych, być może dogoni Platformę – mówi TVP Info dr Norbert Maliszewski, specjalista od marketingu politycznego z Uniwersytetu Warszawskiego. Dodał też, że widać, dokąd odpływają głosy PO. – Widać, że te głosy, które przychodzą z Platformy, otrzymują partie, które na scenie politycznej są po prawej i lewej stronie, blisko środka. Widać więc, że PO i PiS, które toczą taką bratobójczą walkę, mogą doprowadzić do tego, że na scenie pojawi się ktoś trzeci. W tym przypadku SLD i PJN – uważa dr Maliszewski. Rosnące poparcie SLD tłumaczy też w inny sposób. – Grzegorz Napieralski poszedł drogą Tony'ego Blaira. Zaczął wsłuchiwać się w wyborców, czego oni oczekują. Tak jak wcześniej premier Tusk miał takie dobre ucho do tego, czego oczekują ludzie, tak teraz Napieralski właśnie na tym zyskuje – kończy.",,
"Co dalej z Ukrainą? Bronisław Komorowski będzie gościem programu „Dziś wieczorem""","Walki na Ukrainie toczą się pomimo obowiązującego od czterech dni zawieszenia broni. Separatyści zajęli część miasta Debalcewe.  Sytuacja ukraińskich żołnierzy jest bardzo trudna, obecnie trwa wycofywanie sił z miasta. Na temat konfliktu na Ukrainie wypowie się w programie „Dziś wieczorem” prezydent Bronisław Komorowski, który będzie gościem Krzysztofa Ziemca. Zapraszamy do TVP Info o 19.57.",,,
USA nakładają kolejne sankcje w związku z irańskim programem atomowym,"Stany Zjednoczone nałożyły sankcje na pięć osób i międzynarodową sieć firm, które według ministerstwa skarbu USA są zaangażowane w handel materiałami wykorzystywanymi do rozwoju irańskiego programu atomowego.","„Podejmujemy działania w celu zablokowania zamówień na materiały do programu atomowego Iranu, który wykorzystuje do tego chińskie i belgijskie firmy-przykrywki. Iran nie może oczekiwać łagodnego traktowania na arenie międzynarodowej, jeśli kupuje produkty do wyrobu wirówek, wzbogacających uran” – oświadczył minister skarbu USA Steven Mnuchin.Nowe sankcje to reakcja Waszyngtonu na informacje sprzed kilku dni o rozpoczęciu przez Iran wzbogacania uranu do poziomu 4,5 proc. Teheran zagroził też, że w reakcji na wyjście USA z porozumienia nuklearnego i wznowienie antyirańskich sankcji rozważa m.in. wzbogacanie uranu do poziomu 20 proc. lub wyższego i ponowne uruchomienie wirówek, których dezaktywacja była jednym z najważniejszych postanowień umowy nuklearnej.Sankcjami objęty został m.in. Mohamad Fachrzadeh, dyrektor handlowy firmy Tesa, który oskarżony jest przez USA o dokonywanie zakupów „różnych chińskich wyrobów aluminiowych, służących do wyrobu elementów składowych wirówek”.",,
"Rekonstrukcja bitwy, przelot F-16 – obchody stulecia zdobycia Ławicy","Sto lat temu, 6 stycznia 1919 r., powstańcy wielkopolscy zdobyli lotnisko wojskowe na podpoznańskiej Ławicy, a wraz z nim ogromną ilość sprzętu. Z okazji rocznicy w najbliższą sobotę, 5 stycznia, na pl. Wolności w centrum Poznania odbędzie się piknik lotniczy z rekonstrukcją bitwy o Ławicę. Nad miastem przelecą myśliwce F-16.","Na pikniku z okazji 100. rocznicy brawurowej akcji powstańców wielkopolskich, którzy w ciągu kilkudziesięciu minut zdobyli bazę lotniczą na Ławicy, widzowie zgromadzeni na pl. Wolności w Poznaniu będą mogli obejrzeć rekonstrukcję szturmu na lotnisko.  Ponadto będzie można oglądać pokazy lotniczego sprzętu wojskowego oraz wystawy tematyczne, pokaz samolotów historycznych, a także wyjątkową multimedialną wystawę poświęconą tradycji lotnictwa wojskowego Wielkopolski i ceremonię uroczystego wręczenia sztandaru Mobilnej Jednostce Dowodzenia Operacjami Powietrznymi.  Swoje stoiska z okolicznościowymi wydawnictwami i pamiątkami zaprezentują też Poczta Polska i Narodowy Bank Polski, a na chętnych czekać będzie wojskowa grochówka.  Program uroczystości z okazji 100-lecia zdobycia Stacji Lotniczej Ławica: 10:00 – 17:00 Piknik Lotniczy 10:00 Msza św. (poznańska Fara, ul. Świętosławska) 11:45 Uroczystość wręczenia sztandaru Mobilnej Jednostce Dowodzenia Operacjami Powietrznymi 12:00 Przelot samolotów F-16 12:45 Rekonstrukcja bitwy o Ławicę 12:55 Defilada wojskowa pododdziałów Plan zdobycia Ławicy opracowano jeszcze przed wybuchem powstania wielkopolskiego. Po opanowaniu w dniach 27-28 grudnia Poznania znajdująca się pod miastem baza lotnicza pozostawała w rękach niemieckich. Prusacy mogli bombardować Poznań z powietrza lub wywieźć sprzęt do Niemiec.",,
"Pomaska obrażała reportera TVP, teraz kreuje się na ofiarę „hejtu”","Agnieszka Pomaska z Platformy Obywatelskiej, która kilka dni temu obrażała reportera TVP, teraz kreuje się na ofiarę „hejtu”. Posłanka uważa, że „zbieżność czasowa wskazuje na związek” z cytowaniem jej przez telewizje publiczną. Kilka dni temu Pomaska cieszyła się, że materiał został opublikowany i twierdziła wówczas, że „w końcu jakaś dobra robota TVP”.","Agnieszka Pomaska kilka dni temu została zapytana przez reportera TVP o zarzuty ciążące na Sławomirze Neumannie. – TVP Info manipuluje i kłamie, mam nadzieję, że państwo to puszczą – stwierdziła i dodała, że „są bardzo poważne zarzuty do dziennikarzy, którzy w zasadzie nie są dziennikarzami, tylko kłamią i manipulują”.Wypowiedź posłanki pojawiła się na antenie TVP Info.„A jednak puścili, w końcu jakaś dobra robota TVP. I będę te zdania powtarzała przy każdej okazji. Telewizja publiczna za grube miliardy, za pieniądze każdego z nas, kłamie i manipuluje. Czas z tym skończyć. Decyzję podejmiecie Wy. 13 października 2019 roku” – napisała potem na Twitterze. W piątek posłanka oznajmiła w mediach społecznościowych, że „w związku z groźbami karalnymi”, które otrzymała, składa zawiadomienia do prokuratury. „Zbieżność czasowa wskazuje,że ma to związek ze sposobem przedstawiania mnie przez telewizję publiczną w ostatnich dniach” – stwierdziła.",,
"„Rząd PiS zlikwidował gangrenę, która niszczyła życie społeczne”","– Premier Jan Olszewski jest nie tylko jednym z najuczciwszych, ale i jednym z najwybitniejszych polityków Polski. Powiedział wtedy, że rozstrzyga się na sejmowej sali, czyja będzie Polska – narodu polskiego czy obcej agentury. Walka o to trwała bardzo długo, ale dzięki decyzji w wyborach 2015 roku mamy szansę odbudować nie tylko niepodległą, ale i silną Polskę – tak minister obrony Antoni Macierewicz mówił w programie „Minęła dwudziesta” o odwołaniu rządu premiera Olszewskiego w czerwcu 1992 roku.","– Ta gangrena, która niszczyła życie społeczne przez te dziesięciolecia (od upadku rządu Olszewskiego – red.) została zlikwidowana przez rząd Prawo i Sprawiedliwości w ciągu kilkunastu miesięcy – powiedział minister. W jego ocenie rząd Beaty Szydło zagwarantuje sprawiedliwość społeczną, wzrost gospodarczy, bezpieczeństwo i siłę Polski. W nocy z 4 na 5 czerwca 1992 roku odwołano rząd premiera Jana Olszewskiego. Wcześniej Sejm przegłosował uchwałę zobowiązującą ówczesnego ministra spraw wewnętrznych Antoniego Macierewicza do upublicznienia nazwisk urzędników państwowych, w tym posłów, którzy współpracowali ze służbami PRL. Wśród nich był ówczesny prezydent Lech Wałęsa. Minister Macierewicz podziela opinię byłego premiera Jana Olszewskiego, że gdyby nie tak zwana „nocna zmiana” – jak określa się wydarzenia polityczne sprzed 25 lat, zabezpieczony zostałby majątek narodowy rozgrabiany w procesie prywatyzacji, a aparat państwowy zostałby uwolniony od wpływów agentury z okresu Polski Ludowej.",,
"„UE nie toczy z nami wojny”, „nie wszyscy europosłowie PO czują się »totalniakami«”","– Porozmawiajmy o przyczynach, dlaczego w ogóle, tak jak pan powiedział, pierwszy raz w historii, Unia Europejska zajmuje się tego typu sprawami przeciwko Polsce. Otóż dlatego, że PiS od dwóch lat demontuje podstawy demokratycznego państwa prawa – stwierdził Marcin Kierwiński (PO) w programie „Woronicza 17”  spytany o przyczyny, które leżały u podstaw decyzji niektórych europosłów PO, by zagłosować za rezolucją o Polsce w trakcie środowej debacie o praworządności w naszym kraju. – Okazało się, że wśród europosłów PO jest tylko sześciu „totalniaków”. Tylko sześć osób, tak poważnie potraktowało przesłanie bycia opozycją totalną, przesłanie wprost, otwarcie formułowane przez Grzegorza Schetynę – stwierdził z kolei prof. Andrzej Zybertowicz.","– Wchodząc do UE umówiliśmy się na przestrzeganie elementarnych standardów cywilizacji zachodniej. Można powiedzieć, że autorami tej rezolucji są politycy Prawa i Sprawiedliwości, bo to oni przygotowali „wsad” do tej rezolucji – stwierdził poseł Kierwiński. Według posła „znakomita większość zawartych tam (w rezolucji o Polsce – dop. red.) stwierdzeń jest w 100 proc. prawdziwa”. – Od dwóch lat mamy do czynienia z sytuacją, gdy rząd PiS chce wyprowadzić Polskę z Unii Europejskiej. Chce stworzyć takie wrażenie, że ta Unia toczy z nami wojnę, a UE nie toczy z nami wojny – podkreślał poseł PO, spytany czy uruchomienie tzw. artykułu 7 nie ograniczy suwerenności Polski w związku z odebraniem naszemu krajowi głosu w Radzie europejskiej.Wyścigi do Brukseli– Od dwóch lat Polacy obserwują, jak politycy „totalnej opozycji”, do których zaliczam polityków PO, N i trochę już obumarłego KOD-u(…), jeżdżą na wyprzódki (daw. wyścigi, ściganie się – dop. red.) do Brukseli i Berlina, żeby się skarżyć na nowe porządki w Polsce, reformy w Polsce i nowy rząd, wyłoniony w wyborach w 2015 roku, i przygotowują swoich partnerów zagranicznych do tego, żeby w Polskę uderzyć z zagranicy – odparł posłowi Platformy sekretarz stanu w Ministerstwie Kultury i Dziedzictwa Narodowego Jarosław Sellin. – Nawet to sami zdefiniowali, jaką taktykę walki z Polskim rządem „ulicą i zagranicą” – podkreślił Sellin. – Oczywiście ci politycy, pokroju Timmermansa i Verhofstadta mają bardzo słabe pojecie na temat tego, co się w Polsce naprawdę dzieje(…). W Komisji Europejskiej zasiada była wicepremier rządu PO pani Bieńkowska, która pewnie informuje KE z własna interpretacją na temat tego, jak należy postrzegać dzisiejszą Polskę – zaznaczył poseł PiS.– Ta rezolucja, która został przeprowadzona przez Parlament Europejski, jest wynikiem ciężkiej, dwuletniej pracy „totalnej opozycji” – podkreślił Sellin. Tylko szóstka „totalniaków”– Proszę państwa, najpierw dobra wiadomość. Okazało się, że wśród europosłów PO jest tylko sześciu „totalniaków”. Tylko sześć osób, tak poważnie potraktowało przesłanie bycia opozycją totalną, przesłanie wprost, otwarcie formułowane przez Grzegorza Schetynę, że bez względu na interes narodowy, bez względu na przyzwoitość, bez względu na to, kto ich wybrał do PE, głosowali przeciwko interesom naszego kraju – stwierdził z kolei prof. Andrzej Zybertowicz, spytany o swoją opinię odnośnie zagrożenia dla suwerenności państwa Polskiego w następstwie rezolucji PE.– Ta dobra wiadomość polega na tym, że nie wszyscy europosłowie PO czują się „totalniakami” – ludźmi, którzy pod wpływem jakiejś furii antypisowskiej zapominają, gdzie są ich korzenie – podkreślił doradca społeczny prezydenta RP Andrzeja Dudy. Wyprowadzanie Polski z UE? Zybertowicz odniósł się też do zarzutu, jaki Kierwiński postawił PiS, że ta partia „chce wyprowadzić Polskę z UE”. Zdaniem profesora środowiska, które ukierunkowują niezorientowane w sprawach polskich elity unijne w stronę naruszania polskiej suwerenności, faktycznie przyczyniają się do osłabienia polskich związków z Unią. Zybertowicz podkreśla, ze w ten sposób naraża się nie tylko reputację, ale i bezpieczeństwo Polski. – Chciałoby się powiedzieć: „zobaczcie do czego żeście doprowadzili” – powiedział poseł PSL Paweł Bejda zwracając się do polityków PO i PiS. – Nie można przenosić tego typu dyskusji na forum między europejskie. Te sprawy trzeba załatwiać w polskim sejmie. Do tego jest parlament, izba niższa i wyższa, by mówić o tym co boli – podkreślił poseł.– Oczywiście, wszystkie te działania rządu PiS nie napawają entuzjazmem  i optymizmem i to jest sprawa bezdyskusyjna, natomiast wszystkie te działania, które są podjęte na forum UE, w Brukseli, tylko i wyłącznie, moim zdaniem, wzmacniają rządzącą partię PiS – zauważył przedstawiciel ludowców.",,
85. urodziny Krzysztofa Pendereckiego. Otrzymał Wielki Krzyż Zasługi z Gwiazdą RFN,Ambasador Niemiec Rolf Nikel w imieniu Republiki Federalnej Niemiec uhonorował w piątek Krzysztofa Pendereckiego Wielkim Krzyżem Zasługi z Gwiazdą na koncercie z okazji 85. urodzin kompozytora. Podczas uroczystości odczytano list od prezydenta Andrzeja Dudy.,"„Z okazji 85. urodzin życzymy panu niesłabnących sił ducha i ciała, pomyślnej realizacji wszelkich zamierzeń artystycznych, aktywnej i owocnej obecności w życiu kulturalnym Polski i świata oraz satysfakcji z pańskich sukcesów twórczych i pedagogicznych już dzisiaj stanowiących osobny, szczególnie ważny rozdział w dziejach polskiej muzyki” – napisał prezydent Andrzej Duda w liście odczytanym przez podsekretarza stanu Wojciecha Kolarskiego.Podkreślił, że „100–lecie odrodzenia niepodległej RP, jako państwa na wskroś nowoczesnego, a przecież mocno zakorzenionego w swojej historii, przypomina jak twórczą i inspirującą siłą jest dialog między tradycją a nowatorstwem”.Zdaniem prezydenta „ciągłość przekazu wartości, które tworzą z nas wspólnotę warto łączyć ze swobodnym poszukiwaniem dróg rozwoju i ekspresji”, w jego ocenie „wyjątkowym tego przykładem” są utwory Krzysztofa Pendereckiego. „Nawiązujące do centralnych wątków tożsamości polskiej i europejskiej porównywany z najświetniejszymi dokonaniami kompozytorskimi minionych epok otwierają jednak zupełnie nowe perspektywy tworzenia, wykonywania i odbioru muzyki” – zaznaczył. „Nosząc piętno pańskiej oryginalnej osobowości artystycznej, z upływem lat zyskały rangę doświadczenia pokoleniowego oraz miano nowego zaskakującego oblicza tego samego niezmiennego od wieków ducha polskiej wolności” – napisano. Ambasador Niemiec Rolf Nikel odczytał list prezydenta Republiki Federalnej Niemiec Franka-Waltera Steinmeiera. „Pana ogromny dorobek artystyczny z ponad sześciu dekad cieszy się światową sławą. Przez swoją działalność kompozytorską, dyrygencką oraz akademicką jest pan do dzisiaj na wiele sposobów szczególnie związany z Niemcami” – przeczytał. „Przede wszystkim dzięki swojemu zaangażowaniu na rzecz projektu Krzyżowa – Music stał się pan jednym z najważniejszych budowniczych muzycznych mostów pomiędzy Niemcami a Polską” – podkreślono w liście.Ambasador w imieniu Republiki Federalnej Niemiec uhonorował Krzysztofa Pendereckiego Wielkim Krzyżem Zasługi z Gwiazdą.Swoje listy do Pendereckiego skierowali również premier Mateusz Morawiecki, minister spraw zagranicznych Jacek Czaputowicz, były prezydent Lech Wałęsa oraz prezes Polskiego Komitetu Olimpijskiego Andrzej Kraśnicki. Uroczysty koncert w WarszawieW dzień urodzin Krzysztofa Pendereckiego – 23 listopada w Teatrze Wielkim-Operze Narodowej odbył się koncert podczas którego Orkiestrę Sinfonia Varsovia poprowadził Krzysztof Penderecki. Tego wieczoru dyrygował również Krzysztof Tworek, Christoph Eschenbach oraz Leonard Slatkin.Wystąpiły połączone chóry Filharmonii Narodowej i Teatru Wielkiego–Opery Narodowej. Solistką była, zaprzyjaźniona z kompozytorem, skrzypaczka Anne–Sophie Mutter, dla której Penderecki napisał w 1995 r. II Koncert skrzypcowy „Metamorfozy”. Koncert jest jednocześnie inauguracją I Międzynarodowego Festiwalu Muzyki Europy Środkowo–Wschodniej Eufonie.",,
Rośnie liczba ofiar antyrządowych protestów w Iraku,"Liczba ofiar śmiertelnych trwających od wtorku antyrządowych protestów w Iraku wzrosła do 73, wśród których większość to demonstranci. Ponad trzy tysiące osób zostało rannych – podała w sobotę rządowa komisja praw człowieka.","Wśród ofiar śmiertelnych demonstracji w Bagdadzie i wielu regionach, głównie szyickich na południu kraju, jest co najmniej sześciu policjantów. Zatrzymano ponad 200 uczestników protestów.W stolicy zniesiono godzinę policyjną, na ulice miasta wrócił w sobotę normalny ruch.W rozpoczętych we wtorek, głównie na południu kraju, protestach Irakijczycy sprzeciwiają się korupcji rządzących, szerzącemu się bezrobociu czy zastojowi w dziedzinie ważnych inwestycji. Około 25 proc. młodych Irakijczyków nie ma pracy.Napięcie wywołane bezrobociem oraz nieregularnymi dostawami prądu i wody pitnej utrzymuje się w Iraku od dłuższego czasu. Władze są oskarżane o korupcję blokującą odbudowę kraju po latach konfliktów religijnych i niszczycielskiej wojnie, w której pokonane zostało dżihadystyczne Państwo Islamskie.Uczestnicy niektórych demonstracji domagają się ustąpienia rządu premiera Adila Abd al–Mahdiego, który powstał jako gabinet technokratów. Miał stawić czoło dotkliwym problemom gospodarczym Iraku.",,
"Tańce Dulkiewicz, nawrócenie Biedronia, homilia Jędraszewskiego","Ten tydzień zaczął się od tęczowej kotwicy „Polski Walczącej”, a zakończył nazwaniem arcybiskupa Krakowa „diabłem wcielonym”. W kolejne dni poznaliśmy plan radosnych obchodów w Gdańsku 80. rocznicy ataku hitlerowskich Niemiec na Polskę.","Sobota. Misiło przemalowuje powstanieTwitter w rękach polityka może stać się orężem…. samozagłady. Poseł POKO Piotr Misiło, ten sam, który już wcześniej w tym medium społecznościowym wygrażał Redaktorowi Naczelnemu portalu TVP.info Samuelowi Pereirze, teraz postanowił zmienić historię Powstania Warszawskiego. A ściślej biorąc trochę ją ubarwić. Misiło zamieścił post z symbolem Polski Walczącej na tle sześciokolorowej flagi LGBT. Misiło dodał do tego hasztag #ChwałaBohaterom. I napisał: „W 1944 stolicy bronili także geje i lesbijki. Czy się to komuś podoba czy nie. Zrozumcie to wreszcie prawicowi dyletanci”. Kto jest dylentantem a kto nie, oceni sąd, bo być może poseł Misiło nie wiedział, że popularna „kotwica” podlega ochronie prawnej. Warszawski radny Prawa i Sprawiedliwości Jacek Ozdoba złożył do prokuratury zawiadomienie o zhańbieniu znaku Polski Walczącej. A poseł Misiło usłyszał wiele przykrych słów na temat swojego ubarwiania historii Powstania. Skrytykowała go nawet rzeczniczka SLD Anna Maria Żukowska, a europoseł PO Andrzej Halicki stwierdził, że nie powinno być dla niego miejsca na listach do parlamentu. Do jednego koloru historii – tym razem czerwonego – nawiązała natomiast inna posłanka PO. Iwona Śledzińska-Katarasińska w rozmowie z „GW” zapowiedziała zmiany w mediach publicznych. W ciągu roku od wygranej PO część dziennikarzy otrzyma ultimatum, a część pracę straci od razu. Na liście Śledzińskiej-Katarasińskiej pierwszymi do zwolnienia są m.in. Danuta Holecka, Michał Adamczyk i Krzysztof Ziemiec. „Poseł Iwona Śledzińska-Katarasińska obraża dziennikarzy TVP i zapowiada polityczną czystkę w mediach publicznych po ewentualnym przejęciu władzy przez Platformę Obywatelską” – napisał szef Telewizyjnej Agencji Informacyjnej Jarosław Olechowski. „To metody rodem z PRL” - tak o groźbach Iwony Śledzińskiej-Katarsińskiej mówił przewodniczący Rady Mediów Narodowych, Krzysztof Czabański. Niedziela. Marcinkiewicz poddaje sięCzerwono przed oczami robi się nie tylko na myśl o czystkach Śledzińskiej-Katarasińskiej. Czerwono zrobiło się również w Białymstoku, gdzie lewica zorganizowała protest „Polska przeciw przemocy” w związku z wydarzeniami, do jakich doszło w Białymstoku podczas zeszłotygodniowego Marszu Równości. W manifestacji nie wzięli udziału politycy POKO ani świeżo nawróceni na chadecję członkowie PSL. Z wydarzenia zapamiętamy tylko, że Robert Biedroń stwierdził, że jego mama jest dumna, że ma syna geja. Z kolei rzeczniczka SLD Anna Maria Żukowska pochwaliła się, że jest biseksualna. Nie wiadomo dlaczego miałoby to interesować opinię publiczną, ale może upublicznianie takich informacji ma jakiś cel prywatny. Bądź co bądź, życie erotyczne polityków może przynieść im sporo nieprzewidywalnych problemów. Były premier Kazimierz Marcinkiewicz, choć był jedną z twarzy Koalicji Europejskiej, nie będzie kandydował do parlamentu. Polityk oświadczył, że odchodzi z życia publicznego i staje się „osobą stricte prywatną”. A wszystko przez byłą żonę, która, jak stwierdził, nie daje mu normalnie żyć. Według relacji byłej żony Marcinkiewicza, jego dług wobec niej wynosi ok. 110 tys. zł. a za nie płacenie alimentów grozi mu więzienie. Poniedziałek. Niespodzianka SchetynyRazem, ale osobno. Tak postanowiła iść do wyborów opozycja tworząc dwa i pół bloku (PSL ciągle szuka partnera do swojej koalicji). Lewica z lewicą, PSL nie wiadomo z kim, a PO z KO, cokolwiek to oznacza. Tymczasem Grzegorz Schetyna postanowił przełamać konwencję i wziąć na swoje listy kilku działaczy związanych niegdyś z SLD. Taką szansę otrzymał m. in. Grzegorz Napieralski, były szef SLD i kandydat tej partii na prezydenta, Jerzy Wenderlich, były marszałek Sejmu i znana warszawska działaczka Katarzyna Piekarska. Propozycję startu do Sejmu dostał także prezydent Rzeszowa Tadeusz Ferenc. Lewica, nieświadoma zakulisowych działań Grzegorza Schetyny, marzyła dotąd o tzw. pakcie senackim, w ramach którego partie opozycyjne wystawią wspólnych kandydatów. Co dalej z marzeniami? Wtorek. Tańce na Westerplatte? Opozycja od kilku dni żyła lotami Marszałka Sejmu Marka Kuchcińskiego, w których uczestniczyli członkowie jego rodziny.  W zamian za 23 loty samolotem rządowym swoich bliskich Kuchciński wpłacił 5 tys. zł na Klinikę Budzik działającą przy Centrum Zdrowia Dziecka oraz 10 tys. zł na Caritas Polska. A we wtorek szef kancelarii premiera minister Michał Dworczyk ogłosił, że od teraz jeśli rodziny osób transportowanych rządowym samolotem przebywałyby na jego pokładzie w innej formule, niż w składzie oficjalnej delegacji, będą ponosiły koszty podróży.Grzegorz Schetyna przedstawił swoje „jedynki” na listach wyborczych Koalicji Obywatelskiej. Szef PO porzuci Kielce, żeby zostać liderem listy w Warszawie, a do Kielc wysłał Bartłomieja Sienkiewicza, autora wielu słynnych wypowiedzi nagranych w restauracji „Sowa i Przyjaciele”. Barbara Nowacka powalczy w Słupsku, mieście zarządzanym jeszcze niedawno przez Roberta Biedronia, jej kolegę ideologicznego, ale nie partyjnego. Borys Budka będzie miał zadanie podbić… Katowice… A w Łodzi jedynką został dziennikarz sportowy Tomasz Zimoch. Ledwie Schetyna ogłosił swoją listę „lokomotyw”, a już powstała lista pokrzywdzonych. Hanna Zdanowska, prezydent Łodzi, na znak protestu odeszła ze sztabu wyborczego Koalicji Obywatelskiej. Swój żal wyraziła bardzo mocno Iwona Hartwich, liderka ubiegłorocznego protestu niepełnosprawnych  w Sejmie. „Cała sytuacja jest dla mnie bardzo przykra i czuję się oszukana” – stwierdziła Hartwich, która była przekonana, że dostanie trzeci numer na liście w kujawsko-pomorskim.Jak ktoś nie kandyduje do Sejmu, bo już ma mandat europosła albo został wiceprezydentem Warszawy, to może teraz sobie pośpiewać. Gejowscy celebryci Dawid Mycek-Kwieciński i Jakub Kwieciński-Mycek zaprezentowali w sieci teledysk, w którym przedstawiono akt profanacji figury Matki Bożej z Lourdes – figura jest malowana na kolory tzw. „tęczy” LGBT. W filmie występują ze swoimi partnerami Paweł Rabiej i Robert Biedroń. Ten ostatni zdaniem niektórych wypadł tak dobrze, że zamiast do Brukseli powinien jechać na Eurowizję. Złośliwi twierdzą, że mógłby tam przynieść Polsce upragnione zwycięstwo. Śpiewać i tańczyć każdy będzie mógł w już niedługo Gdańsku. Okazją do „radosnego świętowania” jest 1 września, czyli 80. rocznica wybuchu II wojny światowej. „Na godz. 15 zaplanowano »marsz życia«, czyli radosny pochód który rozpocznie się nieopodal Teatru Szekspirowskiego. Stamtąd uczestnicy marszu przejdą pod Bramę Zieloną, gdzie zaplanowano koncert, tańce i wspólne świętowanie” – taka informacja o gdańskich obchodach 1 września znalazła się na oficjalnej stronie miasta. Kiedy cała Polska zaczęła głośno mówić o nowej polityce historycznej prezydent Aleksandry Dulkiewicz, komunikat przeredagowano. Pochód i tańce nadal będą, ale już nie „radosne”. Dance macabre? Środa. Będzie większość konstytucyjna? Kukiz’15 ma coraz większe kłopoty. Opuścił go poseł Jerzy Jachnik, który do końca kadencji pozostanie posłem niezależnym. Według posła jego rezygnacja wynika z marazmu, który panuje w klubie. Z kolei dotychczasowy wiceszef Kukiz’15 poseł Tomasz Rzymkowski został członkiem klubu parlamentarnego Prawa i Sprawiedliwości. Szeregi klubu PiS w ostatnich dniach zasilili także Norbert Kaczmarczyk oraz Krzysztof Sitarski. Jak dalej pójdzie, to PiS będzie mieć większość konstytucyjną nie po wyborach, ale jeszcze przed nimi…Senat przyjął poprawkę PiS do ustawy o tzw. 500 plus dla niepełnosprawnych. – Tą ustawą przyznaliśmy 500 zł świadczenia dla osób powyżej 18. roku życia  posiadających orzeczenie o niezdolności do samodzielnej egzystencji, które ze środków publicznych otrzymują świadczenie nie wyższe niż 1600 zł. Wsparcie otrzyma 800 tys. osób na łączną kwotę 4,5 mld złotych. To jest najsłabsza grupa osób niepełnosprawnych, która wymaga szczególnej troski, opieki i wsparcia ze strony społeczeństwa i państwa – mówiła Agencji Informacyjnej poseł PiS Elżbieta Duda. Jednak według byłego prezesa Trybunału Konstytucyjnego program 500 plus to… narkotyk. – Władza jest przekonana, że ten narkotyk w postaci 500 plus będzie działał – mówił Stępień w wywiadzie dla portalu wiadomo.co. To kolejna pogardliwa wypowiedź osób związanych z opozycją dotycząca Polaków korzystających z rządowych programów społecznych. I zapewne nie ostatnia. Czwartek. 75. rocznica wybuchu Powstania WarszawskiegoWarszawa i cała Polska uczciła pamięć Powstania Warszawskiego. – Powstanie Warszawskie przyniosło nam olbrzymi ładunek zasobu tożsamości narodowej – mówił wicepremier, minister kultury Piotr Gliński w 75. rocznicę wybuchu powstania. – Jesteśmy winni powstańcom pamięć i wdzięczność, bo bronili wtedy nie tylko szans na przetrwanie i honoru, ale walczyli o elementarne wartości: miłość do ojczyzny, wierność, honor i prawda – mówi szef rządu Mateusz Morawiecki. Prezydent Andrzej Duda podkreślał, że dzięki powstańcom i żołnierzom niezłomnym Polska nie stała się republiką Związku Sowieckiego. – Było jednak państwo. Wprawdzie pod sowieckimi wpływami, ale takie, w którym ludzie się ciągle buntowali. To właśnie to wam, kochani powstańcy, zawdzięczamy – podkreślał prezydent Duda, jak zawsze bardzo ciepło przyjmowany przez kombatantów.Tego dnia, przebywający w Warszawie Heiko Maas, szef niemieckiego MSZ, powiedział: „Niemcy poczuwają się moralnie do swojej odpowiedzialności za II wojnę światową i do tego, co wyrządziła ta wojna Polsce”. O godz. 17.00 zatrzymała się cała Warszawa. No prawie cała. O tej godzinie nieznany sprawca rzucił cegłami w kierunku siedziby Krajowej Rady Sądownictwa. Do cegłówek miały być doczepione kartki, na których według portalu wPolityce.pl, były zapisane groźby: „Godzina »W« nadchodzi. Opamiętajcie się. Wasz czas jest bliski, na taką Polskę się nie zgodzimy”. Grafika „Polski Walczącej” na tle sześciu kolorów będących symbolem LGBT, spopularyzowana przez posła PO Piotra Misiłę, pojawiła się w Warszawie w dniu obchodów Powstania Warszawskiego. Nic dziwnego, że problem „tęczowych prowokacji” pojawił się tego dnia w homilii arcybiskupa Marka Jędraszewskiego, podczas mszy św. w krakowskim kościele Mariackim. – Jesteśmy strażnikami pamięci o tamtych ludziach. (...) To, co się wtedy wydarzyło, wyznaczyło dla nas święty czas pamięci, która zobowiązuje (…) Czerwona zaraza już nie chodzi po naszej ziemi, ale pojawiła się nowa, neomarksistowska, chcąca opanować nasze dusze, serca i umysły. Nie czerwona, ale tęczowa – stwierdził arcybiskup. Piątek. Schetyna nie chce Giertycha? I posypały się na arcybiskupa Jędraszewskiego gromy z opozycji. Ale homilia odniosła też pewien sukces. Robert Biedroń, który zarzekał się, że nie jest osobą wierzącą, nazwał arcybiskupa „diabłem wcielonym”. A skoro w diabła wierzy, to już ateistą być nie może. Co prawda od wiary w diabła do wiary w Boga droga jeszcze daleka, ale można powiedzieć, że pierwszy krok już zrobiony. Jeszcze kilka homilii i kto wie, może Biedroń wejdzie do chadecji PSL. Póki co, wygląda na to, że dołączy do niej adwokat samego Donalda Tuska – Roman Giertych! Historia zatoczyła koło, bo przecież Roman Giertych był niegdyś liderem Ligi Polskich Rodzin, potem stał się progresywny i teraz znów chce być chadekiem. Nie podoba się to ani Radosławowi Sikorskiemu ani Donaldowi Tuskowi, którzy upomnieli się za swoim ulubionym mecenasem na Twitterze. Co zrobi Grzegorz Schetyna? Pewnie nic, bo przecież nie śmiałby kolegom z PSL wyrywać z list tak dobrego kandydata… Tymczasem w realnym świecie minister finansów Marcin Banaś będzie walczył na forum unijnym o obniżenie stawek VAT na odzież i obuwie dla dzieci. Byłaby to obniżka bardzo odczuwalna dla rodziców. Premier Mateusz Morawiecki otworzył nowy odcinek autostrady A1 od Pyrzowic do Częstochowy, który skraca czas podróży o 25 minut. Zaś Prezydent Andrzej Duda ogłosił, że zaproponował PKW 13 października jako termin wyborów parlamentarnych.",,
"Przegrał wybory, został wezwany na przesłuchanie. Śledczy sprawdzają Poroszenkę","Były prezydent Ukrainy Petro Poroszenko został przesłuchany przez Państwowe Biuro Śledcze w związku ze sprawą sprzedaży należącej do niego w przeszłości stoczni Kuźnia na Rybackiej. Były szef państwa twierdzi, że sprzedaż była całkowicie przejrzysta.","– Udzieliliśmy dziś wyjaśnień w związku z postępowaniem w sprawie całkowicie przejrzystej umowy o kupnie-sprzedaży stoczni Kuźnia na Rybackiej, która odbyła się bez mojego udziału – oświadczył Poroszenko po rozmowie ze śledczymi. Na czas prezydentury przekazał on zarządzanie swoimi aktywami firmie Rothschild Trust. Były prezydent poinformował, że Państwowe Biuro Śledcze prowadzi również postępowanie przeciwko kojarzonej z nim stacji telewizyjnej Priamyj. – Poinformowano nas o tym. Jednocześnie nie mają oni informacji na temat kanałów prorosyjskich – wskazał. Gdy były szef państwa wyszedł z siedziby Biura Śledczego, na maskę samochodu, do którego wsiadł, wskoczył młody mężczyzna. Ochroniarze Poroszenki ściągnęli go na ziemię, po czym wywiązała się bójka. Były prezydent nie ucierpiał.",,
"Jerzy Kwieciński: Schetyna zapomniał, że PO jest współautorem mniejszego budżetu UE","Propozycja mniejszego budżetu dla Polski po roku 2021 została przygotowana przez Komisję Europejską, w której są przedstawiciele PO, a nie PiS – powiedział minister inwestycji i rozwoju Jerzy Kwieciński. Podkreślił, że obecnie trwają negocjacje, których celem jest maksymalne zwiększenie puli środków dla naszego kraju.","Szef ministerstwa inwestycji i rozwoju krytycznie odniósł się do ostatniego wystąpienia lidera PO Grzegorza Schetyny, który na spotkaniu wyborczym ugrupowań Koalicji Europejskiej w Łodzi, zapowiedział, że wynegocjuje dla Polski dodatkowe 100 mld zł środków z UE. Zapewniał przy tym o skuteczności polityków Koalicji Europejskiej. – My te pieniądze w następnym budżecie (UE) załatwimy i wynegocjujemy. Potrzebujemy tylko do tego trzech kroków - zwycięstwa w wyborach (do PE) 26 maja, zwycięstwa w wyborach październikowych do Sejmu i Senatu, a później, przygotowania fachowej i eksperckiej ekipy do negocjacji dużych pieniędzy, tych 500 miliardów złotych. I to jest dzisiaj nasza obietnica wyborcza – zadeklarował Schetyna.Zarzucił Prawu i Sprawiedliwości, że „wynegocjowało o 100 miliardów (złotych) mniej”, niż przed laty rząd Platformy Obywatelskiej i PSL. – To jest znak porażki tego rządu, to jest znak porażki PiS – ocenił lider PO. Zwrócił się też do premiera Mateusza Morawieckiego z pytaniem, dlaczego jego rząd „nieskutecznie negocjuje” wysokość środków europejskich i „stracił 100 miliardów złotych”.Według Kwiecińskiego, słowa Schetyny „po prostu brzmią śmiesznie i niepoważnie”. Po pierwsze, podkreślił, że negocjacje trwają i nic nie wskazuje na ich szybkie zakończenie. Po drugie, przypomniał, że obecna propozycja budżetu UE na lata 2021-2027 z mniejszym o około 20 procent budżetem dla Polski i siedmiu innych krajów członkowskich została złożona przez Komisję Europejską w maju ubiegłego roku, a polskim komisarzem w obecnej KE jest Elżbieta Bieńkowska – była wicepremier minister rozwoju regionalnego za rządów PO i PSL. Szef resortu inwestycji i rozwoju zaznaczył przy tym, że propozycja mniejszego budżetu nigdy nie została zaakceptowana przez rząd PiS. – Od wielu miesięcy trwają negocjacje i wiele kwestii korzystnych dla Polski udało nam się już przeforsować – wskazał. Jako przykład podał m.in możliwość finansowania ze środków unijnych infrastruktury gazowej, budowy Centralnego Portu Komunikacyjnego, drogi Via Carpatia czy poprawy bezpieczeństwa portów lotniczych.– To rząd prowadzi negocjacje budżetowe z Komisją Europejską. Zabiegamy o jak najwyższą kwotę dla Polski i jak najlepsze warunki inwestowania. Powołaliśmy do życia nieformalną grupę krajów, Przyjaciół Polityki Spójności, zabiegając o jak najlepszy kształt polityki spójności. Wstępną propozycję Komisji Europejskiej odrzuciliśmy, bo nie była korzystna dla Polski. Jak widać, Platforma Obywatelska, mając swoich tak wpływowych polityków w instytucjach europejskich, jak Przewodniczący Rady Europejskiej Donald Tusk, czy polska komisarz Elżbieta Bieńkowska, nie zadbała o dobre dla kraju rozwiązania – zauważył Kwieciński.– Obecna komisarz Elżbieta Bieńkowska już w 2012 r., gdy była ministrem rozwoju regionalnego w rządzie PO-PSL, mówiła, że pieniądze na lata 2014-2020 to ostatni tak duży budżet dla Polski. Dziś PO obiecuje jeszcze wyższy. Dobrze, że Polacy, mając dobrą pamięć, cenią sobie odpowiedzialność, konsekwencję i wiarygodność – podkreślił szef resortu inwestycji i rozwoju. Przypomniał, że w momencie zmiany władzy w listopadzie 2015 roku, Polsce groziła utrata 30 mld zł funduszy unijnych z budżetu na lata 2007-2013. – Rząd PO-PSL, zajęty kampanią wyborczą, postawił już na tych pieniądzach przysłowiowy krzyżyk. Nam udało się w półtora miesiąca uratować całą tę kwotę. Fundusze nie wróciły do Brukseli, tylko zostały nad Wisłą – powiedział. Dodał również, że w 2015 roku Polska była na ostatnim miejscu w Unii pod względem wykorzystania środków unijnych z polityki spójności z obecnego rozdania na lata 2014-2020. – Teraz jesteśmy pod tym względem niekwestionowanym liderem i potrafimy tak zainwestować te pieniądze, by pracowały na rzecz utrzymania wysokiego tempa wzrostu gospodarczego i podniesienia jakości życia mieszkańców Polski – powiedział. Dodał, że Polska w ostatnich kilku latach rozwija się dynamicznie, a nasze regiony są coraz bogatsze. Trzy województwa – jak zaznaczył – już przekroczyły barierę 75 proc. średniej unijnej PKB na mieszkańca. To oznacza, że weszły do kategorii regionów lepiej rozwiniętych. – To powód do dumy, ale z drugiej wyższe PKB na głowę oznacza niższe fundusze unijne – powiedział.Kwieciński zaznaczył, że obecne negocjacje są jednymi z najtrudniejszych w historii UE, ponieważ ze względu na brexit, pieniędzy do wspólnej kasy będzie mniej. Pytany, czy możliwe jest, aby Polska dostała więcej, niż wynikałoby to z propozycji KE, Kwieciński potwierdził, że tak, pod warunkiem, że kraje członkowskie zgodzą się na podniesienie składki. Zaznaczył, że przeciwni temu są tzw. płatnicy netto (więcej wpłacają do wspólnego budżetu niż z niego dostają – PAP). Dodał, że „płatnicy netto będą zapewne czekali do ostatniej chwili, czyli do końca przyszłego roku, by zgodzić się na ostateczną propozycję wspólnego budżetu”.Zgodnie z przedstawionym w maju ubiegłego roku projektem nowego budżetu UE, do Polski ma trafić 64,4 mld euro na politykę spójności, czyli o ok. 20 proc. mniej niż w obecnej perspektywie. Komisja Europejska przewidziała cięcia w unijnej polityce spójności o ok. 10 proc. i we Wspólnej Polityce Rolnej o 15 proc.Nowe zasady rozdziału środków polityki spójności Ǿ przygotowane przez obecną KE – przewidują, że wielkość funduszy będzie nadal powiązana z bogactwem regionów, ale są też kryteria dodatkowe, takie jak bezrobocie wśród ludzi młodych, niski poziom szkolnictwa, zmiany klimatyczne oraz przyjmowanie i integracja migrantów. Więcej pieniędzy ma być natomiast na badania i rozwój czy edukację.Całkowity budżet na politykę spójności dla całej UE na lata 2021-2027 ma wynieść w zobowiązaniach i cenach bieżących (uwzględniających inflację) 373 mld euro.",,
„Do KOR-u przykleiło się wiele osób o mentalności komunistycznej”,"Jest też faktem, że do KOR-u przykleiło się wiele osób o przeszłości i mentalności komunistycznej. Później, przejąwszy władzę, te osoby realizowały politykę kontynuacji PRL-u ze wszystkimi negatywnymi tego konsekwencjami.  Ten stan rzeczy został przezwyciężony dopiero dzisiaj – mówił  w programie „Minęła dwudziesta” Antoni Macierewicz, szef MON i współtwórca KOR.","Minister obrony narodowej w niedzielę wziął udział w uroczystościach 41. rocznicy Czerwca ’76. W studiu TVP Info podkreślił, że wiele osób zaangażowanych w ruch opozycji okresu PRL, nie zostało docenionych po przemianach z 1989 roku.  – Nie zdołaliśmy wymusić na takich ludziach, jak Lech Wałęsa, Jacek Kuroń, Tadeusz Mazowiecki czy Bronisław Geremek, żeby tym, którzy doprowadzili do odzyskania niepodległości, ponosili największe konsekwencje walki, zostało dokonane od razu zadośćuczynienie. To trwało wiele lat. Zaczęło się tak naprawdę po wyborach z jesieni 2015 roku, wraz z rządem Beaty Szydło – mówił Macierewicz.  Jak dodał, wcześniej realizowano takie próby za rządów premiera Jarosława Kaczyńskiego. Gość TVP Info podkreślił, że Komitet Obrony Robotników przyspieszył  powstanie „Solidarności” i „złamanie systemu komunistycznego”.  – Z drugiej strony jest też faktem, że do KOR-u przykleiło się wiele osób o przeszłości i mentalności komunistycznej. Później, przejąwszy władzę, te osoby realizowały politykę kontynuacji PRL-u ze wszystkimi negatywnymi tego konsekwencjami.  Ten stan rzeczy został przezwyciężony dopiero dzisiaj – powiedział Macierewicz.",,
Trzaskowski chwalony przez niemieckie media. Zaliczony do „młodych i postępowych”,"W stolicy Niemiec w piątek odbył się panel burmistrzów i prezydentów miast podczas obchodów 30. rocznicy upadku Muru Berlińskiego. Wziął w nim udział m.in. prezydent Warszawy Rafał Trzaskowski, który przypomniał o Pakcie Wolnych Stolic. „Warszawą, Budapesztem, Pragą i Bratysławą rządzą młodzi i postępowi politycy” – komentują niemieckie media.","Podczas tego spotkania prezydent Warszawy Rafał Trzaskowski, burmistrz Budapesztu Gergely Karácsony, prezydent czeskiej Pragi Zdeněk Hřib, burmistrz Stambułu Ekrem İmamoğlu oraz minister-prezydent Regionu Stołecznego Brukseli Rudi Vervoort rozmawiali o tym, jak wiele zmieniło się w Europie od chwili upadku muru, ale też jak wiele nowych wyzwań pojawiło się przed Europejczykami od tego czasu. Dlatego – zdaniem prelegentów – niezwykle ważne jest dbanie o wolność i demokrację, ponieważ nadal na świecie jest wiele miejsc, gdzie jest ona zagrożona lub gdzie jej nie ma.Przy okazji tych obchodów prezydent Warszawy przypomniał również o Pakcie Wolnych Stolic, które obejmują Budapeszt, Pragę, Bratysławę i Warszawę. Jest to koalicja, której założeniem jest, aby prezydenci stolic Grupy Wyszehradzkiej wymogli na Unii Europejskiej większe pieniądze bezpośrednio dla miast, a nie rządów. – Budapeszt, Praga, Bratysława, Warszawa – oto Pakt Wolnych Stolic! – podkreślił Trzaskowski, który rozmawiał z prezydentami tych miast w Berlinie.– Miasta mają odwagę i potencjał, by podejmować najważniejsze wyzwania. Dlatego dziś z burmistrzami rozmawialiśmy o wspólnym pozyskiwaniu funduszy z UE, walce z kryzysem klimatycznym czy z nierównościami – wskazał Trzaskowski.Wystąpienie prezydenta Warszawy skomentowało niemieckie Deutsche Welle. Jak czytamy w komentarzu na portalu tej niemieckiej stacji, „zdecydowane zwycięstwo Rafała Trzaskowskiego w wyścigu o prezydenturę Warszawy w listopadzie ubiegłego roku, było bolesną porażką dla rządu Prawa i Sprawiedliwości”. „W prestiżowym pojedynku o stolicę kandydat Platformy Obywatelskiej już w pierwszej turze pokonał konkurenta popieranego przez PiS” – napisano we wstępie do publikacji.",,
Irena Santor: Mam jeszcze wiele do zrobienia,"– Jestem stara, ale mam jeszcze wiele do zrobienia – powiedziała Irena Santor, promując społeczny spot o porozumieniu międzypokoleniowym i dobrych praktykach związanych z oswajaniem starości, w którym wzięła udział.","30 sekundowy spot „Mamy całe życie do opowiedzenia”, który pod koniec grudnia pojawił się internecie, zrealizowała fundacja Jolanty Kwaśniewskiej „Porozumienie bez barier” z udziałem wolontariuszy – seniorów. Spot ma pokazać, że starszy człowiek może być aktywny i piękny, a zaawansowany wiek nie musi oznaczać wykluczenia i poczucia braku przydatności. Irena Santor powiedziała, że wzięła udział w spocie, żeby zwrócić uwagę młodych ludzi na potrzebę kontaktu starszego pokolenia z młodymi, żeby znaleźli czas na wysłuchanie ich historii. – Ten spot ma przełamać stereotypy. Wciąż nie umiemy ze sobą współżyć, mówię o młodzieży i starszym pokoleniu. Ta nitka, która nas łączy, jest naderwana – powiedziała. Zwróciła uwagę, że ważne dla seniorów jest to, żeby nie rezygnować ze swoich pasji i nie bać się podejmowania nowych wyzwań.– Z racji tego, że jestem piosenkarką często spotykam się z ludźmi, jestem zapraszana do współpracy i działań na rzecz innych, np. w fundacjach. Od 30 lat pracuję z fundacją pani prezydentowej Kwaśniewskiej, prawie tyle samo czasu z fundacją Ani Dymnej. Temu co robię, oddaję się całym sercem. Kiedy odmawiam zaangażowania się w jakieś przedsięwzięcie, to tylko, dlatego, że chcę być rzetelna, robić dobrze to, co mi powierzają, a nie zawsze czas na to pozwala – mówiła Santor.Zwróciła uwagę, że wielu starszych ludzi w Polsce rzadko lub prawie wcale nie wychodzi z domu i powinno się to zmienić. – Stary człowiek nie może siedzieć w sam w domu, musi wychodzić, do ludzi. Do tej pory było tak, że babcia siedziała w domu, gotowała, była potrzebna ze wszech miar, kochana, ale do kina nie miał kto z nią pójść. Młodzi: chodźcie z nami do kina, na koncerty, nawet rockowe! Ja chodzę. Dopiero dziś dowiedziałam się, że istnieją dancingi międzypokoleniowe i pewnie też będę na nie chodziła – powiedziała. – Stary człowiek nie może siedzieć w sam w domu, musi wychodzić, do ludzi. Do tej pory było tak, że babcia siedziała w domu, gotowała, była potrzebna ze wszech miar, kochana, ale do kina nie miał kto z nią pójść. Młodzi: chodźcie z nami do kina, na koncerty, nawet rockowe! Ja chodzę. Dopiero dziś dowiedziałam się, że istnieją dancingi międzypokoleniowe i pewnie też będę na nie chodziła – powiedziała.– Starość to nie jest wiek, starość to stan umysłu, to punkt widzenia – trafnie napisał Wojciech Młynarski słowa piosenki, którą śpiewam – i ja się z tym zgadzam. Metrykalny wiek nie musi oznaczać starości – podkreśliła.Powiedziała, że śledzi na bieżąco zmiany w polityce senioralnej. – Zmiany te zaczynają być widoczne: otwierają się kluby seniora, miejsca, gdzie można się uczyć, gdzie można być przydatnym, kogoś uczyć. To jest potrzebne. Odwiedzam często domy dla seniorów i myślę, że ludzie chętnie tam przychodzą. Mogą porozmawiać, potańczyć, napić się kawy, a nawet z kimś się pokłócić – poinformowała.",,
Gowin: Ataki części opozycji na prezydenta to uleganie rosyjskiej prowokacji,"„Działania rządu w sprawie wypowiedzi Władimira Putina są na bieżąco uzgadniane z prezydentem Andrzejem Dudą; ataki części opozycji na Andrzeja Dudę to uleganie rosyjskiej prowokacji” – napisał na Twitterze wicepremier, przewodniczący Porozumienia Jarosław Gowin. Wcześniej lider PO Grzegorz Schetyna pisał na Twitterze, że nie można zaakceptować „braku reakcji prezydenta” na słowa Putina.","Jak napisał wicepremier, kroki podejmowane przez polskie władze są przemyślane, jednocześnie „stanowcze i wyważone”. „Najpierw reakcja MSZ, potem oświadczenie premiera Mateusza Morawieckiego” – czytamy we wpisie Gowina.  Polityk podkreślił, że wbrew temu, co twierdzi opozycja, w działaniach tych uczestniczy również prezydent Andrzej Duda. Linia rządu jest z nim na bieżąco uzgadniana, a ataki niektórych polityków opozycji na niego stanowią „uleganie rosyjskiej prowokacji” – pisze Gowin.  W zeszłym tygodniu prezydent Rosji skrytykował wrześniową rezolucję Parlamentu Europejskiego dotyczącą wybuchu II wojny światowej. Putin wyraził m.in. ocenę, że przyczyną II wojny światowej był nie pakt Ribbentrop-Mołotow, a pakt monachijski z 1938 r. Podkreślił też wykorzystanie przez Polskę układu z Monachium do realizacji roszczeń terytorialnych dotyczących Zaolzia. Przekonywał m.in., że we wrześniu 1939 r. Armia Czerwona w Brześciu nie walczyła z Polakami i w tym kontekście „niczego Polsce Związek Radziecki w istocie nie odbierał”. – Łajdak, antysemicka świnia, inaczej powiedzieć się nie da. W pełni solidaryzował się on (Lipski – red.) z Hitlerem w jego antysemickim nastawieniu i, co więcej, obiecywał wystawić mu w Warszawie pomnik za niegodziwości wobec narodu żydowskiego – mówił Putin, uczestnicząc w posiedzeniu kolegium kierowniczego resortu obrony Rosji. W niedzielę ukazało się oświadczenie premiera Mateusza Morawieckiego związane z ostatnimi wypowiedziami prezydenta Rosji dotyczącymi genezy wybuchu II wojny światowej. „Prezydent Putin wielokrotnie kłamał na temat Polski. Zawsze robił to w pełni świadomie. Zwykle dzieje się to w sytuacji, gdy władza w Moskwie czuje międzynarodową presję związaną ze swoimi działaniami. I to presję nie na historycznej, a na jak najbardziej współczesnej scenie geopolitycznej” – czytamy w oświadczeniu szefa polskiego rządu.  Część polityków opozycji krytykowała prezydenta Andrzeja Dudę, zarzucając mu brak reakcji na słowa Putina. Był wśród nich lider PO Grzegorz Schetyna.",,
„Inicjator rozwoju nauki i technologii w Europie”,"Jerzy Buzek – profesor nauk technicznych, były premier i były przewodniczący Parlamentu Europejskiego – w uznaniu zasług w działalności zawodowej i publicznej otrzymał tytuł doktora honoris causa Politechniki Świętokrzyskiej.","Senat uczelni nadał ten tytuł Jerzemu Buzkowi m.in. jako: „inicjatorowi rozwoju nauki i nowych technologii w Polsce i w Europie, specjaliście w zakresie teorii i zastosowań inżynierii przemysłowej oraz ochrony środowiska, wybitnemu badaczowi i organizatorowi nauki cenionemu w wielu ośrodkach naukowych w Polsce i Europie, politykowi działającemu dla dobra kraju i ludzi, człowiekowi o najwyższych wartościach etycznych, ceniącemu wartości europejskie: demokrację, solidarność i wolność”.– Prof. Jerzy Buzek jako naukowiec zajmował się szerokim spektrum zagadnień związanych z teorią i zastosowaniem inżynierii procesowej. Publikował prace z dziedziny wymiany masy i ciepła, oczyszczania gazów odlotowych z instalacji przemysłowych, w szczególności odsiarczania spalin oraz optymalizacji ekonomicznej instalacji przemysłu chemicznego – przypomniał rektor Politechniki Świętokrzyskiej prof. Stanisław Adamczak.Od 1992 roku prof. Buzek kierował ogólnopolskim zespołem specjalistów opracowujących ekspertyzę PAN w dziedzinie ochrony środowiska oraz współorganizował Konsorcjum Ochrony Powietrza. Był członkiem i sekretarzem naukowym Komitetu Naukowego Inżynierii Chemicznej i Procesowej PAN. Reprezentował Polskę w Międzynarodowej Agencji Energii. Jest współzałożycielem Polsko-Niemieckiej Sieci Naukowej INCREASE, skupiającej 23instytucje naukowe i 40 przedsiębiorstw. Założył także Instytut Pro Publico Bono w Krakowie oraz Polonijną Szkołę Dyplomacji w Akademii Polonijnej w Częstochowie.Buzek wygłosił przed pięcioma laty w Kielcach dwa referaty na konferencji „Wpływ odnawialnych źródeł energii na bezpieczeństwo energetyczne Regionu”. – Ziarno zasiane wtedy przez profesora dało stukrotny plon – ocenił promotor. Dzięki pomocy finansowej UE, Politechnika Świętokrzyska wybudowała na potrzeby nowego Wydziału Inżynierii Środowiska, Geomatyki i Energetyki budynek Energis, który jako jedna z niewielu w kraju budowli użyteczności publicznej w całości czerpie ciepło z odnawialnych źródeł energii. Uroczysty wykład o gospodarce Unii Nowy doktor honoris causa Politechniki Świętokrzyskiej wygłosił wykład poświęcony sytuacji gospodarczej w UE i wynikającym z niej potencjalnym zagrożeniom dla Polski. Zwrócił uwagę na wysoką – w porównaniu z zachodnioeuropejskimi krajami – energochłonność naszej gospodarki i jej nadproduktywność w emisji dwutlenku węgla. Przestrzegł, że jeśli nie podejmiemy w tym zakresie działań innowacyjnych, oszczędnościowych, restrukturyzacyjnych i inwestycyjnych, grozi nam za kilka lat emigracja energochłonnych gałęzi przemysłu na Wschód i związany z tym wzrost bezrobocia, a także wyłączenia prądu.W związku z tym, Buzek apelował o odpowiedzialne i solidarne – czyli „oparte na wierze w dobro wspólne” –  działania w ramach całej społeczności UE. Swoje wystąpienie podsumował słowami – My w oparciu o elementarne wartości i w oparciu o solidarność  pokonaliśmy komunizm; jestem przekonany, i to mówię naszym partnerom w UE, że solidarność może również uratować kapitalizm.Jerzy Buzek (ur. 1940 w Śmiłowicach na Śląsku Cieszyńskim) ukończył studia na Wydziale Mechaniczno-Energetycznym Politechniki Śląskiej w Gliwicach, na której obronił także doktorat przed Radą Wydziału Chemicznego. Pracował w Instytucie Inżynierii Chemicznej PAN w Gliwicach, prowadząc również zajęcia w Politechnice Śląskiej, a następnie w Politechnice Opolskiej. W 1971 r. odbył staż naukowy w Uniwersytecie w Cambridge. Jest doktorem honoris causa wielu uniwersytetów w kraju i za granicą.",,
Rzecznik przedsiębiorców krytycznie o tzw. podatku od cukru,"Projekt ustawy wprowadzającej tzw. podatek od cukru zawiera nieuzasadnione nałożenie obciążeń fiskalnych, które negatywnie wpłyną na popyt oraz podaż – pisze Rzecznik Małych i Średnich Przedsiębiorców Adam Abramowicz w liście do Ministra Zdrowia.","Rządowe Centrum Legislacji opublikowało 20 grudnia 2019 r. projekt ustawy o zmianie niektórych ustaw w związku z promocją prozdrowotnych wyborów konsumentów. Projekt zakłada m.in. nałożenie dodatkowej opłaty na pewne kategorie napojów bezalkoholowych oraz alkoholowych czy reklamę suplementów diety, które mają wejść w życie od 1 kwietnia 2020 r.  „Pomimo oczywistego wpływu na funkcjonowanie firm z sektora MŚP ich rzecznik o projekcie dowiedział się bezpośrednio ze środowiska przedsiębiorców, a nie od wnioskodawcy” – pisze  rzecznik MŚP w liście do ministra zdrowia, który jest autorem projektu.  Rzecznik zaznaczył, że „doszły do niego sygnały o istotnych utrudnieniach w prowadzeniu działalności gospodarczej dla przedsiębiorców, na których projekt będzie oddziaływał”. Jak przekonuje rzecznik, w ocenie przedsiębiorców, „projekt narusza zasady stanowienia prawa (w szczególności poprzez zmianę zasad opodatkowania w ciągu roku kalendarzowego oraz potencjalną konieczność jego notyfikacji) oraz proponuje nieuzasadnione nałożenie obciążeń fiskalnych, które negatywnie wpłyną na popyt oraz podaż”.  W komunikacie podano, że rzecznik przekazał ministrowi zdrowia uwagi do projektu, jego uzasadnienia oraz dołączonej Oceny Skutków Regulacji, wraz z krytycznymi opiniami organizacji przedsiębiorców.  „W ocenie Rzecznika MŚP, analizy i założenia do projektu winny więc zostać uzupełnione o wskazanie możliwie najbardziej precyzyjnych wyliczeń związanych z wpływem proponowanych regulacji na sektor MŚP, a pożądanym byłoby także przedstawienie scenariuszy alternatywnych oraz uwzględnienie skutków pośrednich dotyczących np. wpływu Projektu na inne branże niż te bezpośrednio zainteresowane” – czytamy w komunikacie.",,
Tragedia na koncercie. Nie żyje co najmniej pięć osób,"Co najmniej pięć osób poniosło śmierć, a 21 zostało rannych w rezultacie wybuchu paniki w tłumie oczekującym na stadionie w Algierze na koncert – poinformował portal TSA, powołując się na źródła szpitalne. Wystąpić miał popularny w Algierii raper Soolking.","Serwis internetowy prywatnych mediów arabskojęzycznych El Bilad poinformował o „dużej licznie rannych” nie precyzując ich liczby. Według TSA panika wybuchła na godzinę przed koncertem przed jednym z wejść na stadion. Fani artysty z wykupionymi biletami tratowali się nawzajem usiłując dostać się stadion, który był już przepełniony. Oficjalne algierskie media, w tym agencja prasowa APS i telewizja państwowa, nie wspomniały dotychczas o incydencie. Jeden z utworów rapera zatytułowany „La Liberte” (Wolność) jest często wykorzystywany podczas demonstracji kontestujących politykę władz.",,
Niemiecki dziennik: Strategia wyborcza Kaczyńskiego znów chwyciła,Strategia wyborcza Jarosława Kaczyńskiego znów przyniosła pożądane rezultaty – podsumował wyniki wyborów europejskich w Polsce niemiecki „Handelsblatt”. W opinii dziennika rządzące nad Wisłą Prawo i Sprawiedliwość może iść do jesiennych wyborów parlamentarnych z całkowitym spokojem.,"„Krótko przed wyborami rząd PiS wyraźnie poszerzył programy socjalne, mimo krytyki, że będzie to oznaczało wysokie wydatki państwa” – podał ekonomiczny „Handelsblatt”.  „PiS odniósł niespodziewanie wysokie zwycięstwo mimo antydemokratycznego kursu, który wywołał liczne konflikty z UE. Zręcznie połączył socjaldemokratyczną politykę społeczną, antyeuropejską retorykę i autokratyczną politykę w wymiarze sprawiedliwości i mediach” – dodaje gazeta.  Zdaniem „Handelsblatta” szanse na zostanie prezydentem Donalda Tuska, który angażował się na różne sposoby w kampanię wyborczą, są nadszarpnięte. Lewicowo-liberalny „Tagesspiegel” usiłuje z kolei wyjaśnić przyczyny porażki Koalicji Europejskiej.  „Obóz liberalny przed eurowyborami rozsiewał optymizm. Tym razem miało się udać złamać dominację narodowo-populistycznej partii rządzącej PiS. W sprzyjających, jak się zdawało, warunkach – znowu się nie udało” – czytamy w „Tagesspiegel”.  „Dlaczego obóz liberalny się przeliczył? 38 proc., które zdobył, nie jest złym wynikiem. PiS udało się jednak, choć chodziło »tylko« o Europę, a nie narodowe wybory parlamentarne, dobrze zmobilizować zwolenników” – pisze gazeta.  Jak pisze gazeta, wśród głosujących na partię rządzącą było wielu starszych obywateli, którzy poszli do lokali wyborczych prosto z kościoła. Poza tym starsza ludność wsi częściej uczestniczy w wyborach niż wielkomiejska młodzież – wylicza „Tagesspiegel”.",,
„Alarm!”: Katyń frontem wojny o historię,"Polska delegacja zginęła lecąc upamiętnić ofiary zbrodni katyńskiej. Na zlecenie rosyjskich władz katyński las staje się frontem wojny, której celem jest fałszowanie historii. Skala manipulacji i fałszerstw, które obecne są w otwartym w katyńskim lesie muzeum zdumiewa nawet w realiach putinowskiej Rosji. Sprawą zajęła się redakcja programu „Alarm!”.","Rok temu z udziałem rosyjskiego ministra kultury Władimira Miedińskiego i przewodniczącej Rady Federacji Rosyjskiej Walentiny Matwijenko na terenie katyńskiego lasu otwarto muzeum, w którym skala manipulacji i fałszerstw zdumiewa. Istniejąca w muzeum wystawa wstydliwie ukrywa niewygodne dla Rosji fakty. Znajdują się tam informacje np. o polsko-radzieckiej „przyjaźni” w latach PRL i „wyzwoleńczym marszu Armii Czerwonej na terytoria Zachodniej Ukrainy i Zachodniej Białorusi” we wrześniu 1939 r. Zmanipulowana jest również narracja w sprawie zbrodni katyńskiej – sugeruje się tu, że to Niemcy winni są rozstrzelania polskich oficerów. Pisze się także o „polskich obozach koncentracyjnych” w czasie wojny polsko-bolszewickiej, sugerując, że rosyjscy jeńcy byli tam celowo wyniszczani. – Mamy do czynienia z fałszerstwem po to by stworzyć „anty-Katyń”, by stworzyć wrażenie pewnej równowagi, symetrii pomiędzy zbrodniami stalinowskiego ZSRR i II RP – mówi Adam Eberhardt, dyrektor Ośrodka Studiów Wschodnich.",,
„Jedynki” PiS. „Klucz jest jasny”,"Premier Mateusz Morawiecki otworzy listę wyborczą PiS w Katowicach, bo to duży, bardzo ważny okręg; często mówi się, że kto wygrywa wybory w województwie śląskim, wygrywa je w całym kraju – podkreślił sekretarz stanu w kancelarii premiera Łukasz Schreiber.","Prezes PiS Jarosław Kaczyński przedstawił w sobotę listę „jedynek” Prawa i Sprawiedliwości na jesienne wybory do Sejmu. Listę wyborczą w Katowicach otworzy premier Mateusz Morawiecki, w Warszawie – prezes PiS Jarosław Kaczyński, w Chełmie – wicepremier Jacek Sasin, w Łodzi – wicepremier i szef resortu kultury Piotr Gliński, a w Wałbrzychu – szef KPRM Michał Dworczyk.Schreiber, odnosząc się do „jedynek” PiS, stwierdził w Polskim Radiu, że Jarosław Kaczyński „już nie raz pokazał, że jest najlepszym selekcjonerem w Polsce i ma zmysł do tworzenia zwycięskich drużyn”. – Klucz jest jasny – są to liderzy naszego ugrupowania, pan prezes, pan premier, liderzy koalicyjni, marszałek Sejmu, a z drugiej strony ministrowie konstytucyjni, a w przeważającej części – w ponad 20 okręgach – są to prezesi okręgowi PiS – wskazał.Na pytanie, dlaczego premier Morawiecki zadebiutuje w wyborach do Sejmu z katowickiej listy Schreiber odparł: „Sądzę, że jest to bardzo ważny okręg. Katowice, czyli stolica województwa śląskiego, województwa, o którym się często mówi, że kto tam wygrywa, wygrywa w całym kraju. Myślę, że można na to patrzeć w ten sposób. Na pewno jeden z ważniejszych okręgów w Polsce, też jeden z tych trochę większych, niż mniejszych, to też ma, oczywiście, znaczenie”.",,
Rosja chwali się hipersoniczną bronią. „Żadna antyrakieta nie może jej zestrzelić”,Głowica bojowa rosyjskiego hipersonicznego strategicznego kompleksu rakietowego Awangard jest w stanie rozwijać prędkość 27 machów (czyli 27 razy większą od prędkości dźwięku) – oświadczył w czwartek wicepremier Rosji Jurij Borisow.,"– Ostatnie próby ukazały, że osiągnęła prędkość bliską 30 machom. Przy 27 machach nabrała prędkości. Praktycznie przy takich prędkościach żadna antyrakieta nie może jej zestrzelić – powiedział telewizji Rossija 24 wicepremier Rosji Jurij Borisow.Według niego zasadnicza odmienność kompleksu Awangard polega na tym, że nie da się przewidzieć, gdzie w danym momencie głowica bojowa będzie się znajdować. – Może zmieniać kierunek, jak i nachylenie, to jej zasadnicza odrębność. Obrona antyrakietowa zostaje praktycznie sprowadzona do zera. Bardzo trudno jest wykryć taką głowicę, a tym bardziej zniszczyć ją – zaznaczył wicepremier.Ministerstwo obrony Rosji przeprowadziło w środę próby w locie, w trakcie których dokonano pomyślnego doświadczalnego startu rakiety kompleksu Awangard z hipersoniczną szybującą skrzydlatą głowicą bojową. Osiągnęła ona umowny cel na poligonie Kura w Kraju Kamczackim.",,
Egipt: Policjant zginął w trakcie rozbrajania bomby przed kościołem koptyjskim,"Oficer egipskiej policji zginął w sobotę na skutek wybuchu bomby, którą siły bezpieczeństwa znalazły i próbowały rozbroić w pobliżu koptyjskiego kościoła we wschodniej części Kairu – poinformowały egipskie źródła bezpieczeństwa.","Rannych zostało dwóch innych policjantów i przyglądający się akcji cywil.Przed 7 stycznia, kiedy Koptowie obchodzą Boże Narodzenie, w okolicach chrześcijańskich świątyń w Egipcie wzmocniono ochronę policyjną. Ataki na członków Kościoła koptyjskiego i ich świątynie w Egipcie zdarzają się dosyć często. Na początku listopada ubiegłego roku siedmiu Koptów zostało zabitych przez grupę uzbrojonych mężczyzn. Napastnicy ostrzelali autobus, którym Koptowie jechali do klasztoru Świętego Samuela w Al-Minji, mieście położonym 250 km na południe od Kairu. Pod koniec grudnia 2017 roku w zamachach na koptyjski kościół i należący do chrześcijanina sklep na przedmieściach Kairu zginęło 11 osób. Odpowiedzialność za te ataki zadeklarowało Państwo Islamskie. Od końca 2016 roku w atakach na chrześcijan w Egipcie życie straciło około 100 osób. Mniejszość chrześcijańska w Egipcie stanowi 10 proc. z około 100 milionów mieszkańców tego głównie muzułmańskiego kraju. Koptowie twierdzą, że są dyskryminowani i regularnie padają ofiarami ataków ze strony ekstremistów.",,
"Beata Szydło przed spotkaniem: Przedstawiliśmy związkom dobrą ofertę, czekamy na decyzję","– Rząd jest gotów do podpisania porozumienia, mamy dobrą ofertę, która została przedstawiona związkom zawodowym. Czekamy w tej chwili na stanowisko związków i na decyzję. Dla nas ważne jest to, żebyśmy się porozumieli, żeby egzaminy odbyły się normalnie – powiedziała wicepremier Beata Szydło przed niedzielnym spotkaniem przedstawicieli strony rządowej i związków zawodowych.","W Centrum Partnerstwa Społecznego „Dialog” w Warszawie o godz. 19 rozpoczęło kolejne spotkanie przedstawicieli strony rządowej i central związkowych poświęcone sytuacji w oświacie. Jeżeli nie dojdzie do porozumienia z rządem, to w poniedziałek nauczyciele rozpoczną bezterminowy strajk.– Zależy nam na tym, żeby w czasie egzaminów była możliwość ze strony związków, jeżeli będzie podtrzymana wola protestu, jakiejś formy złagodzenia. Ale ja będę zachęcać stronę społeczną do tego, abyśmy dzisiaj podpisali porozumienie – powiedziała Szydło na briefingu przed spotkaniem. Jak wskazała, „na stole jest m.in. oferta, która zakłada, że w tym roku pensje nauczycieli wzrosną o 15 proc.”. – Myślę, że to dobra propozycja. Do tego jeszcze skrócenie stażu, przyspieszenie awansu zawodowego, czyli te wszystkie oczekiwania, które związki zgłaszały – podkreśliła wicepremier. – Druga część tego porozumienia, czyli nowy kontrakt społeczny, który przewiduje zmianę systemu wynagradzania, również wzrost wynagrodzenia, ale przede wszystkim nową filozofię mówienia o wynagrodzeniach nauczycieli. Zależy nam na tym, by nauczyciele mieli standard pracy i zarobki na poziomie europejskim, ale musimy od czegoś zacząć – dodała.",,
Pakiet zmian w sądach przyjęty bez poprawek,"Senat przyjął w nocy z wtorku na środę bez poprawek nowelizację ustaw m.in. o Sądzie Najwyższym, ustroju sądów, Krajowej Radzie Sądownictwa i o prokuraturze. Za nowelizacją opowiedziało się 60 senatorów, 30 było przeciw, 1 senator wstrzymał się od głosu.","Debata w Senacie trwała niemal 9 godzin. Nowelizacja ustaw sądowych przewiduje m.in., że Zgromadzenie Ogólne Sędziów SN będzie wybierało i przedstawiało prezydentowi kandydatów na I prezesa SN niezwłocznie po obsadzeniu 2/3 liczby stanowisk sędziów SN, a nie – tak jak obecnie głosi przepis – dopiero, gdy obsadzone są niemal wszystkie stanowiska.W końcu czerwca w Monitorze Polskim opublikowane zostało obwieszczenie prezydenta Andrzeja Dudy o wolnych stanowiskach sędziego w SN. Zgodnie z obwieszczeniem, do objęcia są łącznie 44 wakaty sędziowskie. Według ustawy o SN, każda osoba, która spełnia warunki do objęcia stanowiska sędziego SN, może zgłosić swoją kandydaturę KRS w terminie miesiąca od dnia obwieszczenia.Zgodnie z uzasadnieniem ustawy, „zasadniczym celem zmian w ustawie o Krajowej Radzie Sądownictwa i ustawie o Sądzie Najwyższym jest doprowadzenie do usprawnienia postępowań prowadzonych przez KRS w sprawach powołania do pełnienia urzędu na stanowisku sędziego, w tym sędziego SN”. Jak zaznaczono, w zmianach chodzi m.in. o wyłączenie możliwości obstrukcji prowadzonych przed KRS postępowań nominacyjnych do SN.Ustawa weszła do porządku obrad we wtorek po południu, a na wniosek senatorów PiS dyskusja nad pakietem ustaw sądowych rozpoczęła porządek prac izby. Pierwotnie pierwszym punktem posiedzenia miał być projekt postanowienia prezydenta o zarządzeniu referendum konsultacyjnym w sprawie konstytucji. Tym punktem izba zajmie się w środę po wznowieniu obrad – o godzinie 10. „Senatorowie PO złapali się we własne sidła” Senatorowie PO po głosowaniu skandowali: „Wolne sądy”. Marszałek Senatu Stanisław Karczewski powiedział, po zakończeniu głosowań, że „senatorowie Platformy Obywatelskiej w wyraźny sposób wprowadzili obstrukcję przez cały dzień”.– Obrady trwały 10 godzin i jeżeli senatorowie po 10-ciu godzinach mówią, że mają ograniczenie demokracji, to proszę mi pokazać kraj, proszę mi pokazać parlament, proszę mi pokazać taki Senat, w którym 10 godzin dyskutuje się na temat jednej ustawy – zaznaczył.– Senatorowie Platformy Obywatelskiej dwukrotnie złapali się we własne sidła, bo prowadzili w sposób obstrukcyjny pytania, zadawali olbrzymią ilość pytań swoim senatorom, oni odpowiadali długo na pytania i tracili po prostu cenny czas – ocenił marszałek Senatu. – My zastosowaliśmy możliwości regulaminowe, skróciliśmy już niepotrzebną i powtarzającą się w swoich wątkach dyskusję i przeprowadziliśmy głosowanie, i to głosowanie – ponieważ mamy większość – wygraliśmy – mówił.",,
Haker ukradł właścicielowi hotelu w Zakopanem 800 tysięcy złotych,27-letni haker poszukiwany  dwoma listami gończymi wziął na celownik właściciela hotelu w stolicy polskich Tatr. Ukradł z jego konta 800 tysięcy złotych. Za 200 tysięcy od razu kupił mieszkanie. Złodzieja zatrzymano w jego lokalu w Warszawie.,"– Ofiara zorientowała się, że coś jest nie tak, kiedy otrzymała sms-a z banku, że zmieniono numer telefonu do obsługi przelewów – wyjaśnia portalowi tvp.info Roman Wieczorek, rzecznik zakopiańskiej policji.  Natychmiast sprawdził konto i przekonał się, że zniknęło z niego 800 tysięcy złotych.  Sprawę przekazał policji.  Trzy dni mundurowym zajęło połączenie wątków. W końcu zapukali do warszawskiego mieszkania 27-letniego mężczyzny, który już wcześniej przewijał się w śledztwach dotyczących przestępstw internetowych. Był poszukiwany dwoma listami gończymi do 20 spraw, ale kiedy zobaczył mundurowych, wyglądał na zaskoczonego.",,
Macron do Trumpa: decyzja USA o cłach była „bezprawna”,"W rozmowie telefonicznej z prezydentem Donaldem Trumpem prezydent Francji Emmanuel Macron powiedział, że decyzja USA o nałożeniu ceł na stal i aluminium z Unii Europejskiej była „bezprawna” i „błędna” – poinformował Pałac Elizejski.","Macron powiedział także Trumpowi, że Unia Europejska zareaguje na amerykańskie cła „w sposób zdecydowany i proporcjonalny”.Minister handlu USA Wilbur Ross oświadczył, że jego kraj nakłada 25-proc. cła na stal i 10-proc. cła na aluminium z UE, Kanady i Meksyku. Taryfy będą obowiązywać od północy czasu lokalnego w piątek, 1 czerwca. Jednocześnie Ross zaznaczył, że jeśli któraś ze stron podejmie kroki odwetowe, nie oznacza to, że nie będzie dalszych negocjacji.Przewodniczący Komisji Europejskiej Jean-Claude Juncker komentując amerykańska decyzję powiedział, że jest to zły dzień dla światowego handlu. Oświadczył, że UE wprowadzi cła odwetowe na amerykańskie produkty. Juncker ocenił, że wprowadzenie ceł przez Waszyngton jest formą protekcjonizmu. Zapewnił, że unijne interesy będą chronione „w pełnej zgodności z międzynarodowym prawem handlowym”.",,
Lichocka w Sieradzu: W nazwach ulic odbija się lokalna tożsamość,"– Z ronda im. Lecha Kaczyńskiego skręca się w ulicę Polskiej Organizacji Wojskowej. Jadąc nią prosto, dojeżdża się do ronda Żołnierzy Niezłomnych.  W nazwach ulic odbija się lokalna tożsamość. To jest ta ziemia, to są ci ludzie – mówiła posłanka Prawa i Sprawiedliwości Joanna Lichocka na konwencji partii w Sieradzu.","– Nie wiem, jakie plany ma Jarosław Kaczyński wobec mnie, ale chętnie podejmę się tych zadań – powiedziała Lichocka, która ubiega się o mandat posła z okręgu sieradzkiego.  Jej zdaniem trwa dobry czas dla lokalnych społeczności. – Teraz Sieradz, teraz Pabianice, Kutno, Zgierz, Łowicz. Teraz jest czas tych lokalnych społeczeństw – oceniła Lichocka.  Porównała Jarosława Kaczyńskiego do Władysława Łokietka. – To Władysław Łokietek siłą swojej woli, swoich działań, stworzył polskie państwo na nowo. Udowodnił, że w czasie jednego pokolenia, jeden przywódca może to zrobić – mówiła posłanka PiS.  Powołała się też na twórczość Pawła Jasienicy, który pisał, że trudno znaleźć w historii polityków o takiej żelaznej sile woli, jak Łokietek. – Nie mógł przewidzieć, że w przyszłości nadejdą politycy, którzy również będą obdarzeni siłą woli potrzebną do odbudowy polskiego państwa, do scalenia polskiej wspólnoty – mówiła Lichocka o Jarosławie Kaczyńskim.",,
Adam Bodnar – symbol lewicowej jednostronności,"Półnagim homoseksualistom i lesbijkom wolno demonstrować odmienność seksualną na ulicach wszystkich miast w Polsce. Niektórzy z nich przy tej okazji świadomie postępują jak barbarzyńcy, dokonując aktów profanacji symboli religijnych. Inni w nocnych klubach podczas teatralnych imitacji dokonują krwawej zemsty na duchownych, które ośmieliły się krytycznie wypowiadać o ideologii LGBT. Zwolennikom tych środowisk, ich aktywnym uczestnikom i działaczom wolno domagać się prawa do adopcji dzieci, uznając związki jednopłciowe za rodzinę - mimo że konstytucja RP jasno określa, czym rodzina jest.","Rzecznikowi Praw Obywatelskich nie zaświta nawet w głowie, że niektóre zachowania obrażają miliony wierzących Polaków i wpływają demoralizująco na dzieci i młodzież. Kiedy różni osobnicy spod znaku tęczy, obnosząc się ze swoją częściową nagością i różnymi prymitywnymi akcesoriami, które mają wzbudzić podniecający erotyczny dreszczyk wśród swoich pobratymców seksualnych, u przechodniów budzą nie tylko niesmak estetyczny, ale zwykłe obrzydzenie. Nie domaga się poszanowania konstytucji, jakby przepisy, których łamania żądają środowiska LGBT, nie obowiązywały lub nie istniały. Adam Bodnar jest wyłącznie rzecznikiem mikroprocentowej społeczności Polaków, jak wynajęty adwokat, który reprezentuje swojego klienta. Niczym pełnomocnik jednej strony robi wszystko, by atakować i podważać odczucia i stanowisko ogromnej części polskiego społeczeństwa, traktowanego jako przeciwnik procesowy, który stoi na drodze ideologii ukrywanej pod maską rzekomego postępu, a w istocie niszczącego system wartości będący  fundamentem naszej cywilizacji. Tej właśnie ogromnej, przeważającej części polskiego społeczeństwa zdaniem Adam Bodnara nie wolno otworzyć ust, by powiedzieć o bulwersujących sprawach, jakie wiążą się z ekspansją LGBT, której celem jest podbicie świata i zniszczenie cywilizacji chrześcijańskiej. Słabo wyedukowany medialnie Adam Bodnar nie rozumie roli materiału demaskatorskiego i domaga się, aby reportaż był monografią i pokazywał również akty agresji, jakie te marsze spotykają. Gdyby Adam Bodnar był choć trochę obiektywny, powiedziałby - „jakie te marsze prowokują”. Bo, jak wiemy, założeniem teorii LGBT jest uczynienie z marszów narzędzia prowokacji. Po to, aby jego uczestnicy mogli uchodzić za ofiary agresji. Dzięki temu stają obiektem godnym współczucia, któremu łatwiej o rozszerzanie już nie tylko praw, ale przywilejów. Takie są ich prawdziwe, ale skrywane intencje. Doprowadzić do tego, aby nasi przeciwnicy byli agresywni, wtedy część społeczeństwa zwróci się przeciwko nim, na czym możemy tylko skorzystać.Rzecznik Praw Obywatelskich, jeśli nie posądzać go o intencje czysto polityczne jako człowieka występującego z definicji przeciwko wszystkiemu, co ma związek z PiS, mieści się w puli osób naiwnych i łatwowiernych, zakładających, że środowiskom LGBT w Polsce dzieje się straszna krzywda.Bodnarowi nie wiele już zostało do końca sprawowania roli rzecznika. Może na sam koniec spróbowałby nieco szerzej spojrzeć na kilka spraw. Innym zarzuca jednostronność, podczas gdy sam jest jednostronności kwintesencją.",,
"„W Polsce prawo jest tylko prawników: niespójne, nielogiczne”","– W tej chwili w Polsce prawo jest tylko dla prawników. Nie jest spójne i logiczne, co widać najlepiej przy sporze o stan spoczynku sędziów Sądu Najwyższego – mówił Jarosław Sachajko (Kukiz'15) w programie „O co chodzi” TVP Info. W ten sposób skomentował trwające zamieszanie wokół nowelizacji ustawy o SN. – Staramy się konsekwentnie przeprowadzać reformę wymiaru sprawiedliwości. Pójdzie ona znacznie dalej, także w kwestii ustrojów sądów powszechnych – zapowiedział senator Krzysztof Mróz (PiS).","Zgodnie z obowiązującą od 3 kwietnia br. ustawą o Sądzie Najwyższym, 3 lipca sędziowie, którzy ukończyli 65. rok życia przeszli w stan spoczynku. Mogą oni dalej pełnić swoją funkcję, jeśli w ciągu miesiąca od wejścia w życie nowej ustawy, czyli do 2 maja, złożyli stosowne oświadczenie i przedstawili odpowiednie zaświadczenia lekarskie, a prezydent RP wyraził zgodę na dalsze zajmowanie przez nich stanowiska sędziego SN.  Przeciwko nowelizacji ustawy protestują od ponad tygodnia środowiska prawnicze i opozycja. Według Krzysztofa Mroza „PiS, które zainicjowało proces zmian w wymiarze sprawiedliwości”, napotkało bardzo duży opór. Polityk skazał, że przez lata do biur poselskich zgłaszało się wiele osób skrzywdzonych przez wymiar sprawiedliwości. – Staramy się konsekwentnie te reformę przeprowadzać. Pójdzie ona znacznie dalej, także w kwestii ustrojów sądów powszechnych – mówił. – Wyśmiewano kandydatów na ławników, że nie znają się na prawie, ale ci ludzie wiedzą, co jest dobre, a co złe. A SN boi się tych ławników – stwierdził senator PiS.  Jarosław Sachajko wskazał, że sędziowie SN toczą batalię o skrócony wiek, w którym idą w stan spoczynku, a tymczasem, „nie protestowali, gdy koalicja PO-PSL podwyższała wiek emerytalny Polaków”. #wieszwiecej Polub nas– W tej chwili w Polsce prawo jest tylko dla prawników. Nie jest spójne i logiczne, co widać najlepiej przy sporze o stan spoczynków sędziów Sądu Najwyższego – mówił. Polityk Kukiz’15 powiedział, że chciałby, aby także posłowie przechodzili na emeryturę w wieku 67 lat, chyba, że dostarczyli Państwowej Komisji Wyborczej zaświadczenie o stanie zdrowia.„Ducha sprawiedliwości” oczekiwałby od sędziów Paweł Rabiej (Nowoczesna). Polityk mówił, że nie jest optymistą co do odzyskania przez Polaków wiary w sądy. – Uważam, że się wręcz pogorszy. Doszło do sytuacji, gdy przemocą konstytucyjną przeprowadza się zmiany w sądownictwie. To podważa zaufanie do całego wymiaru sprawiedliwości – stwierdził Rabiej.   Obejrzyj cały program „O co chodzi”",,
„Wszystko dla Ojczyzny – Adolf Hitler”. Dzwon z tym napisem może dalej wisieć,"Tzw. dzwon Hitlera w niemieckiej gminie Herxheim am Berg (Nadrenia-Palatynat) może pozostać na wieży tamtejszego kościoła ewangelickiego – orzekł sąd administracyjny w Neustadt. Przeciwko decyzji lokalnych władz o pozostawieniu dzwonu protestował jeden z mieszkańców, wyznawca judaizmu.","Dzwon wisi tam od 1934 r. Jest na nim swastyka i napis „Wszystko dla Ojczyzny – Adolf Hitler”. Lokalne władze postanowiły zachować ów dzwon jako „bodziec do pojednania i pomnik ku przestrodze przed przemocą i niesprawiedliwością”. Sąd uznał, że takie uzasadnienie mieści w kategorii swobody wyrażania opinii, zwłaszcza że historia dzwonu ma zostać przedstawiona na specjalnej tablicy.                                                    (fot. Thomas Lohnes/Getty Images) Sąd odrzucił też wniosek o zakazanie burmistrzowi Herxheim wyrażania opinii, że bicie w ten dzwon „służy pojednaniu z ofiarami czasów nazistowskich”. W przekonaniu sądu także w tym wypadku chodzi o swobodę wyrażania opinii, a nie o stwierdzanie faktów.",,
"Szef MSZ: przedstawiliśmy propozycję, żeby odzyskać wrak tupolewa","Zaproponowałem szefowi rosyjskiego MSZ Siergiejowi Ławowrowi, by wrak tupolewa wrócił do Polski, ale pozostał pod specjalną obserwacją Rady Europy, a Rosja miałaby do niego dostęp, gdyby wymagało tego śledztwo – poinformował w wywiadzie z „Wprost” minister spraw zagranicznych Jacek Czaputowicz.","W rozmowie wskazano, że sprawa tupolewa to dla rządów PiS „symboliczna porażka”. „Kwestia zwrotu wraku ma znaczenie nie tylko symbolicznie. Rosja nie zgadza się na wydanie wraku, zanim strona polska nie zakończy śledztwa. Tymczasem nasze śledztwo trwa i występujemy o kolejne dokumenty dowodowe” – powiedział.Na uwagę, że w takim razie sytuacja jest „patowa”, Czaputowicz odparł, że tak by tego nie określił. „W ostatnim roku nasi prokuratorzy mieli dostęp do wraku i możliwość jego wielodniowych badań. Także społeczność międzynarodowa jest po naszej stronie, mamy w tej sprawie rezolucję Zgromadzenia Parlamentarnego Rady Europy. Podczas mojej ostatniej rozmowy z ministrem Siergiejem Ławrowem w Helsinkach wyszliśmy też z propozycją odpowiadającą na niektóre postulaty strony rosyjskiej” – mówił.Czaputowicz podkreślił, że Rosja uważa, ze nie może nam zwrócić wraku, bo – po pierwsze – sama ciągle prowadzi śledztwo, a po drugie – „obawia się rzekomych manipulacji materiałem dowodowym przez stronę polską”. „Proponujemy więc, by wrak wrócił do Polski, ale pozostał pod specjalną obserwacją Rady Europy, która byłaby gwarantem jego nienaruszalności. Zobowiązalibyśmy się także umożliwiać Rosjanom dostęp do wraku, gdyby wymagało tego rosyjskie śledztwo” – mówił.",,
Olechowski odpowiada posłance PO. Zwolnienia 400 dziennikarzy z TVP i naciski za rządów PO-PSL,"Poseł Iwona Śledzińska-Katarasińska obraża dziennikarzy TVP i zapowiada polityczną czystkę w mediach publicznych po ewentualnym przejęciu władzy przez Platformę Obywatelską – napisał szef Telewizyjnej Agencji Informacyjnej Jarosław Olechowski. Jak wskazał, taka zapowiedź działań PO to „powrót do patologii sprzed lat – zwolnienia blisko 400 dziennikarzy z TVP i politycznych nacisków”.","Posłanka PO Iwona Śledzińska-Katarasińska w rozmowie z „Gazetą Wyborczą” ujawniła plany zmian w mediach publicznych, jeżeli opozycja wygra wybory parlamentarne. Wskazała, że zmiany mają potrwać około roku. Część dziennikarzy otrzyma ultimatum, a część pracę straci od razu.– Na pewno z dnia na dzień nie wyrzucimy ludzi z pracy. Nie jesteśmy PiS. Zmiana sytuacji prawnej potrwa pewnie z rok – uchwalenie ustaw i wybór nowych ciał, które będą kontrolować media publiczne. Innej drogi nie przewiduję – powiedziała. – Zrobimy to zgodnie z prawem i tak szybko, jak się da. Do wyborów chcemy mieć projekt ustawy medialnej – zapewniła. Oceniła, że dziennikarzami TVP kwalifikującymi się do wyrzucenia są m.in. Danuta Holecka, Michał Adamczyk i Krzysztof Ziemiec.W odpowiedzi na słowa posłanki Platformy szef TAI Jarosław Olechowski napisał na Twitterze, że zapowiedź takich działań to „powrót do patologii sprzed lat”.",,
Mercedes i swastyka przed sądem.  Gietrzwałd spiera się o plakaty i ulotkę,"Jacek Adamas, dyrektor Gminnego Ośrodka Kultury w  Gietrzwałdzie zorganizował wystawę przeciwko nazizmowi i szowinizmowi. Pokazano na niej słynne plakaty „Achtung Russia” czy „Made in Germany”.  Przeciwnicy wójta, którzy chcą jego odwołania twierdzą, że wystawa nawoływała do nienawiści wobec Rosjan i Niemców. — To jakaś totalna bzdura — mówi Adamas, który pozwał autorów ulotki.","Gietrzwałd to mała, podolsztyńska gmina, znana głównie ze znajdującego się we wiosce sanktuarium maryjnego. Od 2014  roku rządzi tu bezpartyjny Marcin Sieczkowski.  — W wyborach samorządowych ludzie chcieli zmian i zagłosowali na niego — opowiada Dariusz Janaszkiewicz. Również on sam wspierał Komitet Wyborczy Wyborców Lepsza Gmina, z którego startował obecny wójt. Dziś obaj są po przeciwnych stronach barykady. Janaszkiewicz zebrał ludzi i założył komitet referendalny. Chce odwołać Sieczkowskiego. Wraz z grupą mieszkańców zebrał wymagane podpisy i doprowadził do referendum, które odbędzie się 23 kwietnia 2017 roku. W Gietrzwałdzie trwa obecnie kampania, a w niej wszystkie chwyty są dozwolone. Dostało się nawet wystawie plakatów Wojciecha Korkucia, znanego ilustratora i projektanta graficznego.  Jego prace od lat ukazują się w zagranicznych publikacjach i wielokrotnie były wyróżniane, m.in. w „European Design Annual” czy magazynie „Print”. Każdy ma prawo do interpretacji Janaszkiewicz twierdzi jednak, że plakaty nawołują do nienawiści. — Autor może twierdzić swoje. My mamy prawo inaczej to interpretować — mówi. Czy wie, kiedy i w jakich okolicznościach powstały plakaty? — Swastyka zawsze się źle kojarzy — odpowiada.Adamas pozwał w trybie wyborczym komitetem referendalny. Domaga się przeprosin. — Nie jestem szowinistą ani nacjonalistą — mówi.Dyrektora GOK reprezentuje olsztyński mecenas Lech Obara, znany ostatnio z walki sądowej z niemiecką stacją ZDF w sprawie nazwania przez nią obozów koncentracyjnych „polskimi”. — Ulotka jest nieprawdziwa. Ta wystawa nie nawoływała do nienawiści czy szowinizmu. Wręcz przeciwnie — mówi Obara. Do pozwu prawnik załączył opinię przygotowaną przez dr. Piotra Bernatowicza, historyka sztuki, wykładowcę Uniwersytetu Adama Mickiewicza w Poznaniu.  ""Twierdzenie, że plakaty te promują owe totalitarne ideologie, są wyrazem szowinizmu, jest absurdem. Wojciech Korkuć w swoich plakatach poprzez udaną artystyczną formę promuje postawę do walki z tymi ideologiami"" — pisze dr Bernatowicz.Janaszkiewicz podkreśla, że „ulotka jest naszą oceną tej wystawy. Ponadto uważamy, że sprawa nie powinna być prowadzona w trybie wyborczym”.Referendum odbędzie się w najbliższą niedzielę. Rozprawę z powództwa Adamasa olsztyński sąd zaplanował na czwartek 20 kwietnia.",,
Korwin-Mikke ukarany za hajlowanie i słowa o uchodźcach,"Janusz Korwin-Mikke został ukarany przez szefa Parlamentu Europejskiego za zakłócenie przebiegu sesji PE. Prezesa partii KORWiN wykluczono z prac parlamentu na 10 dni, straci też 10 diet m.in. za wznoszenie ręki w hitlerowskim geście.","O swojej decyzji szef PE Martin Schulz poinformował podczas rozpoczęcia obrad parlamentu w poniedziałek wieczorem w Strasburgu. Poza Korwin-Mikkem taką samą karę otrzymał włoski eurodeputowany z eurosceptycznej frakcji Europa Narodów i Wolności, Gianluca Buonanno. W lipcu, po przyjęciu rezolucji ws. jednego biletu na różne środki transportu w całej UE, Korwin-Mikke zareagował wzniesieniem ręki w hitlerowskim geście pozdrowienia i słowami: „Ein Reich, ein Volk, ein Ticket” (jedna Rzesza, jeden naród, jeden bilet).  Eurodeputowany z Polski wyraził odmienne zdanie na temat biletu, który ma ułatwić podróż z jednego do drugiego kraju unijnego, odwołując się do hitlerowskiego hasła: „Jeden naród, jedna Rzesza, jeden wódz”. Tłumaczył, że Parlament Europejski ma bronić różnorodności, a za każdym razem, kiedy jest głosowanie, dotyczy ono unifikacji. Ponadto we wrześniu, wypowiadając się o na temat kryzysu migracyjnego, Korwin-Mikke oznajmił, że uchodźcy zmierzający do Europy liczą tak naprawdę na zasiłki, które należałoby zlikwidować. –  To absurdalna polityka, która powoduje zalew Europy śmieciem ludzkim – powiedział.",,
"Trump w Londynie:  Najwspanialszy sojusz, jaki widział świat","Prezydent Donald Trump ocenił, że relacje Wlk. Brytanii i USA to „najwspanialszy sojusz, jaki świat kiedykolwiek widział”. Jednocześnie wezwał kraje NATO do zwiększenia wydatków na obronność i powtórzył krytykę burmistrza Londynu Sadiqa Khana, który wyraził się negatywnie o zaproszeniu Trumpa do złożenia na Wyspach wizyty państwowej.","Na wspólnej konferencji prasowej z brytyjską premier Theresą May, Trump powtórzył swoje poparcie dla wyjścia Wielkiej Brytanii z Unii Europejskiej, oceniając, że to „byłoby dobre dla tego kraju”. Jak dodał, szefowa rządu doprowadziła brexit do „bardzo dobrego miejsca” przed swoją spodziewaną rezygnacją ze stanowiska i „być może nie doceniono odpowiednio jej pracy”. Jednocześnie zapowiedział, że „Stany Zjednoczone są zdeterminowane, aby doprowadzić do fenomenalnego porozumienia handlowego ze Zjednoczonym Królestwem”. Trump odniósł się także do sygnalizowanych w mediach różnic w opinii między rządami w Londynie i Waszyngtonie, dotyczących wykorzystania technologii chińskiej firmy telekomunikacyjnej Huawei. Podkreślił, że oba kraje mają „niewiarygodnie dobre dane wywiadowcze”. Zapewnił, że oba kraje będą w stanie znaleźć wspólne rozwiązania.",,
Zamieszczał antysemickie wpisy. Już nie jest konsulem,Ukraina odwołała swojego konsula w Hamburgu za antysemickie wpisy w internecie. Ukraiński resort dyplomacji prowadził w tej sprawie wewnętrzne postępowanie. Według mediów odwołany konsul miał publikować również treści antypolskie.,"Ukraiński konsul w Hamburgu Wasyl Maruszczyniec publikował antysemickie treści na swojej stronie na portalu społecznościowym. Został wówczas zawieszony w obowiązkach, a szef kijowskiego MSZ, Pawło Klimkin, napisał, że dla antysemitów nie ma miejsca nie tylko w jego resorcie, ale w całym cywilizowanym społeczeństwie.Potem ministerialna komisja dyscyplinarna ustaliła, że zachowanie konsula było złamaniem zasad etycznych i przysięgi, którą złożył jako urzędnik państwowy. Maruszczyniec został odwołany ze stanowiska, zaś sprawą mają zająć się śledczy. Działania dyplomaty mogą nosić znamiona przestępstwa szerzenia nienawiści na tle narodowościowym. Według mediów, odwołany konsul Wasyl Maruszczyniec publikował w internecie również antypolskie treści.",,
Ekspert: Zarzuty Gronkiewicz-Waltz są niesłuszne. Byli prezydenci nie mogą się już bronić,"Oskarżenia wobec trzech nieżyjących już prezydentów Warszawy są niesłuszne. Oni nie mogą się już bronić. To prezydent śp. Lech Kaczyński mówił, że chce wprowadzić Warszawę do elity stolic, które dbają o czystość i oczyszczają 100  proc. swoich ścieków – mówi w rozmowie z portalem tvp.info Robert Szaj, ekspert ds. ochrony środowiska, pełnomocnik zarządu MPWiK od 2004 do 2006 r. Była prezydent Warszawy obarczyła Lecha Kaczyńskiego i jego zastępcę Sławomira Skrzypka winą za awarię oczyszczalni Czajka.","Jak mówi Robert Szaj, w 2002 r. kiedy prezydentem Warszawy został śp. Lech Kaczyński prace nad systemem oczyszczania ścieków były „w totalnych powijakach”. – Poprzednie ekipy nie zostawiły żadnych dokumentów, opracowań i decyzji – wskazał.– Polska negocjując traktat akcesyjny do UE zobowiązała się do tego, że 100 proc. ścieków w Warszawie będzie oczyszczane – powiedział. Jak dodaje nasz rozmówca, „my się uczyliśmy wtedy ubiegać o środki unijne; wniosek został przygotowany przez zespół ekspertów, najlepszych politycznie i merytorycznie”. – Nie było wtedy najmniejszych problemów, by uznać, że problem ścieków w Warszawie jest, że codziennie ten tankowiec ścieków spływa do Wisły. To miało miejsce na początku 2005 r. – wskazuje. Szaj zaznacza, że wniosek złożony do Komisji Europejskiej osobiście nadzorował śp. prezydent Lech Kaczyński i śp. Sławomir Skrzypek – w mieście odpowiadał wówczas za inwestycje – oraz śp. prezydent Andrzej Urbański i prezes MPWIK Stanisław Bortkiewicz. Rober Szaj zwraca również uwagę, że Lech Kaczyński nie chciał zaciągać kredytu w Europejskim Banku Odbudowy i Rozwoju, bo koszty pożyczki zostałyby przerzucone na mieszkańców stolicy w rachunkach, które płacą. O udzielenie kredytu zabiegała w 2004 roku Hanna Gronkiewicz-Waltz, kierująca wówczas EBOiR. – Lech Kaczyński nie chciał obarczać dodatkowymi kosztami warszawiaków i dlatego zabiegał o bezzwrotne dofinansowanie z UE. To się udało – dodaje Szaj.– Dotację przyznano. Większej dotacji unijnej w tamtym czasie nie było. Gdyby ten wniosek był źle przygotowany, to na pewno KE nie podjęłaby takiej decyzji o przyznaniu Warszawie tego dofinansowania – ocenia. Odnosząc się do słów byłej prezydent Warszawy Hanny Gronkiewicz-Waltz mówi, że „na pewno nie są słuszne oskarżenia wobec trzech już nieżyjących prezydentów Warszawy”. – To były osoby zaangażowane w ten projekt. To prezydent śp. Lech Kaczyński mówił, że chce wprowadzić Warszawę do elity stolic, które dbają o czystość i oczyszczają 100 proc. swoich ścieków – mówi Szaj. Dalej stwierdził, że „było mi przykro, kiedy osoby które nie mogą się już dziś bronić zostały oskarżone o rzeczy, których nie zrobiły”. – Po tym, jak w 2006 r. w Warszawie władza się zmieniła, podpisano przetarg na rozbudowę Czajki i budowę kolektorów przerzutowych w 2007. Do przetargu przystąpiły trzy podmioty. Jeden z nich złożył ofertę za ok. 298 mln euro – to mniej więcej odpowiadało pierwotnym założeniom budżetowym. Druga propozycja kwotowa to ponad 550 mln euro, a trzecia ponad 600 mln euro. Konieczne jest wyjaśnienie, dlaczego nie wybrano tej najkorzystniejszej oferty, tylko tą droższą o ponad 250 mln euro. Pomimo wybrania tak drogiej oferty, po kilku latach od oddania jej do użytku nastąpiła tak poważna awaria, która nie powinna się zdarzyć – tłumaczy.",,
Zerwał z Kukizem „pakt o nieagresji”. Teraz sam idzie po tron. Janusz Korwin-Mikke w programie „Dziś wieczorem”,Kandydat na prezydenta Janusz Korwin-Mikke będzie gościem środowego programu „Dziś wieczorem”. Podczas wtorkowej debaty prezydenckiej w TVP1 Korwin-Mikke skrytykował wprowadzenie tzw. JOW-ów – sztandarowego punktu programu wyborczego Pawła Kukiza – co wywołało jego oburzenie. Czy w środę w TVP Info Korwin-Mikke odniesie się do swoich słów i krytyki kontrkandydata? Początek programu o godz. 19.57.,"Spotkania z kandydatami na prezydenta odbywają się zarówno w programie „Dziś wieczorem” (od poniedziałku do piątku o godz. 19.57, w weekendy o 19.53 w TVP Info), jak i porannym „Polityka przy kawie” (od poniedziałku do piątku o godz. 8.15 w TVP1). Będą trwały do 7 maja.",,
Senator Maciej Grubski zawieszony w prawach członka PO,"Senator Maciej Grubski został zawieszony w prawach członka Platformy Obywatelskiej – poinformował  rzecznik ds. dyscypliny partii Łukasz Abgarowicz. Zawieszenie senatora ma związek z wywiadem, którego udzielił portalowi Sputnik.","Jako pierwszy o sprawie poinformował portal Fakt24.pl.Senator Maciej Grubski udzielił w środę wywiadu portalowi Sputnik. Mówił w nim m.in., że jest „pod ogromnym wrażeniem” Władimira Putina i „ma do niego pełen szacunek”.Grubski powiedział także, że jest przeciwnikiem wspierania Ukrainy w sporze z Rosją. „Wymyśliliśmy sobie wtedy, że wspierając Ukrainę będziemy mieli bufor bezpieczeństwa w stosunku do Rosji. Moim zdaniem tak nie jest, dlatego że Ukraina jest teraz rozchwianym państwem z ogromem problemów, z których prędko nie wyjdzie” - ocenił.",,
Lech Wałęsa chce zostać komendantem aresztu wojskowego,"– Jak tylko wybory pójdą właściwie, to ja zostaję profosem aresztu. Będę wiedział, co z tym zrobić. Za to, co zrobił (Jarosław Kaczyński), inaczej nie może być niż za kratki. Polska by się rozwijała. Musi naprawdę dać nauczkę tym ludziom, którzy Polskę zrujnowali – powiedział były prezydent Polski Lech Wałęsa.","Były prezydent, który zwykł w ostatnim czasie krytykować rząd i partię Prawo i Sprawiedliwość, w programie „Tłit WP” odniósł się do osoby prezesa PiS Jarosława Kaczyńskiego.– Nikt normalny w tym kraju nie powie, że żyjemy z normalnym rządem, że to jest normalnym rządzeniem. To był wypadek przy pracy. Zlekceważyliśmy demokrację i pozwoliliśmy, by ludzie nieodpowiedzialni doszli do władzy. Teraz mamy to, co mamy. Paru ludzi zorganizował gość z Torunia, przy pomocy Kaczyńskiego jeszcze paru i stało się nieszczęście – stwierdził były prezydent.Jak dodał, „bardzo dawno ostrzegał”, „ale rodacy nie posłuchali”. – To, co się dzieje z Polską, to, co dzieje się na arenie międzynarodowej… Przecież mamy naokoło samych nieprzyjaciół przez ich głupie rządy – mówił Wałęsa.W kolejnej części rozmowy Wałęsa oświadczył, że aspiruje do funkcji podoficera w areszcie śledczym, pod warunkiem, że „wybory pójdą właściwie”. – Wtedy zostanę profosem aresztu. Będę wiedział, co z tym zrobić. Za to, co zrobił (Kaczyński), inaczej nie może być niż za kratki. Polska by się rozwijała. Musi naprawdę dać nauczkę tym ludziom, którzy Polskę zrujnowali – oświadczył.",,
13 osób zginęło w antyrządowych protestach w Wenezueli,"13 osób zginęło w Wenezueli w ostatnich dwóch dniach protestów na ulicach Caracas i innych miast tego kraju – poinformowała AFP, powołując się na pozarządową organizację Wenezuelskie Obserwatorium Konfliktów Społecznych (OVCS), opozycyjną wobec prezydenta Wenezueli Nicolasa Maduro.",,,
"Afganistan, Ukraina i Gruzja na tapecie. Przywódców NATO czeka pracowity dzień",Wsparcie dla Afganistanu będzie głównym tematem drugiego i ostatniego dnia szczytu NATO w Brukseli. Przywódcy 29 krajów Sojuszu spotkają się również z prezydentami aspirujących do członkostwa w NATO Gruzji i Ukrainy.,"Przywódcy krajów NATO mają przede wszystkim zadeklarować, ile pieniędzy chcą przeznaczyć na afgańską armię i policję. Są one szkolone przez żołnierzy NATO, którzy są teraz w Afganistanie w ramach misji „Resolute Support”. Budżet tego kraju nie pozwala na samodzielne finansowanie działalności sił bezpieczeństwa, stąd potrzebna jest międzynarodowa pomoc, która co roku wynosi kilka miliardów dolarów.– Obecność NATO w Afganistanie jest kluczowa, aby ten kraj nigdy już nie stał się schronieniem dla międzynarodowego terroryzmu – podkreślił sekretarz generalny NATO, Jens Stoltenberg. Wyraził przy tym nadzieję, że w czasie szczytu „przywódcy zgodzą się na przedłużenie finansowania afgańskich sił poza rok 2020”.Kraje NATO mają się też zastanowić nad dalszym zwiększeniem liczebności misji szkoleniowej Sojuszu. Obecnie w Afganistanie jest 16 tys. żołnierzy z 41 krajów, w tym ponad 200 z Polski.Od czasu obalenia rządu talibów w Afganistanie w 2001 r. trwa tam partyzancka wojna domowa, w której zginęły tysiące Afgańczyków. Mimo wieloletniej obecności wojsk NATO i wielokrotnie zapowiadanych rozmów pokojowych nie udało się zatrzymać konfliktu. Prezydent Aszraf Ghani próbuje doprowadzić do negocjacji z talibami. Na razie nie udało mu się to, choć w czerwcu doszło do kilkudniowego, bezprecedensowego zawieszenia broni między władzami a fundamentalistami.",,
„Życzenia od dzieci z Iraku i Syrii. Dziękują za pomoc i proszą o dalszą”,"– Syryjczycy w pierwszym rzędzie proszą o modlitwę – mówił w programie „Minęła dwudziesta” ” ks. Roman Sikoń z Salezejańskiego Wolontariatu Misyjnego „Młodzi Światu”. – Mamy dla wszystkich pozdrowienia i życzenia od dzieci z Iraku, i dzieci z Aleppo. Dziękują za pomoc i proszą o dalszą – apelował muzyk Dariusz Malejonek.","Goście TVP Info – oprócz salezjanina rockman Dariusz Malejonek oraz ks. Waldemar Cisło, dyrektor sekcji polskiej Pomocy Kościołowi w Potrzebie, którzy zajmują się koordynacją pomocy humanitarnej dla Syrii i Iraku, opowiadali o podróżach do tych krajów.  Krew wołająca o pomstę do nieba  W studiu poruszono kwestię powodu wojen i agresji w krajach, gdzie różne wyznania żyją w zgodzie. Wszyscy rozmówcy podkreślali negatywną rolę Zachodu. Ks. Cisło podkreślił, że jest to skomplikowany problem, ale – zauważył – zniszczyliśmy pewną stabilizację, która była zarówno w Iraku, jak i  w Syrii. – Nikt dzisiaj nie  powie, że interwencja amerykańska i wojsk koalicyjnych czy interwencja różnych interesów w Syrii poprawiła sytuację – powiedział. Muzułmanin wspiera oratorium salezjańskie W programie padło też pytanie o obraz Syrii. – Najpierw w Damaszku, potem w Aleppo, była wielka serdeczność ludzi tam mieszkających, wielka gościnność. I to bez znaczenia, czy byli to chrześcijanie, czy muzułmanie – mówił salezjanin. – Jeden muzułmanin, który nas przyjmował w „restauracji”, na wolnym powietrzu – bo akurat było kilka dni zawieszenia broni – mówi, że to jest błogosławieństwo, że myśmy do niego przyszli, zjedli u niego. I później dowiedziałem się, że on wspiera, chociaż jest muzułmaninem, oratorium salezjańskie, np. funduje dzieciom i młodzieży – kanapki – opowiadał ks. Sikoń. – Oni tak naprawdę, żyjąc  5 lat w takiej traumie, żyją dla innych. ludzie dzielą się wszystkim, co mają. A mają niewiele – odpowiedział Dariusz Malejonek. – Tak samo w Syrii, jak i w Iraku, ludzie których dzieci zostały porwane, zgwałcone, są w stanie wybaczyć swoim wrogom. W Aleppo widziałem, że ci ludzie nie chcą żyć w nienawiści. Dla mnie to był największy szok i świadectwo prawdziwego chrześcijaństwa – opowiadał muzyk. – Pierwszy raz od pięciu lat we wschodnim Aleppo jest Wigilia – dodał. – Jest wojna w innych miejscach, ale z Syrii, z Iraku nadchodzą filmiki, w których mieszkańcy bardzo dziękują za pomoc – mówił Malejonek.  Podkreślił, że ludzie chcą tam zostać. – Dla nich ważną sprawą jest, żeby mieć podstawowe rzeczy – dach nad głową, coś do zjedzenia i szkołę dla dzieci. Każdy może coś zrobić – zaznaczył – możemy wpłacać pieniądze. Ks. Sikoń zauważył, że każdy, z kim rozmawiał w Syrii, prosił w pierwszym rzędzie o modlitwę. Dopiero od miejscowych salezjanów dowiadywał się, jak wygląda pomoc: przekazywanie pakietów żywnościowych, odzieży, materialne wspieranie studentów. – Mamy dla w wszystkich pozdrowienia i  życzenia od dzieci z Iraku, i dzieci z Aleppo. Dziękują za pomoc i proszą o dalszą – zakończył Malejonek.",,
Merkel omawiała relacje transatlantyckie z… Obamą. Nie wszyscy to pochwalili,"Niemiecki tabloid „Bild” krytykuje kanclerz Angelę Merkel za wczorajsze spotkanie z byłym prezydentem USA Barackiem Obamą. Jest ono interpretowane jako demonstracja – „dla odrobiny nieuzasadnionej nostalgii” – niechęci wobec obecnego amerykańskiego przywódcy, Donalda Trumpa.","„Można by to nazwać dużym błędem, ale błędy popełnia się niechcący. To, co zrobiła kanclerz, ma dużo większą wagę: jej intencją było obrażenie prezydenta Trumpa” - ocenia piątkowe spotkanie w Urzędzie Kanclerskim najpoczytniejsza gazeta Niemiec.   „Dla odrobiny nieuzasadnionej nostalgii Merkel zdecydowała się na wyrządzenie kolejnych szkód w wyjątkowo ważnych niemiecko-amerykańskich relacjach” – dodaje.  „Bild” przypomina, że Obama co najmniej równie bezwzględnie jak Trump pilnował amerykańskich interesów: domagał się od Niemiec zwiększenia wydatków na obronność, a jego służby szpiegowały niemieckie firmy i podsłuchiwały samą kanclerz. „Obama odwrócił się od Europy i bardzo jej zaszkodził. Fetowanie go jak maskotki, która przypomina o dobrych czasach, w których nie było nic dobrego poza pięknymi słowami, i obrażanie naszego najważniejszego sojusznika, jest nieodpowiedzialne” – puentuje dziennik. Tematem rozmowy Angeli Merkel z Barackiem Obamą, na której nie byli obecni przedstawiciele mediów, miały być relacje transatlantyckie. Spotkanie trwało półtorej godziny. Rzecznik rządu Steffen Seibert odpowiadając na pytanie, czy miał to być sygnał wysłany Donaldowi Trumpowi, odpowiedział: „Zdecydowanie zaprzeczyłbym takiemu wrażeniu”.",,
„Rzecznik KE nie ma podstawy do wypowiadania się o statusie polskiego TK”,"– Rzecznik Komisji Europejskiej niema żadnej podstawy, żeby wypowiadać się na temat statusu polskiego Trybunału Konstytucyjnego – powiedział w niedzielę zastępca szefa Kancelarii Prezydenta RP Paweł Mucha.","Minister Mucha odniósł się w ten sposób do piątkowej wypowiedzi rzecznika Komisji Europejskiej Christiana Wiganda, który oświadczył, że KE nie ma wątpliwości, co do prawomocności Sądu Najwyższego w Polsce, ale ma takie w odniesieniu do Trybunału Konstytucyjnego.  – (To - red) absolutnie niedopuszczalna wypowiedź rzecznika Komisji Europejskiej – ocenił Mucha w telewizji Polsat News.  – To nie jest stanowisko Komisji Europejskiej, to jest wypowiedź rzecznika, który nie niema żadnej podstawy, żeby wypowiadać się na temat statusu polskiego Trybunału Konstytucyjnego – podkreślił.    W ocenie zastępcy szefa Kancelarii Prezydenta, „słuszną decyzję podjęło Ministerstwo Spraw Zagranicznych, wzywając przedstawiciela Komisji Europejskiej w Polsce”.",,
Andrzej Duda: Ustawowy zakaz aborcji uzyskałby moją akceptację,"„Raz jeszcze deklaruję, iż ustawowy zakaz aborcji eugenicznej na terytorium Rzeczypospolitej Polskiej uzyskałby moją akceptację” – napisał w napisał prezydent Andrzej Duda w liście do uczestników 39. Pielgrzymki Prawników na Jasną Górę.","W swoim liście do uczestników spotkania Andrzej Duda przywołał myśl prof. Leona Petrażyckiego – wybitnego prawnika i filozofa z przełomu XIX i XX wieku – wyrażającą istotę misji i posłannictwa prawników.„Prawo rozumne jest szkołą moralności, instytucją wychowawczą narodu i całej ludzkości. Wpływając na niemal wszystkie sfery życia społecznego prawo powinno być narzędziem właściwie pojętego postępu, środkiem urzeczywistniania wartości, które wyrastając z Dekalogu i Ewangelii najpierw przez stulecia przemieniały Europę, a następnie promieniując na cały świat zyskały miano uniwersalnych” – napisał prezydent.„Tak rozumiane prawo, służące owym ponadczasowym wartościom oraz dobru wspólnemu, a nie partykularnym, czasem moralnie wątpliwym interesom, to dzisiaj najważniejsze narzędzie naprawy Rzeczypospolitej. Kamieniem węgielnym tej odnowy jest zasada równości wobec prawa, definiowana i egzekwowana w sposób konsekwentny, spójny z ideami sprawiedliwości oraz koncepcjami prawa naturalnego i przyrodzonych, niezbywalnych praw człowieka” – zaznaczył. „Fundamentalne wartości cywilizacji Zachodu, a z drugiej strony traumatyczne doświadczenie masowych zbrodni dokonywanych przez niemieckich nazistowskich zwolenników eugeniki przemawiają za tym, aby dzisiaj, w XXI wieku, wyraźnie opowiedzieć się za nienaruszalnością prawa do życia” – czytamy w liście do pielgrzymujących na Jasną Górę prawników.„Dlatego raz jeszcze deklaruję, iż ustawowy zakaz aborcji eugenicznej na terytorium Rzeczypospolitej Polskiej uzyskałby moją akceptację” – podkreśliła głowa państwa.Prezydent nawiązał tym samym do projektu zakazującego aborcji eugenicznej „Zatrzymaj aborcję”, podpisanego przez ponad 800 tys. osób. Projekt został złożony w Sejmie 30 listopada 2017 r. W lipcu tego roku Komisja Polityki Społecznej i Rodziny skierowała prace do specjalnej podkomisji.",,
OBWE: w Donbasie wciąż łamane są porozumienia o rozejmie,Strony konfliktu między ukraińskim siłami rządowymi a prorosyjskimi separatystami na wschodzie Ukrainy nadal łamią porozumienia o rozejmie i nie wycofują z ciężkiego uzbrojenia – oświadczył wiceszef misji OBWE Alexander Hug.,"W ostatnim tygodniu w Donbasie intensywność wzajemnych ataków wzrosła o 25 proc. – powiedział Hug na konferencji prasowej w Kijowie.– OBWE odnotowała 25–proc. wzrost liczby naruszeń porozumień; ogółem było ich 2,4 tys. wzdłuż całej linii rozgraniczenia, co oznacza, że ustalenia o rozejmie nie są przestrzegane – oświadczył. – Strony używały moździerzy, artylerii, karabinów i ciężkich karabinów maszynowych – wskazał.",,
Rządowy program „Dobry start”. Do 10 sierpnia wypłacono rodzinom ponad 254 mln zł,"– Do 10 sierpnia wypłacono rodzinom ponad 848 tys. świadczeń z programu „Dobry start” – poinformowała w TVP Info minister rodziny, pracy i polityki społecznej Elżbieta Rafalska. Samorządy wypłaciły z programu ponad 254 mln zł.","Wnioski o wypłatę 300 zł wyprawki szkolnej w ramach programu „Dobry start” można składać on-line od 1 lipca przez portal informacyjno-usługowy Emp@tia lub bankowość elektroniczną. Od 1 sierpnia jest to także możliwe drogą tradycyjną – w urzędzie lub pocztą.              Minister podkreśliła w TVP Info, że pierwsze wypłaty wyprawki szkolnej rozpoczęły się już w lipcu. – Teraz te płatności pewnie będą narastały lawinowo, bo rodzice potrzebują wypłat. Wypłaciliśmy ponad 254 mln zł – to są środki, które samorządy przekazały rodzinom – poinformowała. Zastrzegła jednak, że dane pochodzą z 10 sierpnia. – Pewnie te wypłaty będą zwielokrotnione – dodała.              Szefowa MRPiPS zwróciła uwagę, że złożono ponad 2 mln wniosków o wypłatę świadczenia z programu „Dobry start”, z tego 1 mln 300 tys. złożono drogą internetową. Minister przypomniała, że aby otrzymać świadczenie, należy złożyć wniosek. – Cała procedura przystąpienia do programu jest bardzo prosta, wniosek papierowy składamy w tym samym miejscu co w przypadku programu 500+. Jest ono przyznawane niezależnie od dochodu. Wsparcie może trafić do 4,6 mln uczniów. Nieprzekraczalnym terminem złożenia wniosku jest 30 listopada – wyjaśniała.              – Z tych pieniędzy nie trzeba się rozliczać; to rodzina decyduje o tym, czy trzeba zmienić tornister czy kupić nowy strój na WF – dodała minister.  „500+ jest sukcesem”              Świadczenie z programu „Dobry start” może się łączyć ze świadczeniem wypłacanym z programu „500 plus”. Nie przysługuje jednak „z urzędu” – jest przyznawane na wniosek rodzica, opiekuna lub rodziny zastępczej.",,
Pedofile z Niemiec wymieniali się własnymi dziećmi,"Kolejni mężczyźni zostali zatrzymani przez policję w związku z aferą pedofilską w Bergish Gladbach pod Kolonią w Niemczech. Mężczyźni wykorzystywali seksualnie własne dzieci lub dzieci swoich partnerów, akty gwałtu nagrywali, a potem udostępniali je tysiącom odbiorców przez komunikatory społecznościowe.","Policja zatrzymała do tej pory siedmiu podejrzanych.Rzecznik kolońskiej policji mówił o „perfidnych w szczegółach czynach”. Wymienia akcesoria do wiązania i krępowania oraz „listy miłosne” pisane ręką dzieci. Wiele zdjęć i nagrań z dziecięcą pornografią odkryto podczas rewizji w mieszkaniu 42-letniego Niemca w Bergisch Gladbach. Dzięki analizie danych w jego smartfonie znaleziono wskazówki dotyczące innych sprawców.Dotychczasowe śledztwo ujawniło, że ofiarą nadużyć seksualnych padło około 12 dzieci z Nadrenii Północnej-Westfalii i jedno z Hesji. Najmłodsze z nich nie ma jeszcze roku, najstarsze ma 11 lat. Analiza 10 tys. gigabajtów materiałów dowodowych zajmuje się 250 policjantów. Analiza zdjęć i filmów jest dla nich ogromnym obciążeniem psychicznym, dlatego kolońska policja stworzyła dla nich specjalną placówkę wsparcia. Jak zauważa portal dw. com, fora, które na pierwszy rzut oka nie mają nic wspólnego z pornografią dziecięcą, działają nie tylko w darknecie, ale też na ogólnodostępnych stronach internetowych. Zdjęcia tam publikowane są neutralne; jednak przestępcy mają swój kod, którym się porozumiewają i kontaktują z kolejnymi pedofilami.",,
"„Inne dzieci już spały, a ja chciałem oglądać wiadomości”","„Dla mnie ważna jest pokora. To jest gabinet po Michale Kamińskim, na zapleczu siedzą moi współpracownicy. Jak wprowadziliśmy się do KPRM, to wynieśliśmy stamtąd barek” – opowiadał minister Paweł Szefernaker w wywiadzie dla tygodnika „Plus Minus”.","Paweł Szefernaker, sekretarz stanu w Kancelarii Premiera odpowiedzialny za komunikację internetową rządu zdradził w wywiadzie dla tygodnika „Plus Minus”, że pierwszego dnia w KPRM poprosił o mniejszy gabinet. „Ale nie było. Dla mnie ważna jest pokora. To jest gabinet po Michale Kamińskim. Na zapleczu siedzą moim współpracownicy. Jak wprowadziliśmy się do KPRM, to wynieśliśmy stamtąd barek” – opowiedział. Zdradził też, że na początku minister Kowalczyk zwrócił mu uwagę, że na spotkania powinien chodzić pod krawatem. Zapewnił jednocześnie, że mimo różnicy pokoleniowej jest świetna współpraca. „Jak jest jakaś trudna ustawa, to mogę zadzwonić do Henryka Kowalczyka i on mi pomoże. Nie czuję, że jestem z innego pokolenia. Zresztą jakie to ma znaczenie, gdy możesz po prostu porozmawiać np. o Europie z ministrem Konradem Szymańskim” – mówił minister.",,
Ostra wymiana zdań na linii Trump - Merkel. „Następnym razem nie damy się oszukać”,"Donald Trump ponownie zaatakował Niemcy, przypominając, że nie wywiązują się z uzgodnionego poziomu wydatków na obronność. Z kolei kanclerz Angela Merkel w telewizji publicznej ostrzegła amerykańskiego prezydenta, że Niemcy nie dadzą się wciąż wodzić za nos.","– Następnym razem nie damy się oszukać – powiedziała Angela Merkel i dodała, że Europa przygotowała odpowiedź na wprowadzone przez amerykańskiego prezydenta cła na niemieckie samochody, stal i aluminium. W odpowiedzi Donald Trump napisał na Twitterze, że wymiana handlowa korzystna tylko dla jednej strony nie jest wolnym handlem, lecz głupotą. „Jako prezydent Stanów Zjednoczonych nie będę tego tolerował” – oświadczył Trump. Odnosząc się do Niemiec, ponownie zaatakował Berlin za unikanie wydatków na obronność. „Ameryka ochrania Europę, i to jest dobre, ale Niemcy wydają tylko jeden procent PKB na obronność, a my 4 procent. To nie ma sensu. Nadchodzi zmiana!” – napisał Donald Trump. Szczyt grupy G7 w Kanadzie zakończył się porażką. Doszło do rozdźwięku między Stanami Zjednoczonymi a pozostałymi sześcioma krajami. Prezydent Donald Trump w ostatniej chwili wycofał swój podpis spod końcowego komunikatu.",,
"Zandberg do działaczy Wiosny: stworzycie nową formację, która będzie naszym dobrym sojusznikiem","Idziecie w stronę stworzenia nowej formacji, która, mam nadzieję, będzie naszym dobrym sojusznikiem – powiedział lider Lewicy Razem Adrian Zandberg na sobotniej konwencji Wiosny.","Ugrupowanie Zandberga nie bierze udziału w konsolidacji partii na lewicy. Pod koniec listopada Lewica Razem zadeklarowała, że nie połączy się w jedną partię z SLD i Wiosną, z którymi współtworzy klub parlamentarny Lewica. W sobotę Zandberg wziął udział w konwencji Wiosny jako gość. Podkreślał, że to ważny dzień dla Lewicy, w której zaczyna się nowy etap współpracy. – Idziecie w stronę stworzenia nowej formacji która, mam nadzieję, będzie naszym dobrym sojusznikiem – powiedział, zwracając się do działaczy Wiosny. Zaznaczył, że działacze Wiosny z pewnością podejmą najlepsze decyzje dla swojej formacji. – Macie w nas sojuszników, macie w nas przyjaciół, którzy chcą z wami 2023 r. utworzyć koalicyjny klub – zapewnił Zandberg. Podkreślił, że są bliżej celu niż pół roku temu, gdy zaczynali współpracę. Jak mówił, mało kto dawał wtedy partiom lewicowym szansę na wejście do Sejmu. ""Dziś koalicyjna lewica jest w nim trzecią siłą, realną siłą"" – zauważył. Podkreślił, że spodziewa się, iż w przyszłości lewica stanie się „najpierw drugą, a potem pierwszą siłą, rządzącą Polską”.",,
Tenisowy Memoriał Marii i Lecha Kaczyńskich,W dniach 15 – 18 czerwca na obiektach Klubu Tenisowego Legia w Warszawie przy ul. Myśliwieckiej 4A odbędzie się – organizowany przez Fundację Niepodległości wspólnie z Polskim Związkiem Tenisowym – turniej pod nazwą „Tenisowy Memoriał Marii i Lecha Kaczyńskich”.,"Uroczyste otwarcie odbędzie się na korcie centralnym w sobotę 15 czerwca 2019 o godzinie 12:00.(wydarzenie na wolnym powietrzu). Turniej objęty został honorowym patronatem Marszałka Senatu Rzeczypospolitej Polskiej  Stanisława Karczewskiego. Wydarzenie zostało zarejestrowane w oficjalnym kalendarzu imprez sportowych Polskiego Związku Tenisowego na 2019 rok.  Turniej przeznaczony jest dla zarejestrowanych zawodników Polskiego Związku Tenisowego w przedziale wiekowym do 12 lat (tzw. Skrzatów). W kalendarzu PZT turniej zarejestrowano jako OTK Super Seria, co oznacza że ma on najwyższą kategorię (rangę), dzięki której zawodnicy będą zdobywać punkty rankingowe do klasyfikacji wyłaniającej najlepszych Juniorów w Polsce.  Laureatką poprzedniej edycji Tenisowego Memoriału Marii i Lecha Kaczyńskich była, walcząca dzisiaj w światowych turniejach, gwiazda polskiego tenisa - Iga Świątek.  W turnieju indywidualnym przewidziany jest udział 48 dziewczynek i 48 chłopców. W turnieju deblowym – 16 par deblowych chłopców i dziewcząt. Zawodnicy zgłaszają się do turnieju poprzez Polski Związek Tenisowy i są kwalifikowani według aktualnego miejsca w rankingu PZT.  W ramach Memoriału planowany jest także turniej deblowy dla VIP-ów, który rozpocznie się o godz.18:00, w niedzielę 16 czerwca 2019.  Memoriał Marii i Lecha Kaczyńskich – oprócz swojego sportowego charakteru – daje okazję popularyzowania idei patriotycznych w środowisku tenisowym. Przyczynia się do upamiętnienia Pary Prezydenckiej w kontekście odrodzenia ważnego ośrodka tenisowego w Polsce, jakim jest Klub Tenisowy Legia.   Śp. Prof. Lech Kaczyński jako Prezydent Warszawy podjął decyzję o modernizacji ośrodka tenisowego na Legii oraz zatwierdził środki finansowe na ten cel. Dzięki temu uratowano korty przed likwidacją, która byłaby skutkiem wcześniej planowanego przeznaczenia tych terenów pod infrastrukturę stadionu piłkarskiego.",,
W części Syrii weszło w życie zawieszenie broni. Na razie panuje tam spokój,"W południowo-zachodniej Syrii zaczęło obowiązywać zawieszenie broni, uzgodnione przez Stany Zjednoczone i Rosję na szczycie G20. Teren objęty umową został uzgodniony przez syryjskie siły rządowe i rebeliantów.","Zawieszenie broni obejmie strefy deeskalacji w południowo-wschodniej części kraju – w prowincjach Dara, Kunejtra i As-Suwajda. Na szczycie G20Porozumienie w tej sprawie zostało ogłoszone w piątek w Hamburgu podczas szczytu G20 przez prezydentów Stanów Zjednoczonych i Rosji, Donalda Trumpa i Władimira Putina. USA i Rosja zobowiązały się do zapewnienia przestrzegania zawieszenia broni przez wszystkie grupy działające na obszarze strefy.Syryjskie Obserwatorium Praw Człowieka podało, że w trzech regionach, w których ma obowiązywać zawieszenie broni, już przed wejściem porozumienia w życie zapanował spokój, chociaż w sobotę rano lotnictwo rządowe dokonywało jeszcze nalotów bombowych. Wskutek tych nalotów, jak podaje Obserwatorium, jedna osoba poniosła śmierć, a kilka zostało rannych. Jednocześnie śmigłowce lotnictwa rządowego prowadziły na północy prowincji Dara bombardowania z użyciem bomb beczkowych.Sobotni komunikat syryjskiego wojska głosi, że stawia ono sobie za cel „popieranie procesu pokojowego i pojednania narodowego”. Komunikat podkreśla jednocześnie, że rozmowy w sprawie Syrii prowadzone w Astanie zakończyły się bez osiągnięcia porozumienia w kwestii zasięgu tak zwanych stref deeskalacji, co do których utworzenia porozumiano się w maju w stolicy Kazachstanu.",,
"Zachodni przywódcy zgodni: eskalacja konfliktu zaostrzy sankcje, Ukraina musi dostać finansowe wsparcie","Zachód zagroził mocną reakcją i zaostrzeniem sankcji, jeśli dojdzie do naruszenia zawieszenia ognia na wschodzie Ukrainy. Prezydent Barack Obama przeprowadził w tej sprawie wideokonferencję z udziałem przywódców Niemiec, Francji, Wielkiej Brytanii, Włoch, oraz szefa Rady Europejskiej. Politycy są zgodni co do konieczności finansowego wsparcia dla kraju pogrążonego w konflikcie.","Prezydenci USA Barack Obama i Francji Francois Hollande, premierzy WielkiejBrytanii David Cameron i Włoch Matteo Renzi, kanclerz Niemiec Angela Merkeloraz szef Rady Europejskiej Donald Tusk ustalili podczas telekonferencji, że należy wzmocnić środki, jakimi dysponuje misja OBWE, by zagwarantowaćutrzymanie zawieszenia broni na Ukrainie.  Jak podaje Reuters, Tusk poinformował po zakończeniu rozmów, że zarówno Unia Europejska, jak i USA gotowe są nałożyć dodatkowe sankcje na Rosję, jeśli dojdzie do naruszenia zawieszenia broni.  Według Pałacu Elizejskiego przywódcy podkreślili również, że misja OBWE na terytoriach objętych konfliktem „ma znaczenie fundamentalne” dla wprowadzenia w życie porozumień z Mińska dotyczących wstrzymania ognia oraz wycofania broni ciężkiej przez strony konfliktu. „Przywódcy oznajmili też, że będą nadal wspierać wysiłki władz ukraińskich mające na celu podniesienie z zapaści gospodarki ich kraju” – głosi komunikat Pałacu Elizejskiego. Wspomina on również – nie podając szczegółów – że poruszona została kwestia „sytuacji w Libii”.  Nie rozmawiano o dozbrojeniu Ukrainy  Niemiecka telewizja publiczna ARD podała po rozmowie przywódców, że byli zgodni co do konieczności finansowego wsparcia dlaUkrainy.  Chodzi nie tylko o pieniądze, lecz także o doradztwo – powiedział, relacjonując przebieg rozmowy, szef studia ARD w Berlinie Ulrich Deppendorf.  Rozmówcy „szybko zgodzili się” co do tego, że warunkiem zniesienia sankcjiwobec Rosji jest „całkowita realizacja"" porozumień z Mińska, przede wszystkim wstrzymanie ognia, wycofanie ciężkiej broni i wzmocnienie roli OBWE. Jak podkreślił dziennikarz, dostawy broni dla Ukrainy nie były przedmiotemrozmowy. Przed wideokonferencją agencja AP przypomniała, że Waszyngtonrozważa wciąż taką możliwość.  520 obserwatorów OBWE  Reuters przypomina, że rozmowę przywódców zorganizowano w czasie, gdy pomimo obowiązującego od dwóch tygodni zawieszenia broni na Ukrainie nadal dochodzi do aktów przemocy, a Kijów oraz Zachód oskarżają Rosję o wysyłanie wsparcia dla separatystów na wschodzie Ukrainy. We wtorek zginęło tam trzech ukraińskich żołnierzy, a dziewięciu zostało rannych. Na Ukrainie przebywa obecnie około 520 obserwatorów OBWE. Zwiększenie misjiwymaga nowego mandatu tej organizacji. Przed rozpoczęciem wideokonferencji Biały Dom poinformował, że tematem rozmów będzie też „bezpieczeństwo międzynarodowe”.                                                    Konflikt na wschodzie Ukrainy nadal trwa (fot. PAP/EPA/ANASTASIA VLASOVA)",,
"Jażdżewski nie zaprosił Tuska. PiS: Jest już dla opozycji nie lokomotywą, a obciążeniem","Szef Rady Europejskiej Donald Tusk nie pojawi się na łódzkich Igrzyskach Wolności. Przed rokiem na tej imprezie mocno atakował Prawo i Sprawiedliwość. Obóz rządzący podejrzewa, że może to wynikać ze strategii Koalicji Obywatelskiej. – Tusk nie jest już lokomotywą, nie jest jeźdźcem na białym koniu, który z Brukseli przyjedzie, aby wzmocnić opozycję. Raczej jest traktowany jako obciążenie, ładunek, który lepiej zepchnąć z sań, bo inaczej te sanie nie będą szybko jechały – powiedział portalowi tvp.info eurodeputowany PiS Ryszard Czarnecki.","W poprzednich Igrzyskach Wolności Tusk wziął udział. Porównywał obecną sytuację w Polsce do pokonania bolszewików. Współorganizatorem „igrzysk” jest redaktor naczelny „Liberté” Leszek Jażdżewski. 3 maja br. przed wykładem byłego premiera na Uniwersytecie Warszawskim bezpardonowo zaatakował on Kościół. – Zaparł się Ewangelii, zaparł się Chrystusa – mówił. Później przemawiał szef Rady Europejskiej, który zarzucał władzy m.in. łamanie konstytucji i porównywał politykę do serialu „Gra o tron”.  Dwa tygodnie później Donald Tusk wziął udział w opozycyjnym „Marszu dla Europy”, gdzie agitował na rzecz kandydatów Koalicji Europejskiej. – Są wśród nas ludzie, którzy wprowadzali Polskę do Unii Europejskiej. Oni są naturalną, autentyczną gwarancją naszej silnej obecności w Unii Europejskiej – mówił szef Rady Europejskiej. Mimo wyraźnego wsparcia byłego premiera, 26 maja Koalicja Europejska przegrała wybory do Parlamentu Europejskiego.  Czy opozycja boi się, że podobnie będzie z wyborami parlamentarnymi? Leszek Jażdżewski w rozmowie z Wirtualną Polską twierdzi, że Tusk nie otrzymał po raz pierwszy w historii zaproszenia na imprezę z innego powodu. –  Donald Tusk ma dużo pracy, zapraszanie go teraz do Polski nie miałoby sensu – mówił. Zdaniem polityków PiS-u to nieprzypadkowe. – Do tej pory występował. Po jego ofensywie w okresie wyborów do Parlamentu Europejskiego, gdzie Koalicja Europejska była bardzo mocno wspierana przez niego, wyraźnie przegrała te wybory. Ktoś poszedł po rozum do głowy i zaczął się zastanawiać, czy przypadkiem nie jest tak, że Donald Tusk nie jest wartością dodaną dla opozycji, tylko wręcz przeciwnie – stwierdził w rozmowie z portalem tvp.info senator PiS Jan Maria Jackowski. Platforma Obywatelska zapewnia jednak, że żadnego „chowania” byłego premiera nie ma. – PiS ma fobię na punkcie Donalda Tuska. Wszystko im się kojarzy z  Donaldem Tuskiem. Donald Tusk jest człowiekiem bardzo ważnym nie tylko z punktu widzenia polskiej polityki, ale też europejskiej. Z tego powodu ma dużo obowiązków i nie może w każdym wydarzeniu w Polsce brać udziału. PiS zupełnie niepotrzebnie w każdej aktywności lub braku aktywności dopatruje się polityki – mówił nam poseł PO Zbigniew Konwiński. Na uwagę, ze w kampanii europejskiej były premier był mocno eksponowany Konwiński odparł: „Jeszcze mamy kilka tygodni do wyborów parlamentarnych. Ja uważam, że Donald Tusk jest wartością dodaną dla Koalicji Obywatelskiej i każda aktywność Donalda Tuska w w Polsce w kampanii wyborczej jest przeze mnie mile widziana”. Poseł PiS Jan Mosiński nie wyklucza, że nieobecność Tuska może mieć związek z obawami obecnego szefa PO Grzegorza Schetyny. – Pomijanie Donalda Tuska w różnego rodzaju eventach organizowanych przez Koalicję Obywatelską pokazuje, że trwa walka buldogów pod dywanem. Donald Tusk w grudniu kończy przygodę ze swoją funkcją w Brukseli i gdzieś chce wrócić. Nie za bardzo go wpuści Grzegorz Schetyna do polityki krajowej, bo byłby dla niego zbyt dużym zagrożeniem. Pan Jażdżewski swoimi wypowiedziami też nie przysparza chwały Platformie Obywatelskiej – mówił Mosiński.  W połowie lipca Wirtualna Polska informowała jednak, że jesienią Donald Tusk nie zaangażuje się w kampanię, ponieważ wybory uznaje za „stracone”. Swoją przyszłość ma zdradzić na początku grudnia, kiedy pożegna się ze stanowiskiem w Brukseli.",,
Komunikacyjny paraliż; Warszawa chronioną twierdzą z okazji 25 lat wolności,"Warszawa przygotowuje się na wtorkowe spotkanie prezydentów USA, Francji, Niemiec i Ukrainy, którzy będą świętować rocznicę wyborów czwartego czerwca 1989 roku. Na dwa dni stolica zamieni się w twierdzę, a mieszkańcy muszą uzbroić się w cierpliwość – czekają ich spore utrudnienia.","Nad bezpieczeństwem ponad 40 zagranicznych delegacji będą czuwać służby specjalne – funkcjonariusze BOR, ABW i cała armia policjantów. – To jedno z najważniejszych wyzwań dla naszych służb. Nie było takiego w ciągu ostatnich 25 lat – mówił „Rzeczpospolitej” były szef ochrony Aleksandra Kwaśniewskiego Jerzy Dziewulski. – Mamy konflikt na Ukrainie, gdzie nikt nie panuje nad przepływem broni – przypomniał w rozmowie z gazetą były szef BOR gen. Mirosław Gawor. Paraliż komunikacyjnyMieszkańcy stolicy muszą liczyć się z licznymi utrudnieniami, które czekają ich we wtorek i środę. W centrum miasta niektóre ulice zostaną zamknięte nawet na cztery godziny. Strefą zero będą m.in. okolice hoteli, w których zatrzymają się goście – np. Marriotta, gdzie zamieszka Brack Obama. W praktyce oznacza to komunikacyjny paraliż stolicy.   CZYTAJ TAKŻE Obama z przesłaniem do Polaków. Prezydenci przemówią na pl. Zamkowym",,
Prymas: Powstanie fundusz solidarnościowy dla poszkodowanym przez duchownych,"Kryzys jest spowodowany tym, że są w Kościele grzechy i przestępstwa pedofilii. Musimy zmagać się i walczyć o to, żeby oczyścić Kościół z grzechu i przestępstwa - powiedział w TVN 24 prymas Polski abp Wojciech Polak. Jak dodał, trwają prace nad powołaniem funduszu solidarnościowego, który ma pomagać osobom wykorzystanym seksualnie przez duchownych.","– Zostało to zapowiedziane podczas poprzedniej Rady Stałej (Episkopatu – PAP) – powiedział prymas. Poinformował, że po przedstawieniu propozycji stworzenia funduszu solidarnościowego i jej akceptacji przez radę zwrócił się do prawników o opracowanie statutu funduszu. – Mam nadzieję, że (...) biskupi diecezjalni w sierpniu dostaną już projekt takiego statutu – podkreślił. Zapewnił, że na powstanie funduszu nie trzeba będzie długo czekać. – Naprawdę nam na tym zależy (...). My widzimy, że (...) musimy wszystko zrobić, żeby (osobie skrzywdzonej - PAP) zaproponować konkretną pomoc – oznajmił. Wyjaśnił, że chodzi o wsparcie finansowe umożliwiające m.in. pomoc psychologiczną, „czy pomoc na leki”. Podkreślił, że zanim fundusz zacznie działać, formy i okoliczności pomocy muszą zostać dokładnie określone. Metropolita gnieźnieński zwrócił uwagę, że fundusz solidarnościowy nie miałby służyć wypłatom odszkodowań.– Odróżniamy to od odszkodowania. Nazywamy to funduszem solidarności, który ma pomagać tym osobom (pokrzywdzonym – PAP) – powiedział. – Jeżeli chodzi o odszkodowanie czy zadośćuczynienie, to powinniśmy się stosować do obowiązującego w Polsce prawa. Czyli, jeżeli sąd taką rzecz zasądzi, to Kościół nie jest ponad prawem – oznajmił. W ocenie prymasa najważniejszym „narzędziem”, które pomoże Kościołowi uporać się z nadużyciami seksualnymi, których dopuścili się duchowni jest „instrukcja papieża Franciszka”. – Działania Franciszka poprzez to nowe prawo, które jest w dokumencie papieskim (motu proprio „Vos estis lux mundi” opublikowane 9 maja 2019 r. – PAP) zawarte, pomoże w sprawdzeniu i zobaczeniu, jaka ta rzeczywistość jest, czy mamy do czynienia z taką rzeczą jak tuszowanie, czy jest to rzeczywistość nieświadomości, czy obojętności, czy lęku, czy nieumiejętności rozwiązywania tych spraw – stwierdził prymas. Jak podkreślił abp Polak, że „musimy zmagać się i walczyć o to, żeby oczyścić Kościół z grzechu i przestępstwa”. – To przede wszystkim bardzo mocno tkwiąca mentalność, mentalność oblężonej twierdzy, ale także, myślę, lęku, że to jest trudny problem (...). Być może komunikacja tego problemu jest trudna. Biskupi sprawy rozwiązywali, ale nie potrafili o nich mówić, na zewnątrz, nie komunikowali – powiedział abp Polak. Zapytany, czy jest zadowolony, że „władza uznała za konieczną obronę Kościoła” po ujawnieniu przypadków wykorzystywania seksualnego nieletnich, odpowiedział, że „to zawsze jest sytuacja, w której Kościół staje się instrumentem (...), staje się wykorzystany”. Dziennikarka dopytywała, czy prymas „podpisałby się pod słowami”, że „ręka podniesiona na Kościół, to jest ręka podniesiona na Polskę”? – Ja nie widzę tej ręki, która jest podniesiona na Kościół. Jeżeli Kościół przeżywa dzisiaj różne trudności i wyzwania, o których mówimy (...) to one mają służyć oczyszczeniu Kościoła, a nie sytuacji, że Kościół byłby przez kogoś w jakimś sensie piętnowany – odpowiedział. Ocenił, że „film pana Sekielskiego nie był atakiem na Kościół, był pokazaniem poprzez świadectwa osób pokrzywdzonych (...) rzeczywistości, w której mamy działać jako Kościół”. – Jako Kościół mamy odpowiadać na to, co się konkretnie dzieje, co jest ujawniane. To jest nawet w pewnym sensie przejawem pewnej troski, żeby się Kościół oczyścił – dodał. – Musimy wszystko zrobić, żeby osoby (skrzywdzone, wykorzystane – PAP) naprawdę troską otoczyć – podkreślił. Zapewnił, że słowo „przepraszam”, które wypowiedział po filmie Sekielskiego jest dla niego bardzo zobowiązujące. – Wszystko trzeba czynić, żeby to naprawić – powiedział.",,
"„Zaproszenie na obchody stulecia niepodległości otrzymałem, ale odmawiam”","Były prezydent Lech Wałęsa poinformował na swoim prywatnym profilu na Facebooku oraz na stronie oficjalnej, że otrzymał od prezydenta Andrzeja Dudy zaproszenie na obchody stulecia odzyskania niepodległości przez Polskę, ale „odmawia” udziału.","Były prezydent zamieścił link do artykułu wp.pl zatytułowanego „Byli prezydenci bez zaproszeń na obchody 100-lecia niepodległości. »Tylko kardynał wysłał«”. Zgodnie z treścią artykułu byli prezydenci – Bronisław Komorowski, Aleksander Kwaśniewski i Lech Wałęsa – mieli jeszcze nie otrzymać zaproszenia na oficjalne obchody 100. rocznicy odzyskania niepodległości przez Polskę. We wtorek wiceszef Kancelarii Prezydenta Paweł Mucha zapowiedział, że na uroczyste obchody 11 listopada prezydent Andrzej Duda będzie zapraszał byłych prezydentów i premierów. „Ja otrzymałem, ale odmawiam” – napisał Wałęsa w sobotę odnosząc się do artykułu. Natomiast Komorowski pytany w piątek w Radiu Zet, czy dostał już zaproszenie na obchody 100-lecia niepodległości odparł, że „pewnie tak”, ponieważ co roku otrzymywał takie zaproszenie. Na pytanie, czy się na nie wybiera, b. prezydent przyznał, że ma z tym „bardzo poważny problem”. – Bo z jednej strony oczywiście takie obchody zdarzają się raz na sto lat, ale iść po to, żeby słuchać jakichś inwektyw, albo udawać, że się nie słyszało wcześniejszych inwektyw pod swoim własnym adresem, pod adresem całego obozu politycznego, który został zdefiniowany jako »drugi sort« obywateli, jako »zdradzieckie mordy« – ja szczerze mówiąc nie bardzo mam na to ochotę – mówił Komorowski.",,
"Koszykarze poznali rywali w walce o igrzyska. „Jeśli awansują, należy im się pomnik”","Polscy koszykarze poznali rywali w turnieju kwalifikacyjnym do igrzysk olimpijskich w Tokio. Łatwo nie będzie. W pierwszym etapie, w grupie B zagramy ze Słowenią i Angolą. Dwie najlepsze ekipy trafią na przeciwników z grupy A, gdzie obok Korei Płd. i Wenezueli jest mocna Litwa. – Chyba jest najgorzej, jak mogło być, bo aby pojechać na igrzyska, trzeba pokonać Litwę przed jej własną publicznością. Jeśli zawodnicy Taylora to osiągną, należy im się pomnik – mówi portalowi tvp.info Jacek Łaczyński, trener i komentator koszykówki.","Jak przyjął pan losowanie turnieju kwalifikacyjnego? Z mieszanymi uczuciami, choć wiadomo było, że łatwo nie będzie. W pierwszej fazie jeszcze nie jest tak źle, bo wystarczy nam wygrana z Angolą. Afrykanie wprawdzie grali na mistrzostwach świata, ale nie odegrali tam żadnej roli. Z kolei Słowenia to mistrzowie Europy sprzed dwóch lat. Tak, ale ich skład sporo zmienił się od 2017 r. Kariery reprezentacyjne zakończyli już Anthony Randolph i Goran Dragić. Wprawdzie jest jeszcze rozgrywający niesamowity sezon w NBA Luka Doncić, ale stać nas na to, by ich ograć. O wszystkim zdecyduje przecież jeden mecz. Na pewno nie będziemy w nim faworytami, ale możemy sprawić niespodziankę.Później skala trudności jeszcze urośnie, bo aby pojechać do Tokio, trzeba pokonać Litwinów. Pod tym względem trafiliśmy najgorzej, jak mogliśmy. Byliśmy losowani z drugiego koszyka i w moim odczuciu Litwa to najbardziej wymagający przeciwnik. Wydaje mi się, że łatwiej by nam było mierzyć się z Serbią lub Rosją. Wcześniej jeszcze odbędzie się półfinał. W razie awansu z pierwszego miejsca w najpewniej zmierzymy się z Koreą Południową lub Wenezuelą. A to zespoły w naszym zasięgu. No ale później jest ta Litwa… Jak to możliwe, że niewielka Litwa jest tak mocna w koszykówkę? Kiedyś też mnie to bardzo dziwiło, ale wystarczy na chwilę tam pojechać, żeby zrozumieć fenomen. Wymowne już jest to, że turniej odbędzie się w Kownie. My też chcieliśmy zorganizować go u siebie, ale okazało się, że nie uzbieramy budżetu. Na Litwie nie był to żaden problem. To ich sport numer jeden. Tam każdy dzieciak marzy o tym, aby zostać nowym Sabonisem. Zresztą niewiele większa Słowenia też świetnie szkoli. Przecież ostatnio wygrywali z nami w piłkę nożną czy siatkówkę. A Doncić to w tym sezonie jeden z najlepszych zawodników w NBA.Czyli, tak jak na mundialu w Chinach, czeka nas rola kopciuszka? Na mistrzostwach świata odnieśliśmy wielki sukces i nie zmieni tego marudzenie, że na imprezie zabrakło w niektórych ekipach najlepszych graczy. Nieobecni nie mają racji. Na pewno po mundialu w Chinach nie jesteśmy już anonimową drużyną. Nabraliśmy pewności siebie jako zespół. Turniej kwalifikacyjny odbędzie się w czerwcu przyszłego roku. Drużyna Mike’a Taylora mocno zmieni się od tej z mistrzostw świata? Sam jestem ciekaw. Kadra jest dość zaawansowana wiekowo, bo kilku zawodników skończyło już 30 lat. Na pewno czeka nas stopniowe odmłodzenie kadry, ale spodziewam się, że nastąpi to po igrzyskach olimpijskich. Taylor pewnie postawi na sprawdzonych graczy w turnieju kwalifikacyjnym i nie ma mu się co dziwić. Trzeba pamiętać, że to drużyna, która odniosła sukces. A nic tak nie buduje poczucia własnej siły.",,
Zbigniew Ziobro: Kamyczek jest w ogródku pana prezydenta,"– Kamyczek jest w ogródku pana prezydenta – powiedział w poniedziałek minister sprawiedliwości Zbigniew Ziobro o rozmowach ws. ustawy o Krajowej Radzie Sądownictwa i Sądzie Najwyższym. „Ufam, że dojdzie do porozumienia” – dodał Ziobro wPolsce.pl.","– Nie znam szczegółów procesu negocjacyjnego (...), chciałbym być optymistycznie nastawiony do rezultatów tego procesu – powiedział Ziobro, pytany o „impas” w rozmowach na linii PiS – prezydent.– Niestety, fakty są takie, że KRS niszczy i dezorganizuje polskie sądownictwo – dodał minister, podkreślając, że swą „całkowicie bezprawną, bezpodstawną decyzją” KRS podjęła próbę złamania kariery ponad 260 młodych asesorów. – To jedna z konsekwencji zablokowania tej ustawy (o KRS) przez pana prezydenta – oświadczył.– Trzeba powiedzieć sobie jasno: teraz jest kamyczek w ogródku pana prezydenta, dlatego że pan prezydent zawetował ustawę o KRS, która (...) dawała szansę przeprowadzenia realnej reformy. Każdy, kto powie, że da się zrobić reformę w sądownictwie bez zmiany KRS, (...) nie mówi prawdy – ocenił.Blokada zmiany sądownictwaWedług Ziobry KRS w obecnym kształcie osobowym to „jądro zła polskiego sądownictwa” oraz „hamulcowy zmian”.– Blokada zmiany KRS jest tak naprawdę blokadą zmiany sądownictwa – ocenił Ziobro. – Ufam, że do porozumienia dojdzie, bo jest to w najlepiej pojętym interesie przede wszystkim Polski, polskiego sądownictwa, jak też i pana prezydenta – dodał. Recenzja i ocena naturalną koleją rzeczyPytany, co by się stało, gdyby prezydent znów zawetował ustawę o KRS, Ziobro odpowiedział, że wtedy Andrzej Duda weźmie na siebie pełną odpowiedzialność za brak zmian w sądownictwie. – Ufam, że to jest scenariusz, który się nie ziści, bo byłby on pod każdym względem moim zdaniem nieracjonalny i ryzykowny też dla ośrodka prezydenckiego; bardzo ryzykowny, powiedziałbym – dodał. Pytany o rekonstrukcję rządu, Ziobro odparł że „każdy członek rządu musi liczyć się z recenzją i oceną; to jest naturalna kolej rzeczy”.  – Trzeba to przyjmować z pokorą, bo to jest szanowanie mechanizmu demokracji. Czy te zmiany będą, a ewentualnie jakie, jeśli będą, o tym będzie decydować większość parlamentarna – powiedział. Dodał, że on nie prowadził żadnych rozmów w tej sprawie.Prokuratura bada podejrzeniaInne pytanie dotyczyło trwającego od września śledztwa w sprawie ewentualnego przekroczenia w 2010 r. przez ministra gospodarki Waldemara Pawlaka uprawnień w związku z umową o gazie z Rosją – o czym napisał tygodnik „Sieci”. Ziobro odpowiedział, że wszczęcie śledztwa zawsze jest poprzedzone analizą co do prawdopodobieństwa przestępstwa. – Nie oznacza to, że to śledztwo musi się skończyć przedstawieniem zarzutów; zadaniem prokuratury jest w sposób profesjonalny zbadać te podejrzenia, które się rysują – zaznaczył. – Czasami z punktu widzenia prawa karnego nie da się postawić zarzutów, natomiast sprawa da się ocenić bardzo negatywnie z punktu widzenia oceny politycznej czy moralnej zachowania poszczególnych osób – dodał.",,
"Setki miliardów dla Pentagonu. Budżet większy, niż zakładał Donald Trump","700 mld dolarów wyniesie budżet Pentagonu na rok finansowy 2018. Izba Reprezentantów Kongresu USA uchwaliła stosowną ustawę - głosami zarówno republikanów, jak i demokratów - w stosunku 356:70.","Ustawa przeznacza 634 mld dolarów na zasadniczą część budżetu Departamentu Obrony. 66 mld przeznaczono na misje wojskowe w Afganistanie, Iraku Syrii i innych krajach. Administracja prezydenta Donalda Trumpa domagała się 603 mld na podstawowy budżet Pentagonu i 65 mld na misje zagraniczne.4,6 mld dolarów ma zostać wydatkowanych na „Inicjatywę powstrzymywania w Europie”, której celem jest wzmocnienie potencjału militarnego USA i zaufania sojuszników z NATO. Niezależnie od tej ustawy Ukraina ma otrzymać pomoc na cele wojskowe, w tym na zakup broni, w wysokości 350 mln dolarów.W ustawie znalazł się zapis o przeznaczeniu 12,3 mld na szybszą rozbudowę potencjału rakietowego i obrony antyrakietowej USA wobec zagrożenia ze strony Korei Północnej. Pjongjang pracuje nad pociskami balistycznymi z głowicami nuklearnymi zdolnymi do osiągnięcia terytorium Stanów Zjednoczonych. Dodatkowe pociskiPrzewiduje się rozmieszczenie na Alasce dodatkowych 28 pocisków antyrakietowych (Ground-Based Interceptors – GBI) wystrzeliwanych z podziemnych silosów, które mają przechwytywać ewentualne pociski wystrzeliwane przez Koreę Płn.Łączna liczba pocisków GBI ma być zwiększona z 44 do 104. Rozbudowany ma być też system mobilnych systemów antyrakietowych THAAD i pocisków wystrzeliwanych z okrętów nawodnych. Siły powietrzne otrzymają dodatkowo 90 myśliwców F-35 (o 20 więcej, niż proponował Biały Dom) i 24 myśliwce F/A-18 Super Hornet, czyli o 10 więcej.Ustawa przewiduje również zwiększenie liczebności personelu wojskowego o 20 tys. osób w porównaniu ze stanem z roku ubiegłego i podwyżkę płac w siłach zbrojnych o 2,4 proc., czyli o nieco więcej, niż proponował Pentagon.",,
Jakub Stelina z pozytywną rekomendacją sejmowej komisji na sędziego TK,Jakub Stelina uzyskał pozytywną rekomendację Sejmowej Komisji Sprawiedliwości i Praw Człowieka na sędziego Trybunału Konstytucyjnego. Kandydaturę prawnika do Kancelarii Sejmu zgłosił w czwartek  klub PiS.,"W środę posłowie z komisji zagłosowali za rekomendacją dla dwojga innych kandydatów na sędziów TK: Stanisława Piotrowicza i Krystyny Pawłowicz. Na temat nominacji dla całej trójki Sejm głosować będzie wieczorem w czwartek na posiedzeniu plenarnym. Jakub Stelina jest profesorem nauk prawnych, specjalistą prawa pracy. Był dziekanem Wydziału Prawa i Administracji Uniwersytetu Gdańskiego w latach 2012-18. Był doktorantem Lecha Kaczyńskiego.",,
Technologia 5G etapem przejściowym? Rozpoczyna się wyścig o 6G,"Na świecie toczą się spory o technologię 5G, a kilka krajów już myśli o jej następczyni – pisze wtorkowa „Rzeczpospolita”. Szacuje się, że prace nad nowym system mogą potrwać około 10 lat.","Doktor Ari Pouttu, wykładowca uniwersytetu w Oulu  w zachodniej Finlandii stwierdził, że nikt jeszcze nie wie, czym jest sieć 6G. Słowa naukowca wydają się być szokujące, bowiem jest on wicedyrektorem flagowego fińskiego programu badań nad sieciami telekomunikacyjnymi 6G. Pouttu podkreśla jednak, że trzeba zacząć już o tym myśleć. Ekspert uważa, że o ile sieć 5G ma odpowiadać na zapotrzebowania związane z internetem, to 6G będzie technologią świata postsmartfonowego.W lutym 2019 r. Donald Trump napisał na Twitterze: Chcę 5G, a nawet technologię 6G w Stanach Zjednoczonych tak szybko, jak to możliwe. Wpis ten wywołał wśród internautów wiele śmiechu. Jak się jednak okazało kilka tygodni później, amerykańska Federalna Komisja łączności otworzyła nowe pasmo częstotliwości dla eksperymentów z przyszłą technologią 6G.",,
„Zwyciężył zdrowy rozsądek”. Kreml o przywróceniu prawa głosu rosyjskiej delegacji,"Rzecznik Kremla Dmitrij Pieskow powiedział we wtorek, że przywrócenie Rosji pełnego prawa głosu w Zgromadzeniu Parlamentarnym Rady Europy jest „zwycięstwem zdrowego rozsądku”, ale Rosja nie uważa, by oznaczało ono, że UE zmienia stanowisko w sprawie Krymu. Głos na ten temat zabrało również MSZ Litwy, które ubolewa nad przywróceniem Kremlowi prawa głosu.","– To bardzo pozytywne zjawisko – powiedział Pieskow o przywróceniu praw rosyjskiej delegacji. Ocenił, że „nie można mówić o zwycięstwie dyplomatycznym Moskwy, a o zwycięstwie zdrowego rozsądku”. Przedstawiciel Kremla wyraził przekonanie, że Zgromadzenie „nie może pracować w sposób pełnowartościowy bez udziału delegacji rosyjskiej”. Jednocześnie rzecznik prezydenta Władimira Putina zaznaczył, że Kreml nie uważa, aby decyzja ZPRE oznaczała zmianę stanowiska krajów Unii Europejskiej w sprawie Krymu. – Nie można raczej mówić o tym, że jest to zmiana dominującego punktu widzenia – oświadczył. Zapowiedział, że Rosja będzie „konsekwentnie wyjaśniać sytuację związaną z Krymem, dążąc do momentu, gdy stanowisko jej rozmówców się zmieni”. Szef MSZ Rosji Siergiej Ławrow powiedział, że jego kraj uważa decyzję Zgromadzenia za „nadzwyczaj pozytywny krok”. Podkreślił, że delegacje głosujące za przywróceniem rosyjskiej delegacji „stanowiły większość” i „wyraźnie oświadczyły, że prawa, które zostają Rosji przywrócone, nie mogą być kwestionowane”. Minister zapowiedział, że Rosja ureguluje zadłużenie związane ze składką w Zgromadzeniu po tym, jak całkowicie wyjaśniona zostanie kwestia uprawień jej delegacji. W oświadczeniu wskazano, że „nihilistyczny stosunek Rosji do wartości Rady Europy odzwierciedla decyzja wejścia w skład rosyjskiej delegacji parlamentarzystów, którzy aktywnie przyczynili się do aneksji Krymu”. Zaznaczono, że Litwa wspólnie z parlamentarzystami m.in. Polski, Łotwy, Estonii, Gruzji, Holandii, Szwecji, Ukrainy „dąży do obrony zasad i wartości Rady Europy”. „Pozwala to na uzasadnioną nadzieję, że kwestie naruszenia prawa międzynarodowego przez Rosję, a także aneksji Krymu nadal pozostaną w agendzie ZP RE” – napisało MSZ. W nocy z poniedziałku na wtorek ZP RE przywróciło Rosji prawo głosu w tej instytucji. Od roku 2014, w następstwie aneksji Krymu i wobec trwającej wojny w Donbasie, Zgromadzenie Parlamentarne RE przyjęło serię sankcji wobec Moskwy, z których główną było zawieszenie prawa głosu dla delegacji rosyjskiej. Na sankcje Moskwa odpowiedziała najpierw bojkotem Zgromadzenia Parlamentarnego, a następnie wstrzymaniem płacenia corocznych składek członkowskich do budżetu RE. Zagroziła też definitywnym opuszczeniem organizacji. Istniejąca od 1949 roku Rada Europy zrzesza 47 państw. Rosję przyjęto do Rady w 1996 roku.",,
Jarosław Kaczyński zapowiada zaostrzenie kar za pedofilię. „Nie będzie zawiasów”,"– To my podjęliśmy walkę z pedofilią, wprowadziliśmy rejestr pedofilów. A kto się przeciwstawiał, krzyczał o wolności? Platforma Obywatelska – powiedział lider PiS Jarosław Kaczyński podczas konwencji regionalnej partii w Szczecinie. Poinformował też, że przygotowane zostały zmiany w Kodeksie karnym, przewidujące wysokie kary za pedofilię. – Nie będzie „zawiasów”, będą surowe kary, być może nawet do 30 lat więzienia – zapowiedział.","Jarosław Kaczyński poinformował, że kary będą szczególnie surowe dla tych, którym powierzono opiekę nad dziećmi; również dla księży, ale też celebrytów.– Przygotowaliśmy zmiany w Kodeksie karnym, gdzie te przestępstwa będą karane bardzo surowo, dużo surowiej niż obecnie. Dzisiaj bardzo często zapada nawet wyrok z zawieszeniem, praktycznie żadna kara, jak to się mówi: „w zawiasach” czyli w ogóle. Otóż nie będzie „zawiasów”, będą surowe kary, być może nawet do 30 lat więzienia – powiedział Kaczyński.– I jeszcze jedno – granica odpowiedzialności karnej jest w Polsce – jeśli chodzi o wiek ofiary, zarysowana bardzo nisko – 15 lat. Ona będzie podwyższona, bo to jest konieczne. Trzeba być tutaj twardym – ocenił.Jarosław Kaczyński jednocześnie zaznaczył, że „przestępstwa niektórych, nielicznych księży nie mogą być podstawą do obrażania katolików, ataku na Kościół”. – Kara musi być wobec wszystkich, musi być żelazny rygor. Ale czy to oznacza, że przestępstwa, bo to były przestępstwa szczególnie odrażające, przestępstwa niektórych, nielicznych księży mają uprawniać do ataku na Kościół, do obrażania, do obrażania katolików? Nie, proszę państwa. To nie jest żadna podstawa – powiedział. „Szturm antykultury”  Prezes PiS wśród wartości, których trzeba bronić, wymienił też „prawo do wychowania własnych dzieci”, prawo do ochrony przed „przedwczesną seksualizacją”. – Przedwczesną – to nawet właściwie za słabo powiedziane, chodzi o seksualizację od kołyski niemalże, dzieci, które są w ten sposób sprowadzane na złą drogę, demoralizowane, często nawet degenerowane – powiedział. Według Kaczyńskiego „mamy tego przykłady w różnych krajach”. – To są przykłady, do których naprawdę nie wolno się odwoływać. Tak jak i nie ma żadnego powodu, aby pary homoseksualne miały adoptować dzieci. Ten szturm tej „antykultury” był w Polsce także prowadzony, musimy go odeprzeć – mówił Kaczyński. – Musimy obronić nasze prawo do polityki społecznej – przekonywał prezes PiS. Wymienił elementy programu społecznego PiS: 500 plus. tzw. trzynastą emeryturę, 300 zł wyprawki, bezpłatne leki dla seniorów. – Dlaczego to jest zagrożone? Bo przecież nasi przeciwnicy mówią, że to jest nieracjonalne, to jest niewłaściwe, że to jest rozdawnictwo (...) Oni – żeby prowadzić taką politykę, jaką my prowadzimy - musieliby być w sensie sprawności rządzenia, ale także w sensie moralnym i intelektualnym, tacy jak my, ale nie są – powiedział Kaczyński. Prezes PiS mówił też o konieczności bronienia naszego bezpieczeństwa, bo – jak stwierdził – „przymusowa relokacja (imigrantów – red.) musi prowadzić do jego naruszenia, są liczne przykłady w całej Europie”. Morawiecki: Rząd przestawił zwrotnicę Premier Mateusz Morawiecki w swoim wystąpieniu powiedział, że rząd „przestawił zwrotnicę” w takich dziedzinach jak przemysł i demografia. – Przestawiliśmy również inne zwrotnice – to zwrotnica energetyczna i zwrotnica infrastrukturalna, drogowa, kolejowa, bo one też świadczą o tym, jak mocno dbamy o całą Polskę, ale zwłaszcza też o Pomorze Zachodnie. Pomorze Zachodnie, które w latach naszych poprzedników było (jak) rozczłonkowana Stocznia Szczecińska, rozebrane ciągi technologiczne pocięte na złom – mówił szef rządu.  Podkreślił że majowe wybory do europarlamentu i jesienne wybory do parlamentu krajowego określą, którą drogą pójdzie naród.  – To nie tylko wybór tych czy innych ludzi, tej czy innej partii. Te wybory to wybór drogi. Stoimy na rozdrożu i wybieramy drogę kontynuacji zmian w kierunku Polski solidarnej, Polski skutecznie zabiegającej o interesy w ramach UE. Wybieramy tę drogę, która jest najlepszą drogą dla wszystkich obywateli. I wszystkich obywateli chcemy zaprosić na tę dobrą, szczęśliwą drogę. Chodźcie z nami – zaapelował szef rządu. Brudziński: Te wybory są niezwykle ważne  Szef MSWiA i „jedynka” na liście PiS do PE w regionie, Joachim Brudziński zachęcał do większego zaangażowania przed majowymi wyborami do PE.  – Te wybory są niezwykle ważne – nie dlatego, że marzy się Brudzińskiemu Bruksela, nie dlatego, że uważamy, że czas zmienić stanowisko rządowe na stanowisko w PE, tylko z tego powodu, że tam w Brukseli, w Parlamencie Europejskim zapada coraz więcej decyzji, które rezonują na codzienne życie również was, mieszkańców tej ziemi pozametropolitarnej – przekonywał.  – Nie oddawajmy decyzji o tych wyborach mieszkańcom tylko i wyłącznie dużych miast, angażujmy się, przekonujmy swoich najbliższych i sąsiadów. Nie tych, którzy są zdecydowanymi wyborcami naszych oponentów, chociaż cuda się zdarzają, trzeba wierzyć w łaskę nawrócenia (...) ale proszę państwa przekonujmy tych, którzy mówią: nie ma sensu iść do wyborów, bo mnie to nie dotyczy; otóż dotyczy – mówił Brudziński. Cykl konwencji W Szczecinie, w ramach kampanii wyborczej do Parlamentu Europejskiego,  w niedzielę odbyła się kolejna z cyklu konwencji regionalnych Prawa i Sprawiedliwości. W spotkaniu na wydziale Humanistycznym Uniwersytetu Szczecińskiego uczestniczyli premier Mateusz Morawiecki, prezes ugrupowania Jarosław Kaczyński oraz lider listy PiS do PE w okręgu zachodniopomorsko-lubuskim, szef MSWiA Joachim Brudziński. PiS zainaugurowało konwencje regionalne, które są elementem kampanii wyborczej do Parlamentu Europejskiego, na początku marca w Jasionce pod Rzeszowem. Wówczas zaprezentowano Europejską Deklarację Programową, pod którą podpisali się wszyscy liderzy list partii w poszczególnych okręgach.  Deklaracja zawiera 12 punktów: działania na rzecz powrotu UE do wartości, zabieganie o interesy polskich rolników, obronę prawa rodziców do wychowania dzieci, obronę równego traktowania polskich firm, wynegocjowanie korzystnego dla Polski unijnego budżetu. Znalazły się w niej też punkty dotyczące bezpiecznych granic Europy, niezależności energetycznej Europy, tej samej jakości produktów w całej Europie czy Europy równych szans. W deklaracji zapisano też sprawiedliwą politykę klimatyczną Europy, zrównoważony rozwój jako podstawy silnej UE czy STOP nielegalnej imigracji.",,
"Powstaje Zjednoczona Lewica. „Nie będziemy rozmawiać z SLD, Wiosną i Lewicą Razem”","SdPL, partia Wolność i Równość oraz Polska Lewica zdecydowały o budowie list Zjednoczonej Lewicy – oświadczył szef SdPL Wojciech Filemonowicz. Jak dodał, „będziemy rozmawiać z innymi środowiskami lewicowymi ws. wspólnego startu w wyborach”, ale nie z SLD, Wiosną i Lewicą Razem.","Liderzy trzech ugrupowań: SLD, Wiosny i Lewicy Razem Włodzimierz Czarzasty, Robert Biedroń oraz Adrian Zandberg potwierdzili w piątek zamiar budowy bloku (pod szyldem Lewica) przed jesiennymi wyborami do Sejmu i Senatu. Czarzasty powiedział na wspólnej konferencji prasowej z Biedroniem i Zandbergiem, że te trzy ugrupowania „dogadały się”, bo chcą wygrać wybory parlamentarne i wygrać z PiS. Zapowiedział, że w przyszłym tygodniu SLD, Wiosna i Lewica Razem zaproszą do współpracy wszystkie partie polityczne lewicowe, organizacje kobiece, fundacje i ruchy miejskie, które będą chciały współpracować.Po obradach mniejszych ugrupowań lewicowych, które odbywały się w sobotę i niedzielę Filemonowicz poinformował PAP, że Socjaldemokracja Polska, partia Wolność i Równość oraz Polska Lewica zdecydowały, że „powstanie komitet bądź porozumienie, druga lista – mówiąc wprost – Zjednoczonej Lewicy”.– Ustaliliśmy, że będziemy we trójkę, czyli Piotr Musiał (przewodniczący WiR), Jacek Zdrojewski (szef Polskiej Lewicy) i ja, rozmawiali ze wszystkimi, którzy się mieszczą w szeroko rozumianej lewicy i tak jak my są oburzeni tym rozbijactwem tych trzech panów (Czarzastego, Biedronia i Zandberga – dop. red.) – powiedział.Dodał, że dyskusje z partiami politycznymi, stowarzyszeniami i fundacjami dotyczyć będą kwestii programowych, które nie dołączyły do SLD, Wiosny i Lewicy Razem. Pytany, czy odbędzie się rozmowa z Włodzimierzem Czarzastym, lider SdPL odpowiedział krótko: „Nie”. – Czas na rozmowy był przed spotkaniem liderów SLD, Wiosny i Lewicy Razem oraz ogłoszeniem wspólnego startu – dodał. Przyznał, że próby rozmów z przedstawicielami tych partii są spóźnione od kilka dni.",,
Napieralski w TVP Info: Kaczyński się pogubił,"– Polacy pokazują, że potrzebują zmian w polityce. My je proponujemy – tak szef SLD Grzegorz Napieralski skomentował w programie „Minęła Dwudziesta” w TVP Info rosnące poparcie dla lewicy.","Z ostatniego sondażu dla TVP Info wynika, że SLD może liczyć nawet na 20 proc. poparcia. – Dla nas to wielka nagroda i uhonorowanie ciężkiej pracy, nie tylko w kampanii wyborczej, ale i na co dzień – podkreślał przewodniczący Sojuszu.  Napieralski dodał, że lewica proponuje zmianę na scenie politycznej, tak żeby by wybór nie był tylko pomiędzy PO i PiS. Zauważył, że te dwie partie ostatnio atakują się zaciekle. - Demokracja polega na sporze, ale na argumenty - zaznaczał lider SLD. – Trzeba być merytoryczną opozycją, a nie krzyczącą, wrzeszcząca - mówił. - Jestem zdziwiony niektórymi wypowiedziami lidera PiS. Widać, że coś złego dzieje się w tej partii, jej liderzy się pogubili. Oprócz ataku nie ma merytorycznych propozycji – zauważył Napieralski. Podkreślił, że politycy SLD mają być obecni w terenie. – Proponuję by politycy byli wśród ludzi, znali ich potrzeby i je rozwiązywali – mówił Napieralski. Jako przykład podał sytuację po powodzi. – Ta katastrofa obnażyła słabość państwa – argumentował lider lewicy. Jego zdaniem odpowiedzialność ponosi za to głównie rząd, a nie samorząd. – Przygotowujemy na ten temat solidny raport, powiemy m.in. co pilnie trzeba zrobić przed zimą – ujawnił Napieralski. Raport o powodzi ma być gotowy do przyszłego tygodnia. SLD liczy, że na ten temat odbędzie się w Sejmie debata. Lider SLD stwierdził, że lewica zyskuje też na poparciu dzięki swojej „postępowości” w kwestiach światopoglądowych, takich jak rozdział państwa od Kościoła, zapłodnienie in vitro, lekcje wychowania seksualnego w szkołach. Napieralski mówił jednak, że obok kwestii światopoglądowych ważne są tematy gospodarcze.  – Dobrobyt obywatela jest ważny – przekonywał lider SLD. Przypomniał, że Sojusz dwukrotnie sprawował rządu i nie unikał za nie odpowiedzialności, np. zmieniając nazwę ugrupowania. – Wprowadzaliśmy trudne reformy, ale nigdy kosztem obywatela – przypominał. Według przewodniczącego SLD Platforma działa inaczej, ludzie stracą m.in. na podwyższeniu podatku VAT. - Przed wyborami PO zawsze nam wmawia, że jest bardzo dobrze, a potem okazuje się inaczej - mówił Napieralski. Dodał, że opozycja nie zna prawdziwego stanu finansów publicznych. –  Nie wiemy czy za trzy, cztery miesiące nie będziemy w gorszej sytuacji  – ostrzegał. Lider lewicy wskazał dziedziny, w których można znaleźć oszczędności, dzięki którym można załatać dziurę budżetową. Według niego można m.in. zlikwidować fundusz kościelny, wydatki na IPN, wprowadzić podatek bankowy i lepiej wykorzystywać fundusze unijne.",,
„Premiera Morawieckiego czeka herkulesowa ofensywa”,Premier Morawiecki odziedziczył „jedną z najbardziej potencjalnie wybuchowych sytuacji w Europie” jaką jest spór Polski z Komisją Europejską o kształt polskiego sądownictwa – ocenia komentator dziennika „Wall Street Journal” Simon Nixon.,"Publicysta najpoczytniejszego dziennika w USA zwraca uwagę, że „trudno sobie wyobrazić spór, którego stawka jest wyższa od stawki trwającego od dwóch lat konfliktu Polski z Unią Europejską”. Nixon wskazuje, że wszczęta przeciw Polsce procedura na podstawie artykułu 7 traktatu UE jest pierwszą w historii taką procedurą przeciw państwu członkowskiemu Unii, jaką wszczęła Komisja Europejska.Nixon zwrócił uwagę, że przewodniczący Rady Eurupejskiej i były premier Polski Donald Tusk w zeszłym tygodniu ostrzegł, że procedura na podstawie artykułu 7 może doprowadzić do opuszczenia Unii Europejskiej przez Polskę.Komentator konserwatywnego dziennika cytuje – bez ujawnienia nazwiska – opinię wysokiej rangi przedstawiciela polskich władz, którego zdaniem groźba pozbawienia Polski prawa głosu w Unii Europejskiej „może być bombą atomową”, która „rozsadzi Unię Europejską”. Rozbrajanie bomby „Celem misji Morawieckiego jest rozbrojenie tej bomby bez jednoczesnego rozmontowania reformy sądownictwa w Polsce, która, jak utrzymuje rządząca partia PiS, jest niezbędna, aby odbudować zaufanie społeczeństwa do sądownictwa” – tłumaczy ekspert, dodając, że „polskie sądownictwo nie zostało poddane żadnym reformom od czasu upadku komunizmu”.Aby zrealizować ten cel, premier Morawiecki „musi przekonać przynajmniej 6 z 27 państw członkowskich”, żeby głosowały przeciw zaleceniom KE, kiedy sprawa będzie dyskutowana przez Radę Europejską, prawdopodobnie już w marcu.Zdaniem komentatora nowojorskiego dziennika polski premier zamierza użyć dwóch argumentów, aby przekonać inne państwa UE, by poparły stanowisko Polski. Pierwszym argumentem ma być przekonanie innych państw członkowskich, że traktaty założycielskie Unii Europejskiej nie dają KE prawa dyktowania państwom członkowskim, w jaki sposób organizować swoje sądownictwo. Drugim argumentem, jakiego zamierza użyć Morawiecki, jest przekonanie innych państw członkowskich, że Bruksela źle zrozumiała reformy sądownictwa w Polsce.",,
Awans Polski w rankingu FIFA. Belgia wciąż liderem,"Reprezentacja Polski awansowała z 22. na 21. miejsce w rankingu Międzynarodowej Federacji Piłki Nożnej (FIFA). W czołowej czwórce nie zaszły zmiany – prowadzą Belgowie, wyprzedzając Francuzów, Brazylijczyków oraz Anglików.","Na piąte z szóstego miejsce awansował Urugwaj, który zamienił się miejscami z Portugalią.Od czasu poprzedniego notowania (19 września) polscy piłkarze wygrali dwa mecze eliminacji mistrzostw Europy – z Łotwą w Rydze 3:0 i z Macedonią Północną w Warszawie 2:0. Podopieczni Jerzego Brzęczka zapewnili sobie awans do przyszłorocznego turnieju.Do końca eliminacji pozostały im dwa mecze w listopadzie – z Izraelem na wyjeździe i Słowenią u siebie. Pierwszy z tych rywali zajmuje 89. miejsce w rankingu (spadek o trzy), natomiast Słoweńcy plasują się na 65. pozycji (spadek aż o siedem).Jeżeli chodzi o inne drużyny z grupy G w kwalifikacjach Euro 2020 – Austria w rankingu FIFA jest 25., Macedonia Północna plasuje się na 68., a Łotwa na 143. pozycji.Czołówka rankingu FIFA – stan na 24 października 2019 roku:  1. Belgia 1755 pkt  2. Francja 1726  3. Brazylia 1715  4. Anglia 1651  5. Urugwaj 1642  6. Portugalia 1632  7. Chorwacja 1631  8. Hiszpania 1625  9. Argentyna 1617 10. Kolumbia 1615    ... 21. Polska 1544",,
Nowoczesna już oficjalnie razem z PO w Warszawie,"Rada Krajowa Nowoczesnej zatwierdziła w sobotę tzw. porozumienie warszawskie, dotyczące poparcia duetu Rafał Trzaskowski – Paweł Rabiej w wyborach samorządowym w Warszawie. Według Nowoczesnej, porozumienie musi obejmować również wspólne listy do Rady Warszawy oraz rad dzielnic.","Zawarte 23 listopada przez ówczesnego lidera Nowoczesnej Ryszarda Petru i szefa PO Grzegorza Schetynę porozumienie, przewiduje że poseł PO Rafał Trzaskowski będzie wspólnym kandydatem Platformy i Nowoczesnej na prezydenta Warszawy, a polityk Nowoczesnej Paweł Rabiej - kandydatem na jego zastępcę w Ratuszu. W sobotę porozumienie zatwierdziła Rada Krajowa Nowoczesnej, podkreślając jednocześnie, że musi ono obejmować – uzgodnione przez zespoły negocjacyjne Nowoczesnej, przedstawicieli partii i organizacji opozycyjnych - wspólne listy do Rady Warszawy i rad dzielnic. Rada Krajowa zobowiązała zarząd Nowoczesnej do powołania warszawskiego zespołu negocjacyjnego Nowoczesnej w tej sprawie. ,br>„Przeprowadzany przez PiS zamach na polski porządek prawny, upartyjnienie wymiaru sprawiedliwości, milcząca zgoda na nacjonalizm i bezwzględna walka rządu z opozycją, wymagają od nas podjęcia skutecznych działań. Odpowiedzią na brutalną politykę PiS jest projekt koalicji demokratycznej na rzecz polskiej racji stanu i sukcesu w przyszłych wyborach samorządowych i parlamentarnych” –  podkreślono w uchwale Rady.Koalicja demokratyczna jest – zdaniem Nowoczesnej – jedyną szansą na zakończenie dominacji Prawa i Sprawiedliwości i przywrócenie standardów demokratycznych w Polsce. Według Nowozcesnej, „koalicja ma też być wyjściem naprzeciw oczekiwaniom Polaków, którzy przez ostatnie dwa lata głośno domagali się decentralizacji władzy publicznej, poszanowania praw obywatelskich, przestrzegania konstytucji i dobrych relacji Polski z Unią Europejską”.",,
Remont kolegiaty bez pozwolenia. Proboszczowi grozi ogromna kara,"Nawet pół miliona złotych kary grozi proboszczowi parafii Najświętszej Marii Panny Królowej Polski w Gdyni. Ks. Edmund Skalski zlecił wymianę witraży na nowe okna w zabytkowym kościele, choć najpewniej nie miał na to pozwolenia Pomorskiego Konserwatora Zabytków. Remont został już wstrzymany.","Zewnętrzne witraże dla kościoła, którym opiekuje się ks. Skalski, wykonała przed 50 laty malarka prof. Aniela Kita. Duchowny postanowił je teraz wymienić, ale na jego nieszczęście, najprawdopodobniej nie dopilnował formalności.– Wszystko wskazuje na to, że część prac remontowych w kościele wykonana została bez pozwolenia Pomorskiego Konserwatora Zabytków. A taki dokument jest konieczny, aby prowadzić jakiekolwiek prace remontowe w zabytkowych obiektach – mówi Radiu Gdańsk Marcin Tymiński, rzecznik Wojewódzkiego Urzędu Ochrony Zabytków.– Z naszych informacji wynika, że wymieniono okna od strony placu, a na to nie możemy „doszukać się” zezwolenia w naszym Urzędzie. Stąd też sprawę będziemy z zarządcami obiektu wyjaśniać. Jeśli brak dokumentu się potwierdzi, nałożona na nich może zostać kara od 500 do nawet 500 tys. zł – dodaje Tymiński.",,
Zbawczy duet – Małgorzata Kidawa–Błońska i Agnieszka Holland w krainie „Seksmisji”,"Tak, tak. To już pewne. Wybory zostaną sfałszowane. Na korzyść PiS. – Tej się odejmie (KO), temu się doda (PiS) i wyjdzie wynik jak trzeba. Taki, jaki zaplanował sobie Kaczyński. Wszystko się zaczęło na Nowogrodzkiej. Sam widziałem. Na kserokopiarkach produkowano karty do głosowania. Nikt mi nie wmówi, że na pamiątkę. Albo na wybory wewnątrzpartyjne.","Moi czytelnicy winni wiedzieć, że mając status prostego obserwatora,  jestem też świadkiem licencjonowanym. Wyjątkowo wiarygodnym. Z certyfikatem na całą Polskę. Teraz, na prośbę posła Platformy Roberta Kropiwnickiego, będę stawał przed sądem w Warszawie w sprawie „Soku z Buraka”. Przeprowadzę dowód na podobieństwo „Soku z Buraka” do kabaretu Tey Laskowika i Smolenia.  Ktoś mi już doniósł, że Krzysztof Brejza również jest bardzo zainteresowany wynajęciem mnie jako świadka. On ma jakąś sprawę w sądzie. Jest podejrzewany o pełnienie roli honorowego mecenasa, a zarazem merytorycznego patrona nad hejtem nadawanym z Ratusza w Inowrocławiu. Brejza sugeruje, żebym podczas rozprawy przed miejscowym sądem nadał treści zawartej w hejcie rangę krótkich, satyrycznych wprawek literackich, skierowanych przeciwko bliżej nieokreślonemu środowisku politycznemu.  Teksty te, wraz z towarzyszącą im grafiką, przygotowywane są do druku przez zaprzyjaźniony Uniwersytet im. Kopernika w Toruniu, pod redakcją rektora prof. Andrzeja Tretyna. Przy okazji podzielę się pewną ciekawostką. Temu wszechstronnie uzdolnionemu badaczowi nie wystarczają już bogate złoża tajemnic biologii. W coraz szerszym wymiarze kieruje swoje zainteresowania ku szeroko rozumianej humanistyce – literaturze oraz teatrowi ulicznemu LGTB podczas Marszów Równości.  Kaczyńskiego zastałem w ogniu walki z krzyżówką. Bez ogródek powiedział, że rozwiązuje, bo liczy na jedną z atrakcyjnych nagród. Najbardziej ucieszyłby się z sekatora – zwierzył mi się. Jego kot boleśnie przeżywa brak możliwości bliższego kontaktu z sąsiadką, żyjącą na podwórku obok. Piękna, cała biała, za wyjątkiem burego ogona. Dojrzały kot Kaczyńskiego boi się skakać, żeby nie zahaczyć o ostre łodygi wysokich krzewów stanowiących żywopłot okalający posesję lidera PiS. – A do ucywilizowania żywopłotu najlepszy jest sekator. To podstawowy sprzęt każdego ogrodnika. I przywódcy partii – dodał po chwili ze złowieszczym uśmiechem. – Choć akurat to nie moja specjalność - próbował oddalić od siebie możliwe skojarzenia czy wręcz podejrzenia o „wycinanie” potencjalnej konkurencji wewnątrz partii.  To samo z fałszowaniem. Naiwny Grzegorz Schetyna tylko przypuszcza, że Kaczyński może to zrobić. A to przecież oczywiste, że tak się stanie. Kaczyńskiemu to potrzebne. Nie będzie fałszował dla samej sztuki. Dla pustego popisywania się magią fałszowania. Władza potrzebna mu jest po to, aby odnowić w Polsce faszyzm – rozszyfrowała przenikliwie jego prawdziwy cel Agnieszka Holland. Grzegorz Schetyna nie umywa się do znanej reżyserki pod każdym względem. Nie tylko jako reżyser. Również w roli polityka. Nie ma za grosz talentu do tej trudnej dziedziny. To dość powszechnie wiadomo. Okazało się, że również do reżyserii. W zeszłym tygodniu wziął się za robotę filmową i wyszedł mu straszny gniot. Najpierw dał się nabrać, zatrudniając do poważnej produkcji, jaką w założeniu miała być „Zwykła polska rodzina”,  na poły amatorów, którzy udawali zawodowców. Jeśli Koalicja Obywatelska nie chce przegrać z kretesem, powinna postawić na Agnieszkę Holland. To ona powinna przejąć w partii ster. Wszystko ją do tego predestynuje. Głębia myśli, szerokie horyzonty, dalekosiężne wizje polityczne. Pozostały jeszcze dwa tygodnie do głosowania. Wspólnie z Małgorzatą Kidawą–Błońską mogą poprowadzić KO do zwycięstwa.  Trzeba tylko sięgnąć po pomoc środowisk prawdziwe patriotycznych, miłujących Polskę, szanujących konstytucję i wartości nowoczesnej Europy.  Artyści, którzy wzięli udział w akcji „Nie świruj, idź na wybory”, wspólnie z sędziami z „Iustitii” i „Themis” oraz byłymi ambasadorami, autorami listu do Donalda Trumpa, aby broń Boże nie przyjeżdżał do Polski, powinni utworzyć Nadzwyczajną Komisję Do Zablokowania Sfałszowania Wyborów. Trzeba spróbować. Może się uda. Nie będzie to łatwe, bo o ważności wyborów ma zdecydować Sąd Najwyższy. Nominaci Ziobry. Na szczęście zostało jeszcze niemało ludzi Małgorzaty Gersdorf. Walka trwa.     W obecnej sytuacji uratować Polskę może tylko kobiecy duet. Kidawa-Błońska uchroni Polskę od nienawiści, a Holland od faszyzmu. Począwszy od następnych wyborów – jak chce Holland -  przez kilka kolejnych kadencji głosować będą tylko kobiety. Nastąpi epokowy powrót politycznej wersji „Seksmisji”. Dosyć męskiego szowinizmu i tyranii. Polska wypięknieje, a wraz z nią Europa.",,
„Antysemityzm międzywojnia”. Dziennikarz TVN usprawiedliwia kolaborację ze stalinizmem,"„To, że ktoś, kto po doświadczeniu antysemityzmu międzywojnia, getta, obozu zagłady uwierzył w tę ideę (komunizm - red.) i zdecydował się jej służyć, nie potrafi mnie ani zdziwić ani oburzyć” – napisał dziennikarz TVN Konrad Piasecki. Wskazano mu, że w analogiczny sposób można usprawiedliwiać nazistów.","Konrad Piasecki umieścił swój wpis po przemówieniu, jakie podczas uroczystości w Oświęcimiu wygłosił Marian Turski. Były więzień KL Auschwitz, od 1945 r., działacz PPR i PZPR, wygłosił tezy, które odebrano jako krytykę rządu. W czasie gdy Turski służył stalinowskiej władzy, prześladowała ona również byłych więźniów Oświęcimia, m. in. Witolda Pileckiego. Mimo to Piasecki usprawiedliwia wybór życiowy komunisty doświadczeniami okupacji, ale także „antysemityzmem międzywojnia” – tak o II RP mówiono w PRL.Rafał Ziemkiewicz zwrócił uwagę, że na podobnej zasadzie można usprawiedliwiać również funkcjonariuszy drugiego, brunatnego totalitaryzmu.",,
Prawie połowa Ukraińców chce pracować za granicą. Wybierają Polskę i Niemcy,"44 procent Ukraińców deklaruje gotowość pracy poza granicami swojego kraju. Wyjeżdżając, najchętniej wybraliby Niemcy, Polskę i Kanadę.","Ukraińska grupa socjologiczna Rating opublikowała sondaż, z którego wynika, że gotowość do pracy poza własnym krajem deklaruje obecnie 44 procent Ukraińców. Rok temu było ich 41 procent. 53 procent tegorocznych respondentów twierdzi, że nie chce pracować za granicą. To jeden procent więcej niż rok temu.    Z badania wynika, że obywatele Ukrainy, którzy chcieliby pracować za granicą, najchętniej wybraliby Niemcy, Polskę i Kanadę. Do Niemiec pojechałoby 37 procent pytanych. W Polsce chciałoby pracować 26 procent. Na trzecim miejscu uplasowały się Stany Zjednoczone i Kanada, gdzie do pracy chciałoby pojechać 21 procent.",,
Siwiec: to „przejaw sekciarstwa w SLD”,Zawieszenie Ryszarda Kalisza w prawach członka SLD to przejaw sekciarstwa tej partii – uważa europoseł Marek Siwiec. W Lublinie zadeklarował powrót do rozmów z Kongresem Kobiet ws. projektu Europa Plus.,"–  Potraktowanie Ryszarda Kalisza to potwierdzenie najgorszych, takichsekciarskich tendencji, które w SLD zwyciężają. I to jest dla mnie bardzobolesne, bo ja uważam, że ten projekt (Europa Plus) byłby z SLD projektemlepszym, co nie znaczy, że go nie będzie bez SLD  – powiedział Siwiec na konferencji prasowej w niedzielę w Lublinie. Aleksander Kwaśniewski, Janusz Palikot i europoseł Marek Siwiec (kiedyś wSLD, dziś wspierający Ruch Palikota) trzy tygodnie temu ogłosili zamiartworzenia w ramach projektu Europa Plus wspólnych lewicowych list wprzyszłorocznych wyborach do Parlamentu Europejskiego. Łącznikiem formacji ze środowiskami kobiecymi i równościowymi miał być Ryszard Kalisz. W środęKalisz został zawieszony w prawach członka SLD w związku z zaangażowaniem wtę inicjatywę. Marek Siwiec przypomniał, że sam wystąpił z SLD „w poczuciu niespełnienia”;postulował, żeby partia „wychodziła na zewnątrz ze swoją tożsamością, dumą,dorobkiem i historią” i aby podjęto rozmowy z Aleksandrem Kwaśniewskim, aleotrzymał odpowiedź: nie. –  To, co pod moim adresem powiedziano, to jest dopiero mała przekąska wstosunku do tego, co dzisiaj wysłuchuje Ryszard Kalisz, który zrobił jeszcze mniej, tylko powiedział, że chciałby działać na rzecz jakiegoś większego porozumienia będąc lojalnym członkiem SLD  – dodał Siwiec. Kurczuk o karaniu „za poglądy”  Obecny na konferencji były minister sprawiedliwości, obecnie radny sejmikuwojewództwa lubelskiego Grzegorz Kurczuk, który odszedł z SLD przed rokiem,dodał, że Kalisz został ukarany tylko za wygłoszenie poglądów. –  Najbardziej mnie oburza, że na dobrą sprawę jeszcze żadnych działań konkretnych nie podjął, a za pogląd, czyli za myślenie, już się go po prostu karze  – powiedział Kurczuk. Siwiec pytany o sprawę Kongresu Kobiet – którego członkinie oświadczyły, żezachowują „rozważny dystans” wobec inicjatywy Europa Plus i choć sązainteresowane miejscami na listach wyborczych, to chcą być traktowane popartnersku, a nie instrumentalnie – powiedział, że jest mu przykro, że takwyszło. –  Myśmy nie docenili wrażliwości tego środowiska, które się poczuło podstawione. My musimy worek płócienny nałożyć na siebie i po prostu wrócić do rozmowy  – powiedział. Siwiec zapowiedział, że na listach Europy Plus połowa jedynek będzie dlakobiet, a każde drugie miejsce będzie dla innej płci niż pierwsze. –  To będzie prawdziwy suwak  – zaznaczył. Prace nad programem Europy Plus trwają, ma być on gotowy w wersji do dyskusji za kilka tygodni. –  Ten program powinien być poddany krytycznej dyskusji – bo to nie będzie ani zamknięte, ani doskonałe – w ciągu miesiąca, półtora  – powiedział Siwiec. Program ten ma w dużym stopniu bazować na programie Partii EuropejskichSocjalistów oraz na efektach konwersatorium „Dialog i Przyszłość”, któreprowadzi od roku Aleksander Kwaśniewski. Jak powiedział Siwiec, w ramachkonwersatorium odbyło się kilkanaście poważnych dyskusji dotyczących m.in.ekologii, gospodarki światowej, ale też spraw światopoglądowych, np.nowoczesnego modelu relacji państwo-Kościół. –  To nie jest dzisiaj problem, którym się zajmują europejscy socjaliści, bo tam już to zostało rozwiązane dawno temu i nieźle działa, nie wywołuje napięć, ale u nas jest różnie  – dodał Siwiec. Siwiec przyjechał do Lublina, aby promować Europę Plus i dyskutować zzainteresowanymi tym projektem osobami, m.in. na temat tworzonego programu.Pełnomocnikiem Europy Plus w województwie lubelskim został poseł RuchuPalikota Michał Kabaciński. Siwiec zapowiedział, że po świętach wielkanocnych planowane jest spotkanie pełnomocników wojewódzkich Europy Plus z Aleksandrem Kwaśniewskim.                                                    (fot.)                                            Ryszard Kalisz (fot. PAP/Jacek Turczyk)",,
„Komitet Polityczny PiS uwzględnił kwestie międzynarodowe. To zostało podkreślone”,"– Uzasadnienie zmiany pokazuje problematykę z uwzględnieniem kwestii międzynarodowych. To zostało podkreślone – mówił o czwartkowym postanowieniu Komitetu Politycznego PiS senator Jan Maria Jackowski. Komitet postanowił, że Mateusz Morawiecki zostanie nowym premierem. – Istotne jest to, że pani premier Beata Szydło zostanie na bardzo odpowiedzialnym stanowisku w rządzie. W ramach tego rządu występuje zmiana na stanowisku premiera – podsumował senator PiS.",,,
Mazurek: Wnioski ws. Szydło i Rafalskiej to kolejna próba wywołania wojny politycznej,"– Wnioski PO o wyrażenie wotum nieufności wobec wicepremier Beaty Szydło i szefowej MRPiPS Elżbiety Rafalskiej to kolejna próba wywołania wojny politycznej, a także polityczna hipokryzja, obłuda i fałsz –  oceniła w środę rzeczniczka PiS Beata Mazurek.","W środę po południu Sejm zajmie się wnioskami o wotum nieufności wobec wicepremier Szydło i minister Rafalskiej, które złożyli pod koniec kwietnia posłowie PO. Według nich, wicepremier oraz szefowa MRPiPS ponoszą „polityczną odpowiedzialność” za protest w Sejmie osób niepełnosprawnych, ich rodziców i opiekunów.Rzeczniczka PiS, pytana o sprawę przez dziennikarzy powiedziała, że jej zdaniem ten wniosek nie ma żadnego uzasadnienia. – To jest polityczna hipokryzja, obłuda i fałsz – oceniła. Nazwała wnioski Platformy „kolejną próbą wywołania wojny politycznej”.– My oczywiście ten wniosek odrzucimy i powiemy dlaczego: tak olbrzymich pieniędzy, które zostały skierowane bezpośrednio do polskich rodzin, jakie dał rząd PiS, nikt po 89 roku ani wcześniej nie dał – podkreśliła. Według Mazurek „tak dużej empatii, jaką Szydło i Rafalska wykazywały w stosunku do potrzeb społecznych, dawno nie było”. Protest osób niepełnosprawnych 27 maja w niedzielę rodzice i opiekunowie osób niepełnosprawnych opuścili Sejm, ogłaszając, że zawieszają protest. Trwał on od 18 kwietnia. Towarzyszyły mu dwa główne postulaty – zrównania renty socjalnej z minimalną rentą z tytułu niezdolności do pracy oraz wprowadzenia dodatku „na życie”, zwanego też „rehabilitacyjnym”, dla osób niepełnosprawnych niezdolnych do samodzielnej egzystencji po ukończeniu 18. roku życia w kwocie 500 złotych miesięcznie.Protestujący uznali, że zrealizowano jeden ich postulat – podniesienie renty socjalnej. Zgodnie z już opublikowaną ustawą wzrośnie ona z 865,03 zł do 1029,80 zł.Opublikowano również ustawę wprowadzającą szczególne uprawnienia w dostępie do świadczeń opieki zdrowotnej, usług farmaceutycznych i wyrobów medycznych dla osób ze znacznym stopniem niepełnosprawności. Zdaniem jej autorów (posłowie PiS), spełnia ona drugi postulat protestujących i przyniesie gospodarstwom z osobą niepełnosprawną miesięcznie około 520 zł oszczędności. Protestujący uważają jednak, że ta ustawa to „wydmuszka” i nie realizuje ich żądań w sprawie dodatku.",,
"Program wyborczy KO? „Kaczyńskiego, Kaczyńskiemu, Kaczyński”....","Przewodniczący Platformy Obywatelskiej Grzegorz Schetyna w trakcie wystąpienia na konwencji wyborczej Koalicji Obywatelskiej w Warszawie sporo uwagi poświęcił prezesowi Prawa i Sprawiedliwości Jarosławowi Kaczyńskiemu. Nazwisko prezesa partii rządzącej było praktycznie clou przemówienia, chociaż Schetyna zmieścił jeszcze apel do wszystkich partii politycznych w Polsce, które nie są PiS-em. – Proszę dzisiaj o wasze jasne deklaracje, że nie pójdziecie po wyborach z Kaczyńskim – powiedział Grzegorz Schetyna, apelując by po wyborach wszystkie partie opozycyjne wspólnie utworzyły rząd.",,,
Wielka Brytania wyjdzie z UE? Cameron: zwycięstwo daje nam mandat do trudnych negocjacji,"W piątkowym przemówieniu po spotkaniu z królową Elżbietą II David Cameron oświadczył, że tak, jak już zapowiadał, przeprowadzi referendum w sprawie dalszego członkostwa Wielkiej Brytanii w Unii Europejskiej. Premiera Wielkiej Brytanii dodał, że w ubiegłym tygodniu dostał mandat, który upoważnia go do prowadzenia „trudnych” negocjacji z Unią Europejską.","Lider Partii Konserwatywnej David Cameron, która odniosła zwycięstwo w czwartkowych wyborach parlamentarnych na Wyspach, odpowiadając na pytania dziennikarzy powiedział, że w zeszłym tygodniu otrzymał mandat, który upoważnia go do prowadzenia „trudnych” negocjacji z Unią Europejską. – Mamy mandat, oczywiście będzie to trudne, ale mamy mandat – podkreślił Cameron. Współrządząca dotychczas Partia Konserwatywna zapewniła sobie absolutną większość po czwartkowych wyborach i będzie mogła rządzić samodzielnie. W piątkowym przemówieniu Cameron powiedział, że tak jak już zapowiadał przeprowadzi referendum w sprawie dalszego członkostwa Wielkiej Brytanii w UE. – Tak, przeprowadzimy referendum w sprawie naszej przyszłości w Europie – oświadczył, ale nie podał żadnej daty. UE liczy, że Wlk. Brytania zostanieCameron obiecał przed wyborami, że doprowadzi do renegocjacji warunków brytyjskiego członkostwa w UE, np. w takich sprawach jak imigracja, i przywróci Londynowi uprawnienia, których zrzekł się na rzecz Brukseli. Zapowiadał też, że w razie wygranej konserwatystów w maju referendum w tej sprawie odbędzie się w 2017 roku. Z kolei szef Rady Europejskiej Donald Tusk w oświadczeniu z gratulacjami dla Camerona podkreślił, że liczy, iż nowy rząd w Londynie zapewni, że Wielka Brytania pozostanie członkiem UE.",,
Min. Błaszczak: Sformułowanie „Fort Trump” upowszechniło się na całym świecie,"– Przekonywałem prezydenta, że warto użyć określenia „Fort Trump”; dzięki upowszechnieniu tego sformułowania w Stanach Zjednoczonych, ale także na całym świecie, sprawa stałej bazy zafunkcjonowała – powiedział minister obrony narodowej Mariusz Błaszczak. – To hasło w dwóch słowach oddaje cały pomysł – dodał.","Minister powiedział, że dzięki jego zabiegom dyplomatycznym sprawa stałej bazy amerykańskiej w Polsce trafiła na agendę polityczną Stanów Zjednoczonych. Jak zaznaczył, każda z jego trzech podróży do Waszyngtonu składała się z rozmów w Białym Domu, w Pentagonie i w Kongresie.Zdaniem Błaszczaka stała obecność wojsk amerykańskich w Polsce zwiększa skalę odstraszania potencjalnego agresora. – W rozmowach poruszam też temat naszej gotowości, by partycypować w kosztach utrzymania bazy – dodał.– My wypełniamy nasze zobowiązania w ramach NATO, jesteśmy gotowi jeszcze podnieść nasze wydatki; jest ustawa przewidująca dojście do poziomu 2,5 proc. PKB przeznaczanych na obronność. Jesteśmy zdeterminowani, by inwestować w bezpieczeństwo – oświadczył minister. Jak mówił, jego celem jako ministra obrony jest doprowadzenie do tego, by wojsko było liczniejsze, wyposażone w nowoczesny sprzęt i mocniej osadzone w strukturach NATO, a przede wszystkim, aby zapewnić ściślejszą współpracę z wojskami Stanów Zjednoczonych. – Stała baza to szansa na zmianę epokową, jeśli chodzi o bezpieczeństwo naszego kraju i choć jest ono bezcenne, ma również wymiar ekonomiczny. Na całym świecie bazy wojsk amerykańskich są impulsem do rozwoju gospodarczego – podkreślił szef MON.Pytany, czy gotowość do ponoszenia kosztów to argument istotny także dla Pentagonu, Błaszczak odpowiedział: – Jestem o tym przekonany. Pamiętajmy, że Amerykanie decydują się na stałą obecność jedynie w państwach, które traktują jako wiarygodnych i zaufanych partnerów. Polska jest takim państwem, co wielokrotnie powtarzał prezydent Donald Trump – zapewniał. Minister podkreślił, że stała obecność wojsk amerykańskich dałaby pewność, że agresor nie napadnie na Polskę, bo wojska Stanów Zjednoczonych są realną przeciwwagą dla wojsk innych państw. Jak mówił, stała obecność wojsk USA byłaby punktem przełomowym. – To byłby bardzo wyraźny sygnał, że ten rejon świata jest bezpieczny, że tu zagrożeń agresją nie ma – przekonywał.Błaszczak nie chciał publicznie mówić o tym, ile lokalizacji i w jakich regionach Polska zaproponowała dla stałej amerykańskiej bazy; rozmowy trwają.",,
"Był w rządzie PO, jest w rządzie PiS. Wicepremier Jarosław Gowin na czele resortu nauki","Jarosław Gowin był ministrem sprawiedliwości w latach 2011-2013 w drugim rządzie Donalda Tuska. Senator VI kadencji. Założyciel i prezes centroprawicowej partii Polska Razem. Z wykształcenia filozof, z tytułem doktorskim. Ma 53 lata.","Jako minister sprawiedliwości Gowin był krytykowany między innymi za reformę sądownictwa. W rezultacie został zdymisjonowany przez premiera Tuska. Krótko potem przegrał z szefem rządu wybory na przewodniczącego Platformy Obywatelskiej. Wystąpił z PO, zostając posłem niezrzeszonym. Zaangażował się w tworzenie ruchu społecznego „Godzina dla Polski”, który w grudniu 2013 r. przekształcił w partię Polska Razem, kładącą nacisk na politykę prorodzinną i wspieranie młodych przedsiębiorców. Objął funkcję jej prezesa. W lipcu 2014 roku Gowin został przewodniczącym nowo powołanego klubu parlamentarnego Sprawiedliwa Polska, skupiającego posłów oraz senatora z Polski Razem i Solidarnej Polski. W marcu 2015 r. klub przyjął nazwę Zjednoczona Prawica. Obie te partie weszły potem w skład Komitetu Wyborczego PiS. 10 lat w Platformie ObywatelskiejKarierę polityczną zaczął w latach 90., wiążąc się z założonym przez Aleksandra Halla Forum Prawicy Demokratycznej. Później przez kilka lat współpracował z działaczami Unii Demokratycznej i Unii Wolności, nie należał jednak do żadnej z tych partii. W 2005 roku z ramienia Platformy Obywatelskiej w okręgu krakowskim został wybrany do Senatu. Dwa lata później wstąpił do PO, by odejść z niej w 2013-tym. Urodził się 4 grudnia 1961 roku. Ukończył filozofię na Uniwersytecie Jagiellońskim, był stypendystą Cambridge. Tytuł doktorski uzyskał za pracę „Kościół w czasach wolności 1989-1999”.",,
„Nie wchodzimy w mecz wielkich korporacji – Google kontra Axel Springer”,"– Jeszcze nie wygraliśmy. Będzie kolejne głosowanie, we wrześniu, podczas którego zapadnie decyzja dotycząca kwestii filtrów i linków – tak Julia Reda, deputowana do Parlamentu Europejskiego z Partii Piratów, komentowała w programie „Minęła 20” odrzucenie przez PE stanowiska komisji prawnej ws. reformy prawa autorskiego. – Nie wchodzimy w mecz wielkich korporacji, który rozgrywa się na naszych oczach – amerykański Google  kontra niemiecki Axel Springer i inne wielkie koncerny medialne. Nas interesuje dobro polskich internautów – powiedział chwaląc decyzję PE Ryszard Czarnecki, eurodeputowany PiS.","Parlament Europejski odrzucił stanowisko komisji prawnej PE ws. reformy prawa autorskiego. Nowa dyrektywa ma zmienić zasady publikowania i monitorowania treści w internecie. Jeśli stanowisko zostałoby przegłosowane, stałoby się oficjalnym mandatem negocjacyjnym PE do rozmów nad ostatecznym kształtem przepisów z krajami członkowskimi. Odrzucenie stanowiska komisji oznacza, że sprawa będzie ponownie dyskutowana na sesji plenarnej PE we wrześniu. Kontrowersje przeciwników, wśród nich Ruchu #StopACTA2, budzą zwłaszcza art. 11 i 13. Przekonują oni, że zapisy propozycji unijnego prawa oznaczają cenzurę internetu oraz wprowadzenie opłat za linkowanie. A to może doprowadzić do ograniczenia wolności internetu, bankructwa wielu serwisów internetowych oraz zmniejszenia funkcjonalności wielu serwisów. Projekt przepisów, który zyskał akceptację komisji prawnej PE, ale już nie całego PE, przewiduje m.in., że platformy takie jak Google, YouTube czy Facebook, będą musiały systematycznie skanować udostępniane przez swoich użytkowników treści, takie jak wideo czy muzyka, pod kątem przestrzegania praw autorskich.",,
"Bezczelna akcja Mosadu, gorąca granica Izraela. Kto chce wojny Żydów z Persami","Antyirańska koalicja USA z Izraelem w natarciu. Problem programu atomowego posłużył za pretekst, by uderzyć w regionalne wpływy Teheranu - przede wszystkim chodzi o Syrię. Premier Netanyahu uderza w wojenne tony, bo ma też własne polityczne interesy. Ale ryzykuje dużo: wojnę nawet na trzy fronty.","Donald Trump już w czasie kampanii prezydenckiej krytykował zawarte za czasów Baracka Obamy porozumienie ws. programu atomowego Iranu. Przedłużając ważność tej umowy 12 stycznia 2018 roku, prezydent USA zapowiedział, że robi to w tym kształcie ostatni raz i trzeba opracować nowe porozumienie. Ostateczną decyzję obiecał podjąć do 12 maja. Jakie były główne założenia umowy zawartej w 2015 roku? USA, Wielka Brytania, Niemcy, Chiny, Rosja, Francja i UE zgodziły się cofnąć sankcje, które dobijały irańską gospodarkę, w zamian za rezygnację Teheranu z dalszego rozwijania jego programu atomowego, ograniczenia się do produkcji energii atomowej wyłącznie na cele pokojowe i zgodę na wpuszczenie międzynarodowych inspekcji do jego obiektów nuklearnych. Zgodnie z porozumieniem Iran, który miał 20 000 wirówek do wzbogacania uranu, powinien czterokrotnie zmniejszyć tę liczbę. Persowie musieli też zgodzić się na rezygnację z 97 proc. zapasów wzbogaconego uranu, zatrzymując tylko 300 kg z 10 ton.Po styczniowej deklaracji Trumpa wyjście USA z porozumienia było niemal przesądzone, zwłaszcza, że w międzyczasie prezydent pozbył się z administracji Tillersona i McMastera. Coraz ostrzejszej polityce wobec Iranu towarzyszyło zbliżenie z Izraelem. Trump zapowiedział przeniesienie ambasady USA do Jerozolimy, a goszczący w Waszyngtonie premier Netanyahu i minister obrony Lieberman usłyszeli zapewnienia, że mają pełne amerykańskie wsparcie. Nie tylko polityczne, ale też militarne. Zrewanżowali się Trumpowi bardzo szybko. Jeszcze 24 kwietnia z misją ostatniej szansy do Waszyngtonu udał się Emmanuel Macron. Trumpa do złożenia deklaracji o utrzymaniu porozumienia z Iranem nie przekonał, ale wracał z przeświadczeniem, że prezydent USA wciąż jeszcze w stu procentach decyzji nie podjął. Jeśli faktycznie ktoś w Ameryce miał jakieś wątpliwości, to na pewno nie Trump. Ten musiał przełamać ostatnie opory w swej administracji i Kongresie – i bardzo  mu w tym pomógł Netanyahu. Intryga Netanyahu30 kwietnia premier Izraela oświadczył, że Iran kłamał w sprawie swojego programu jądrowego, a po zawarciu porozumienia nuklearnego ze światowymi mocarstwami w 2015 roku „poszerzał wiedzę o broni jądrowej dla wykorzystania jej w przyszłości”. Netanyahu powołał się na dokumenty wykradzione przez Mossad z Teheranu. Iran po podpisaniu porozumienia ws. atomu w tajemnicy składował archiwum dotyczące programu atomowego w nierzucającym się w oczy budynku w teherańskiej dzielnicy Shorabad. Agenci Mossadu nie tylko prześledzili przeniesienie archiwum, ale też zdołali przechwycić pół tony materiałów: 55 tys. dokumentów i dziesiątki tysięcy dysków. Co więcej, przewieźli to do Izraela. Wszystko odbyło się w styczniu. Operacja specjalna w sercu Iranu trwała 24 godziny i zakończyła się pełnym sukcesem.Rewelacje Netanyahu, który dostarczył tajne irańskie dokumentu Amerykanom, na zwolennikach utrzymania umowy z 2015 roku wrażenia wielkiego nie zrobiły. Fakt zachowania archiwum przez Iran nie jest dowodem na łamanie umowy, bo umowa nie przewidywała obowiązku zniszczenia dokumentacji. Po drugie, zaś francuski wywiad ma informacje świadczące o tym, że Iran przestrzega porozumienia i ograniczył pracę nad wzbogacaniem uranu. Trump i Bolton z izraelskiego prezentu skwapliwie jednak skorzystali. Cztery dni przed upłynięciem zapowiadanego terminu, a więc już 8 maja (czym zaskoczył choćby Macrona), prezydent USA ogłosił wyjście z umowy z 2015 roku. Zażądał nowych rozmów. Teraz, oprócz rezygnacji z programu atomowego, Trump żąda od Iranu także porzucenia prac nad międzykontynentalnymi pociskami balistycznymi, zaprzestania wspierania Hezbollahu, Hamasu i jemeńskich rebeliantów, wycofania się z publicznych deklaracji o celu, jakim ma być zniszczenie państwa Izraela. To tylko potwierdza, że atom był tylko pretekstem. W rzeczywistości chodzi o to, że po zawarciu umowy, od 2015 roku Iran znacznie rozszerzył i umocnił swoje wpływy w regionie. Rozbudowuje potężną infrastrukturę militarną w Syrii, wpływa na procesy polityczne w Libanie i Iraku, wspiera powstańców w Jemenie. Najwięksi wrogowie Iranu w regionie, Izrael i Arabia Saudyjska, od początku kadencji naciskały na Trumpa, by coś z tym zrobił. Wycofanie się z umowy z 2015 roku jest więc niewątpliwie sukcesem Izraela. Ale czy tylko racja stanu stoi za wojenną retoryką Netanyahu? W samym Izraelu nie brak głosów, że Netanyahu z Liebermanem z premedytacją budują atmosferę nieuniknionego starcia z Iranem, żeby odwrócić uwagę opinii publicznej od problemów premiera z prawem. – Zachowanie rządu i jego lidera dezorientuje i zastrasza ludzi. Oni tworzą wrażenie, że jesteśmy na drodze ku nieuniknionej wojnie, co nie ma podstaw w rzeczywistości – mówi były premier Ehud Barak. Ujawnienie przez Netanyahu operacji Mossadu w Teheranie zostało krytycznie ocenione przez niemal wszystkich weteranów społeczności wywiadowczej Izraela. Za „straszny błąd” uznał to były wiceszef Mossadu, Ram Ben-Barak. W bardziej zawoalowany sposób wyrażają to samo byli szefowie Mossadu: Danny Yatom i Tamir Pardo. Przeważa opinia, że ujawnienie faktu przeprowadzenia operacji i zdobytych materiałów przez Netanyahu zagraża wywiadowczym aktywom Izraela na tak krytycznie ważnym odcinku, jak Iran. Po wystąpieniu żydowskiego premiera 30 kwietnia Persowie za punkt honoru postawili sobie wytropienie i zniszczenie wszelkiej izraelskiej aktywności wywiadowczej w ich kraju. Za publiczne show z materiałami zdobytymi przez Mossad, Netanyahu skrytykowali ostro liderzy innych partii: Yair Lapid (Yesh Atid) i Avi Gabbay (Partia Pracy).Co jednak charakterystyczne, gdy tylko Trump ogłosił wyjście z porozumienia z Iranem, także krytycy Netanyahu zaczęli łagodzić ton. W końcu amerykański sojusznik pochwalił premiera Izraela za wystąpienie i prezentację 30 kwietnia. Może to otwierać drogę nawet do powołania rządu jedności narodowej poprzez zaproszenie partii opozycji do władzy przez Netanyahu. W obliczu wzrostu zagrożenia wybuchem wojny na Bliskim Wschodzie polityczny establishment żydowski nie tylko się jednoczy, ale też radykalizuje. Część izraelskiego rządu jest za tym, by na każdy irański atak na terytorium Izraela odpowiadać atakiem na terytorium Iranu. Tacy ministrowie jak Lieberman (obrona), Bennett (edukacja) czy Katz (transport) uważają, że nie można już dłużej pozwalać Teheranowi ukrywać się za sojusznikami i prowadzić walki z Izraelem rękami Hezbollahu i różnych szyickich formacji z dala od Iranu. W międzyczasie Kneset uchwalił poprawkę do ustawy zasadniczej, która pozwala rozpocząć wojnę bez aprobaty całej koalicji rządzącej. Jeden z zapisów mówi, że premier i minister obrony mogą ogłosić wojnę bez zgody całego rządu w „wyjątkowych okolicznościach”. Prawo jednak już nie definiuje, co to za „wyjątkowe okoliczności”. Minister Lieberman stwierdził, że on za taką okoliczność uznałby już rozmieszczenie przez Syrię systemów S-300 czy S-400 – zagrażających swobodzie izraelskiego lotnictwa.Strategia ajatollahówW Teheranie toczą się tymczasem ostre spory o to, jaką politykę teraz prowadzić. Na forum Rady Bezpieczeństwa Narodowego prezydent Rowhani obwinił naczelnika sztabu generalnego irańskiej armii, generała Bagheriego o „sabotaż porozumienia atomowego”. Otóż podobno już po pierwszych sugestiach Trumpa, że może wycofać się z umowy, irańscy wojskowi żądali zatrzymania procesu wycofywania się z budowy wirówek. Dochodziło też, w tajemnicy przed Rowhanim, do spotkań gen. Bagheriego i dowódcy Korpusu Strażników Rewolucji Islamskiej (IRGC) gen. Salamiego z dyrektorem agencji energii atomowej Salehim. Decyzja Trumpa i działania Izraela – choćby zmasowane naloty 10 maja na irańskie cele w Syrii – wzmacniają „partię wojny” w Teheranie. Wpływowy dowódca elitarnych jednostek al-Quds, generał Kassem Soleimani (numer jeden na liście wrogów Izraela) naciska na Rowhaniego, by pójść na zwarcie z Państwem Żydowskim. Soleimani od lat kieruje wszelkimi zagranicznymi działaniami militarnymi Iranu, także w Syrii. To jego rozmowy w Moskwie przesądziły o wejściu Rosji w konflikt. Teraz to Soleimani zdecydował, żeby przyznać (czego dotąd nie robiono), iż siedmiu irańskich żołnierzy zginęło w kwietniowym nalocie izraelskim na bazę T-4. Podano nazwiska poległych, urządzono z wielką pompą publiczne pogrzeby, które zamieniły się w kampanię nienawiści do Państwa Żydowskiego. Eskalacja konfliktu pomaga konserwatywnym rządom, znajdującym się ostatnio pod dużą presją społeczną – warto przypomnieć choćby masowe protesty z początku roku. Zniesienie sankcji w 2015 r. w niewielkim bowiem stopniu poprawiło położenie zwykłych ludzi. Dlaczego? Bo rząd wydaje miliardy na wojnę w Syrii. Dlaczego wydaje? Bo Syria jest ważnym ogniwem w strategii irańskiej: pomostem lądowym do Libanu. Szef sztabu izraelskiej armii (IDF) generał Gadi Eisenkot publicznie stwierdził, że celem ajatollahów w Syrii jest zbudowanie trwałej i silnej wojskowej obecności w tym kraju. Utrzymanie Asada u władzy służy tylko realizacji tego celu. Irańskie plany przewidują wyjście nad Morze Śródziemne (baza morska), bazę powietrzną koło Damaszku oraz bazę będącą centrum dowodzenia szyickimi milicjami w Syrii. Zachodnie wywiady ustaliły, że taka baza miała się znaleźć niedaleko al-Kiswath, kilkanaście kilometrów na południe od Damaszku. Ale to też jedynie 50 km od kontrolowanych przez Izrael Wzgórz Golan. Na początku grudnia, w nocnym ataku, izraelskie lotnictwo obróciło teren, gdzie miała być budowana domniemana baza, w perzynę.Ale niedawno Izrael ogłosił, że w Syrii znajduje się obecnie nawet 80 tys. szyickich bojowników, werbowanych i opłacanych przez Iran. Część z nich ma być szkolona kilka kilometrów od Damaszku, w garnizonie Imam Hossein przy drodze do Libanu, koło Dayr Qanun. Trzon tych szyickich milicji stanowią obcokrajowcy: ok. 10 tys. członków Hezbollahu, ok. 10 tys. szyitów z Iraku i Afganistanu, wreszcie ok. 2000 irańskich wojskowych „doradców”. To głównie oficerowie i podoficerowie Korpusu Strażników Rewolucji Islamskiej (IRGC), którzy pełnią funkcje dowódcze w oddziałach milicji, zbrojonych i finansowanych przez Teheran. Gorący majW wywiadzie prasowym opublikowanym 22 kwietnia generał Amos Yadlin, były szef wywiadu wojskowego, stwierdził: „Nie widziałem tak niebezpiecznego maja od maja 1967 r.”. 6 maja - Hezbollah i jego sojusznicy wygrywają wybory w Libanie. 9 maja – Trump ogłasza wyjście z umowy z Iranem. 9 maja – Irańczycy ostrzeliwują Wzgórza Golan. 10 maja – Izrael bombarduje cele irańskie w Syrii. 14 maja – Amerykanie przenoszą ambasadę z Tel Awiwu do Jerozolimy. 15 maja – Nakba, czyli Dzień Katastrofy dla Palestyńczyków, a dla Żydów święto - wtedy w 1948 roku powołano do życia Państwo Izrael. W drugiej połowie miesiąca napięcie też nie maleje. Na granicy Strefy Gazy i Izraela rozgorzały krwawe starcia, którym towarzyszy dyplomatyczna batalia (choćby widać to na linii Izrael – Turcja). Tuż przed 14 maja Hezbollah rozmieścił swoje elitarne oddziały, które przeszły chrzest bojowy w Syrii, na południu Libanu. Partia Boga od czasu ostatniego starcia z IDF w 2006 r. znacznie podniosła wartość bojową swych oddziałów. Duża część z blisko 50 tys. bojowników zorganizowanych w bataliony i brygady uzyskała doświadczenie bojowe w Syrii. To już siła militarna bardziej przypominająca armię i zdolna prowadzić działania ofensywne. Ma lepsze uzbrojenie niż dekadę temu. A przecież to nie jedyne w regionie oddziały lojalne wobec Iranu. Niemal rok temu lider Hezbollahu, Hassan Nasrallah zagroził, że w razie wojny z Izraelem otworzy granice Libanu dla dziesiątek tysięcy bojowników z Jemenu, Afganistanu, Pakistanu, Iranu i Iraku. Pochodząca z tego ostatniego kraju szyicka milicja Harakat Hezbollah al-Nujaba ogłosiła nawet utworzenie Armii Wyzwolenia Golan. Lider innej irackiej milicji Asaib Ahl al-Haqq, Qais al-Khazali był zaś widziany na granicy libańsko-izraelskiej w towarzystwie komendantów Hezbollahu.Iran woli odpowiadać Izraelowi nie bezpośrednio. Używa narzędzi w rodzaju Hezbollahu. Bezpośrednie otwarte starcie z Państwem Żydowskim zakończyłoby się bowiem dla armii irańskiej klęską. Izrael posiada skuteczną obronę antyrakietową przeciwko irańskim pociskom balistycznym. Teoretycznie mogłoby dojść do chemicznego lub radioaktywnego skażenia terenów zamieszkałych w Izraelu. Tyle że Izraelczycy mogą odpowiedzieć tak, że sparaliżują cały Iran. Wystarczy, że jego pociski balistyczne i samoloty zaatakują dwa kluczowe ośrodki ekonomiczne. Po pierwsze, wyspa Kharg w Zatoce Perskiej. Główny obiekt infrastruktury eksportowej (stąd płynie 90 proc. gazu i ropy z Iranu) zapewnia jedną trzecią wpływów do budżetu. Drugi cel ekonomiczny to Bandar Abbas w południowym Iranie, główny port kontenerowy obsługujący 90 proc. kontenerów z towarami importowanymi do Iranu. To brama, przez którą płyną do zacofanego technologicznie (wiele lat sankcji) kraju nowoczesne produkty i dobra konsumpcyjne. Zamknięcie portu nawet na kilka miesięcy odczuje na własnej skórze szybko większość Irańczyków.",,
Starcia demonstrantów z policją w Bagdadzie. Trzy osoby nie żyją,"Trzy osoby zginęły podczas sobotnich starć demonstrantów z policją w Bagdadzie i na południu kraju. W stolicy rannych zostało ponad 40 osób, a kolejnych 20 w mieście Nasirija. Siły bezpieczeństwa otworzyły ogień do manifestantów i użyły gazów łzawiących.","AFP, powołując się na lekarzy, podaje, że policja podpalała namioty, w których urządzono prowizoryczne ośrodki pomocy medycznej dla rannych demonstrantów.  W piątek wieczorem wpływowy szyicki duchowny i polityk Muktada as-Sadr poinformował na Twitterze, iż wycofuje poparcie dla protestów i powstrzyma swoich zwolenników od udziałów w demonstracjach. Uczestnicy protestów wzywają od października do usunięcia elity rządzącej w Iraku i rozpisania wyborów.   Jak komentuje AFP, część uczestników ruchu kontestacji obawia się, że decyzja Sadra dała zielone światło siłom bezpieczeństwa. Funkcjonariusze o godz. 3 rano zaczęli w stolicy siłą opróżniać place, na których manifestanci urządzili swe obozy. Do starć między policją a manifestantami doszło, gdy siły bezpieczeństwa zaczęły usuwać betonowe bariery wznoszone przez kilka miesięcy w pobliżu głównego antyrządowego miejsca demonstracji – podali lekarze i świadkowie.   Associated Press podała, że siły bezpieczeństwa opróżniły w sobotę kilka placów w stolicy Iraku okupowanych przez demonstrantów. Nie udało im się jednak wyprzeć tłumu, który pozostał na placu Tahrir w Bagdadzie, będącym centrum ruchu kontestacji.   W kilku miastach – według świadków, na których powołuje się AFP – protestujący zaczęli sami rozbierać swoje obozowiska.   Policja w Basrze na południu Iraku w nocy z piątku na sobotę dokonała obławy na obozowisko, próbując oczyścić je z manifestantów i otworzyć zablokowane drogi.   Wywołane trudną sytuacją społeczną i gospodarczą masowe protesty antyrządowe trwają w Iraku nieprzerwanie od 1 października. Ich uczestnikami są przede wszystkim ludzie młodzi, postrzegający obecny system polityczny jako całkowicie skorumpowany i utrwalający powszechną biedę. Tłumienie demonstracji pociągnęło za sobą już ponad 450 ofiar śmiertelnych.",,
Iran może mieć bombę atomową do końca roku – szacuje izraelski wywiad,"– Iran wzbogaca teraz więcej uranu niż przed tym, gdy zgodził się na zawarcie porozumienia ze światowymi potęgami w 2015 roku –  oświadczył w przemówieniu telewizyjnym prezydent Hasan Rowhani.  Z kolei dziennik „Haaretz”, powołując się na izraelski wywiad wojskowy pisze, że do końca tego roku Iran zgromadzi wystarczającą ilość wzbogaconego uranu do budowy bomby atomowej.","W styczniu Iran ogłosił, że nie będzie się już stosować do ograniczeń wynikających z umowy nuklearnej. USA wycofały się z porozumienia w maju 2018 roku i nałożyły ponownie sankcje na Teheran. Zagroziły jednocześnie retorsjami wszystkim krajom oraz podmiotom, które tych ograniczeń nie będą respektować. We wtorek Francja, Niemcy i Wielka Brytania, które wraz z USA, Rosją i Chinami podpisały w 2015 roku porozumienie z Iranem, uruchomiły mechanizm rozstrzygania sporów. To oficjalne uznanie przez UE, że Iran nie wywiązuje się ze swoich zobowiązań dotyczących m.in. ograniczenia wzbogacania uranu. USA poparły tą decyzję, która – jak twierdzą władze krajów Unii – została spowodowana zachowaniem Teheranu. Jednocześnie - jak podaje portal fakty.interia.pl - izraelski dziennik „Haaretz”, opierając się na danych wywiadu wojskowego twierdzi, że Iran może mieć do końca roku bombę atomową. Przedstawiciele tamtejszego wywiadu są pewni, że po latach przestrzegania porozumienia atomowego, po wystąpieniu z niego USA, irański program atomowy znów pracuje pełną parą. Wypowiedzi premiera Hasana Rowhaniego, zdają się to potwierdzać. – Wzbogacamy więcej uranu, niż przed osiągnięciem porozumienia. (...) Zwiększyła się presja na Iran, ale kontynuujemy postępy – poinformował w przemówieniu irański przywódca.",,
"Nagrody Kisiela dla Rostowskiego, Michnika i Miłka","Redaktor naczelny „Gazety Wyborczej” Adam Michnik,
były minister finansów Jacek Rostowski i właściciel firmy obuwniczej CCC
Dariusz Miłek – laureaci Nagrody Kisiela 2013 – odebrali wyróżnienia w Warszawie.","Michnik otrzymał Nagrodę Kisiela za „konsekwentne bycie Michnikiem”,Rostowski za rolę „sapera gospodarki”, a Miłek - bo „zaszedł daleko”.Nagrody są przyznawane co roku w trzech kategoriach: publicysta, polityk iprzedsiębiorca.– Myślę, że Kisiel w niebie pęka ze śmiechu, bo to jest taki hultajski bigosprzygotowany na tej liście wyróżnionych – powiedział Michnik odbierającnagrodę. – Stefan miałby doskonałą zabawę, jakby zobaczył, w jakim ja jestemtowarzystwie. Uznałby, że to jest bardzo egzotyczny ogród zoologiczny, gdzielew przebywa razem z jagnięciem, razem z Korwinem Mikke czy Ziemkiewiczem – dodał.Rostowski odebrał nagrodę z rąk Hanny Gronkiewicz-Waltz. Prezydent Warszawyzaznaczyła, że były minister finansów „rozminował pole kryzysu finansowegozagrażającego Polsce” oraz „rozbroił minę emerytalną, którą wcześniej omijanoudając, że jej nie ma”.– Nie wybieramy ani tego miejsca, ani tego czasu, w którym przychodzi nam służyć – mówił Rostowski. Jak podkreślił, jako młody liberał nie pomyślałby,że przyjdzie mu służyć w momencie największego kryzysu od 70 lat. – Nie maczegoś takiego jak dogmatyczny liberalizm. Prawdziwy liberalizm jest zawszepragmatyczny. I Kisiel ze swoim podejściem do gospodarki i do historii byłarcypragmatyczny. Dlatego nie wstydzę się przyjąć tej nagrody – podkreślił.Firma obuwnicza CCC sprzedaje 20 mln par butów rocznie. Jej właściciel,odbierając nagrodę, wspominał, że sprzedaż zaczynał w 1989 r. nałóżku polowym. – Ta nagroda będzie nas mobilizować do dalszej pracy – podkreślił Miłek.Wyboru laureatów dokonała kapituła złożona z dotychczasowych laureatówNagrody Kisiela. Udział w obradach wzięli m.in. Jan Krzysztof Bielecki, IrenaEris, Hanna Gronkiewicz-Waltz, Andrzej Mleczko, Roman Młodkowski, JaninaParadowska.W ubiegłym roku laureatami Nagrody Kisiela zostali: były premier TadeuszMazowiecki, publicystka Joanna Solska-Czerska oraz prezes zarządu PesaBydgoszcz Tomasz Zaboklicki.Stefan Kisielewski był publicystą tygodnika „Wprost”, pisarzem ikompozytorem. Po raz pierwszy nagrodę przyznał sam w 1990 r. w poznańskiejsiedzibie redakcji „Wprost”. Uhonorował wtedy 16 osób. Byli wśród nich m.in.Stefan Bratkowski, Janusz Korwin-Mikke, Jerzy Waldorff i Wiesław Walendziak.Później uroczystość została przeniesiona do ulubionego lokalu Kisiela -warszawskiej kawiarni „Rozdroże”. Od 1992 r. – po śmierci Kisielewskiego –nagrody jego imienia zaczęła przyznawać kapituła. Jako gość honorowy w jejposiedzeniach bierze udział syn Stefana Kisielewskiego, Jerzy.Nagrody wręczano do 2006 r. W listopadzie 2007 r. część członków kapitułyogłosiła, że nie chce, aby patronem medialnym nagrody był „Wprost”, bo - jaktłumaczono – nie odpowiada im styl, poziom oraz treść niektórych publikacjitygodnika. Nagrody są wręczane ponownie od 2010 r. po kilkuletniej przerwie.Powrót do nagród Kisiela pod patronatem tygodnika był wynikiem porozumienianowego właściciela „Wprost”, Platformy Mediowej Point Group z kapitułąnagrody.",,
Problemy z przekazem „GW” i Onetu. Nieprawdziwe słowa przypisane ambasadorowi RP w Niemczech,"Ambasador RP w Niemczech prof. Andrzej Przyłębski przemawiał podczas konferencji „Stulecie niemieckiej polityki wobec Polski”. O wystąpieniu polskiego dyplomaty pisały niemieckie i polskie media, z których część potraktowała słowa Przyłębskiego bardzo wybiórczo, a „Gazeta Wyborcza” wprost napisała, że świadomie prowadził „dyplomację partyjną”. „GW” domaga się, by ambasador został odwołany. Jak się okazuje, zarzuty formułowane w artykule nie są prawdziwe, bo przytoczono słowa, które nie padły.","Ambasador Przyłębski w trakcie dwudniowej konferencji mówił o stuleciu polsko-niemieckich stosunków politycznych. Jak wskazywał Onet i „Gazeta Wyborcza”, które powołały się na tłumaczenie przekazane przez niemieckiego nadawcę „Deustche Welle”, Przyłębski miał powiedzieć, że „ostatnie sto lat niemieckiej polityki wobec Polski było katastrofą”. Jednak jak się okazuje, Przyłębski mianem katastrofalnych określił stosunki nie z całego stulecia, lecz z „połowy ostatniego stulecia”. Polski MSZ zamieścił streszczenie przemówienia, z którego wynika, że „ambasador podkreślił, iż w historii stosunków polsko-niemieckich wydarzyło się wiele dobrego. Ambasador nawiązał w tym miejscu do idei utworzenia w Polsce i w Niemczech muzeów wspólnej historii – na wzór muzeum Polin. Zwrócił jednak uwagę, że ponad połowa ostatnich stu lat niemieckiej polityki wobec Polski była katastrofalna. Zdaniem ambasadora była to „epoka, w której niemieckie poczucie wyższości ujawniło się w całej swej brzydocie, a niemieckie interesy stały zawsze na pierwszym miejscu, zaś ich egzekwowanie ostatecznie zakończyło istnienie młodego Państwa Polskiego i to z niewyobrażalną brutalnością”.Zarówno Onet jak i „Gazeta Wyborcza” w swoich tekstach usilnie przedstawiały nieprawdziwe słowa prof. Przyłębskiego, który podczas konferencji katastrofą określił politykę panującą od 1918 do 1968 r. Nieprawdziwe są więc słowa przytaczane w obu artykułach.„Przyłębski najwyraźniej otwarcie kwestionuje polsko-niemiecki dorobek ostatnich 30 lat” – stwierdzono w artykule „Wyborczej. Z obu artykułów wynika, że wystąpienie Przyłębskiego oparte było na ciągłej krytyce stosunków polsko-niemieckich. Przemówienie polskiego dyplomaty, oprócz zdecydowanych akcentów, zawierało szereg pozytywnych elementów, które zostały skutecznie pominięte w relacji wskazanych mediów.Przyłębski podczas przemówienia zaznaczał, że na relację Polski i Niemiec trzeba patrzeć przez pryzmat wspólnej tysiącletniej historii, ponieważ w tym czasie wydarzyło się również „wiele dobrego między oboma narodami”.",,
Bośnia i Hercegowina w końcu z premierem. Ponad rok po wyborach,"Parlament Bośni i Hercegowiny (BiH) ponad rok po wyborach wybrał premiera. Było to możliwe dzięki kompromisowi ogłoszonemu w zeszłym miesiącu przez przywódców trzech wspólnot narodowościowych kraju. Szefem rządu został serbski ekonomista, 58-letni Zoran Tegeltija.","Były minister finansów Republiki Serbskiej, która wraz z federacją bośniacko-chorwacką tworzy Bośnię i Hercegowinę, uzyskał w głosowaniu poparcie 28 deputowanych Izby Reprezentantów, 42-osobowego centralnego parlamentu BiH.Wybory w Bośni i Hercegowinie odbyły się w październiku 2018 r., ale kandydatura Tegeltii została zaproponowana przez trzyosobowe Prezydium BiH, pełniące rolę kolegialnego szefa państwa, dopiero w listopadzie 2019 r., ponieważ jego członkowie, reprezentujący trzy narodowości – Serbów, Chorwatów i Bośniaków, nie mogli dojść do porozumienia co do formy współpracy z NATO.Oczekuje się, że centralny rząd Bośni i Hercegowiny zostanie powołany do końca bieżącego roku. – Musimy pracować z poświęceniem, aby nadrobić stracony czas, uchwalić przyszłoroczny budżet, reaktywować zamrożone inwestycje i doprowadzić do wzrostu gospodarki – oświadczył Tegeltija, członek rządzącego w Republice Serbskiej Związku Niezależnych Socjaldemokratów (SNSD). Jego kandydaturę wysunął lider SNSD, Milorad Dodik, który jest serbskim członkiem Prezydium BiH.Wszystkie trzy wspólnoty narodowościowe w BiH popierają wejście do Unii Europejskiej. Jednak podczas gdy Bośniacy i Chorwaci chcą również przystąpienia do NATO, bośniaccy Serbowie zdecydowanie obstają za polityką wojskowej neutralności.Nieustanne wewnętrzne różnice zdań w tym kraju, w którym utrzymują się głębokie podziały między jego głównymi wspólnotami narodowościowymi oraz kruchość instytucji centralnych, odsuwają w czasie reformy niezbędne, aby państwo to mogło zbliżyć się do wstąpienia do Unii Europejskiej. Opóźniają także zaproponowanie składu nowej Rady Ministrów – centralnego rządu BiH, który ma się składać z dziewięciu członków w randze ministrów.",,
Petru: Nie będę spłacał długu Nowoczesnej. To zarząd jest odpowiedzialny za kredyt,"– Na całym zarządzie Nowoczesnej spoczywa odpowiedzialność – mówił Ryszard Petru komentując dług partii Nowoczesnej. Były lider Nowoczesnej uważa, że to nie po nim partia odziedziczyła dług. W programie „Gość Wiadomości” w TVP Info powiedział, że to nie on złożył wniosek o kredyt, a zrobił to zarząd partii.","– To jest tak jak ze spółką. Spółka bierze kredyt i spółka go spłaca. Prezesi się zmieniają, a spółka dalej jest odpowiedzialna przed sądem czy przed bankiem – dodał. Długi w Nowoczesnej pozostały po kampanii wyborczej z 2015 r. Nowoczesna straciła 75 proc. z ponad 6 mln zł rocznej subwencji, która przysługiwała jej za dobry wynik wyborczy. To ponad 4,5 mln zł każdego roku. Nowoczesna popełnia akademickie błędy. Niezgodnie z przepisami przelała pieniądze z rachunku partii bezpośrednio na konto komitetu wyborczego. Tymczasem zgodnie z kodeksem wyborczym pieniądze te najpierw powinny trafić na konto funduszu wyborczego partii, a dopiero stamtąd mogą zostać przekazane na konto komitetu wyborczego.",,
"Sędzia, rolnik i krzyki Frasyniuka","Okazuje się, że wystarczyło trochę pogrzebać w archiwach mediów – i to mediów z grupy mocno zaangażowanej we wspieranie oporu przeciw zmianom w wymiarze sprawiedliwości – żeby okazało się, że sędzia Paweł Juszczyszyn faktycznie, jak mało kto, nadaje się na twarz tego buntu.","Rolnik Zbigniew Parowicz wpadł kilka lat temu w długi; jednak spokojnie byłby w stanie z nich wyjść, gdyby nie niefrasobliwość (w najlepszym wypadku) wymiaru sprawiedliwości. Parowicz w chwili zadłużenia dysponował majątkiem, który spokojnie pozwalał na ich spłacenie. Na drodze do tego stanęli jednak rzeczoznawca, który wykonał drastycznie zaniżoną wycenę majątku rolnika, komornik, który majątek ten sprzedał, lecz nie wyegzekwował od nabywcy zapłaty, wreszcie sędzia nadzorujący całą tę procedurę, który, zgodnie z najbardziej znaną chyba tradycją zawodową, umył ręce. W dużym skrócie (całą historię można znaleźć na naszym portalu i w internecie) komornik zadowolił się wpływem niewielkiego w stosunku do całej kwoty wadium, które, co oczywiste, nie pokryło kwoty zadłużenia. Rolnik, pozbawiony już majątku, został ze swoim problemem sam, za to pozbawiony mieszkania. Kiedy w końcu, po dłuższym czasie i zainteresowaniu tematem Lidii Staroń, wówczas jeszcze posłanki, udało się odzyskać pozostałą część wyznaczonej przez komornika kwoty za jego dawny majątek, ta nie wystarczyła już na spłatę zobowiązań. W wyniku kilku decyzji Zbigniewowi Parowiczowi życie zniszczono z absolutną skutecznością – po kilku latach piekła za życia zmarł w sierpniu tego roku. Sprawą interesowały się media, w tym telewizje TTV i TVN24, które poświęciły jej reportaże. Ten sam, którego odwołanie z delegacji do sądu w Olsztynie stało się głównym impulsem do fali protestów przeciwników zmian w sądownictwie po tym, gdy stanowisko TSUE okazało się samo w sobie niewystarczającym paliwem. Zresztą czy działania resortu sprawiedliwości wobec sędziego, który swą gorliwość ewidentnie w bardzo nierównomiernym stopniu rozdziela między prowadzone sprawy, dały obrońcom „wolnych sądów” impuls wystarczająco mocny?Patrząc na frekwencję z tych imprez nie można z przekonaniem wyciągnąć takiego wniosku. Chociaż w przekazie medialnym ładnie brzmi fraza „kilkaset protestów w całej Polsce”, często jednak były to imprezy jedno- lub kilku-, kilkunastoosobowe, będące jedynie cieniem liczebności i mocy demonstracji z czasów uchwalania pierwszych ustaw i nacisków na prezydenta Andrzeja Dudę w ich sprawie. Dziś na ulice wychodzą jedynie najwierniejsi, co daje nie więcej niż kilkuset uczestników nawet największych protestów, choćby w Warszawie czy Krakowie. Nie brak, oczywiście, emocji i wzruszeń. „W Nysie do zgromadzenia pod Sądem Rejonowym 1.12. podeszła kobieta. Kiedy wyszła na środek niewielkiego placu, na którym protestowało ok. 50 osób, przedstawiła się, jako sędzia i zdołała powiedzieć tylko: »dziękuję wam wszystkim«, a łzy wzruszenia zablokowały możliwość dalszej mowy” – pisze na Twitterze znany obrońca demokracji pułkownik Adam Mazguła. W Warszawie wśród protestujących pojawiają się ważni politycy, w tym Małgorzata Kidawa-Błońska i kilkoro posłów Platformy. We Wrocławiu ramię w ramię z ludźmi, od których zależeć mają jego dalsze losy jako oskarżonego, protestuje Józef Pinior; cały show kradnie jednak Władysław Frasyniuk, który ku uciesze i aprobacie demokratów, specjalistów od konstytucji i trójpodziału władzy oraz apolitycznych jakoby sędziów, wzywa z mównicy, by „j***ć pisiorów”. Tylko grające w tej samej drużynie media nie palą się, by akurat ten fragment jego wystąpienia przekazywać dalej.Można więc powiedzieć, że twarzą sprzeciwu jest dziś sędzia Juszczyszyn, jego głosem zaś – Władysław Frasyniuk. Wszystko jak zwykle w imię niezależności, obiektywizmu i apolityczności. Protestujący wznoszą hasła na cześć „sędziów niezłomnych”, jednak ta niezłomność zbyt często oznacza jedynie całkowitą obojętność wobec ludzkiej krzywdy.Niezawisłość oznacza brak kontroli, a przede wszystkim jakiejkolwiek odpowiedzialności przedstawicieli wymiaru sprawiedliwości za ludzkie dramaty, zawinione przez nich, nikogo innego. Przecież w sprawie Zbigniewa Parowicza wszystko było do odkręcenia, była wola obu stron i możliwość zdobycia pieniędzy. Miał jednak pecha pracować w kraju, w którym tantiemy za ustrój sądownictwa powinni do dziś dostawać spadkobiercy Franza Kafki. Zostało jedynie bardzo wiele pytań, które zostały zagłuszone skandowaniem Frasyniuka i innych.",,
Schetyna: Zawiesimy bojkot TVP,"Zawiesimy bojkot TVP – taka jest decyzja zarządu krajowego Platformy Obywatelskiej - poinformował lider PO Grzegorz Schetyna. Jak mówił, „musimy dać sobie równe szanse w kampanii wyborczej”. Przypomniał, że bojkot TVP trwał od tragicznej śmierci prezydenta Gdańska Pawła Adamowicza.","Schetyna pytany w programie „Tłit” Wirtualnej Polski, czy to prawda, że Platforma planuje zawiesić bojkot TVP, przyznał, że „tak” i bojkot będzie zawieszony. - Będziemy tę sprawę komunikować. Zawiesimy ten bojkot. Jest rzeczywiście decyzja zarządu krajowego (PO - red.). My musimy dać sobie równe szanse w kampanii wyborczej. Czasami jest tak, że media publiczne docierają w głównej mierze do niektórych miejsc i nie chcemy po prostu wyłączyć się z politycznej debaty, szczególnie w regionach – powiedział lider PO.Przypomniał, że Platforma podjęła decyzję o bojkocie mediów publicznych po tragicznej śmierci prezydenta Gdańska Pawła Adamowicza. - To, w jaki sposób telewizja publiczna zachowywała się wtedy, jaki wpływ miała na tę tragiczną historię, na atmosferę zaszczuwania Adamowicza, to było przyczyną tej decyzji – wyjaśnił. Paweł Adamowicz zmarł w styczniu w wyniku ran zadanych mu przez zamachowca podczas udziału w finale Wielkiej Orkiestry Świątecznej Pomocy.Uzasadniając zawieszenie bojkotu, Schetyna wskazał na trwającą kampanię wyborczą przed jesiennymi wyborami parlamentarnymi. - Chcemy naszym kandydatom dać równe szanse obecności w mediach publicznych – podkreślił Schetyna.Pytany, „kiedy jest szansa, że pierwszy polityk Platformy pojawi się w TVP”, Schetyna powiedział, że oficjalnie ta decyzja właśnie wchodzi w życie i można zapraszać polityków PO do programów telewizji publicznej. Dopytywany, czy politycy PO są „gotowi do tego, żeby wejść w paszczę lwa”, szef PO odparł: - My nie mamy z tym żadnych problemów. Wręcz przeciwnie – będziemy tam po to, żeby dawać świadectwo prawdzie, i żeby nie pozwalać na posługiwanie się kłamstwem - zadeklarował.",,
Polska czwarta w UE pod względem wzrostu PKB na mieszkańca,"Polska jest czwarta w UE pod względem wzrostu PKB na mieszkańca – wynika z danych Komisji Europejskiej, która porównała okresy poprzedzające dwie perspektywy unijne. Równolegle z propozycją kolejnego budżetu unijnego na lata 2021-27 KE przedstawiła analizy wskaźników branych pod uwagę przy alokacji środków unijnych. Jedna z nich dotyczy porównania PKB per capita trzyletnich okresów: 2007-09 i 2014-16.","Dane gospodarcze z pierwszego z tych okresów posłużyły do zaprojektowania obecnego budżetu unijnego, na lata 2014-20; dane z drugiego okresu, według wstępnej koncepcji KE, mają być wykorzystane przy kolejnym budżecie.Jak wynika z danych Komisji, największy wzrost gospodarczy odnotowała w tym czasie Irlandia, której PKB per capita urósł o 31 pkt proc. Drugie miejsce przypadło Litwie (15 pkt proc.), a kolejne: Malcie (13 pkt proc.) i Polsce (12 pkt proc.). W pierwszej dziesiątce znalazły się też: Rumunia (10 pkt proc.), Łotwa, Estonia i Słowacja (po 8 pkt proc.) Niemcy (7 pkt proc.) oraz Węgry (6 pkt proc.).W tym samym czasie aż 11 państw odnotowało spadki produktu krajowego brutto na mieszkańca. Największa recesja dotyczy Grecji (-26 pkt proc.), Cypru (-24), Hiszpanii (-12), Włoch (-11), Finlandii (-10), Holandii (-9), Portugalii (- 5), Słowenii (-4), Chorwacji (-3), Szwecji (-3) i Francji (-2). W ujęciu regionalnym najszybciej rozwijały się: irlandzki region obejmujący Dublin (50 pkt proc.), rumuński region, w granicach którego znajduje się Bukareszt (29 pkt proc.) i niemiecki Stuttgart, stolica i największe miasto kraju związkowego Badenia-Wirtembergia (27 pkt proc.). Ze wzrostem PKB per capita na poziomie 19 pkt. proc. woj. mazowieckie jest pierwszym polskim regionem w zestawianiu KE. Daje to Mazowszu piątą lokatę wśród wszystkich regionów UE razem z Kolonią i Hamburgiem. W pierwszej dziesiątce znalazły się jeszcze dwa polskie województwa: dolnośląskie i wielkopolskie, w których wzrost gospodarczy wyniósł po 15 pkt proc.W tym czasie największy spadek odnotował nie obejmujący Helsinek region Finlandia Południowa (-36 pkt proc.), grecki region Wyspy Egejskie Południowe (-35), graniczący z Niemcami holenderski region Groningen (-29) i portugalski archipelag na Oceanie Atlantyckim - region autonomiczny Madery (-29 proc.).Wskaźnik PKB odgrywa zasadniczą rolę przy dystrybucji funduszów spójności. Waga tego czynnika wynosi 86 proc., natomiast w nadchodzącej perspektywie będzie to 81 proc. Zgodnie z propozycją Komisji Europejskiej budżet polityki spójności w perspektywie 2021-27 ma być o ok. 10 proc. niższy od obecnego i wynosić 331 mld euro.",,
Demokratyczna Partia Unionistów przeciwko rządowej umowie ws. brexitu,"Północnoirlandzka Demokratyczna Partia Unionistów (DUP) podtrzymała stanowisko, że nie poprze rządowego projektu umowy wyjścia z Unii Europejskiej. Stawia to pod znakiem zapytania możliwość ratyfikowania go przez Izbę Gmin.","W oświadczeniu dla mediów partia podkreśliła, że rządowi Theresy May nie udało się uzyskać „niezbędnych zmian"" i nadal istnieje „strategiczne ryzyko, że Irlandia Północna byłaby na koniec okresu implementacyjnego nadal zamknięta w tzw. backstopie (mechanizmie awaryjnym w razie braku porozumienia handlowego – red.)”, co „miałoby potencjał wytworzenia wewnętrznych granic handlowych w ramach Zjednoczonego Królestwa i odcięcia nas od głównego rynku wewnętrznego, Wielkiej Brytanii”.„Chcemy zabezpieczyć wyjście (...) oraz naszą przyszłą relację z Unią Europejską na warunkach, które są zgodne z naszymi głównymi celami i zapewniają integralność Zjednoczonego Królestwa” – zapewniono.Jak jednak zaznaczono, „obecna umowa tego nie gwarantuje, a tzw. backstop stanowi nieakceptowalne zagrożenie”.Odmowa poparcia porozumienia przez północnoirlandzkie ugrupowanie kwestionuje możliwość przegłosowania go przez Izbę Gmin. Mniejszościowy rząd Partii Konserwatywnej - także wciąż wewnętrznie podzielony w tej sprawie - polega na głosach 10 deputowanych DUP, kiedy potrzebuje uzyskać większość w parlamencie.",,
Antoni Macierewicz: Prezydent powinien ujawnić aneks do raportu WSI,"– Aneks do raportu z weryfikacji Wojskowych Służb Informacyjnych powinien zostać ujawniony przez prezydenta Andrzeja Dudę – powiedział w czwartek były szef MON Antoni Macierewicz. Dodał, „że zerwanie z tą pępowiną sowiecką powinno się do końca zrealizować”.","– Przez pewien czas nie zdawałem sobie sprawy z wagi tego aneksu. Tak rzeczywiście przez pewien czas sądziłem. (...) Dopiero teraz, po 2015 r., jak zaczęły przychodzić informacje dotyczące różnych spraw gospodarczych, jakie się działy w wojsku, zwłaszcza w różnych sferach wojska przy różnych zamówieniach, uświadomiłem sobie, że tam właśnie, w tym aneksie, tkwią korzenie różnych zjawisk, z którymi mamy do czynienia po dzień dzisiejszy – mówił Macierewicz w Radiu Maryja i TV Trwam.B. minister obrony przyznał, że nie potrafi powiedzieć, co jest powodem, dla którego raport nie jest ujawniany.– To jest wyłącznie w rękach pana prezydenta. To pan prezydent ma obowiązek, bo tak mówi ustawa, ujawnić ten raport. Jeżeli mówimy w wymiarze ustawowym, on to zrobić powinien. Nie ma tutaj manewru – podkreślił b. minister. – Oczywiście trzeba wziąć pod uwagę fakt, że w 2008 r. Trybunał Konstytucyjny orzekł, że bez zanonimizowania nazwisk szarych żołnierzy, bo to ich dotyczy, którzy nie pełnią wysokich stanowisk, raport nie może być opublikowany. Trzeba by z tych wielu nazwisk, które tam są przywołane, zostawić tylko nazwiska ludzi na najwyższych stanowiskach w armii czy w państwie. To jest zabieg, który naprawdę nie zajmuje dużo czasu – podkreślił. III RP – PRL bis?Macierewicz zwrócił uwagę, że „naród ma prawo poznać mechanizmy, które rządziły tym, co nazywano III Rzeczpospolitą, a co było w istocie kontynuacją w dużym stopniu czasów PRL-owskich, w wielu wymiarach dominacji agentury rosyjskiej nad życiem gospodarczym, społecznym i politycznym Polski”. – Tutaj więc to zerwanie z tą pępowiną sowiecką powinno się do końca zrealizować – dodał. Zdaniem b. szefa MON „aneks jest istotnym elementem”. – Tak jak bez wyjaśnienia dramatu smoleńskiego nie rozwiążemy bardzo wielu choćby personalnych spraw w armii polskiej i państwie polskim, tak to samo dotyczy aneksu do raportu WSI – zaznaczył b. minister. – Myślę, że wiele problemów na linii różnych instytucji państwowych, różnych konfliktów, sporów czy problemów też wtedy będzie łatwiejsze do rozwiązania. Nie jest specjalną tajemnicą, że BBN zostało w dużym stopniu przez te osiem lat ukształtowane przez ludzi, którzy formowali się pod wpływem sowieckim. Taka była kariera pana gen. Kozieja (szef BBN 2010-2015), i to wszyscy świetnie wiedzą – ocenił. Aneks do raportu o WSI i katastrofa smoleńskaMacierewicz podkreślił, że dwa działania – opublikowanie aneksu dot. WSI i wyjaśnienie dramatu smoleńskiego – „będą bardzo istnym krokiem odrywającym nas od tej przeszłości”. Wojskowym Służbom Informacyjnych – powołanym w 1991 r., a rozwiązanym jesienią 2006 r. przez rząd PiS – zarzucano wiele nieprawidłowości, m.in. brak weryfikacji z lat PRL, tolerowanie szpiegostwa na rzecz Rosji, udział w aferze FOZZ, nielegalny handel bronią. W lutym 2007 r. prezydent Lech Kaczyński upublicznił sygnowany przez szefa komisji weryfikacyjnej Antoniego Macierewicza raport z weryfikacji WSI. Na podstawie raportu wszczynano śledztwa ws. przestępstw WSI; większość umorzono. W 2008 r. Trybunał Konstytucyjny uznał, że samo opublikowanie raportu w 2007 r. przez prezydenta Lecha Kaczyńskiego było legalne. Za sprzeczne z konstytucją TK uznał natomiast pozbawienie osób z raportu – przed jego publikacją – prawa do wysłuchania przez komisję weryfikacyjną WSI, dostępu do akt sprawy oraz odwołania do sądu od decyzji o umieszczeniu ich w raporcie. Za zbyt niejasny TK uznał też zwrot ustawy o umieszczeniu w raporcie osób, których „działania wykraczały poza obronność”. Po tym ostatecznym wyroku TK prezydent Lech Kaczyński nie opublikował gotowego aneksu do raportu. Prezydent Kaczyński mówił, że „zbyt wiele jest tam fragmentów, w których fakty zastąpiono interpretacjami”. To stanowisko podtrzymał prezydent Bronisław Komorowski. Prezydent Andrzej Duda w listopadzie ub.r. w programie „Poranek Siódma9” emitowanym na antenie rozgłośni katolickich, pytany, czy zna treść aneksu z raportu z likwidacji WSI i czy jest szansa, że ten aneks zostanie ujawniony, odpowiedział, że zna jego treść. „Nie widzę powodu, dla którego miałby być ten aneks ujawniony do dyspozycji publicznej” – oświadczył Andrzej Duda.",,
"Merta: Rodziny zostały zdradzone przez państwo, które okazało się sojusznikiem Rosjan","– Na pewno to jest dzień trudny. Bardzo czujemy nieobecność naszych bliskich i wracamy myślami do tego strasznego dnia, kiedy dopadła nas wiadomość o ich śmierci. Przypominamy sobie pustkę i rozpacz – powiedziała w TVP Info Magdalena Merta, wdowa po Tomaszu Mercie, podsekretarzu stanu w Ministerstwie Kultury i Dziedzictwa Narodowego i generalnym konserwatorze zabytków.","Dziewięć lat temu, 10 kwietnia 2010 r., w katastrofie samolotu Tu-154M w Smoleńsku zginęło 96 osób, wśród nich: prezydent Lech Kaczyński z małżonką Marią, ostatni prezydent RP na uchodźstwie Ryszard Kaczorowski oraz inne osobistości. Polska delegacja udawała się na uroczystości 70. rocznicy zbrodni katyńskiej.Wdowa po Tomaszu Mercie opowiadała w TVP Info o swoim mężu i wspominała ostatnie wspólne chwile. – Ostatnie spotkanie było bardzo zwyczajne. Zawsze się witaliśmy i żegnaliśmy czule – powiedziała. Merta mówiła też, że wiąże duże nadzieje z toczącymi się pracami nad wyjaśnieniem przyczyn katastrofy, i wskazała, że drogą ku temu może być powstawanie wirtualnego modelu samolotu. – Nie mamy wciąż podstawowego dowodu – wraku – zaznaczała. – Więcej wiemy o tym, co się na pewno nie wydarzyło, niż o tym, co się wydarzyło – dodała. Na pytanie o to, co było najtrudniejsze w ciągu ostatnich dziewięciu lat, wskazała, że była to „wrogość własnego państwa wobec rodzin”. – Ten zawód, poczucie, że zostaliśmy zdradzeni i zostawieni sami sobie, że nasze państwo okazało się sojusznikiem Rosjan, a nie własnych obywateli – mówiła.",,
Brazylia: Prezydent elekt zamierza przenieść ambasadę w Izraelu do Jerozolimy,"Prezydent elekt Jair Bolsonaro poinformował, że zamierza przenieść brazylijską ambasadę w Izraelu z Tel Awiwu do Jerozolimy. „Izrael jest państwem suwerennym i musimy to w pełni respektować” – napisał na Twitterze.","„To historyczna decyzja (...) Dziękuję mojemu przyjacielowi, prezydentowi elektowi Brazylii Jairowi Bolsonaro za zamiar przeniesienia brazylijskiej ambasady z Tel Awiwu do Jerozolimy” – oświadczył premier Izraela Benjamin Netanjahu.Już w kampanii przed wyborami prezydenckimi Bolsonaro ogłosił, że zamierza przenieść brazylijską ambasadę do Jerozolimy. Jeśli tak się stanie, Brazylia będzie trzecim – po USA i Gwatemali – krajem, który zdecydował się przenieść swoją ambasadę z Tel Awiwu do Jerozolimy. Swoją ambasadę do tego miasta przeniósł także Paragwaj, ale po kilku miesiącach przeniósł ją z powrotem do Tel Awiwu.",,
Nowa Lewica – nowy kłopot dla Platformy,"Nowa Lewica jednoczy trzy pokolenia – ogłosili dumnie jej politycy. To prawda, a już na pewno łączy partię bez korzeni, obliczoną na 314 dni, z partią, która wolałaby o swoich korzeniach zapomnieć. I jednym, i drugim bardziej opłaca się współpracować niż prowadzić wojnę... między sobą, wolą też łączyć ludzi... tyle, że przeciw innym ludziom.  Na razie jednak najbardziej zagraża pozycji Platformy Obywatelskiej.","Sojusz Lewicy Demokratycznej Włodzimierza Czarzastego i Wiosna Roberta Biedronia potrzebowały się wzajemnie od dłuższego czasu. SLD chciał się ściślej połączyć z Wiosną, by móc w ogóle zaistnieć w świadomości młodego elektoratu. Bez niego jako partia „obciachu”, w poprzednich wyborach parlamentarnych Sojusz odniósł najbardziej spektakularną klęskę w swojej historii.  Wprawdzie po 30 latach jego członkinie i członkowie nie muszą nawet udawać, że nie są komunistami i kreować się na europejskich socjaldemokratów. Dla wyborców urodzonych po 1989 roku słowo „komuniści"" jest martwym dźwiękiem, a jeśli już coś znaczy, to tylko dzięki pisaniu historii od nowa. W przekonaniu wielu młodych działaczy teraz to już tylko sympatyczni panowie w sile wieku, ujmujący się za „pokrzywdzonymi” weteranami z SB, którym PiS odebrał emerytury dla uprzywilejowanych.  Zresztą Czarzasty, Marek Dyduch czy Aleksander Kwaśniewski tak często powtarzali historie o ludzkim PRL-u, wyzwolicielach z Armii Czerwonej czy konieczności wprowadzenia stanu wojennego, że chyba sami w to uwierzyli.  W każdym razie postkomuniści potrzebują entuzjazmu Wiosny, by wrócić do gry, a ludzie Biedronia potrzebują SLD, bo brakuje im jeszcze cwaniactwa Czarzastego i jego kolegów, brakuje też leciwego elektoratu postkomunistów, który wciąż stanowi liczbę nie do pogardzenia. Andrian Zandberg, trzeci z lewicowej układanki, lider partii Razem, trzyma się blisko, tzw. Nowej Lewicy, ale nie na tyle, by przyłączyć się do młodych wilków z peerelowskiego ZSMP (Związek Socjalistycznej Młodzieży Polskiej). Zandberg cenił Czarzastego za jego pragmatyzm i sam w sobie również rozwinął tę cechę. Nie zamierza tracić logo swojej partii, na które pracował dłużej niż wynosił okres przydatności plastikowego produktu, jakim była Wiosna.   Zaklepał sobie jednak miejsce w aliansie z Czarzastym i Biedroniem, gdyby ci doszli za cztery lata do władzy.   Czarzasty zaakceptował i to. Zniósł już wiele i zgodzi się na jeszcze więcej, bo podobnie jak w maju tego roku przed wyborami do Europarlamentu, liczy się tylko jedno - wspólny wróg, jakim jest PiS. Gdy Nowa Lewica zacznie się, jak zapowiada, liczyć w walce o władzę, czyli stanie się drugą siłą w miejsce PO i jej planktonu, nie będzie się chciała niczym dzielić z politykami z Koalicji Obywatelskiej. Czarzasty będzie pamiętał Platformie, że ta po przegranych, najłatwiejszych dla niej, unijnych wyborach, nie chciała dłużej znosić balastu, jakim byli dla niej i dla ludowców postkomuniści.  Dla tych samych, pozostających w tęczowym sojuszu, postkomunistów,  platformersi mogą okazać się zbędni. Z czasem będą coraz częściej oskarżani o konserwatywne odchylenia, by w końcu całkiem wypaść z centrolewicowej części sceny. Wtedy Grzegorz Schetyna lub jego następca, żeby całkiem z niej nie wypaść, przypomni sobie może o swoich korzeniach. Platformie zdarzało się już do nich odwoływać. Ponad trzy lata temu Schetyna gawędził coś o konserwatywnej kotwicy, ale od tej pory łańcuch do niej prowadzący znacznie się wydłużył, a okręt Platformy podryfował ostro na lewo.  Szef klubu parlamentarnego Lewicy, Krzysztof Gawkowski podkreślił, że to dopiero początek drogi i że po lewej stronie przyjdzie jeszcze czas na zakręty. Gawkowski, komplementując ze sceny europosła Biedronia, podkreślił, że to człowiek, który zrezygnował z funkcji prezydenta Słupska. Zabawne, ale to miało chyba świadczyć o jego poświęceniu.  W rzeczywistości ambicje i próżność europarlamentarzysty sięgają o wiele wyżej.    Do konfliktów na lewicy może dojść ze względów ambicjonalnych. Choć na razie wszyscy zapewniają, że są od tego dalecy. Nie ma tu jednak proporcji, jak w przypadku Zjednoczonej Prawicy, gdzie gigant połączył się z prężnymi, sprawnymi operacyjnie, ale ostatecznie zbyt małymi, by liczyć na samodzielny wpływ ugrupowaniami. Z trójki Czarzasty, Biedroń i Zandberg każdy ma równie wygórowane ambicje i wbrew pozorom, żaden z nich tak łatwo z nich nie zrezygnuje.",,
Witek wyjaśnia plan B premiera ws. Banasia. Konstytucja bez zmian,"Prezes NIK Marian Banaś napisał w oświadczeniu, że to dobrze, iż jego sprawą zajmie się prokuratura i sąd, które skrupulatnie wyjaśnią wszystkie wątpliwości. Głos w sprawie Banasia zabrała też w piątek po południu marszałek Sejmu Elżbieta Witek. – Mogą być przygotowane ustawowe zmiany, na pewno zgodne z konstytucją i nie będą wymagały jej zmiany – powiedziała o planie B, o którym wcześniej wspominał premier Mateusz Morawiecki.","W piątek Centralne Biuro Antykorupcyjne skierowało do prokuratury zawiadomienie o możliwości popełnienia przestępstwa przez Banasia. Zawiadomienie jest wynikiem kontroli oświadczeń majątkowych prezesa NIK, prowadzonej przez CBA. „W związku ze skierowaniem do prokuratury zawiadomienia o możliwości popełnienia przestępstwa po kontroli moich oświadczeń majątkowych oświadczam, że to dobrze, iż prokuratura oraz – ewentualnie – niezawisły sąd zajmą się sprawą i skrupulatnie wyjaśnią wszystkie wątpliwości” – napisał Banaś i dodał: „Już dzisiaj jednak muszę kategorycznie zaprzeczyć zarzutom, że zatajałem swój stan majątkowy i mam nieudokumentowane źródła dochodów”. Prezes NIK podkreślił również w oświadczeniu, że jest gotowy do składania wszelkich wyjaśnień i powtórzył, że ze spokojem czeka na finał sprawy. Wcześniej Najwyższa Izba Kontroli poinformowała w komunikacie, że nie zapadła decyzja o dymisji jej szefa Banasia. „W związku z pojawiającymi się informacjami, jakoby Prezes NIK złożył dymisję z zajmowanego stanowiska informujemy, że decyzja taka nie zapadła” – poinformowano na stronie NIK. „Jednocześnie zapewniamy, że Najwyższa Izba Kontroli pracuje zgodnie z obowiązkami przypisanymi jej ustawą” – podkreślono w oświadczeniu. W czwartek wieczorem szef NIK spotkał się z prezesem PiS Jarosławem Kaczyńskim i wiceprezesem partii, ministrem spraw wewnętrznych i koordynatorem służb specjalnych Mariuszem Kamińskim. Po rozmowie rzecznik ugrupowania Radosław Fogiel poinformował, że kierownictwo PiS oczekuje rezygnacji Banasia z pełnionej funkcji.W piątek przed południem premier powiedział, że ma nadzieję, iż dziś szef NIK Marian Banaś zrezygnuje z funkcji. Premier mówił, że po zapoznaniu się z raportem CBA „doszedł do przekonania, że wnioski z tego raportu powinny skłaniać (...) Mariana Banasia do podania się do dymisji”. Szef rządu zapowiedział też plan B, jeśli tak się nie stanie; nie sprecyzował, na czym polega ten plan. Szef Najwyższej Izby Kontroli był sprawdzany przez CBA po medialnych publikacjach na temat jego majątku. Marian Banaś zapewnia, że działał zgodnie z prawem.",,
„Kandydatura Muchy w wyborach na szefa PO sprzyja Schetynie”,"Poza senatorem Bogdanem Zdrojewskim i szefem klubu parlamentarnego Koalicji Obywatelskiej Borysem Budką o fotel przewodniczącego Platformy Obywatelskiej zamierza ubiegać się posłanka Joanna Mucha. Obecny szef PO Grzegorz Schetyna jeszcze nie ogłosił, czy wystartuje, ale to najpewniej kwestia czasu. –  Kandydatura Joanny Muchy de facto sprzyja Grzegorzowi Schetynie. Im więcej kandydatów, tym lepiej dla przewodniczącego – powiedział portalowi tvp.info eurodeputowany Prawa i Sprawiedliwości Ryszard Czarnecki.","– Dla niego problemem byłby jeden kandydat wewnątrzpartyjnej opozycji. Im więcej kandydatów, tym bardziej głosy przeciwników Schetyny rozpraszają się. To pokazuje, że skreślanie Schetyny jest przedwczesne – dodał Czarnecki.  Europoseł podejrzewa, że była minister sportu w rządzie Donalda Tuska chce przypomnieć o swoim istnieniu i ocieplić wizerunek po wpadkach. – Myślę, że chce być teraz postrzegana jako poważna polityk i uciec od lapsusów z czasów, kiedy była ministrem sportu, koncertów kosztujących krocie na Stadionie Narodowym, które firmowała, czy też śpiewów z mównicy sejmowej – stwierdził eurodeputowany PiS. Onet.pl poinformował, że Joanna Mucha zapowiedziała zgłoszenie swojej kandydatury w wyborach na szefa PO podczas posiedzenia Rady Regionu Lubelskiego partii. W zamkniętym dla mediów spotkaniu uczestniczył też m.in. przewodniczący Schetyna i Małgorzata Kidawa-Błońska, która prawdopodobnie będzie kandydatką PO na prezydenta. Czy start Muchy sprzyja Schetynie? – Myślę, że przewodniczący Grzegorz Schetyna miał swoje 5, czy nawet 10 minut na to, żeby pokazać, czy wygrywa wybory i ma pomysł na partię. Kolejne wybory pokazały, że niestety nie ma tego czegoś, tego „flow”, które powodowałoby, że partia będzie zdobywać więcej głosów i przedstawi wyborcom jakiś pomysł na Polskę, program. Tego cały czas brakowało i brakuje Platformie – odpowiedział Poznański. Zdaniem byłego posła PO wymaga zmiany pokoleniowej, a Mucha byłaby dobrą kandydatką młodszego pokolenia polityków. – To osoba, która na pewno jest w stanie coś więcej wykrzesać niż Grzegorz Schetyna, który nie ma pomysłu na przewodniczenie – stwierdził Poznański. Kandydaturą Muchy zaskoczony jest poseł Jan Mosiński z PiS. – Wybory na szefa Platformy Obywatelskiej nabierają kuriozalnego kształtu. Warto przypomnieć kilka epizodów z politycznego życia nowej kandydatki. Chociażby zatrudnienie byłego fryzjera na bardzo wysokie stanowisko czy słynny koncert Madonny, z którego wyszła wielka klapa, a pochłonął znaczne środki finansowe – powiedział Mosiński. Nie tylko duża liczba kandydatów może sprzyjać Schetynie. Związani z jego frakcją politycy PO dopuszczają możliwość przesunięcia wyborów na przewodniczącego partii. – Są głosy, by wybory w PO przesunąć na czerwiec, po wyborach prezydenckich – przyznał w rozmowie z Interią poseł Rafał Grupiński. Skarbnik PO Mariusz Witczak, również związany z frakcją Grzegorza Schetyny, nazwał te rewelacje „fake newsem”. Na sejmowych korytarzach słychać, że czerwcowe wybory dałyby Schetynie więcej czasu na uporządkowanie sytuacji w partii po przegranych wyborach parlamentarnych i media zamiast zajmować się walką o władzę w PO prezentowałyby jej kandydata na prezydenta. Z drugiej strony, w wypadku przegranej w wyborach prezydenckich Schetyna nie miałby już żadnych szans na reelekcję.  – Statut jest w tej sprawie precyzyjny. Wybory na przewodniczącego PO powinny się zakończyć w styczniu. Nie ma żadnej nadzwyczajnej sytuacji, która uzasadniałaby tego typu przesunięcia – mówił nam poseł KO Michał Szczerba.  Czy walka o władzę w PO zaszkodzi kandydatce na prezydenta tej partii? – Małgorzata Kidawa-Błońska nie będzie zabiegała o poparcie Platformy Obywatelskiej, bo będzie je zapewne miała 100-procentowe. Jej kampania będzie skierowana do Polek i Polaków, a my musimy rozstrzygnąć wewnętrzne sprawy w ramach swojego środowiska – odpowiedział Szczerba.",,
Macron chce karać Polskę. „Naruszyła wszystkie zasady UE”,"Emmanuel Macron, zwycięzca pierwszej tury wyborów prezydenckich we Francji, powiedział w opublikowanym w czwartek wywiadzie dla dziennika „Voix du Nord”, że jeśli zostanie prezydentem opowie się za sankcjami UE wobec Polski, która „naruszyła wszystkie zasady Unii”. – To niefortunne słowa – skomentował rzecznik rządu Beaty Szydło Rafał Bochenek.","Macron rozmawiał z regionalnym dziennikiem północnej Francji po środowym spotkaniu w Amiens ze strajkującymi pracownikami zakładów Whirlpool, które zostaną zamknięte ze względu na przeniesienie produkcji do Łodzi.– W ciągu trzech miesięcy po wybraniu mnie (na prezydenta) podjęta zostanie decyzja w sprawie Polski – powiedział Macron.– Nie możemy tolerować kraju, który w Unii Europejskiej rozgrywa różnice kosztów społecznych (kosztów pracy – dop. red.) i który narusza wszystkie zasady Unii – mówił polityk.Uchodźcy i „wartości fundamentalne” UEJak pisze „Voix du Nord”, Macron chce, aby decyzja o sankcjach została podjęta w lecie. Retorsje nie miałyby jednak dotyczyć kwestii związanych z dumpingiem socjalnym – wyjaśnia dziennik.– Nie możemy mieć takiej Europy, w której (...) gdy mamy do czynienia z państwem członkowskim zachowującym się tak jak Polska czy Węgry – w kwestiach dotyczących uniwersytetu, wiedzy, uchodźców, wartości fundamentalnych – to podejmuje się decyzje, aby nie robić nic – kontynuował Macron.– Nie ustąpię w żadnej kwestii. Ci, którzy tego nie zrozumieli, nie znają mnie – podkreślił.Całościowe spojrzenie i sankcje – Chcę, aby przypadkowi Polski przyjrzano się w sposób całościowy. I aby w kwestiach dotyczących praw i wartości Unii Europejskiej wprowadzono sankcje – powtórzył Macron. To wypowiedź niefortunna – skomentował słowa Macrona rzecznik rządu Rafał Bochenek. – Nie godzimy się, by Polska była w ten sposób wykorzystywana w kampanii wyborczej we Francji – podkreślił.– Tego typu słowa pokazują, iż w UE wciąż obecne są tendencje protekcjonistyczne, które negatywnie wpływają na rozwój wolnego rynku i w sposób jawny przeciwstawiają się wartościom, na jakich powinna być budowana UE. To, że firmy decydują się przenieść swoje oddziały znad Sekwany do Polski świadczy o tym, iż Polska jest państwem, które tworzy przyjazne warunki dla przedsiębiorców, do prowadzenia i rozwijania swojej działalności – podkreślił.– Od wielu miesięcy polityka gospodarcza rządu pani premier Beaty Szydło przynosi wymierne efekty, które przekładają się nie tylko na jedne z najlepszych w Europie wskaźników, ale przede wszystkim dobre, stabilne i bezpieczne otoczenie gospodarcze przez co jesteśmy atrakcyjnym miejscem do inwestowania również dla zagranicznych partnerów – mówił Bochenek.",,
Wziątek na czele sztabu wyborczego SLD,"Szef sejmowej Komisji Obrony Narodowej Stanisław
Wziątek  będzie kierował sztabem wyborczym SLD w jesiennych wyborach parlamentarnych – zdecydował  zarząd krajowy Sojuszu.","Wziątek jest posłem drugą kadencję, obecnie pracuje w komisjach: obrony narodowej oraz administracji i spraw wewnętrznych. Był też burmistrzemPołczyna-Zdroju i wojewodą zachodniopomorskim.   To będzie  ważna kampania po czterech latach rządów PO-PSL – mówił na konferencji prasowej po posiedzeniu zarządu szef SLD Grzegorz Napieralski. –  Czterech latach tylko pięknych haseł i zagrywek, a braku ciężkiej pracy  –  podkreślił.   –  Będziemy chcieli namówić Polaków, by wrócili i zagłosowali na SLD  – dodał. Zaznaczył, że z nominacji Wziątka jest „strasznie zadowolony”. Jak podkreślił, Wziątek to „wieloletni, znakomity parlamentarzysta, człowiekbardzo nowoczesny, otwarty, ale przede wszystkim człowiek dialogu”. –  To cały zestaw zalet Stanisława Wziątka jako dobrego organizatora pracy. To właśnie taki człowiek stanie na czele kampanii wyborczej SLD  – zaznaczył lider Sojuszu.  Sam Wziątek podkreślał, że zależy mu, by stworzyć „dobry klimat i dobry styl” zbliżającej się kampanii. –  Ta kampania, która już w tej chwili właściwie się rozpoczęła, pokazuje, że dwie formacje polityczne będą wzajemnie oskarżaćsię, stosować bardzo niewybredne metody. My chcemy odejść od tej filozofii agresywnej walki. Chcemy prezentować dobry styl partnerskiego współdziałania  – zaznaczył szef sztabu Sojuszu.   Zarząd SLD tym razem nie zajął się listami wyborczymi – ma to zrobić w przyszłym tygodniu. Wtedy też ma zostać wyznaczony termin rady krajowej, która zatwierdzi listy Sojuszu do Sejmu i kandydatów do Senatu. SLD ma już większość „jedynek”: listę warszawską ma otwierać szef sejmowej komisji śledczej ds. Barbary Blidy Ryszard Kalisz, a podwarszawską – wiceszefowaSojuszu Katarzyna Piekarska. Napieralski wystartuje z miejsca pierwszego w swym rodzinnym Szczecinie, a wicemarszałek Sejmu Jerzy Wenderlich – tradycyjnie w Toruniu.   Na listach SLD znajdą się też dwaj byli premierzy: Leszek Miller i Józef Oleksy. Nie ma jednak jeszcze wciąż decyzji, z jakich okręgów wystartują. Napieralski powiedział, że obaj dostaną „najwyższe miejsca, jakie można sobie wyobrazić”.  W wyborach do Senatu z kolei Sojusz udzielił już poparcia m.in. obecnemu senatorowi niezależnemu Włodzimierzowi Cimoszewiczowi (Białystok), b. liderowi SdPl Markowi Borowskiemu (Warszawa), posłance Socjaldemokracji Izabelli Sierakowskiej (Lublin) i posłowi niezrzeszonemu Andrzejowi Celińskiemu (Warszawa).",,
Premier gratuluje Nobla Oldze Tokarczuk: Polska ma być z czego dumna,"– Znakomita wiadomość dla Polski. Mnie cieszą wszystkie nagrody dla Polaków i jako Polak jestem dumny, jeżeli ktokolwiek rozsławia imię Polski na całym świecie. Polska ma wspaniałą literaturę, wspaniałą poezję. Możemy być bardzo szczęśliwi – na całym świecie pokazujemy, jaki jest poziom polskiej literatury. A ta Nagroda Nobla potwierdza, że Polska ma być z czego dumna – skomentował w ten sposób przyznanie literackiej Nagrody Nobla za rok 2018 Oldze Tokarczuk premier Mateusz Morawiecki.",,,
Parlament Europejski uchylił immunitet Korwin-Mikkemu. Za sprawę spoliczkowania Boniego,Eurodeputowani zdecydowali we wtorek o uchyleniu immunitetu Januszowi Korwin-Mikkemu. Poinformowała o tym na Twitterze Róża Thun z PO. O uchylenie immunitetu wnioskowała Prokuratura Okręgowa w Warszawie w związku ze sprawą spoliczkowania Michała Boniego. „Wnioskowałem o uchylenie immunitetu i sam za tym głosowałem” – napisał Korwin-Mikke w oświadczeniu wydanym po głosowaniu.,"Uchylenie immunitetu było konieczne, by pociągnąć europosła do odpowiedzialności karnej. Chodzi o sprawę z lipca 2014 roku, gdy Korwin-Mikke spoliczkował europosła Michała Boniego podczas organizowanego przez Ministerstwo Spraw Zagranicznych spotkania polskich posłów do PE. Postępowanie w tej sprawie wszczęła warszawska prokuratura i to na jej wniosek europosłowie decydowali o uchyleniu Korwin-Mikkemu immunitetu. Według prokuratury, dopuścił się on naruszenia nietykalności cielesnej funkcjonariusza publicznego podczas pełnienia obowiązków służbowych. Grozi za to kara grzywny, ograniczenia wolności lub pozbawienia wolności do lat trzech. Korwin–Mikke: sam za tym głosowałem„Ponieważ jestem bardzo ciekaw, jak prokuratura będzie uzasadniała absurdalne oskarżenie w tej sprawie, w piśmie do Komisji Prawnej wnioskowałem o uchylenie immunitetu i sam za tym głosowałem” – napisał sam zainteresowany w oświadczeniu wydanym po głosowaniu.Korwin-Mikke odniósł się też do sprawy spoliczkowania Boniego: „Zdumiewa mnie, że pan Boni nie uczynił żadnych kroków, by się oczyścić. Nie próbował przeprosić, powołać Sądu Honorowego ani wyzwać mnie na pojedynek (obydwaj mamy immunitet – nikt nie mógłby nam w tym przeszkodzić!). W tym stanie rzeczy pan Boni jest pozbawiony honoru i ludzie, którzy pana Boniego przyjmują, rozmawiają z nim itp. – sami ustawiają się poza kręgiem ludzi honorowych”.",,
"Szef PE prosi Tymoszenko, by zaczęła jeść","Przewodniczący Parlamentu Europejskiego Martin Schulz zaapelował do byłej premier Julii Tymoszenko o przerwanie głodówki, którą ogłosiła na znak solidarności z Ukraińcami demonstrującymi w Kijowie – poinformowała w piątek jej partia Batkiwszczyna.","W ramach szczytu Partnerstwa Wschodniego, obradującego w Wilnie, Martin Schulz przekazał córce byłej premier, Jewhenii, list dla opozycjonistki.Schulz powiadomił w nim byłą premier, że 5 grudnia Parlamentowi Europejskiemu zostanie przedstawiony raport misji wysłanników PE na Ukrainę Aleksandra Kwaśniewskiego i Pata Coksa.Jak napisał w liście Schulz, Parlament Europejski głęboko boleje, że Ukrainapostanowiła przerwać proces wiodący do podpisania porozumienia z UE. – „Wiem,że ta umowa była Twoim celem. Wyrażam podziw, że nie zaprzestałaś i niezaprzestajesz walki o tę umowę” - dodał.Przewodniczący PE wskazał też na ogromną pracę, jaką dla usunięcia przeszkódna drodze do podpisania umowy wykonała misja Kwaśniewski-Cox. Podkreślił, żemimo wszelkich wysiłków misji, problem politycznie motywowanego wymiarusprawiedliwości na Ukrainie pozostaje nierozwiązany. Zapewnił przy tym, że„pozostanie w pełni oddany” sprawie uwolnienia Julii Tymoszenko.Rozpoczęta 18 miesięcy temu misja miała pomóc w spełnieniu przez Ukrainęwarunków, od których UE uzależniła podpisanie umowy stowarzyszeniowej zUkrainą. Jednym z nich było uwolnienie Julii Tymoszenko.Skazana na siedem lat więzienia za nadużycia przy zawieraniu kontraktówgazowych z Rosją Tymoszenko ogłosiła w poniedziałek głodówkę, domagając sięod władz kraju podpisania umowy stowarzyszeniowej z Unią Europejską, doktórej przygotowania Kijów wstrzymał w czwartek w zeszłym tygodniu.Zaapelowała też do Ukraińców o dalszą walkę na rzecz podpisania umowy, comiało się odbyć na szczycie Partnerstwa Wschodniego w Wilnie. Demonstracjeprzeciwko wstrzymaniu przygotowań do zawarcia umowy trwają na znanym z czasówpomarańczowej rewolucji centralnym placu Kijowa, Majdanie Niepodległości.",,
Rozpoczęła się konwencja programowa Prawa i Sprawiedliwości,"Wiarygodność i praca dla ludzi to dwa pierwsze i podstawowe wymiary naszych dokonań, naszej polityki dla Polski – powiedział wicepremier, szef rady programowej PiS Piotr Gliński podczas wystąpienia inauguracyjnego konwencję programową Prawa i Sprawiedliwości oraz Zjednoczonej Prawicy w Katowicach. Trzydniowa konwencja pod hasłem „Myśląc: Polska 2019”, będzie składała się z 16 sesji tematycznych podzielonych na ponad 60 paneli specjalistycznych z udziałem około 400 mówców.","Wicepremier, szef rady programowej PiS, która przygotowała konwencję, dokonał jej uroczystego otwarcia.Na piątek zaplanowano cztery sesje plenarne, które będą dotyczyć: odpowiedzialnego rozwoju, ochrony środowiska, społeczeństwa obywatelskiego oraz polityki energetycznej i bezpieczeństwa energetycznego. Pierwszego dnia konwencji odbędzie się również 16 paneli specjalistycznych. Będą one poświęcone m. in., onkologii, Europie Karpat, polityce muzealnej, uszczelnianiu podatków i luce vatowskiej. Anita Czerwińska, rzecznik prasowa Prawa i Sprawiedliwości, mówi, że tematy konwencji są bardzo zróżnicowane, ponieważ ma być ona debatą i ścieraniem się różnych myśli, z których w najbliższym czasie powstanie program wyborczy Zjednoczonej Prawicy.Jutro (w sobotę) planowane są kolejne sesje i panele, a także wystąpienia liderów partii wchodzących w skład Zjednoczonej Prawicy: prezesa PiS Jarosława Kaczyńskiego, przewodniczącego Solidarnej Polski Zbigniewa Ziobry oraz szefa Porozumienia Jarosława Gowina. Poza tym przewidziano wystąpienia premiera Mateusza Morawieckiego oraz byłej premier Beaty Szydło. Wystąpienie inauguracyjne wicepremiera było poprzedzone minutą ciszy w intencji trzech górników, którzy w poniedziałek zginęli w kopalni Murcki-Staszic.– Dokładnie cztery lata temu, w tym samym miejscu, tu, w Katowicach spotkaliśmy się na konwencji programowej „Myśląc: Polska”, konwencji PiS i Zjednoczonej Prawicy, na której zaprezentowaliśmy potencjał programowy naszego środowiska, przedstawiliśmy nasze ówczesne nowatorskie pomysły programowe i naszą determinację polityczną, co do ich realizacji – mówił Gliński. Przypomniał, że to wówczas zostały zaprezentowane projekty społeczne, gospodarcze, tożsamościowe i propozycje reform, w tym reformy edukacji czy sektora obywatelskiego. – Tamta konwencja w praktyce rozpoczęła naszą kampanię wyborczą, była kolejnym – po wygranych już wtedy wyborach prezydenckich - punktem zwrotnym prowadzącym Polskę i polską centroprawicę do przejęcia odpowiedzialności za Polskę – ocenił Gliński. W opinii szefa rady programowej PiS przedstawiciele obozu rządzącego mogą „z dumą i podniesioną głową” powiedzieć, że zaproponowany program „przyniósł Polsce owoce”. Podkreślił, że konwencja w Katowicach ma być sprawozdaniem z programowych zobowiązań, co – jak podkreślił – jest obowiązkiem każdego polityka. – Wiarygodność i praca dla ludzi to są dwa pierwsze i dwa podstawowe wymiary naszych dokonań, naszej polityki dla Polski – mówił Gliński. – Jestem przekonany, jako polityk, członek rządu, ale także jako przewodniczący rady programowej PiS, że nasza konwencja w oczywisty sposób dowiedzie tej tezy – Prawo i Sprawiedliwość, Zjednoczona Prawica jest wiarygodna, ciężko pracuje i jest zawsze blisko ludzi – mówił wicepremier.Zadeklarował, że w trakcie trzydniowej konwencji zostanie zaprezentowanych wiele nowych pomysłów i zamierzeń. – Niektóre z nich będą pewnie testowane w debacie z ekspertami, poddawane krytyce – wskazał Gliński. Jak powiedział, ugrupowanie rządzące nie boi się żadnej krytyki i otwartej debaty. – Mało tego, nie boimy się nowych wyzwań programowych, a otwarty dialog ze społeczeństwem i ekspertami, a także z naszymi adwersarzami jest naszym obowiązkiem, jest obowiązkiem każdego środowiska politycznego i każdego polityka – zadeklarował. – Życzymy takiej otwartości i takiego dialogu także naszym politycznym oponentom – dodał. W tym kontekście Gliński stwierdził, że polska demokracja potrzebuje racjonalnej opozycji politycznej, która spełniałaby fundamentalne wymogi rzetelności i efektywności działań. – Która nie szukałaby korzyści politycznych w ciągłej awanturze, w szerzeniu insynuacji i nienawiści, w donoszeniu na Polskę, lecz w ciężkiej pracy i programowym, merytorycznym sporze czy dialogu. Wciąż liczymy, że kiedyś taka opozycja - nie niszcząca, budująca polską demokrację także u nas nad Wisłą - się ukształtuje – powiedział wicepremier. Gliński wyraził przekonanie, że program, który został zaprezentowany przed czterema laty i który w dużej mierze został już zrealizowany, „jak i ten, którego zręby proponować będziemy tu w Katowicach i będzie tu dyskutowany, który przygotowany będzie najprawdopodobniej wkrótce po Katowicach, w okresie wakacyjnym” jest dobry dla Polski. Zapewnił, że Prawo i Sprawiedliwość ma też pomysł i propozycje dla Europy. – Jesteśmy nadzieją dla wielu Europejczyków i coraz więcej naszych europejskich partnerów wydaje się być o tym przekonanych – podkreślił Gliński. Szef Rady Programowej PiS podkreślił, że PiS i Zjednoczona Prawica stawia na takie wartości, jak: solidarność, sprawiedliwość społeczna, zrównoważony rozwój, suwerenność wspólnoty politycznej, wolność gospodarcza i aktywność obywatelska. Ocenił, że PiS swoimi działaniami włączył miliony Polaków do procesu budowy nowej polskiej klasy średniej. – Kształtujemy wciąż, tworzymy, rozwijamy tożsamość tej klasy, tożsamość wszystkich Polaków, w jakimś sensie walczymy o kształt tej tożsamości, aby łączyła elementy nowoczesności z wiernością dla zasad i wartości naszej wspólnoty politycznej – powiedział wiceprezes PiS. – Chcemy, aby nasza tożsamość była dla nas ważnym zasobem rozwojowym i zwiększała naszą skuteczność międzynarodową i gospodarczą – dodał. Gliński powiedział też, że podstawą dalszych działań są właśnie propozycje programowe, określenie celów i zadań. – Zapraszam więc państwa w trzydniową podróż po Polsce, po fascynującym świecie pomysłów na Polskę i dla Polski. Zapraszam wszystkich do tej podróży po świecie, gdzie nie ma nienawiści, donosów, złych emocji, gdzie nie ma Polski na „nie”, jest tylko Polska na „tak” i jaka ta Polska będzie, to być może zobaczmy jej kolejny ogląd, obraz, wizerunek w ciągu tych 450 wystąpień, 16 sesji plenarnych i 70 paneli specjalistycznych – mówił wicepremier.",,
Franciszek: w podejściu do migracji potrzebna jest roztropność,"Potrzebna jest roztropność w podejściu do migracji – powiedział papież Franciszek dziennikarzom w drodze powrotnej z pielgrzymki do Kolumbii. Podczas konferencji w samolocie mówił, że „głupi” i „uparty” jest ten, kto nie zdaje sobie sprawy ze zmian klimatu.","Odnosząc się do kryzysu migracyjnego, papież oświadczył: „Czuję obowiązek, by wyrazić wdzięczność Włochom i Grecji, ponieważ otworzyły serca przed migrantami. Przyjęcie ich to przykazanie Boże”.Następnie zastrzegł: „Ale rząd musi podchodzić do tego problemu z cnotą roztropności”.Zdaniem Franciszka w pierwszej kolejności należy rozważyć, ile miejsc ma się dla przybyszów. – Po drugie – dodał – chodzi o to, by nie tylko ich przyjmować, ale także integrować.– Widziałem we Włoszech przykłady przepięknej integracji – zapewnił. „Afryka to przyjaciółka i trzeba jej pomóc”Papież położył nacisk na to, że jest także problem humanitarny. W ten sposób odniósł się do obozów dla migrantów i uchodźców, głównie w Libii. – Niech ludzkość zda sobie sprawę z istnienia tych obozów, z warunków, w jakich ci migranci żyją na pustyni, widziałem zdjęcia – mówił papież.Ocenił też: „Mam wrażenie, że włoski rząd czyni wszystko na polu humanitarnym, by rozwiązać także problemy, których nie może wziąć na siebie”. I podsumował: „A zatem – serce zawsze otwarte, roztropność, integracja i bliskość humanitarna”.– Ale jest też nasza zbiorowa podświadomość, która myśli: Afrykę należy wyzyskiwać – powiedział papież.Wyraził przekonanie, że przeświadczenie to należy obalić. – Afryka to przyjaciółka i trzeba jej pomóc – wskazał. Głupiec i uparciuchW czasie 40-minutowej rozmowy z wysłannikami światowych mediów odniósł się również do ogromnych strat wyrządzonych przez huragan Irma na Karaibach i na Florydzie. Według papieża ten, kto zaprzecza, że zmiany klimatyczne są rezultatem działania człowieka, powinien zapytać naukowców.– Zmiany klimatyczne widać po ich efektach i wszyscy jesteśmy moralnie odpowiedzialni za podejmowanie decyzji. Uważam, że to sprawa bardzo poważna. Na każdym spoczywa odpowiedzialność moralna i politycy mają swoją – mówił Franciszek dziennikarzom.Jego zdaniem ci, którzy negują wpływ człowieka na zmiany klimatyczne, muszą poradzić się naukowców, a potem zdecydować. – Historia osądzi te decyzje – dodał.Papież stwierdził też: „Przychodzi mi na myśl jedno zdanie ze Starego Testamentu: człowiek to głupiec, to uparciuch, który nie widzi. To jedyne zwierzę, które dwa razy wpada do tej samej dziury. To pycha, zarozumiałość”. W obronie „marzycieli”Franciszek wyraził też nadzieję, że w USA rozwiązany zostanie problem tzw. marzycieli (dreamers), czyli zagrożonych deportacją dzieci nielegalnych imigrantów. Podkreślił, że rozdzielanie młodych ludzi i rodzin nie przynosi niczego dobrego żadnej ze stron. – Mam nadzieję, że sprawę tę się przemyśli – dodał.– Prezydent Stanów Zjednoczonych przedstawia się jako obrońca życia. Jeśli jest dobrym obrońcą życia, rozumie znaczenie rodziny i życia; należy bronić jedności rodziny – oświadczył Franciszek.Jego zdaniem „kiedy młodzi ludzie czują się wykorzystywani, czują, że nie mają nadziei”.– A kto z niej okrada? Narkotyki, inne uzależnienia, samobójstwo, do którego można zostać pchniętym, kiedy jest się odrywanym od swoich korzeni. Każda taka rzecz, wbrew własnym korzeniom, ograbia z nadziei – powiedział.Papieża pytano również o niegroźne obrażenia, których doznał w niedzielę w czasie przejazdu papamobile w Cartagenie, gdy w wyniku uderzenia po raptownym hamowaniu zranił się lekko w łuk brwiowy i policzek.– Wychyliłem się, by pozdrowić dzieci, nie dostrzegłem szyby i bum – wyjaśnił Franciszek z uśmiechem.",,
Prof. Hartman: apel prezydenta Kwaśniewskiego jest oczywisty. Może uruchomi jakąś część obrażonych wyborców lewicy,"– Wydaje mi się, że wszyscy ludzie, którzy pamiętają czasy rządów Kaczyńskiego, Macierewicza i Rydzyka chcieliby uniknąć recydywy tzw. IV RP – powiedział w „INFOrozmowie” prof. Jan Hartman, jeden z sygnatariuszy „Apelu profesorów o zjednoczenie sił postępowych”. Hartman komentował poparcie byłego prezydenta Aleksandra Kwaśniewskiego dla Bronisława Komorowskiego.","Dla profesora Jana Hartmana, jednego z sygnatariuszy „Apelu profesorów o zjednoczenie sił postępowych”, w którym naukowcy zabiegają o jedność i ostrzegają przed nacjonalizmem, gest byłego prezydenta Aleksandra Kwaśniewskiego jest oczywisty.  We wtorek były szef państwa polskiego poparł obecnego w wyścigu o kolejną kadencję.  – Wydaje mi się, że wszyscy ludzie, którzy pamiętają czasy rządów Kaczyńskiego, Macierewicza i Rydzyka chcieliby uniknąć recydywy tzw. IV RP. Niestety nie wszyscy pamiętają. Dlatego takie apele są istotne dla młodszej młodzieży – ocenił gość „INFOrozmowy”. – Apel prezydenta Kwaśniewskiego jest oczywisty. Wszyscy wiedzą, na kogo mają głosować – dodał. Profesor uważa, że być może uruchomi to część wyborców lewicy, którzy obrażeni na to, co dzieje się w Polsce, nie poszli na pierwszą turę, a zdecydują się pójść na drugą. – Stawka jest ogromna. Chodzi o Polskę – mówił i podkreślił, że jego zdaniem  o tym kto wygra zadecyduje frekwencja.",,
Kreml „zmartwiony” reformami wymiaru sprawiedliwości w Polsce,"– Władza ma chronić niezależność sądów – pouczała nasz kraj Rosja na sesji Zgromadzenia Parlamentarnego Rady Europy. – Wspieramy rezolucję ws. Polski – mówił Aleksandr Bashkin, rosyjski senator biorący udział w posiedzeniu. W podobnym tonie wypowiadali się politycy polskiej opozycji. „Polscy posłowie opozycji ramię w ramię z Rosją. Co za upadek” – skomentował sytuację Dominik Tarczyński, poseł PiS.","– Bardzo nas martwi połączenie stanowisk ministra sprawiedliwości i prokuratora generalnego. (...) Prezesi sądów będą otrzymywali korzyści finansowe, to jest zagrożenie niezawisłości wymiaru sprawiedliwości – mówił Bashkin. Jak podkreślił, „niezawisłość sądów jest fundamentalną sprawą”. – Popieramy rezolucję, chcemy w ten sposób pomóc kolegom z Polski w zmianie obecnej sytuacji i powrocie do przestrzegania zasad Rady Europy – podkreślił, wzywając polski rząd do zmiany przepisów. Krytyczne wobec polskiego rządu głosy formułowali także przedstawiciele polskiej opozycji. – Krok za krokiem mój kraj usiłował przywrócić instytucje demokratyczne, które miały służyć demokracji i ludziom, w tym sądy, w których sędziowie nie są poddawani politycznym naciskom. Niestety przez ostatnie pięć lat jesteśmy świadkami niszczenia filarów demokracji – mówił w trakcie swojego wystąpienia Krzysztof Śmiszek (Wiosna).",,
Wojewoda unieważnił uchwałę ws. zmiany nazwy ulicy majora „Łupaszki”,"Wydanym w poniedziałek rozstrzygnięciem nadzorczym wojewoda podlaski stwierdził nieważność uchwały Rady Miasta Białystok, dotyczącej zmiany nazwy ulicy im. majora Zygmunta Szendzielarza „Łupaszki” na ulicę Podlaską. Rozstrzygnięcie nadzorcze zostało opublikowane w Biuletynie Informacji Publicznej Podlaskiego Urzędu Wojewódzkiego w Białymstoku. Gminie przysługuje na nie skarga do sądu administracyjnego.","Ulicę na osiedlu Skorupy imieniem majora „Łupaszki” rada miasta nazwała w kwietniu 2018 r. Inicjatorami byli radni PiS, którzy mieli wtedy większość w tej radzie. Radni nadali ulicy nazwę majora Szendzielarza, mimo że prezydent miasta proponował inną nazwę: Podlaska. W obecnej kadencji samorządu większość ma Koalicja Obywatelska, w skład której wchodzą radni Forum Mniejszości Podlasia; już wcześniej zapowiadali oni starania o zmianę nazwy tej ulicy i to z ich inicjatywy na sesję 28 października trafił projekt stosownej uchwały. Odnosząc się do działań „Łupaszki” wskazywali, że na szlaku jego oddziałów były „spalone wsie i ludność cywilna”. W głosowaniu, w którym rada opowiedziała się za zmianą tej nazwy, zdecydował jeden głos. Głosowanie poprzedziła burzliwa dyskusja, również z udziałem mieszkańców miasta. Zygmunt Szendzielarz „Łupaszka” w czasie II wojny światowej był dowódcą słynnej V Brygady Wileńskiej AK. We wrześniu 1945 r. wyjechał na Pomorze, gdzie prowadził działalność dywersyjną na terenach województw zachodniopomorskiego, gdańskiego i olsztyńskiego. 2 listopada 1950 r. Wojskowy Sąd Rejonowy w Warszawie skazał go na wielokrotną karę śmierci. Wyrok wykonano 8 lutego 1951 r. w warszawskim więzieniu na Mokotowie. Również jego szczątki komuniści ukryli w nieznanym miejscu, jednak po badaniach i ekshumacjach IPN odnaleziono je na tzw. Łączce na Cmentarzu Wojskowym na Powązkach w Warszawie.",,
Będą kolejne ataki. Putin nie skończył ze szkalowaniem Polski,"Prezydent Andrzej Duda uniknął pułapki zastawionej na niego przez Władimira Putina i antypolsko, a przy tym prorosyjsko nastawione środowiska żydowskie. Uniemożliwienie mu zabrania głosu podczas obchodów w Jad Waszem, a danie takiej możliwości przywódcy Rosji, to nic innego jak prowokacja i skandal. Nie ma się jednak temu co dziwić, skoro współorganizatorem uroczystości jest oskarżający Polaków o antysemityzm szef izraelskiej dyplomacji Israel Kac, a pieniądze na nie wykłada bliski Kremlowi rosyjski oligarcha Wiaczesław Mosze Kantor.","Kampania oszczerstw wymierzona przez Kreml w Polskę nie skończyła się. Po tym, jak pod koniec zeszłego roku Wladimir Putin głosił, że przyczyną II wojny światowej był nie pakt Ribbentrop-Mołotow, a pakt monachijski z 1938 roku i że Polska ponosi swoją ówczesną polityką  odpowiedzialność za jej wybuch, Związek Sowiecki we wrześniu 1939 nic jej „w istocie nie odbierał”, a poza tym jesteśmy krajem antysemitów – dziś możemy być pewni, że kultywowane przez lata kłamstwa Kremla będą w dalszym ciągu wykorzystywane do ataku na nasz kraj.  Ten rok może być pod tym względem szczególny. Majowe obchody w Moskwie 75. rocznicy zakończenia II wojny światowej będą kulminacją sowiecko-rosyjskich kłamstw. Planem Kremla jest wykorzystanie tych uroczystości do umocnienia swojej słabnącej władzy w społeczeństwie, które z powodu coraz gorszej sytuacji ekonomicznej i braku sukcesów na arenie międzynarodowej traci wiarę w Putina i jest coraz bardziej zdegustowane obecnym systemem władzy. Kreml chce także wymusić na zachodnich partnerach akceptację dla prowadzonej przez Rosję agresywnej polityki – zarówno międzynarodowej, wewnętrznej, poprzez prześladowanie opozycji, jak i historycznej.  Decyzja prezydenta o nieuczestniczeniu 23 stycznia w uroczystości w Jad Waszem, z okazji rocznicy wyzwolenia Auschwitz, organizowanej przez Światowe Forum Holokaustu, wynikała z odmówienia udzielenia Andrzejowi Dudzie głosu podczas obchodów, w odróżnieniu od przedstawicieli Izraela, Rosji, Niemiec, Francji, Wielkiej Brytanii i Stanów Zjednoczonych.  - Stanowisko całego polskiego rządu i moje jako prezydenta jest jednoznaczne: albo Polska będzie mogła zabrać głos, albo prezydent Rzeczypospolitej nie powinien brać udziału w tym wydarzeniu – powiedział prezydent ogłaszają swoją decyzję po spotkaniu Rady Gabinetowej. O warunku tym, jak napisał na Twitterze polski ambasador w Izraelu Marek Magierowski, zarówno Instytut Jad Waszem, jak i władze Izraela wiedziały od co najmniej czterech miesięcy.  Andrzej Duda poinformował przy tym, że weźmie udział w odbywających się cztery dni później w Oświęcimiu  uroczystościach 75. rocznicy wyzwolenia obozu Auschwitz-Birkenau, na które przybędą ocaleni i delegacje z całego świata. O tym, że teraz odpowiedzialność za zaproszenie do Jad Waszem Putina i umożliwienie mu wygłoszenia przemówienia, bierze na siebie strona izraelska – mówił zaś szef polskiej dyplomacji Jacek Czaputowicz. Biorąc pod uwagę ostatnie kłamstwa i lata manipulacji w temacie II wojny światowej czy komunizmu, można być pewnym, że rosyjski prezydent wykorzysta tę okazję do wypowiadania kolejnych oszczerstw.   – Problemem jest zachowanie Władimira Putina w ostatnich tygodniach, rewizjonistyczna polityka dotycząca interpretacji historii, przyczyn II wojny światowej. Naprawdę, organizatorzy, strona izraelska ma poważny problem, że będzie musiał wysłuchać tego, co powie Putin, jeżeli powie coś takiego kontrowersyjnego. Dobrze, żebyśmy my się w to nie mieszali – powiedział minister.  – Izrael ma pewne tutaj kalkulacje polityczne, jest zainteresowany dobrymi kontaktami z Rosją; Rosja jest istotna w Syrii, to jest rejon bezpieczeństwa Izraela – tłumaczył postawę izraelskich władz szef MSZ.  O tym, że uroczystości te naznaczone są mocnym politycznym akcentem świadczy również, że za organizacją 5. Światowego Forum Holokaustu stoi rosyjski oligarcha Wiaczesław Mosze Kantor, który ma bliskie powiązania z Putinem. Kieruje on m.in. grupą Acron, będącej jedną z głównych producentów i dystrybutorów nawozów mineralnych na świecie. Firma ta swojego czasu próbowała bezskutecznie przejąć większościowe udziały w polskiej Grupie Azoty.  Jednym ze współorganizatorów uroczystości jest też izraelski minister spraw zagranicznych i ds. służb specjalnych Israel Kac, który w ubiegłym roku powiedział, że Polacy „wysysają antysemityzm z mlekiem matki”.  Jednoznacznie krytycznie o organizowanych w Jad Waszem  uroczystościach mówił w rozmowie z Onet.pl prezes zabiegającej o dialog polsko-żydowski fundacji From the Depths - Jonny Daniels. Ocenił on, że mamy do czynienia z „wielką grą Putina i rosyjskich oligarchów”.  – To, co robią, jest nadzwyczajnie złe. Zdecydowali, że przemawiać będą m.in. Emmanuel Macron i Władimir Putin. Pierwszy z nich stoi przecież na czele państwa, które nie przejmowało się losem m.in. Żydów i Polaków, skazanych na śmierć w Auschwitz. Francuzi pili szampana i jedli ślimaki, gdy Polacy walczyli w 1944 r. Dlaczego zatem Macron ma zabrać głos? Dlaczego przemawiać ma również prezydent Rosji, który kłamał na temat udziału Polski w II wojnie światowej? – podkreślał Jonny Daniels.  Forum Żydów Polskich z kolei zaznaczyło, że w Jerozolimie będą przemawiać reprezentanci państw, które podpisały pakt Ribbentrop-Mołotow, a także Francji, która wydała Żydów Niemcom, „ale polski prezydent, reprezentujący państwo, którego rząd zaalarmował świat z powodu masowej eksterminacji Żydów w okupowanej przez Niemcy Polsce, jest jedynym głosem, który nie zostanie uwzględniony ani usłyszany”. Izraelski rząd poinformował wczoraj, że swój udział na Światowym Forum Holokaustu w Jerozolimie potwierdziły delegacje z 42 krajów. W czasie uroczystości w Instytucie Jad Waszem będą przemawiać izraelski prezydent Reuwen Rivlin, premier Benjamin Netanjahu a także rezydenci Francji, Rosji i Niemiec – Emmanuel Macron, Władimir Putin i Frank-Walter Steinmeier, brytyjski książę Karol jak również izraelscy rabini oraz byli więźniowie.  Biorąc pod uwagę niedawne kłamstwa Putina manipulującego historią II wojny światowej, należy brać pod uwagę, że rosyjski przywódca znów oszczerczo zaatakuje nasz kraj. Wątpliwe jest też, by spotkało się to podczas uroczystości z czyjąś reakcją. To zaś sprawia, że słowa prezydenta Andrzeja Dudy, które ten wypowie cztery dni później podczas uroczystości w Auschwitz, wybrzmią wyjątkowo mocno.  Należy się też liczyć, że efektem uroczystości w Jad Waszem może być pogorszenie relacji z Izraelem. O tym, jak niewiele trzeba, by doszło do poważnego dyplomatycznego sporu, wiemy aż nadto.  Jeśli weźmie się pod uwagę, że szefem tamtejszej dyplomacji jest wciąż Israel Kac, który pomimo głoszenia swoich antypolskich haseł wciąż pozostał na stanowisku, to możemy mieć uzasadnione obawy, że Putin może wykorzystać swoje powiązania z częścią izraelskich środowisk do szkalowania Polski i przedstawiania naszego kraju i rodaków jako współpracowników Hitlera i antysemitów. To zaś sprawia, że nasza dyplomacja musi działać wyjątkowo sprawnie, tak by na bieżąco reagować na falę kłamstw. Rosja nie zakończyła swojego ataku. W momentach dla siebie wygodnych, Kreml będzie ponownie używał tych haseł w walce z naszym krajem.  A na pewno znajdzie je przed majowymi obchodami w Moskwie 75. rocznicy zakończenia II wojny światowej, podczas których Putin będzie chciał wymusić akceptację bądź uległość dla swoich kłamliwych historycznych sądów.  Co prawda, słowa o tym, że Związek Sowiecki nie był odpowiedzialny za wybuch wojny, nie współpracował z Hitlerem, był ofiarą, ale i dzielnym obrońcą wolności i pokoju są przede wszystkim formułowane na potrzeby wewnętrzne – w takiej utopii żyje bowiem większość Rosjan, dla których mit Wielkiej Wojny Ojczyźnianej jest kluczowym elementem ich tożsamości, to jednak mają oddźwięk międzynarodowy.  W sytuacji dołującej gospodarki, marazmu, zniechęcenia i słabnących sondaży rządzącej partii Jedna Rosja i samego Putina, a także braku sukcesów na arenie międzynarodowej, co często pomagało w radzeniu sobie z wewnętrznymi problemami, rosyjski lider sięga po środki, które mają mu pomóc odwrócić negatywne trendy.  To jest zaś wielkim niebezpieczeństwem zarówno dla Polski, jak i krajów naszego regionu, gdyż rośnie ryzyko nie tylko prowokacji słownych, ale także wyciągniętych z arsenału wojny hybrydowej.  Petar Petrović Autor jest dziennikarzem Polskiego Radia",,
Alarm w Gruzji. Rosyjski wywiad i jego nowe narzędzia,"Wizyta kanclerz Angeli Merkel w Tbilisi potwierdza, że Gruzini jeszcze długo poczekają na członkostwo w NATO i UE. A to oznacza, że Rosja ma więcej czasu na zepchnięcie kaukaskiego sąsiada z zachodniego kursu. Nie zbrojną agresją, lecz osłabiając państwo od wewnątrz. Gruzja stała się swoistym poligonem, na którym Moskwa testuje cały arsenał narzędzi propagandowych i hybrydowych. Części z nich Rosjanie używają już także w innych krajach, w tym w Polsce.","Nie powinniśmy obiecywać, że przystąpienie Gruzji do UE i NATO nastąpi szybko – powiedziała w piątek w Tbilisi kanclerz Niemiec. Merkel oczekuje dalszych reform. Ale i to może nie wystarczyć. Bo prawdziwa przeszkoda dla przyjęcia Gruzji do NATO jest zupełnie inna. To sprzeciw Moskwy – zresztą Merkel de facto to przyznała, mówiąc w Tbilisi, że bliskość Rosji stanowi „pewną trudność” w kwestii przystąpienia Gruzji do zachodnich organizacji. Kreml łatwo jednak nie zrezygnuje. Ostro sprzeciwia się rozszerzaniu strefy demokracji i praworządności, jaką jest NATO. Rozpowszechnia i utrwala kłamstwa, półprawdy, dezinformację, manipulując w ten sposób opinią społeczną. Na własnym podwórku jest to dziecinnie łatwe, bo przytłaczająca większość mediów i innych środków przekazu jest kontrolowana przez władzę. Trudniej oddziaływać na inne państwa – Rosjanie robią to pośrednio, wykorzystując organizacje pozarządowe i związane z nimi media. Taka strategia jest szalenie groźna w krajach postsowieckich i postkomunistycznych, które Moskwa chce utrzymać lub z powrotem wciągnąć do swej strefy wpływów. Widać to drastycznie na przykładzie Gruzji – już w lutym 2016 roku prezydent tego kraju Giorgi Margwelaszwili w dorocznym orędziu ostrzegał przed coraz groźniejszą rosyjską soft power. Kontrwywiad alarmujeNa początku kwietnia tego roku Służba Bezpieczeństwa Państwowego Gruzji (SSSG) przesłała do parlamentu raport opisujący ryzyka i wyzwania dla bezpieczeństwa kraju. Zwykle była to formalność, prawie niezauważana w mediach. Rok w rok to samo, przede wszystkim o problemie okupowanych przez Rosjan Abchazji i Osetii Południowej. Jednak tym razem wybuchła burza. Moskwa buduje w Gruzji własną sieć agenturalną, której celem jest wpływanie na decyzje parlamentu, rządu i innych państwowych instytucji. Operacja jest szeroko zakrojona i długoterminowa. Jak podkreśla SSSG, głównym celem aktywności rosyjskiego wywiadu jest „sprowokowanie antyzachodnich postaw i nihilizmu w gruzińskim społeczeństwie; zaszkodzenie międzynarodowemu wizerunkowi Gruzji; sprowokowanie polaryzacji, destabilizacji i konfliktów na etnicznym i religijnym gruncie; przyczynienie się do dezintegracji kraju”. Oprócz klasycznej działalności szpiegowskiej, czyli prób penetracji pod przykryciem państwowych instytucji, pozyskiwania tajnych informacji, rozbudowy siatki agentów, Rosjanie używają w celu wpływania na procesy w sferach politycznej, ekonomicznej i militarnej „technologii wojny hybrydowej”: organizują w mediach kampanie propagandowe i dokonują „informacyjnych dywersji”, przeprowadzają cyberataki, jak też aktywują destrukcyjne środowiska polityczne oraz populistyczne grupy w celu przeprowadzania działań destabilizujących. W przypadku Gruzji to przede wszystkim podległy prezydentowi Rosyjski Instytut Badań Strategicznych (RISS) – de facto ekspozytura Służby Wywiadu Zagranicznego (SWR). Wywiad za pośrednictwem RISS podaje informacje używane następnie do manipulowania opinią publiczną. Jak alarmuje gruziński kontrwywiad, Rosja „usiłuje tworzyć ośrodki i agencje ekspercko-badawcze w celu rozwijania określonych tematów, przy wykorzystaniu których można dezorientować opinię publiczną”. Doskonałym polem do tego typu aktywności są podziały i napięcia etniczno-wyznaniowe. To wspomniany RISS współorganizował w lipcu 2014 roku w Hotelu Ambasador w Tbilisi okrągły stół ekspertów poświęcony „islamskiej ideologii i zagadnieniom bezpieczeństwa w regionie Kaukazu”. Ze strony gruzińskiej imprezę organizował Instytut Eurazjatycki. To jeden z dwóch filarów rosyjskiej aktywności nowego typu w Gruzji. Drugim jest Eurazjatycki Wybór. Wokół obu instytucji działają wianuszki organizacji pozarządowych i mediów, które łączy jedno: prowadzą działalność prorosyjską, realizują cele polityki rosyjskiej, są współfinansowane przez Rosjan.Z Eurazją w nazwieInstytut Eurazjatycki (IE) skupia się na organizowaniu seminariów i konferencji z udziałem pracowników naukowych i analityków z Gruzji i z Rosji, jak również aranżuje aktywność edukacyjną dla gruzińskiej młodzieży szkolnej – skupiając się propagowaniu zwycięstwa ZSRR w Wielkiej Wojnie Ojczyźnianej oraz na osiągnięciach Józefa Stalina. Instytut został założony w 2009 roku przez Gulbaata Rcchiladzego i Iraklego Vekuę. Współpracuje z wieloma rosyjskimi organizacjami, w tym Międzynarodowym Ruchem Eurazjatyckim doskonale znanego także w Polsce Aleksandra Dugina, Centrum Lwa Gumilowa, Towarzystwem Naukowym Kaukazologów – wszystkie one promują i popularyzują ideologię eurazjatycką. IE założył też Klub Młodych Politologów, którego członkowie regularnie jeżdżą do Moskwy na seminaria organizowane przez Rosyjski Instytut Studiów Strategicznych. Z Instytutem Eurazjatyckim związane są media, w tym internetowe gazety „Gruzja i Świat” (Geworld.ge) i Saqinform.ge, regularnie zamieszczające antyzachodnie, homofobiczne i ksenofobiczne (głównie antytureckie) teksty. Eurazjatycki Wybór powstał później niż Instytut Eurazjatycki. Założyli go w 2013 roku wydawca gruzińskiej spółki zależnej rosyjskiej TV Mir, Borys Manżukow oraz Arcził Czkoidze i Maia Chinczagaszwili. Eurazjatycki Wybór skupia się na organizowaniu ulicznych protestów, a twarzą tej organizacji pozarządowej jest właśnie Czkoidze. W swych wystąpieniach podkreśla braterstwo narodów gruzińskiego i rosyjskiego na fundamencie wiary prawosławnej. Utrzymuje kontakty z Duginem, Żyrinowskim i Ziuganowem, jest często cytowany w mediach rosyjskich. Tak jak w przypadku Instytutu Eurazjatyckiego, liderzy Eurazjatyckiego Wyboru zaangażowali się w powołanie szeregu innych organizacji pozarządowych. Sam Czkoidze założył Towarzystwo Herakliusza II (gruzińskiego monarchy, który przyjął rosyjski protektorat w 1783 r.), które promuje ultrakonserwatywne wartości prawosławne i które było jednym z organizatorów słynnej antygejowskiej demonstracji przed ambasadą USA w Tbilisi w maju 2015 r. Towarzystwo uważa, że Gruzja powinna przywrócić swe historycznie dobre relacje z Rosją i żąda referendum ws. kursu polityki zagranicznej kraju.Gruziński poligonJednym z ulubionych obszarów oddziaływania przez Rosję są wszelkie kwestie związane z pamięcią historyczną. Jednym z najbardziej typowych zabiegów jest „opieka” nad sowieckimi miejscami pamięci i przekonywanie, że miejscowe społeczeństwo winne jest dozgonną wdzięczność Armii Czerwonej za zwycięstwo nad Niemcami i „wyzwolenie”. Na terenie Gruzji aktywność organizacji zaangażowanych w ten obszar koordynują osoby bezpośrednio inspirowane przez rosyjski wywiad. Pośredniczą one między mocodawcami z RISS a wykonawcami, czyli NGOsami, przekazując informacje, polecenia i pieniądze. Nie tylko w Gruzji, ale też w innych państwach Europy Środkowej i Wschodniej organizację większości wydarzeń związanych z ważnymi rocznicami historycznymi (ostatnio była to rocznica rewolucji październikowej) koordynuje Rosyjskie Towarzystwo Historyczne. Kto stoi na jego czele? Siergiej Naryszkin. Dyrektor Służby Wywiadu Zagranicznego. Innym dowodem na to, jaką wagę Kreml przywiązuje do polityki pamięci i jaką rolę odgrywają w niej służby specjalne, jest obecność dyrektora FSB Aleksandra Bortnikowa w Komitecie Zwycięstwa, na czele którego stoi Putin, a który ma za zadanie szerzyć rosyjską wizję drugiej wojny światowej poprzez konferencje, wystawy, współpracę między weteranami. Zamiast integracji z NATO i UE, prorosyjscy dziennikarze, eksperci i działacze promują „neutralność”. Częścią podawanej przez rosyjski wywiad miejscowym mediom i organizacjom narracji jest przekonywanie, że wejście Gruzji do NATO będzie równoznaczne z ostateczną i nieodwracalną utratą Abchazji i Osetii Południowej. Rosjanie wykorzystują fakt, że gruzińskie społeczeństwo jest w dużej części bardzo konserwatywne i religijne. Świat zachodni jest przedstawiany jako siła, która „narzuca homoseksualizm i walczy z narodową tożsamością, tradycjami, prawosławiem i rodziną jako społeczną instytucją”. Jednocześnie Rosja jest pokazywana jako kraj prawosławny i przeciwwaga dla zgniłego Zachodu.Poziom infiltracji i inwigilacji środowisk dziennikarskich i pozarządowych Gruzji przez Rosjan jest znacznie głębszy niż w innych krajach. Tutaj więc Moskwa testuje całą gamę narzędzi propagandowych i hybrydowych. To dzwonek alarmowy dla innych krajów Europy Środkowej i Wschodniej. Gruzja jest bowiem tylko poligonem dla działań, które rosyjski wywiad prowadzi lub zamierza prowadzić na terenie także Polski i innych krajów dawnego bloku wschodniego. Znane historie z wydalonym dziennikarzem Leonidem Swiridowem czy historykiem Dmitrijem Karnauchowem jako żywo przypominają opisane wcześniej metody działania rosyjskiego wywiadu w Gruzji. Działają też w Polsce propagatorzy ideologii eurazjatyckiej. A nie tak znów dawno w Moskwie gościła grupa polskich dziennikarzy na zaproszenie znanej z aktywności hybrydowej w Gruzji Fundacji Gorczakowa. Protesty w sprawie pomników czerwonoarmistów, oskarżanie Polaków o niewdzięczność wobec „wyzwolicieli”, przedstawianie Zachodu jako gniazda rozpusty i nihilizmu, twierdzenie, że w chwili próby amerykański i natowski sojusznik zdradzi – taką narrację prorosyjskie media, publicyści i eksperci w Polsce prowadzą od dawna. Tym bardziej warto wyciągać wnioski z doświadczeń Gruzinów.",,
Siedem komitetów ma listy w całej Polsce,"Komitety PO, PiS, SLD, PSL, PJN, Ruch Palikota i PPP Sierpień 80 mogą zarejestrować listy we wszystkich okręgach wyborczych – poinformował sekretarz PKW Kazimierz Czaplicki.","W środę PKW informowała o sześciu komitetach wyborczych, mogących zarejestrować listy w całym kraju: PO, PiS, SLD, PSL, PJN, Ruch Palikota. Ale Polska Partia Pracy - Sierpień 80 poinformowała w oświadczeniu, że komitet złożył do rejestracji listy kandydatów do Sejmu we wszystkich 41 okręgach wyborczych i jest jednym z siedmiu komitetów wyborczych o charakterze ogólnopolskim.– Doszedł komitet wyborczy Polska Partia Pracy, który również może zarejestrować listy okręgowe we wszystkich okręgach wyborczych  – poinformował Czaplicki.Zgodnie z kodeksem wyborczym, komitet wyborczy, który zarejestrował do wtorku do godz. 24 listy kandydatów co najmniej w połowie okręgów wyborczych, uprawniony jest do zgłoszenia dalszych list, bez poparcia zgłoszenia podpisami wyborców. Wymaganej ilości podpisów nie udało się zebrać Prawicy Marka Jurka i Nowej Prawicy Janusza Korwin–Mikkego. Czaplicki przyznaje, że kandydatom jest coraz trudniej zebrać podpisy do zarejestrowania komitetów. Może to być związane z tym, że obywatele coraz bardziej cenią swoje poparcie i nie udzielają go pochopnie. Do 31 sierpnia, do 20.00 zarejestrowano 292 listy kandydatów na posłów, 43 są badane, 16 listom odmówiono rejestracji, a przedstawicieli 13 komitetów wezwano do usunięcia wad. Procedura rejestracyjna komitetów zakończy się przed 9 września. Tego dnia PKW wylosuje numery dla komitetów wyborczych, które zarejestrowały listy we wszystkich okręgach.",,
"„Nowe dowody pokazują, że Rosja odegrała rolę w katastrofie smoleńskiej”","Chociaż raport techniczny podkomisji smoleńskiej został uznany przez przeciwników Antoniego Macierewicza za teorię spiskową, to zasługuje on na uwagę – pisze na portalu observer.com amerykański ekspert ds. bezpieczeństwa John Schindler. Według niego, „nowe dowody pokazują, że Rosja odegrała rolę w katastrofie smoleńskiej”.","Były analityk Agencji Bezpieczeństwa Narodowego USA swój tekst tytułuje: „Nowe dowody pokazują, że Rosja odegrała rolę w katastrofie smoleńskiej, w której zginęli polscy przywódcy”. Tytułowe dowody – jego zdaniem – mają być zawarte w raporcie technicznym podkomisji smoleńskiej.Schindler nazywa katastrofę rządowego Tu-154M z 2010 r. „jedną z najważniejszych katastrof lotniczych” naszych czasów.„Od samego początku prawicowi sojusznicy poległego prezydenta czuli, że coś jest nie tak, a podejrzenia podały na Rosjan. Polacy dobrze znają swojego sąsiada, a Kaczyński nie miał złudzeń co do bandyckiego reżimu Władimira Putina” – pisze. „Śledczy ustalili jednak, że do katastrofy doszło z powodu serii błędów ludzkich i że da się ją wytłumaczyć bez nikczemnej tajemnicy” – przypomina. Ekspert tłumaczy, że wyniki oficjalnych śledztw w Rosji i Polsce, które opublikowano w 2011 r., nie były w pełni zgodne, ale ogólnie śledczy zasadniczo zgodzili się m.in. co do tego, że pilot popełnił błąd.„Większość śledczych zgodziła się z oficjalną oceną, ale w wielu umysłach zachowanie Rosjan w związku z katastrofą budziło wątpliwości” – pisze Schindler. Putin wciąż trzyma wrakMoskwa obiecywała pełną współpracę, ale nie wywiązała się z tego i przypomina, że osiem lat po katastrofie wrak samolotu nie został przekazany Polsce, co jego zdaniem uniemożliwia Warszawie przeprowadzenie „właściwego dochodzenia”. „Jeszcze bardziej żenujące jest to, że Kreml w wyjątkowo niechlujny sposób obchodził się ze zmarłymi” – dodaje Schindler, przypominając, że wiele ciał zostało zamienionych lub źle zidentyfikowanych. Według eksperta „dla wielu Polaków wskazywało to na spisek” i na to, że Rosja jest potajemnie zamieszana w katastrofę. Schindler wskazuje, że po dojściu PiS do władzy minister obrony narodowej Antoni Macierewicz skrytykował wersję katastrofy poprzedniego rządu; uznał, że była ona wybielona i została potajemnie skoordynowana z Moskwą. Obiecał „świeże spojrzenie” na Smoleńsk, oparte na nowych dowodach, które jego zdaniem były tuszowane przez poprzedni rząd.Ekspert przypomina, że chociaż w ósmą rocznicę tragedii Macierewicz nie stał już na czele resortu obrony, to w zeszłym miesiącu zgodnie z zapowiedzią ukazał się jego raport. Głosi on, że „katastrofę wywołało kilka eksplozji na pokładzie Tu-154 przed uderzeniem w ziemię”.„Innymi słowy nie był to wypadek i stali za tym Rosjanie” – pisze Schindler. „Nie mam żadnych wątpliwości, że na pokładzie były eksplozje, zanim samolot uderzył w ziemię” – cytuje Schindler Taylora. „Są mocne dowody, że kilka sekund później drzwi po lewej stronie kadłuba, tuż przy skrzydle, zostały wysadzone i wbite mocno w ziemię przez inną eksplozję w kadłubie” – oświadczył. Schindler uważa, że biorąc pod uwagę status Taylora jako „szanowanego badacza katastrof lotniczych”, katastrofa w Smoleńsku wymaga ponownego dokładnego zbadania przez doświadczone strony trzecie. Nie powinno jednak chodzić o Polskę ani Rosję.Schindler dodaje na observer.com, że „amerykańscy przedstawiciele wywiadu” sugerowali podobną wersję, z której wynikało, iż „amerykańscy szpiedzy, tak jak Warszawa, zawsze wiedzieli, że Rosjanie kłamią w sprawie katastrofy”. Ponadto według Schindlera, „niemiecki wywiad też zdaje się znać tę paskudną prawdę”.Ukradł Krym, otruł SkripalaKiedyś fantazją mogłoby się wydawać sugerowanie, że Putin „ryzykowałby wojną mordując czołowych przedstawicieli władz Polski, ale w ciągu ośmiu lat po katastrofie Kreml ukradł Krym i dokonał inwazji na wschodzie Ukrainy, nie wspominając o użyciu bojowego środka chemicznego w Anglii, by uciszyć wrogów” – pisze amerykański ekspert. „Z dzisiejszego punktu widzenia ukryta, zabójcza rosyjska ręka w sprawie Smoleńska nie wydaje się już nieprawdopodobna. Polska zasługuje na prawdę o tym, co naprawdę wydarzyło się 10 kwietnia 2010 r.” - konkluduje Schindler.",,
"PE wzywa do ograniczenia pestycydów, aby chronić europejskie pszczoły","Parlament Europejski wezwał w rezolucji Komisję Europejską do ograniczenia stosowania pestycydów, które są szkodliwe dla pszczół i innych owadów zapylających. Zdaniem Parlamentu dotychczasowe działania prowadzone przez Komisję są niewystarczające.","W kwietniu 2018 r. Unia Europejska zgodziła się całkowicie zakazać stosowania na wolnym powietrzu trzech pestycydów, określanych jako neonikotynoidy. Kilka państw członkowskich zgłosiło jednak konieczność wyłączenia ich terytorium spod tego zakazu.  Po wystosowaniu przez Parlament Europejski i Radę Unii Europejskiej wezwania do podjęcia działań, mających na celu ochronę pszczół i innych owadów zapylających, 1 czerwca 2018 r. Komisja Europejska przedstawiła strategię w tej sferze.  W przyjętej rezolucji PE uznał jednak, że jest ona niewystarczająca – nie chroni ona pszczół i innych owadów przed wieloma przyczynami spadku ich liczebności, w tym przed intensywnym rolnictwem, pestycydami, zmianą klimatu, zmianą użytkowania gruntów, utratą siedlisk i gatunkami inwazyjnymi. Ograniczenia stosowania pestycydów zdaniem europosłów musi stać się kluczowym celem przyszłej Wspólnej Polityki Rolnej (WPR). Wzywają oni również do dodania obowiązkowego ograniczenia pestycydów na terenie UE w zbliżającym się przeglądzie dyrektywy dotyczącej tego tematu.  Wreszcie Parlament domaga się przeznaczenia większych funduszy na badania przyczyn spadku liczby pszczół, tak aby można wzmocnić ochronę różnorodność gatunków owadów zapylających.  Według Komisji około 84 proc. gatunków roślin uprawnych i 78 proc. gatunków dzikich kwiatów w samej Unii zależy, przynajmniej częściowo, od zapylania przez owady. Prawie 15 mld euro rocznej produkcji rolnej w UE jest bezpośrednio zapylana przez owady.  Ekolodzy i pszczelarze wyjaśniają, że pestycydy z grupy neonikotynoidów negatywnie wpływają na system nerwowy i odpornościowy owadów, co ma wpływ na ich zdrowie i życie. Takie związki chemiczne paraliżują też zdolności komunikacyjne pszczół – nie mogą znaleźć one pożywienia bądź uli.",,
„Wydarzenia w Boliwii to silny sygnał dla nielegalnych reżimów w Wenezueli i Nikaragui”,"Prezydent USA Donald Trump oświadczył po ustąpieniu prezydenta Boliwii Evo Moralesa, że wydarzenia w tym kraju to silny sygnał dla nielegalnych reżimów w Wenezueli i Nikaragui. Nazwał też ustąpienie dyktatora „znaczącym momentem dla demokracji na Zachodniej Półkuli”. Dodał, że rezygnacja Moralesa ocaliła demokrację dla Boliwijczyków.","„Stany Zjednoczone składają wyrazy szacunku narodowi boliwijskiemu za to, że domagał się wolności oraz boliwijskiej armii za to, że dotrzymała swej przysięgi, by chronić nie pojedynczą osobę, ale konstytucję Boliwii” – napisał prezydent w komunikacie.Wysokiej rangi przedstawiciel Departamentu Stanu powiedział, że USA apelują do Wielonarodowego Zgromadzenia Legislacyjnego – parlamentu Boliwii – by zebrało się szybko, aby przyjąć rezygnację Moralesa i postępowało zgodnie z konstytucją, starając się wypełnić „polityczną próżnię”, jaka powstała po odejściu prezydenta.Przedstawiciel amerykańskiej dyplomacji dodał, że USA wzywają wszystkie strony konfliktu w Boliwii, aby powstrzymały się od przemocy i respektowały rządy prawa. Podkreślił też, że Waszyngton nie uważa rezygnacji Moralesa za wynik zamachu stanu, ale postrzega jego odsunięcie od władzy jako wyraz woli narodu, który miał dość ignorowania jego woli.Pod naciskiem armiiTuż po telewizyjnym oświadczeniu prezydenta w niedzielę o rezygnacji z urzędu dowódca boliwijskich sił zbrojnych generał Williams Kaliman poinformował, że to armia zmusiła Moralesa do ustąpienia.Prezydent Meksyku Andres Manuel Lopez Obrador oraz szef tamtejszej dyplomacji Marcelo Ebrard ogłosili w poniedziałek, że zmuszenie Moralesa do ustąpienia było puczem. Meksyk zgodził się również udzielić przywódcy azylu politycznego. Także prezydent elekt Argentyny Alberto Fernandez uznał sposób odsunięcia prezydenta Boliwii od władzy za zamach stanu.Organizacja Państw Amerykańskich (OPA) poinformowała, że jej nadzwyczajne spotkanie w sprawie sytuacji w Boliwii zostanie zwołane we wtorek w jej biurze w Waszyngtonie. Sesja została zorganizowana na apel USA, Wenezueli, Brazylii, Kanady, Kolumbii, Gwatemali, Peru i Dominikany.",,
Premier zapowiada zmiany w przepisach. Szybciej będzie można stracić prawo jazdy,"Wprowadzamy pierwszeństwo dla pieszych przed wejściem na pasy, ograniczenie prędkości w terenie zabudowanym do 50 km/h również w nocy oraz możliwość odebrania prawa jazdy przy przekroczeniu prędkości o ponad 50 km/h poza terenem zabudowanym – ogłosił w niedzielę premier Mateusz Morawiecki.","Morawiecki powiedział na konferencji prasowej na błoniach PGE Narodowego w Warszawie, że pod względem bezpieczeństwa na drogach „jesteśmy na ostrym zakręcie”.              – Musimy wprowadzić nowe reguły, procedury i zasady, które zdecydowanie ograniczą śmiertelność na drogach i zwiększą możliwość jazdy bezpiecznej (...). Jesteśmy w samym ogonie UE, jeśli chodzi o bezpieczeństwo na drogach, ginie w ostatnich latach średnio około 3 tys. osób na drogach – mówił premier.              Zapowiedział – oprócz wprowadzonego niedawno obowiązku jazdy „na suwak” i „korytarza życia” – dodatkowe zmiany w przepisach o ruchu drogowym. „Piratów trzeba wyeliminować”               – Piratów na drogach trzeba wyeliminować, wyeliminować skutecznie – podkreślił szef rządu. – Musimy zatem doprowadzić do zmian przepisów ruchu drogowego w taki sposób, żeby zmniejszyć wypadki, zmniejszyć śmiertelność wypadków na drogach – zapowiedział premier Morawiecki.              Jak wskazał, będzie to czynione poprzez inwestycje w infrastrukturę, ale także poprzez „powielanie najlepszych wzorców tych państw Europy Zachodniej, Unii Europejskiej”, które – jak wskazał – mają znacząco ograniczaną liczbę              śmiertelnych wypadków na drogach.– Zadbajmy o to, żeby już te święta najbliższe, święta Bożego Narodzenia, były świętami bezpiecznymi, czego życzę wszystkim kierowcom i wszystkim pieszym – zaapelował premier.",,
Wybory w Platformie. Niespodziewany ruch Muchy,"Posłanka Joanna Mucha poinformowała, że rezygnuje z ubiegania się o stanowisko przewodniczącego Platformy Obywatelskiej. Zaapelowała o poparcie kandydatury szefa klubu KO Borysa Budki.","– Poza tym, że są wybory w Platformie Obywatelskiej, są jeszcze wybory prezydenckie, które są przed nami. Dzisiaj nie jest czas, aby udowadniać samej sobie, jaki wynik mogłabym osiągnąć, tylko jest czas na to, żeby szybko zamknąć te wybory – powiedziała Joanna Mucha na konferencji prasowej w Sejmie.  – Mam nadzieję, że nasze wewnętrzne wybory mogą zamknąć się w pierwszej turze; w związku z tym podjęłam decyzję, że rezygnuję z mojego startu – dodała.  Posłanka KO wystąpiła na wspólnej konferencji z przewodniczącym klubu Koalicji Obywatelskiej Borysem Budką. – Chciałam poprosić wszystkich tych, którzy chcieli swój głos oddać na mnie, żeby zagłosowali na Borysa Budkę – zaapelowała.  Po wycofaniu się posłanki Muchy, a wcześniej także Bartosza Arłukowicza, w wyborach na szefa PO pozostało czterech  kandydatów: szef klubu Koalicji Obywatelskiej i obecny wiceszef partii Borys Budka, inny wiceprzewodniczący Tomasz Siemoniak, poseł Bartosz Sienkiewicz oraz senator Bogdan Zdrojewski.",,
"Google odcina Huawei. Smartfony nie będą miały dostępu do Play Store, Gmaila czy YouTube'a","Przedstawiciele Alphabet Inc. - konglomeratu i holdingu powołanego do życia przez spółkę Google, która też wchodzi w jego skład – potwierdzili w niedzielę w rozmowie z agencją Reutera, że współpraca z chińskim koncernem Huawei została w dużej części zakończona. Huawei w krótkim komunikacie odniósł się do tej informacji.","Informację o zerwaniu współpracy podała wcześniej w niedzielę na swym portalu należąca do Vox Media sieć „The Verge”, specjalizująca się w informacjach na temat nowinek technologicznych i działalności mediów, prezentująca także najnowsze produkty i rozwiązania wprowadzane przez spółki technologiczne.Jak podkreśla Reuters, decyzja konglomeratu Alphabet Inc. jest związana z wcześniejszą, środową decyzją departamentu handlu USA o wpisaniu Huawei Technologies i 70 związanych z nim firm na tzw. czarną listę podmiotów, które muszą uzyskiwać zgodę rządu w Waszyngtonie na to, by kupować amerykańskie komponenty i technologię.Dodatkowo, prezydent USA Donald Trump podpisał 15 maja rozporządzenie zakazujące amerykańskim firmom używania sprzętu telekomunikacyjnego wyprodukowanego przez podmioty, uznane za zagrożenie dla bezpieczeństwa narodowego USA.Co ze smartfonami Huawei?Decyzja o zerwaniu przez Alphabet Inc. współpracy z Huawei w praktyce będzie oznaczać, że chiński koncern traci niemal natychmiast dostęp do google'owskich aktualizacji mobilnego systemu operacyjnego Android. Następna generacja chińskich smartfonów niejako automatycznie nie będzie mieć dostępu do popularnych aplikacji i usług oferowanych przez Google Play Store, jak Gmail czy Youtube. Agencja Reutera przypomina w komentarzu, że w piątek pojawiły się informacje, iż departament handlu USA może okresowo złagodzić restrykcje nałożone na chiński koncern Huawei, by umożliwić amerykańskim firmom współpracującym z chińskim koncernem w sferze rozwiązań oraz infrastruktury „przestawienie się” i „funkcjonowanie bez zakłóceń”.Po piątkowym oświadczeniu rzecznika departamentu handlu, „nie było jasne, w jakim zakresie restrykcje departamentu handlu mogłyby dotknąć dostępu do oprogramowania koniecznego dla funkcjonowania systemu operacyjnego Android, czyli systemu z jądrem Linux dla urządzeń mobilnych” – pisze Reuters. Komunikat Huawei Do całej sprawy odniosła się w krótkim komunikacie firma Huawei, która podkreśliła swój wkład we wzrost sprzedaży telefonów z systemem Android na całym świecie. Zapewniono także obecnych właścicieli Huawei i Honor, że nadal będą otrzymywać aktualizacje zabezpieczeń.„Huawei wniósł znaczący wkład w rozwój systemu Android na całym świecie. Jako jeden z kluczowych globalnych partnerów Androida, ściśle współpracowaliśmy z ich platformą open-source w celu stworzenia ekosystemu, który przyniósł korzyści zarówno użytkownikom, jak i branży. Huawei będzie nadal zapewniać aktualizacje zabezpieczeń i usługi posprzedażne dla wszystkich istniejących produktów Huawei i Honor dla smartfonów i tabletów, obejmując te, które zostały sprzedane i które są nadal dostępne na całym świecie. Będziemy nadal budować bezpieczny i zrównoważony ekosystem oprogramowania, aby zapewnić najlepsze doświadczenia dla wszystkich użytkowników na całym świecie” – brzmi komunikat firmy.",,
"Nie takie emerytury straszne, jak je Platforma malowała. Do ZUS zgłosiło się mniej osób",Do ZUS zgłosiło się mniej uprawnionych do emerytury w ramach obniżonego wieku. Dzięki temu państwo do końca roku może oszczędzić nawet 500 mln zł – informuje w poniedziałek „Dziennik Gazeta Prawna”.,"Gazeta podała, że ZUS wystawił już pierwszy rachunek finansom publicznym za obniżkę wieku emerytalnego. Dotychczasowy koszt wypłat świadczeń dla kobiet, które mogą znów przejść na emeryturę w wieku 60 lat, i mężczyzn po ukończeniu 65. roku życia to w październiku nieco ponad 400 mln zł, czyli o 40 proc. mniej, niż przewidywał zakład. „DGP” przypomina, że wstępne szacunki mówiły, że trzeba będzie na ten cel wysupłać przynajmniej 700 mln zł. To pokazuje, że już na starcie udało się odnotować oszczędności na realizacji obietnicy wyborczej.– Wpływ na finanse publiczne będzie pozytywny, ale trzeba to traktować jako wydatek odłożony w czasie – podkreśla Jakub Borowski, główny ekonomista Credit Agricole – informuje „DGP”.",,
UE wprowadza standardy dowodów osobistych. Mają ukrócić oszustwa,Unia Europejska wprowadzi bardziej rygorystyczne zabezpieczenia dowodów osobistych i minimalne standardy zawartych w nich informacji. Celem jest utrudnić przestępstwa związane z kradzieżami tożsamości. Przedstawiciele państw członkowskich wypracowali w Brukseli porozumienie w tej sprawie.,"– Zapewnienie bezpieczeństwa dokumentów tożsamości jest istotnym narzędziem w walce z terroryzmem i przestępczością zorganizowaną. Bezpieczniejsze dokumenty utrudniają fałszowanie i kradzież tożsamości – wyjaśniał Herbert Kickl, minister spraw wewnętrznych Austrii, która w tym półroczu sprawuje w UE prezydencję.Projekt rozporządzenia określającego minimalne standardy zarówno dla informacji zawartych w dowodach osobistych, jak i dla zabezpieczeń stosowanych przez państwa, które dokumenty te wydają, przedstawiła Komisja Europejska w kwietniu 2018 r. Poziom zabezpieczeń dowodów osobistych jest różny w poszczególnych państwach członkowskich. Eurokraci chcieliby, aby najsłabiej chronione dokumenty zostały wymienione w ciągu dwóch, a pozostałe – w ciągu pięciu lat. Państwa członkowskie uznały jednak, że potrzeba im do tego więcej czasu.Według ich stanowiska dwa lata po przyjęciu przepisów wszystkie nowo wydawane dokumenty będą musiały spełniać nowe normy. Natomiast obecne dowody osobiste, które nie spełniają wymogów, stracą ważność po 10 latach, z wyjątkiem dowodów osób po 70. roku życia, o ile umożliwiają one odczyt danych przez specjalne urządzenia.",,
Jan Paweł II wzorem postępowania dla zdecydowanej większości Polaków,"Według najnowszego sondażu CBOS dla 92 proc. dorosłych Polaków Jan Paweł II pozostaje ważnym wzorem postępowania. 72 proc. twierdzi, że zna treść papieskiego nauczania, a 69 proc. badanych kieruje się w życiu jego wskazaniami.","Jak podaje CBOS, mimo że upłynęło już ponad trzynaście lat od śmierci Jana Pawła II, pamięć o nim jest wśród Polaków wciąż żywa - uważa tak 96 proc. badanych, w tym 63 proc. zdecydowanie. Rzadziej niż przekonanie dotyczące pamięci o Janie Pawle II wyrażana jest opinia świadcząca o znajomości papieskiego nauczania. Wprawdzie dominuje pogląd, że Polacy w większości znają treść nauczania Jana Pawła II (71 proc. wskazań), jednak wątpliwości co do tego nie ma mniej więcej co siódmy respondent (15 proc.) W jeszcze mniejszym stopniu badani są przeświadczeni, że nauczanie Jana Pawła II znajduje zastosowanie w życiu Polaków. Ponad dwie piąte respondentów (45 proc.) uważa, że większość Polaków kieruje się w swoim życiu wskazaniami Jana Pawła II, w tym co dwunasty (8 proc.) jest o tym stanowczo przekonany. Przeciwną opinię wyraża 39 proc. ankietowanych, w tym co czternasty (7 proc.) zdecydowanie nie zgadza się ze stwierdzeniem, że Polacy w większości żyją zgodnie z nauczaniem Jana Pawła II. Osoby, które - we własnej ocenie - kierują się w życiu wskazaniami Jana Pawła II, stanowią obecnie 69 proc. ogółu badanych. 22 proc. respondentów przyznaje, że nie należy do tych, którzy kierują się w życiu wskazaniami Jana Pawła II, podczas gdy w odniesieniu do większości Polaków o postępowaniu niezgodnym z nauczaniem papieża przekonana jest niemal dwukrotnie większa grupa (39 proc.). Badani, którzy deklarują, iż znają treść nauczania Jana Pawła II oraz kierują się w życiu jego wskazaniami, stanowią obecnie 62 proc. ogółu. Najczęściej deklaracje takie składają osoby najbardziej religijne - praktykujące raz w tygodniu (76 proc.) lub częściej (92 proc.) oraz określające swoje poglądy polityczne jako prawicowe (77 proc.). Niezmiennie dla 92 proc. dorosłych Polaków Jan Paweł II pozostaje ważnym wzorem postępowania, a 65 proc. nie ma co do tego wątpliwości. Wprawdzie uczestnictwo w praktykach religijnych w pewnym stopniu oddziałuje na uznawanie papieża Polaka za autorytet moralny, jednak nawet osoby w ogóle niepraktykujące w większości (71 proc.) dostrzegają w nim wzór postępowania. Jan Paweł II pozostaje autorytetem moralnym dla 99 proc. osób określających się jako wierzące i postępujące zgodnie z nauczaniem Kościoła, dla 90 proc. wierzących na swój własny sposób, a także dla 56 proc. respondentów określających się jako niezdecydowani lub niewierzący.",,
Gowin: Działania premiera bardziej przekonujące niż nagranie z taśmy,"W ocenie wicepremiera, ministra nauki i szkolnictwa wyższego Jarosława Gowina, działania podejmowane przez premiera Mateusza Morawieckiego są „dla Polaków zdecydowanie bardziej przekonujące” niż „odgrzewane po paru latach” nagrania z tzw. taśmy Morawieckiego.","– Myślę, że konkretne działania pana premiera Morawieckiego, także te działania, które podejmuje w ostatnich tygodniach na arenie międzynarodowej, są dla Polaków zdecydowanie bardziej przekonujące niż odgrzewane po paru latach, znane już przecież wcześniej nagrania – powiedział Jarosław Gowin w Białymstoku, podczas wspólnej z kandydatami Zjednoczonej Prawicy konferencji prasowej. Wicepremier był pytany, czy ujawnione nagrania nie zaszkodziły premierowi. Gowin zauważył przy tym, że w sondażach zaufania premier jest na drugim miejscu, zaraz po prezydencie Andrzeju Dudzie. W jego ocenie nie jest to przypadek, „dlatego, że działania pana premiera i cała strategia odpowiedzialnego rozwoju, której jest głównym autorem, to gwarancje rozwoju gospodarczego Polski”. – Przecież wszystko było wiadome o tym, że to nagranie istnieje, że pan Mateusz Morawiecki, gdy był nagrywany, był prywatną osobą. Przecież ma status pokrzywdzonego i w tym sensie nie ma w tych nagraniach nic zaskakującego – dodał wicepremier Gowin. W zeszły czwartek Onet opublikował fragmenty rozmowy obecnego szefa rządu m.in. z prezesem PKO BP Zbigniewem Jagiełłą oraz Krzysztofem Kilianem (prezesem PGE) i Bogusławą Matuszewską (zastępczynią Kiliana), w której pojawia się kwestia zatrudnienia byłego ministra skarbu w rządzie PO-PSL Aleksandra Grada. „Niniejszym zawiadamiam o możliwości popełnienia przestępstwa przez premiera RP Mateusza Morawieckiego, w czasie gdy był prezesem banku BZ WBK S.A., który jak wynika z ujawnionych opinii publicznej nagrań, w dniu bliżej nieustalonym, wiosną 2013 roku w rozmowie z prezesami państwowych spółek przeprowadzonej w restauracji »Sowa i Przyjaciele« deklarował, że jest gotów udzielić »jednorazowego wsparcia« w kwocie nawet 100 tys. zł byłemu ministrowi skarbu Aleksandrowi Gradowi, czym wypełnił znamiona czynu zabronionego w art. 296a par. 2 k.k.” – napisali poseł Adam Szłapka i szefowa Nowoczesnej Katarzyna Lubnauer.",,
Polacy wicemistrzami świata w piłce sześcioosobowej,"Reprezentacja Polski w piłce sześcioosobowej została, drugi raz z rzędu, wicemistrzem świata. Biało-Czerwoni ulegli w finale Rosjanom 2:3","Biało-Czerwoni rozpoczęli turniej, rozgrywany na Krecie, bardzo dobrze – w fazie grupowej pokonali Maroko 3:1, zremisowali 1:1 z Walią, a następnie ograli Litwę 6:0 i Belgię 6:1. W 1/8 finału Polakom przyszło zmierzyć się z Bułgarią, którą pokonali 3:0.W ćwierćfinale podopieczni Klaudiusza Hirscha pewnie ograli Meksyk 7:3, a awans do finału zapewnili sobie po bardzo dobrym meczu z Mołdawią (4:1). Mecz finałowy z Rosjanami Polacy rozpoczęli bardzo nerwowo, popełniali wiele błędów. Po pierwszej połowie meczu (20 minut), Biało-Czerwoni przegrywali 0:2. Po zmianie stron gra wyglądała zdecydowanie lepiej – po trzech minutach było już tylko 1:2. Kiedy wydawało się, że podopieczni Hirscha mogą doprowadzić do wyrównania, bramkę dla Rosjan zdobył Andriej Pawłow. Polacy walczyli do końca i zdołali zdobyć jeszcze jedną bramkę. Niestety do remisu nie udało się doprowadzić.  W zeszłym roku  Biało-Czerwoni również zostali wicemistrzami świata, wówczas w finale lepsi okazali się Niemcy, którzy wygrali 1:0. W mistrzostwach na Krecie udział wzięło 39 zespołów (Algieria wycofała się przed rozpoczęciem imprezy).",,
Szydło po rozmowie z Schulzem: jesteśmy umówieni na spotkanie 19 stycznia. „Spotkaliśmy się z dużym zrozumieniem”,"– Rozmawiałam dziś z Martinem Schulzem. Jesteśmy umówieni na moją wizytę w parlamencie 19 stycznia  – poinformowała w czwartek Beata Szydło. Szefowa rządu spotka się z przewodniczącym europarlamentu przed debatą w PE na temat Polski. Jak dodał rzecznik rządu Rafał Bochenek, Martin Schulz zapewnił premier Szydło, że „sprawa polska nie jest sprawą najważniejszą, którą Unia Europejska się w tym momencie się zajmuje”.","W środę Komisja Europejska zdecydowała się wszcząć wobec Polski pierwszy etap procedury dotyczącej ochrony państwa prawa ze względu na to, że wiążące zasady dotyczące TK nie są obecnie przestrzegane. W przyszłym tygodniu o sytuacji w Polsce debatować ma Parlament Europejski. Jak ustaliła nieoficjalnie korespondentka TVP w Brukseli, debata ma się odbyć we wtorek 19 stycznia o godz. 16.„Będziemy rozmawiali o ocenie sytuacji w Polsce” W czwartek premier Beata Szydło poinformowała, że rozmawiała o sprawach naszego kraju z szefem europarlamentu Martinem Schulzem i jest z nim umówiona na spotkanie 19 stycznia. – Będziemy wtedy rozmawiali o ocenie sytuacji w Polsce – tak to określmy, bo rzeczywiście to jest ocena sytuacji – mówiła. – Komisja Europejska wczoraj poprosiła o przesłanie i uzupełnienie informacji. Chce taką ocenę sytuacji w Polsce. Ma do tego prawo. My jako członek UE rozumiemy to doskonale i będziemy tutaj wszelkich informacji udzielali – dodała. „Wychodzę z założenia, że rozmowa będzie naprawdę konstruktywna”– Pani premier weźmie udział w debacie we wtorek w przyszłym tygodniu w Strasburgu. Umówiliśmy się, jak to będzie wyglądało w kwestii organizacyjnej – potwierdził szef PE na konferencji prasowej. – Wychodzę z założenia, że rozmowa będzie naprawdę konstruktywna – dodał Martin Schulz.                                                teraz odtwarzane„Wychodzę z założenia, że rozmowa będzie naprawdę konstruktywna” Szczegóły rozmowy szefowej Rady Ministrów z przewodniczącym Parlamentu Europejskiego zdradził w czwartek rzecznik rządu Rafał Bochenek. Według niego Szydło i Schulz zgodzili się, że sprawa Polski nie jest obecnie priorytetowa dla UE. „Duże zrozumienie ze strony przewodniczącego Schulza”   – W rozmowie Martin Schulz poinformował premier Szydło jednoznacznie, że kwestia Polski, sprawa polska nie jest sprawą najważniejszą, którą Unia Europejska się w tym momencie się zajmuje. Najważniejszą sprawą jest kryzys migracyjny – powiedział dziennikarzom w Sejmie Bochenek. Jak podkreślił, Szydło i Schulz „jednoznacznie doszli do takiego wniosku”. – Zarówno premier jak i przewodniczący Schulz będą dążyć do tego, aby jak najszybciej wyjaśnić nieścisłości i nieporozumienia, które zaistniały w sferze publicznej. Spotkaliśmy się z dużym zrozumieniem ze strony przewodniczącego Schulza – zaznaczył rzecznik rządu. – Cieszę się, że już w najbliższy wtorek będziemy mieli szansę wyjaśnić całą sytuację, niepotrzebnie zupełnie podgrzewaną przez polityków PO. Mam wrażenie, że politycy PO nieco pogubili się wyjeżdżając do UE i przenosząc tam pewne nieuzasadnione informacje – dodał Bochenek.                                                teraz odtwarzaneBochenek: spotkaliśmy się z dużym zrozumieniem pana Schulza",,
Moskwa: NATO chce powstrzymywać nieistniejące zagrożenie,"Sojusz Północnoatlantycki koncentruje swoje wysiłki na powstrzymywaniu nieistniejącego zagrożenia ze Wschodu – oświadczyło w niedzielę MSZ Rosji w pierwszej reakcji na decyzje szczytu NATO, który odbył się w Warszawie.","„Wbrew obiektywnym interesom podtrzymania pokoju i stabilności w Europie i konieczności zespolenia potencjałów wszystkich odpowiedzialnych graczy międzynarodowych w przeciwdziałaniu wyzwaniom realnym, a nie wymyślonym, Sojusz koncentruje swe wysiłki na powstrzymywaniu nieistniejącego zagrożenia ze Wschodu” – głosi oświadczenie opublikowane na stronie internetowej rosyjskiego MSZ.  Resort zapowiedział w nim, że podczas planowanego posiedzenia Rady Rosja-NATO 13 lipca strona rosyjska oczekuje „szczegółowych wyjaśnień przedstawicieli Sojuszu o natowskich wzmocnieniach na wszystkich azymutach”.   Jak wynika z komunikatu, Rosja chce również wyjaśnić na tym spotkaniu stanowisko NATO w kwestii inicjatywy fińskiego prezydenta Sauli Niinisto, dotyczącej zwiększenia bezpieczeństwa lotów nad Bałtykiem.  Zdaniem resortu spraw zagranicznych Rosji „nadal świadomie ignorowane” są zagrożenia dla systemu bezpieczeństwa euroatlantyckiego, które – jak utrzymuje MSZ – pojawiają się „w rezultacie celowych działań Waszyngtonu i Brukseli dotyczących zmiany istniejącej równowagi sił”. W tym kontekście MSZ wymienia „intensywną realizację planów przeciwrakietowych USA-NATO w Europie”.   Deklaracja NATO–UE    NATO i Unia Europejska podpisały na szczycie w Warszawie deklarację o wzmocnieniu współpracy pomiędzy tymi organizacjami. To pierwszy tego typu dokument. Wśród wspólnych zadań na pierwszym miejscu jest pilne „wzmocnienie zdolności do przeciwstawienia się zagrożeniom hybrydowym”, np. atakom cybernetycznym czy propagandzie. Siłę takich zagrożeń unaocznił przede wszystkim konflikt na wschodzie Ukrainy i metody, stosowane w tym konflikcie przez Rosję.   Według wspólnej deklaracji NATO i UE zamierzają wymieniać się informacjami o zagrożeniach czy incydentach hybrydowych i opracować procedury koordynowania reakcji na te zagrożenia.",,
Jest wstępny raport irańskich śledczych ws. katastrofy ukraińskiego samolotu,"Według wstępnego raportu irańskich śledczych ukraiński samolot pasażerski, który rozbił się po starcie w Teheranie, palił się bezpośrednio przed katastrofą. Zginęło 176 osób – wszystkie, które były na pokładzie maszyny.","Jak wynika z raportu, na który powołuje się agencja Associated Press, załoga samolotu próbowała zawrócić maszynę na lotnisko.  Z kolei AFP, również powołując się na irański raport z dochodzenia w sprawie katastrofy, pisze natomiast, że samolot zawrócił, gdy stwierdzono „problem”.  W opracowaniu irańskiej agencji lotnictwa cywilnego, zacytowano świadków będących w pobliżu miejsca katastrofy oraz w samolocie przelatującym na dużej wysokości. Twierdzą oni, że boeing ukraińskich linii lotniczych UIA płonął, kiedy był jeszcze w powietrzu. Według anonimowego informatora z kanadyjskich kręgów zajmujących się bezpieczeństwem, na którego powołuje się Agencja Reutera, w boeingu doszło awarii technicznej – prawdopodobnie chodzi o przegrzanie jednego z silników. – Wstępna ocena zachodnich agencji wywiadowczych mówi, że samolot nie został zestrzelony przez pocisk. Nie ma dowodów, które by to potwierdzały – poinformowało źródło.",,
ONZ utrzyma misję polityczną w Afganistanie. Nie było sprzeciwu Chin,Rada Bezpieczeństwa ONZ opowiedziała się jednomyślnie za przedłużeniem mandatu Misji Wsparcia Narodów Zjednoczonych w Afganistanie (UNAMA). Będzie on obowiązywał do 17 września 2020 roku. Ze względu na groźbę weta ze strony Chin zmieniono pierwotną wersję rezolucji w tej sprawie.,"Wtorkowe posiedzenie koncentrowało się głównie na przegłosowanym ostatecznie dokumencie. Podkreślano, że misją UNAMA jest m.in. wspieranie regionalnej współpracy, przygotowań do wyborów prezydenckich w Afganistanie, zaplanowanych na 28 września, a także  promowanie wysiłków na rzecz pokoju, stabilizacji i pojednania oraz praw człowieka.Członkowie RB ONZ z zadowoleniem podkreślali, że ostatecznie przyjęto rezolucję bez żadnego głosu sprzeciwu. – Powodem, dla którego nie możemy dziś wzmocnić misji silniejszym, merytorycznym mandatem, są naciski jednego z członków na treść, która uwydatnia krajowe priorytety polityczne, a nie środki, przy pomocy których możemy najskuteczniej pomóc ludziom i rządowi Afganistanu. Pozostajemy niezachwiani w naszym zaangażowaniu na rzecz ludności Afganistanu i pokoju w ich kraju – zapewniała ambasador USA przy ONZ Kelly Craft. Inicjatywa Pasa i Szlaku Z prawa weta chciały skorzystać będące stałym członkiem RB ONZ Chiny. Motywowały to tym, że rezolucja nie uwzględnia odniesienia do Inicjatywy Pasa i Szlaku. Jest to projekt rządu w Pekinie, obejmujący rozwój infrastruktury i inwestycje w 152 krajach i organizacjach międzynarodowych w Azji, Europie, Afryce, na Bliskim Wschodzie i obu Amerykach.Ambasador ChRL przy ONZ Zhang Jun argumentował, że jako bezpośredni sąsiad Afganistanu jego kraj chce, aby zapanował tam pokój, stabilność i dobrobyt. Trwały pokój, jak tłumaczył, wymaga rozwoju gospodarczego i żaden kraj nie ma prawa odmawiać obywatelom Afganistanu lepszego życia.Zastępca stałego przedstawiciele RP przy ONZ Mariusz Lewicki w kontekście wtorkowych zamachów w Afganistanie uwydatniał wyzwania, w obliczu których stoi ten kraj w dążeniu do osiągnięcia stabilności i pokoju. Wskazał, że istotne jest, by RB ONZ i społeczność międzynarodowa wysłały mocny sygnał demonstrujący pomoc dla rządu i ludności Afganistanu. – Właśnie dlatego Polska głosowała za rezolucją i jesteśmy zadowoleni, że Rada Bezpieczeństwa ONZ jest dzisiaj zjednoczona i wysyła bardzo mocny sygnał – dodał dyplomata.",,
„W Teatrze Telewizji Polskiej Artyści mają nam coś ważnego do powiedzenia w języku sztuki”,"Ruszył nowy sezon Teatru Telewizji. Będzie różnorodnie: dramatycznie, refleksyjnie, ale i śmiesznie. O nowym sezonie rozmawialiśmy z Ewą Millies-Lacroix, dyrektor Agencji Kreacji Teatru Telewizji Polskiej.","PORTAL. TVP.INFO: Z ilu propozycji musi pani zrezygnować przed każdym nowym sezonem Teatru TV, żeby wybrać te, które będziemy mogli zobaczyć na ekranie?   Ewa Millies-Lacroix: każdy sezon to około 20 premier w naszym stałym poniedziałkowym paśmie Teatru Telewizji w TVP 1. Oprócz wspomnianych przedstawień w Jedynce jest jeszcze parę premier w TVP Kultura.  Staramy się też o kolejne w TVP ABC, a w zeszłym roku mieliśmy nawet premierę w TVP POLONIA. Łącznie w ubiegłym sezonie było ich dwadzieścia osiem. W sezonie 2019/2020 będzie to podobna liczba.          Teatr Telewizji, to już cząstka polskiej tradycji?   Mający prawie siedemdziesiąt lat Teatr Telewizji jest typowo polskim gatunkiem - możemy być z tej naszej oryginalności dumni. Przechodził lepsze i gorsze momenty, teraz naprawdę rozkwita. Przy doborze repertuaru na ten sezon musieliśmy przyjrzeć się aż 600 ofertom. Wiele propozycji to również nasze autorskie pomysły, które rozwijamy w Agencji Kreacji Teatru. Liczby mówią same za siebie.        Przed wyborami ludzie bardzo lubią statystyki. Czyli ile propozycji na jedną premierę?   Już dzwonię do analityka (śmiech). Kilkanaście propozycji na jedno miejsce. Ożywienie, reaktywacja Teatru Telewizji po latach chudych, które nastąpiło od sezonu 2017/2018 spowodowało ogromną chęć współpracy różnych twórców. Widzą, że to co robimy podoba się publiczności, że scena Teatru TV staje się ważnym miejscem wypowiedzi artystycznej. Z drugiej strony wiem, że nasza publiczność czeka na premiery. Dzięki temu udaje nam się budować wspólnotę poprzez dialog. Każdy może wysłać propozycję sztuki do Teatru TV?   Tak, jesteśmy otwarci dla wszystkich, którzy chcą przekazać milionowej widowni coś dobrego, wartościowego. Oczywiście sami też i szukamy odpowiednich ofert. Nie korzystamy tylko z propozycji zewnętrznych. Po to w 2017 roku powstała Agencja Kreacji Teatru Telewizji Polskiej, aby nie tylko skupić wszystkie działania związane z teatrem w Telewizji, ale też animować, kreować nowe sztuki pisane specjalnie dla nas, spotykać różnych twórców w jednym projekcie, wystawiać nowe interpretacje klasyki, pamiętać o istotnych rocznicach, tworzących naszą tożsamość.         Co się zmieniło na plus w porównaniu z latami ubiegłymi?   „Życie” premiery. Kiedyś  była premiera poniedziałkowa i koniec. Potem kilka lat publiczność czekała na powtórkę. Teraz wystarczy wejść na naszą stronę VOD i można nadrobić zaległości. Staliśmy się dostępni 24h na dobę. Dzięki temu, przeważnie dla młodych ludzi Teatr Telewizji stał się bardziej przyjazny, bo mogą go poznawać kiedy i gdzie chcą, niekoniecznie z rodziną na kanapie. Teraz mają wolność wyboru i darmowy dostęp do wszystkich premier.          Obecny Zarząd Telewizji umieścił teatr w paśmie stałym.   Dzięki tym działaniom w Telewizji Polskiej powstały doskonałe warunki dla rozwoju i stabilnego działania Teatru Telewizji.  O efekt końcowy dba wiele osób. Decyzje poprzedzają  setki rozmów, konsultacji. Przed rokiem 2017 Teatr Telewizji powoli zamierał z powodu małej liczby premier. Niestety przez wiele lat nie było też sztuk dla dzieci i młodzieży. Widzowie zapomnieli, że może istnieć taka oferta misyjna, kulturotwórcza. Przejdźmy do konkretów. Co nas czeka w tym sezonie?   W sezonie 2019/2020 Teatr Telewizji Polskiej zaprasza widzów w podróż teatralną przez różnorodny repertuar. W tej telewizyjnej przestrzeni sztuki artyści zmierzą się z wieloma teatralnymi stylistykami i gatunkami: od komedii przez groteskę, komedię kryminalną aż do tragedii. Teatr Telewizji postawi wiele trudnych pytań. O skomplikowanych polskich losach,  o człowieczeństwie opowiadać będziemy przez  pryzmat najwybitniejszych dzieł literackich takich autorów jak: Szekspir, Gustaw Herling-Grudziński, Stanisław Ignacy Witkiewicz, Roman Brandstaetter, Platon, Kazimierz Brandys i inni.Rok Herlinga-Grudzińskiego uczcimy prapremierą światową ekranizacji „Innego świata” w reżyserii Igora Gorzkowskiego. Czeka nas wielki remake przeboju Teatru Telewizji wszechczasów; „Igraszek z diabłem” Jana Drdy. Krakowska inscenizacja w reżyserii Artura Barona Więcka. W repertuarze znajda się nowe interpretacje dzieł klasyki polskiej i światowej: Szekspir, Witkacy, Fredro w rękach mistrzów i reżyserów młodszego pokolenia, ale również utwory napisane specjalnie dla Teatru Telewizji; w tym rozpoczynający sezon  spektakl „Imperium ” Wojciecha Tomczyka w reżyserii Roberta Talarczyka. Zagrają świetni polscy aktorzy. Jak zwykle będziemy mieli wiele debiutów, także  reżyserskich.          Dziś wieczorem znakomita komedia ""Oscar dla Emily"". A potem?  „Oscar dla Emily” to brawurowa komedia w której fantastycznie zagrali Ewa Wiśniewska, Sławomir Orzechowski i Mateusz Rusin. Jestem przekonana, że jej słodko- gorzki smak przypadnie do gustu naszym widzom. Spektakl jest debiutem w Teatrze TV Kingi Dębskiej ze zdjęciami Piotra Sobocińskiego Jr. Widzów czeka też ciekawy zabieg formalny.  Ten miesiąc to jeszcze premiera „Innego świata”, a potem premiera „Hamleta” w przekładzie Jarosława Iwaszkiewicza, w reżyserii Michała Kotańskiego. Każdy reżyser nowej inscenizacji najsłynniejszego dzieła Szekspira zaczyna zawsze od podstawowej decyzji obsadowej: kim jest współczesny Hamlet? Kto mógłby zagrać tytułowego bohatera? Michał Kotański postanowił, że rolę tą powierzy Przemysławowi  Stippie, aktorowi Teatru Narodowego, uhonorowanego w 2019 roku nagrodą aktorską na Festiwalu Dwa Teatry w Sopocie. 4 listopada proponujemy „Dzień gniewu” sztukę, która  została napisana w 1962 roku przez Romana Brandsteattera pisarza i poetę chrześcijańskiego, realizującego w swojej twórczości  przekonanie o etycznej powinności tworzenia. Akcja tej fascynującej opowieści sensacyjnej wpisanej w formę misterium paschalnego toczy się w czasie II wojny światowej. W Obsadzie min.  Radosław Pazura, Rafał Gąsowski i Jan Marczewski. W tym roku w kolejnych tygodniach zobaczymy jeszcze łódzką „Fantazję Polską” Macieja Wojtyszki. Po raz pierwszy w historii naszego teatru zagości postać, bez której niepodległość Polski z 1918 roku byłaby niemożliwa – Ignacego Jana Paderewskiego. Potem zapraszamy na premierę  Witkacego  – „W małym dworku” w reżyserii mistrza Jana Englerta.       To jeszcze jedno. Co w Teatrze Telewizji jest najbardziej wyjątkowe?  Aktor z Krakowa, gra obok tego z Warszawy i Katowic, Łodzi , Poznania, Gdańska, Supraśla . Przez te spotkania artystów tworzy się nowa jakość. Na jednej scenie mamy całą Polskę. A najważniejsze, nasi widzowie są również z każdego zakątka Polski. Łączymy się. Czy nie jest to piękne?",,
Nowy ambasador RP we Włoszech otrzymał nominację,Szef MSZ Jacek Czaputowicz wręczył w piątek Annie Marii Anders Anders nominację na stanowisko ambasadora Polski we Włoszech i San Marino – poinformowało MSZ.,"W piątek Ministerstwo Spraw Zagranicznych poinformowało na Twitterze, że „Min. #Czaputowicz wręczył nominację @Anna_M_Anders na stanowisko Ambasadora Nadzwyczajnego i Pełnomocnego Rzeczypospolitej Polskiej w Republice Włoskiej oraz Republice San Marino”. W czerwcu sejmowa Komisja Spraw Zagranicznych pozytywnie zaopiniowała kandydaturę senator Anders na ambasadora we Włoszech i San Marino. Przedstawiając wówczas swoje plany związane z objęciem placówki we Włoszech Anders powiedziała, że chciałaby doprowadzić jesienią do spotkania premiera Mateusza Morawieckiego z premierem Włoch Giuseppe Conte i pracować nad największą liczbą spotkań bilateralnych między przedstawicielami obu krajów. Wśród planów Anders jest też wzmocnienie opieki nad cmentarzami żołnierzy polskich we Włoszech, m.in. spoczywających tam podkomendnych jej ojca gen. Władysława Andersa, dowódcy 2 Korpusu Polskiego, który brał udział w wyzwalaniu Włoch podczas II wojny światowej. Jako kolejny ze swych celów wskazała integrację organizacji polonijnych działających w tym kraju.",,
Prezes PiS: Zniesmaczyła mnie sprawa zarobków w NBP,– Mnie osobiście zniesmaczyła sprawa zarobków dwóch pań w Narodowym Banku Polskim – podkreślił prezes PiS Jarosław Kaczyński w wywiadzie dla tygodnika „Sieci”.,"„Afera zaczyna się wtedy, gdy ktoś osiąga wielkie, nielegalne korzyści. Prawdziwa afera jest jednak wtedy, gdy władza na to nie reaguje. Mnie osobiście zniesmaczyła sprawa zarobków dwóch pań w Narodowym Banku Polskim. To sytuacja niestosowna, ale również w niej trudno się dopatrzeć złamania prawa. Zresztą my na sprawę owych pań zareagowaliśmy, przyjmując szybko ustawę o jawności zarobków” – zaznaczył prezes PiS.Pytany o sprawę b. szefa KNF Marka Chrzanowskiego podkreślił, że nigdy nie był on członkiem PiS. „Objął stanowisko w wyniku wskazania przez prezesa Adama Glapińskiego, był osobą wcześniej nam nieznaną. Nie mieliśmy żadnych podstaw, by sądzić, że może się okazać człowiekiem, który będzie chciał coś komuś załatwiać za pieniądze” – dodał polityk.„Dowody w sprawie »40 milionów« i »kartki« są bardzo słabe, ale ostatecznej weryfikacji dokonają prokuratura i sąd. Natomiast żądanie zatrudnienia Grzegorza Kowalczyka było w oczywisty sposób naganne i także w sensie prawnym nie do przyjęcia. Proszę pamiętać, że nasza reakcja w tego rodzaju sprawach jest bardzo odmienna od tej, do której przyzwyczaiły nas prawie wszystkie poprzednie rządy. I to jest zasadnicza różnica” – zwrócił uwagę Kaczyński.",,
„Dla komunistów w XX w. Kościół katolicki był głównym przeciwnikiem”,Dla komunistów w XX w. Kościół katolicki był głównym przeciwnikiem – ocenił historyk ks. prof. Józef Marecki na polsko-węgierskiej konferencji naukowej „Papież zza żelaznej kurtyny”. W  Krakowie historycy omawiali m.in. politykę wyznaniową w bloku sowieckim.,"– Agresywna polityka bolszewików wobec religii wynikała z ateizmu, który prezentowali marksiści. Ten ateizm wyznawał Lenin i jego następcy – podkreślił na początku swojego wystąpienia ks. prof. Marecki z Uniwersytetu Papieskiego Jana Pawła II w Krakowie, zasiadający również w Kolegium IPN. Przytoczył przy tym słowa samego Włodzimierza Lenina – założyciela partii bolszewickiej, a także organizatora i pierwszego przywódcę totalitarnego państwa sowieckiego.  „Państwo nie powinno mieć nic wspólnego z religią, stowarzyszenia religijne nie powinny być związane z władzą państwową (...). Nie powinno być żadnych subwencji dla kościoła państwowego, żadnych subwencji z funduszy państwowych na rzecz stowarzyszeń kościelnych i religijnych (...). Całkowity rozdział kościoła od państwa oto żądanie, jakie stawia socjalistyczny proletariat współczesnemu państwu i współczesnemu kościołowi”  – napisał Lenin w artykule „Socjalizm i religia” z 1905 r.  – Te słowa przytaczam także i dlatego, że mimo upływu wielu lat one nie straciły w ogóle na aktualności. Dla komunistów w całym wieku XX Kościół katolicki był głównym przeciwnikiem, jedynie realnie istniejącą opozycją. Był wrogiem, który głosił niematerialistyczną wizję rzeczywistości  –powiedział ksiądz historyk. Dlatego celem komunistów – jak tłumaczył – było uniemożliwienie prowadzenia ewangelizacji np. poprzez bardzo silne oddziaływanie propagandy komunistycznej.  Ks. prof. Marecki, który jest specjalistą z zakresu archiwistyki i historii najnowszej, podał przy tym przykłady takiego oddziaływania. – Każdy człowiek religijny był określany jako kontrrewolucjonista. Bucharin (Nikołaj Bucharin – działacz partii bolszewickiej i ofiara tzw. Wielkiego Terroru – PAP) pisał w 1919 roku: »Rozstrzeliwania stanowią jedną z form budowy społeczeństwa komunistycznego; bez masowych represji i rozstrzeliwań nie zbudujemy komunizmu«. A więc jeżeli wierni, czy to Kościoła prawosławnego czy inni, jeżeli stali w uporze w swojej religijności to byli po prostu rozstrzeliwani – podał badacz.  W bolszewickiej Rosji demaskowano też tzw. wrogów ludu, a tym mianem określano wszystkie osoby stanu duchownego; ponadto zakładano też organizacje i czasopisma mające zwalczać wszelkie przejawy religijności.  – To na przykład Związek Wojujących Bezbożników czy też czasopismo »Bezbożnik«. Wprowadzało się też praktykę imion świeckich typu: Rewolucjonista, Lenin, Leninówka i tym podobne imiona dla dziewcząt i chłopców – opowiadał ks. prof. Marecki.   Według niego w porównaniu z innymi krajami bloku sowieckiego polski Kościół w okresie komunizmu cieszył się stosunkowo dużym zakresem swobody.  Znacznie mniej wolności, zwłaszcza w obszarze duszpasterskim, miał Kościół katolicki na Węgrzech, w Jugosławii oraz w NRD. Najgorzej pod tym względem – według ks. prof. Mareckiego – było w Rumunii, Bułgarii i Czechosłowacji, gdzie władze komunistyczne zwalczały każdy przejaw religijności.  – Z tych trzech państw najwierniejszym uczniem Moskwy, jak się wydaje, była komunistyczna partia Czechosłowacji. Zresztą bardzo często towarzysze z Moskwy pochwalali, że na terenie Czechosłowacji funkcjonuje właściwy model zwalczania religijności i zakładano, że potrzeba ok. 25-30 lat, żeby religia zupełnie z tego obszaru zupełnie zniknęła – powiedział badacz.  Podsumowując swoje wystąpienie, które było skoncentrowane wokół zagadnienia wpływu Kremla na politykę wyznaniową w państwach satelickich, ks. prof. Marecki ocenił, że ten wpływ był znaczący. – Władze komunistyczne w wielu krajach Europy Środkowo-Wschodniej zachowały co prawda znaczącą samodzielność w podejmowanych decyzjach i wyrażanych sądach, ale pryncypialne wskazania pochodziły jednak od towarzyszy z Moskwy – ocenił historyk.  Konferencja „Papież zza żelaznej kurtyny” została zorganizowana w związku z 40-leciem wyboru kard. Karola Wojtyły na papieża, do czego doszło 16 października 1978 r.  Spotkanie badaczy, podczas którego mają oni omówić wpływ pontyfikatu Jana Pawła II na państwa i Kościoły bloku komunistycznego, przygotował IPN wspólnie ze swoim węgierskim odpowiednikiem –Komitetem Pamięci Narodowej (NEB).",,
„To ideologiczny atak”. Władze Zakopanego odpowiadają prof. Hartmanowi,"Władze Zakopanego w liście otwartym skrytykowały stwierdzenie filozofa, publicysty i profesora UJ Jana Hartmana, że „krzyż zabija i należy go usunąć z Giewontu”. Autorzy pisma twierdzą, że  to „ideologiczny atak”. Hartman we wpisie na Twitterze nawiązał do tragicznej burzy w Tatrach, podczas której zginęły 4 osoby, a rannych zostało ponad 150.","„Trudno nam zgodzić się z argumentacją, nie tylko Pana Profesora, ale także różnych osób i środowisk, dotyczącą realnego zagrożenia, jakie stwarza krzyż na Giewoncie. Góry są miejscem pięknym, ale także niebezpiecznym. Wszyscy, którzy przemierzają górskie szlaki, powinni mieć tego świadomość. W codziennym życiu nie da się wyeliminować wszystkich zagrożeń związanych chociażby z ruchem drogowym, tym bardziej nie jest możliwe wyeliminowanie zagrożeń w górach. Usunięcie krzyża z Giewontu nie podniesie bezpieczeństwa w Tatrach, dlatego taka propozycja jest przez nas odbierana jedynie jako ideologiczny atak, któremu musimy się przeciwstawić” – napisano w liście podpisanym przez burmistrza Zakopanego Leszka Dorulę i jego zastępców: Agnieszkę Nowak-Gąsienicę i Tomasza Filara.„W związku z zupełnie niezrozumiałą dla nas reakcją Pana Profesora na niedawną tragedię w Tatrach, którą było twierdzenie, że krzyż zabija, i jednoczesne nawoływanie do jego usunięcia ze szczytu Giewontu, pragniemy mocno i zdecydowanie zaprotestować. W imieniu mieszkańców Zakopanego i górali, przywiązanych do swojej tradycji i chrześcijańskiej wiary przekazywanej z pokolenia na pokolenie, nie wyrażamy zgody na takie traktowanie krzyża, który nasi przodkowie z wielkim trudem i poświęceniem ustawili na Giewoncie na przełomie XIX i XX wieku” – czytamy w liście otwartym. W odpowiedzi na list otwarty włodarzy Zakopanego, prof. Hartman ponownie na swoim blogu napisał: „Krzyż na Giewoncie niechaj będzie – byle nie był tylko »Wasz« , to znaczy katolicki. I byle nie znaczył, że Podhale nie jest już Polską i nie obowiązuje tam polska konstytucja, nakazująca władzom publicznym z równym dystansem traktować wszystkie wyznania i światopoglądy”.Filozof stwierdził, że nikt nie usunie krzyża, „bo zostałby za to pobity, a już z pewnością wyrzucony z pracy”. Dodał także, że „krzyż powinien stać się symbolem wszystkich ludzi: wyznawców Jezusa, wyznawców religii Mahometa, wyznawców religii Mojżesza, buddystów, a także ateistów”.Stwierdza on także, że należy znaleźć sposób na zwiększenie bezpieczeństwa na Giewoncie i proponuje „uziemienie” lub „izolację”. Dodaje, że „za katolickim krzyżem stoi przemoc albo zagrożenie przemocą. I zawsze tak było, od kiedy chrześcijaństwo stało się religią władzy, uzurpującą sobie prawo własności symbolu krzyża. I spieszę raz jeszcze zapewnić – nikt krzyża z Giewontu nie śmie nawet próbować usuwać” – pisze prof. Hartman.Publiczną dyskusję na temat krzyża na Giewoncie wywołała tragiczna burza w Tatrach. 22 sierpnia w okolicy szczytu Giewontu od uderzeń pioruna zginęły cztery osoby, a ponad 150 zostało rannych.",,
Niscy kierowcy transporterów pilnie poszukiwani,"Armia belgijska wydała 31 mln euro na modernizację posiadanych 44 transporterów opancerzonych Pandur. Teraz okazuje się, że praktycznie nie nadają się do użytku – informują belgijskie media.","Wnętrze pojazdów zmniejszyło się do tego stopnia, że wysokość członków załogi nie może przekraczać 1,7 metra.  Belgowie znani są z wysokiego wzrostu. Średnia wysokość mężczyzn w tym kraju wynosi 1,81 metra, tak więc do zmodernizowanych Pandurów nie może wejść większość belgijskich żołnierzy.   Rezultaty modernizacji, której nadrzędnym celem było - jak głoszono oficjalnie - zwiększenie bezpieczeństwa żołnierzy, nie spotkały się więc z nadmiernym entuzjazmem.   Dowództwo utrzymuje, że dopuszczalna wysokość członków załóg pojazdów pancernych zawsze była ograniczona.   Transportery Pandur kupiono od austriackiego producenta w 1996 r., ale według belgijskiej telewizji VRT musiały zostać przystosowane do potrzeb zagranicznych misji, np. w krajach afrykańskich.   Stwierdzono, że transporter Pandur, mimo, że waży 13 ton, nie ma wystarczającej osłony przed ładunkami wybuchowymi umieszczanymi na drogach, ani klimatyzacji. Zwiększono więc grubość płyty podłogowej i dodano system klimatyzacji, co właśnie stało się przyczyną problemów.   W pojeździe nie tylko jest mniej miejsca, ale utrudniony jest dostęp do pedałów hamulca i gazu, a także do kierownicy. Politycy opozycji określili już modernizację jako „fiasko” i „marnowanie pieniędzy” przez wojsko.",,
"Pereira o Giertychu: Albo występuje jako quasi-adwokat gangsterów, albo jako moralny autorytet","– Roman Giertych powinien się zdecydować. Albo chce występować jako quasi-adwokat gangsterów - nie mówię, że Leszek Czarnecki jest gangsterem, chodzi mi o taki sposób myślenia - albo występuje również w mediach w innych kontekstach - jako autorytet, moralny krytykant – powiedział szef portalu tvp.info Samuel Pereira. Dziennikarz skomentował ujawnione przez portal taśmy, na których Czarnecki, Sikorski i Kulczyk rozmawiają o Giertychu i frankowiczach.","Dziennikarze portalu tvp.info ujawnili nagrania z wiosny 2014 r. z restauracji Amber Room. Nagrani zostali miliarderzy Leszek Czarnecki, Jan Kulczyk oraz polityk PO Radosław Sikorski, którzy rozmawiali o mecenasie Romanie Giertychu. Giertych reprezentował wówczas Getin Bank w sporze zbiorowym z poszkodowanymi przez bank frankowiczami. Czarnecki na nagraniu opowiadał o tym, jak jego prawnik go przekonał. – Gwarantuje nam, że przez 5 lat nie będzie w tej sprawie rozstrzygnięcia. Wyniku nie może zagwarantować, to zawsze zależy od sądu, ale może zagwarantować, że go [wyroku] długo nie będzie. No postaramy się pomiędzy 7 a 10 lat, ale przez 5 to na pewno nie będzie. To mogę zagwarantować – mówił miliarder.Do nagrania odniósł się w TVP Info szef portalu tvp.info Samuel Pereira. – Okazuje się, że Giertych torpeduje działania organów sprawiedliwości poprzez wstawienie swojego człowieka - Sebastiana Jarguta, tzw. goryla Giertycha - by torpedował działania jako poszkodowany frankowicz.  Mamy tu do czynienia z pewną operacją, której celem jest zablokowanie lub przedłużanie momentu, w którym będzie wyrok sądu – zaznaczył dziennikarz.W kolejnej części rozmowy szef portalu tvp.info ocenił, że „klienci Czarneckiego mogli zostać przez niego oszukani”. – Słyszymy jego klienta, który chwali go za przewlekłość działań w sądzie - w sprawie frankowiczów, czyli w sprawie poszkodowanych przez bank. Mamy sytuację taką, że klienci zostali prawdopodobnie oszukani przez bank Leszka Czarneckiego. W sporze zbiorowym korzystają ze swoich praw dochodzenia odpowiedzialności ze strony Leszka Czarneckiego – wskazywał Pereira. Jego zdaniem Leszek Czarnecki zatrudnił Romana Giertycha tylko dlatego, że „on mu gwarantował jak najdłuższe przedłużanie spraw”.Samuel Pereira odniósł się również do prób wywierania politycznych nacisków na dziennikarzy, by ujawniali swoje dziennikarskie źródła.– Politycy powinni wstrzemięźliwie wypowiadać się, jeśli chodzi o publikacje medialne i o dziennikarzy. Politycy opozycji publicznie żądają źródeł informacji dziennikarzy. Warto zadać pytanie, dlaczego to robią – zastanawiał się dziennikarz.Jak ocenił Pereira, „w tym wypadku Roman Giertych zastosował manewr wyprzedzający”. – Prace nad taką publikacją trwają kilka dni i być może był jakiś przeciek i Giertych postanowił zaatakować telewizję publiczną i zastraszyć dziennikarzy – powiedział, odnosząc się do słów Giertycha, w których wskazywał, że będzie pozywał dziennikarzy TVP.",,
Lot polskich siatkarzy do Słowenii odwołany. Premier wysyła po nich rządowy samolot,"Polscy siatkarze później niż planowali dotrą do Lublany, gdzie w czwartek zmierzą się z gospodarzami w półfinale mistrzostw Europy. Lot z Amsterdamu, na który zakupione bilety mieli Biało-Czerwoni, został odwołany. Jak poinformował premier Mateusz Morawiecki, po polskich siatkarzy zostanie wysłany rządowy samolot.","Podopieczni Vitala Heynena wszystkie siedem dotychczasowych meczów czempionatu rozegrali w trzech holenderskich miastach. W poniedziałkowy wieczór, w 1/8 finału pokonali w Apeldoorn Niemców 3:0. Po spotkaniu udali się do hotelu, by się spakować przed porannym lotem z Amsterdamu.Po dotarciu na lotnisko okazało się jednak, że ich podróż nie będzie przebiegała zgodnie z pierwotnym planem. Lot zaplanowany na godz. 10.15 został odwołany.Jak poinformował Polski Związek Piłki Siatkowej, trwa szukanie zastępczego połączenia.„Jest nadzieja na bilety do Zagrzebia, ale nie dla wszystkich” – napisano na związkowym koncie na Twitterze.Na problem siatkarzy zareagował premier Mateusz Morawiecki. Napisał, że po sportowców przyleci rządowy samolot, który przetransportuje ich do Lublany.",,
Prawyborcza debata w PO i różnice ws. węgla. „Odejście nawet w połowie dekady”,"Między kontrkandydatami w prawyborach prezydenckich w PO zarysowała się wyraźna różnica w sprawie terminu odejścia od węgla w energetyce. Małgorzata Kidawa-Błońska opowiedziała się za odejściem od węgla w 2035 roku. Jacek Jaśkowiak powiedział, że powinno to nastąpić najwcześniej za 20-30 lat – a więc nawet dopiero w połowie dekady.","W sobotniej debacie w ramach prawyborów prezydenckich w PO kontrkandydaci odpowiadali na pytania internautów.  Jedno z pytań dotyczyło spraw energii i klimatu – czy opierać ją na odnawialnych źródłach energii, czy energii jądrowej.  Kidawa-Błońska przekonywała, że energetyka w Polsce powinna być oparta na energii odnawialnej.  – Do 2035 roku musimy korzystać z czystych źródeł i wycofać się z węgla – powiedziała wicemarszałek Sejmu.  „Za 20 lat możemy nie zobaczyć Słońca”– To są trudne decyzje, ale nie można tego odkładać – przekonywała. – Tym bardziej, że złoża węgla się kończą i nie ma powodu, żebyśmy sprowadzali węgiel z Rosji – dodała.  Jak oceniła, „za 20 lat nasze wnuki lub dzieci mogą żyć w kompletnie innym otoczeniu”. – Nie zobaczymy zielonych miast, Słońca – stwierdziła i dodała, że zmian „nie można odkładać”.  Co do energii atomowej – mówiła – trzeba o tym dyskutować ze specjalistami.  Jacek Jaśkowiak zwracał uwagę, że energia jądrowa to bardziej nie problem kosztów, ale obaw mieszkańców tych regionów, gdzie miałaby powstać elektrownia atomowa. W tej sprawie, jak dodał, trzeba szukać kompromisów. Jaśkowiak: Będziemy walczyć o słodką wodę Prezydent Poznania przekonywał, że trzeba szukać metod na obniżanie zużycia energii oraz zwracać uwagę na problem wody. Słodka woda to będzie coś, o co będziemy walczyć w następnym dziesięcioleciu – przekonywał.  Trzeba też – mówił – zwracać uwagę na ekologiczny aspekt sprowadzania do Polski starych samochodów.  Przyznał, że z węgla nie uda się zrezygnować wcześniej niż „za 20-30 lat”. – Patrzmy na to realistycznie – zaznaczył. Dodał, że łatwo się składa pewne deklaracje, ale trzeba też zwracać uwagę na problem ubóstwa energetycznego, zwłaszcza w mniejszych miejscowościach. Oboje wypowiadali się także o polityce zagranicznej. Opowiedziała się za odbudową Trójkąta Weimarskiego, umocnieniem Grupy Wyszehradzkiej, rozmowami z Ukrainą. Trzeba też, mówiła zacząć rozmawiać z krajami afrykańskimi. Dodała, że silną pozycję w rozmowach z Rosją mieć wtedy, gdy będziemy mieli wsparcie i Europy, i USA.  Jaśkowiak zwracał uwagę na ważny instrument w rękach prezydenta, jakim jest mianowanie ambasadorów. – Prezydent nie może w tej sprawie słuchać szefa partii, a ja na pewno nie będę słuchał – powiedział.  Przekonywał, że nasze bezpieczeństwo to jest osadzenie w Europie Zachodniej. Mówił, że w relacjach zagranicznych nie można zakłamywać historii i nikogo obrażać.  Polska, przekonywał, musi też za granicą walczyć o swój interes gospodarczy i o interesy naszych przedsiębiorców.  Jaśkowiak dodał, że podoba mi się model szwajcarski – ostatnia wojna była tam 500 lat temu i zginęło w niej niewiele osób. – Ja bym sobie życzył, żeby następna wojna z udziałem Polski była za 500 lat albo może jeszcze później – powiedział.",,
Hiszpański trybunał wydał werdykt w sprawie Katalonii,"Sędziowie hiszpańskiego Trybunału Konstytucyjnego zawetowali w czwartek ustawę parlamentu Katalonii w sprawie prawa regionu do ogłoszenia autonomii. Ostrzegli jednocześnie, że kolejne próby działań na rzecz secesji Katalonii będą karane.","Trybunał Konstytucyjny w Madrycie wskazał, że zawetowana w czwartek ustawa nigdy nie powinna pojawić się na sesji plenarnej regionalnej izby, gdyż jej założenia są sprzeczne z hiszpańską konstytucją.Sędziowie TK wskazali, że zatwierdzone przez parlament Katalonii 25 lipca przepisy służyły legitymizacji działań, prowadzących do ogłoszenia niepodległości przez ten północno-wschodni region Hiszpanii.W czwartkowym werdykcie sędziowie zaznaczyli, że zlekceważenie decyzji hiszpańskiego TK, anulującej regionalną ustawę z 25 lipca, doprowadzi do ukarania przewodniczącego katalońskiego parlamentu Rogera Torrenta, sekretarza generalnego izby Xaviera Muro, a także pozostałych członków jej prezydium.„Bierność wobec orzeczenia TK będzie nieść ze sobą konsekwencje prawne dla władz parlamentu Katalonii, dotyczące podejrzenia popełnienia przestępstwa nieposłuszeństwa” - napisali sędziowie w werdykcie zaznaczając, że karane będą też inne działania izby służące ogłoszeniu secesji.Czwartkowa decyzja hiszpańskiego Trybunału Konstytucyjnego jest kolejną w ostatnich dniach w sprawie ustaw katalońskiego parlamentu. We wtorek opublikowane zostało weto sędziów TK wobec ustawy regionalnej izby z 7 marca 2019 r., która umożliwiała utworzenie komisji śledczej, orzekającej w sprawie króla Hiszpanii oraz członków jego rodziny.",,
"„Za chwilę będzie płacz, czemu PiS wygrał wybory”. Zandberg krytykuje Koalicję Europejską","„Koalicja od Sasa do Lasa znów się kłóci, tym razem o Kościół. Za chwilę będzie płacz, czemu PiS wygrał teoretycznie najtrudniejsze dla nich wybory” – napisał lider partii Razem Adrian Zandberg. Polityk skrytykował Koalicję Europejską, twierdząc, że jej „gra na polaryzację służy tylko PiS”.","Po ataku redaktora „Liberté!” Leszka Jażdżewskiego na Kościół katolicki w Polsce część polityków Koalicji Europejskiej odcięła się od słów przedmówcy Donalda Tuska podczas piątkowego przemówienia na Uniwersytecie Warszawskim.PSL, które tworzy – jak zaznaczają jego politycy – „konserwatywną kotwicę” KE, słowami lidera Władysława Kosiniaka-Kamysza skrytykowało atak Jażdżewskiego na Kościół. Rzecznik Platformy Obywatelskiej Jan Grabiec ocenił z kolei, że forma wystąpienia Jażdżewskiego była nie do przyjęcia. Innego zdania była liderka Nowoczesnej Katarzyna Lubnauer. Stwierdziła, że wypowiedź przedmówcy Tuska była skierowana wyłącznie do polityków i nie mogła urazić duchowieństwa i Kościoła. Lider skrajnie lewicowej partii Razem Adrian Zandberg napisał na Twitterze, że Koalicja Europejska, która „tym razem kłóci się o Kościół”, tak naprawdę „gra na polaryzację”, co – w jego ocenie – służyć ma Prawu i Sprawiedliwości, które ma przed sobą „teoretycznie najtrudniejsze wybory”.",,
"Wyrok za śmiertelne pobicie kierowcy, który ochlapał błotem przechodniów","W Sądzie Okręgowym w Zamościu zapadł wyrok w sprawie śmiertelnego pobicia Henryka T., do którego doszło pod koniec stycznia. Ofiara przejeżdżając autem ochlapała jednego z mężczyzn błotem. Ten poszedł po kolegę i ruszył za kierowcą do jego domu. Po sprzeczce zaczęli bić 38-latka tępym narzędziem  – na oczach jego partnerki i dzieci. Ciosy doprowadziły do pęknięcia czaszki, urazów czaszkowo-mózgowych okolicy skroniowej, obrzęku mózgu i krwawych wylewów w tkankach miękkich. O sprawie pisze lublin112.pl.","Do zdarzenia doszło w miejscowości Bzite w gminie Krasnystaw.  Henryk T. z dzieckiem pojechał samochodem na cmentarz. Wracając, ochlapał błotem pośniegowym przechodniów, 21-letniego Patryka H. i jego dziewczynę. Ten poszedł po kolegę, 31-letniego Pawła S. i razem pojechali do domu kierowcy. Po kłótni H. i S. zaatakowali kierowcę. Zadawali mu liczne ciosy twardym, tępym narzędziem po całym ciele. Wszystko rozgrywało się na oczach partnerki ofiary i jego dzieci. Po ataku sprawcy uciekli; pobitego mężczyznę przewieziono do szpitala, gdzie po kilku dniach zmarł.",,
Zwiefka zamiast Brejzy „jedynką” KO w Bydgoszczy. „Tak wyborów na pewno nie wygrają”,"Szef sztabu Koalicji Obywatelskiej Krzysztof Brejza nie będzie „jedynką” na liście bydgoskiej ugrupowania w nadchodzących wyborach parlamentarnych. Miejsce to zajmie Tadeusz Zwiefka, były europoseł PO. Informacja wzbudziła wiele kontrowersji wśród sympatyków opozycji. Część z nich wyraża opinię, że Grzegorz Schetyna zaczął obawiać się rosnącej pozycji Brejzy. Dziennikarz Tomasz Lis zadeklarował, że nie wierzy doniesieniom, nazywając je „niepojętym absurdem”. Na prezentacji „jedynek” KO potwierdziło się, że listę w Bydgoszczy otwiera Zwiefka.","Rada Krajowa PO zatwierdziła „jedynki” Koalicji Obywatelskiej w nadchodzących wyborach parlamentarnych. W ostatniej chwili dokonano kilku zmian na listach, m.in. w Bydgoszczy Tadeusz Zwiefka zastąpił jako „jedynka” szefa sztabu Krzysztofa Brejzę. Sam Brejza nie został wymieniony jako kandydat KO w żadnym regionie.Informację jako pierwsza podawała na Twitterze dziennikarka tygodnika „Newsweek” Renata Grochal. Jej zdaniem w taki sposób KO „wyborów na pewno nie wygra”. Do sprawy ustosunkował się sam Brejza. Na Twitterze napisał on, że start do Senatu jest jego „świadomą decyzją”, za którą stoi „odpowiedzialność za Polskę”. Jak dodał, wystawienie Zwiefki na czele listy bydgoskiej zaproponował on sam.",,
PE kończy prace nad stanowiskiem ws. pracowników delegowanych,"Prace nad stanowiskiem PE ws. pracowników delegowanych dobiegają końca. Europosłowie mają się opowiedzieć za tym, by okres delegowania został ograniczony do 24 miesięcy oraz by przepisy były stosowane wobec transportu - wynika z nieoficjalnych informacji.","Propozycja dyrektywy o pracownikach delegowanych przedstawiona przez Komisję Europejską w marcu 2016 r. jest szczególnie niekorzystna z punktu widzenia gospodarczych interesów Polski, z której wysyłanych jest najwięcej pracowników do innych państw unijnych.  Obecne przepisy pozwalają, by pracownik delegowany otrzymywał pensję minimalną kraju przyjmującego, ale wszystkie składki socjalne odprowadzał w państwie, które go wysyła. Propozycja zmiany przepisów w tej sprawie przewiduje wprowadzenie zasady takiej samej płacy za taką samą pracę w tym samym miejscu. Ograniczenie delegowania do maksymalnie 24 miesięcy  Stanowisko Parlamentu Europejskiego jest bardzo ważne, bo w punktach, w których będzie ono zbieżne ze stanowiskiem państw członkowskich, zapisy będą praktycznie nie do zmiany podczas dalszych prac legislacyjnych.   Kompromis, jaki wyłania się z prac europosłów, zawiera jednak elementy, które są z punktu widzenia Polski lepsze niż propozycje forsowane przez Francję popieraną przez inne kraje zachodnie. Najważniejszy z nich to ograniczenie delegowania do maksymalnie 24 miesięcy. Macron upiera się przy tym, by okres delegowania wynosił maksymalnie 12 miesięcy. Na to z kolei nie chce się zgodzić Polska i inne kraje mające podobne stanowisko.   Źródła w Parlamencie Europejskim przewidują, że zapis o 24 miesiącach przejdzie podczas zaplanowanego na poniedziałek głosowania w komisji zatrudnienia i spraw socjalnych. Jeśli tak faktycznie się stanie, wówczas nawet przy bardziej restrykcyjnym podejściu państw członkowskich (czyli ograniczeniu delegowania do 12 miesięcy) możliwe będzie wypracowanie akceptowalnego dla Warszawy kompromisu. „Nie chcemy tworzyć próżni prawnej”  – Proponujemy, żeby maksymalny okres delegowania wynosił 24 miesiące, później pracownik musi być objęty wszystkimi przepisami dotyczącymi praw socjalnych państwa przyjmującego – powiedziało źródło z PE. Europosłowie chcą uszczelnienia przepisów tak, by w razie zastąpienia jednego pracownika delegowanego innym okres delegowania nie liczył się od początku.   Gorzej wygląda sprawa w drugiej kluczowej dla Polski sprawie - kwestii stosowania tych przepisów również do sektora transportowego. Tu projekt stanowiska PE jest zbieżny z postulatami Paryża i rozczarowujący dla Warszawy. Stosowanie zapisów o pracownikach delegowanych do kierowców przewożących ładunki to nie tylko utrudnienia biurokratyczne, ale też wyższe koszty dla tysięcy polskich przedsiębiorstw.  KE wprawdzie zaproponowała osobne przepisy dotyczące tylko transportu (również mocno niekorzystne dla Polski), ale w PE jest obawa, że nie wejdą one w życie przed najbliższymi wyborami w 2019 r. – Nie chcemy tworzyć próżni prawnej, nawet jeśli uznajemy, że transport jest bardzo specyficznym sektorem – podkreśliło źródło. Wynagrodzenie dla pracownika delegowanego  Jeśli chodzi o wynagrodzenie dla pracownika delegowanego, PE chce się trzymać propozycji KE, zgodnie z zasadą: ta sama praca, to samo miejsce, ta sama płaca. Dotychczas wobec pracownika delegowanego musiała być stosowana jedynie płaca minimalna w danym państwie członkowskim, ale np. nie brano pod uwagę dodatków za trudne warunki czy układów branżowych.  To ma się zmienić. Pracownik delegowany - według projektu stanowiska PE - będzie musiał otrzymać wszelkie części składowe wynagrodzenia jak jego odpowiednik z kraju przyjmującego. Pracownicy delegowani mają mieć również pełną rekompensatę za zakwaterowanie czy dojazdy, tak jak pracownicy lokalni. Reguły mają być też stosowane do podwykonawców usług.  Parament Europejski chce również zaproponować, by do delegowanych poza umowami zbiorowymi czy dotyczącymi określonych branż odnosiły się też regulacje regionalne dotyczące warunków pracy i płacy (jeśli jakiś kraj je ma). Aby ułatwić, zwłaszcza małym i średnim firmom, zorientowanie się w gąszczu przepisów, postulowany jest również obowiązek umieszczania wszelkich informacji na ten temat na stronie internetowej.   Po poniedziałkowym głosowaniu w komisji zatrudnienia i spraw socjalnych cały Parlament Europejski ma przyjąć stanowisko w tej sprawie na posiedzeniu 26 października. Niemalże równolegle (23 października) oczekiwane jest przyjęcie stanowiska przez państwa członkowskie. Później będą mogły ruszyć negocjacje w sprawie ostatecznego kształtu regulacji.",,
Tarczyński w anglojęzycznej debacie: „Timmermans nie został wybrany w demokratycznych wyborach”,"– Unia Europejska jest „zaniepokojona Polską”, dlatego że nie mogą nas już pocałować w czoło, tak jak pan Juncker całował Donalda Tuska. Nie mogą nas już poklepywać po ramieniu, mówiąc: „dobra robota”. Nie mogą budować Nord Stream 2 z Rosją bez naszej opinii. Nie mogą prowadzić biznesów tak jak dotychczas. Obecnie w Polsce mamy najniższy poziom bezrobocia od 26 lat. Mamy wzrost gospodarczy, jakiego nigdy nie było w najnowszej historii Polski. Takie są oficjalne dane – powiedział poseł PiS Dominik Tarczyński w anglojęzycznej debacie w telewizji France24.","Program we France24 z udziałem parlamentarzysty PiS dotyczył reformy sądownictwa w Polsce. W środę na konferencji prasowej głos ws. polskiej reformy wymiaru sprawiedliwości zabrał wiceszef Komisji Europejskiej Frans Timmermans.  Zagroził Polsce uruchomieniem art. 7 traktatu unijnego. – Komisja Europejska zaleca, by polskie władze rozwiązały wszystkie zidentyfikowane problemy ws. sądownictwa w ciągu miesiąca – stwierdził unijny polityk.   Do słów wiceszefa KE w studiu France24 odniósł się Dominik Tarczyński z PiS. – Dla wielu wpływowych ludzi, jak również dla wielu polityków, Polska była jedynie miejscem do prowadzenia interesów. To nie jest Polska, jakiej chcemy. Pragniemy, aby Polska była silna i dumna i to nie są puste słowa. Chcemy być partnerem, jesteśmy otwarci na dyskusję. Chcemy być częścią Unii Europejskiej. Nie chcemy się odłączyć od UE. Nie jesteśmy populistami ani nacjonalistami. Nie chcemy być traktowani jak małe dzieci – oświadczył.",,
Pitera o 500 Plus: PiS te koszmarne obietnice realizuje,"– Sprawy socjalne mnie nadzwyczaj interesują. Dla mnie 500 Plus jest pogardliwe. Nie wyrówna się szans w rodzinie, dając jej drugie 500 Plus – powiedziała europosłanka Platformy Obywatelskiej Julia Pitera. Jej zdaniem „problem polega na tym, że te koszmarne obietnice PiS realizuje”. W trakcie tej samej dyskusji Pitera została zapytana przez posła Marka Jakubiaka o to, dlaczego nienawidzi partii rządzącej. – Ponieważ bardzo nie lubię PiS. Ja tego nie ukrywam – mówiła.","Na ostatniej konwencji programowej Prawa i Sprawiedliwości zaprezentowana została „piątka Kaczyńskiego”, która m.in. zakłada rozszerzenie programu 500 Plus na pierwsze dziecko.Ze strony opozycji pojawiły się sprzeczne głosy co do poparcia tego postulatu programowego partii rządzącej. Do kwestii rozszerzenia świadczenia na pierwsze dziecko odniosła się przed dwoma tygodniami na antenie Superstacji posłanka PO do Parlamentu Europejskiego Julia Pitera. W jej ocenie program świadczeń dla dzieci „jest pogardliwy” i nie zrówna „szans w rodzinie”. – Wyrównasz, dając dziecku szanse dalszego rozwoju. Rozmawiajmy o tym, a nie kasa – mówiła Pitera. – Ja rozumiem, że celem polityka jest zdobycie głosów wyborców, ale celem odpowiedzialnego polityka jest budowanie ludziom szansy w życiu. (…) Problem polega na tym, że te koszmarne obietnice PiS realizuje i w związku z tym rodzina dostanie drugie 500 Plus, a dziecko zostanie na siódmej klasie szkoły podstawowej i nie będzie miało szansy rozwoju – dodała. W trakcie tej samej rozmowy Pitera mówiła również, że inny pomysł z „piątki Kaczyńskiego” dotyczący 13 emerytury jest „pogardą dla statystycznego Polaka”.– My idziemy do wyborów po to, żeby przywrócić demokrację w Polsce. Może Jarosław Kaczyński zbiera już na wieże i dlatego obiecuje 13 emeryturę, że sam jest emerytem. Jak ja słucham tego wszystkiego, to zastanawiam się, jak wytłumaczyć ludziom, ile pogardy dla statystycznego Polaka ma w sobie prezes Kaczyński – stwierdziła.– Dopóki w każdej pani wypowiedzi będzie emanowała nienawiść, pani nikogo nie przekona do siebie. (…) To jest mowa nienawiści. Nie można nienawidzić ludzi – skomentował jej wypowiedź poseł Marek Jakubiak. – Tak, ponieważ bardzo nie lubię PiS. Ja tego nie ukrywam – odparła mu Pitera.",,
Redbad Klynstra-Komarnicki: „Homofob” zastępuje dziś zużyte słowo „antysemita”,"– Jest taka granica, po której jest już tylko uśmiech. Jestem zahartowany w takich sprawach – stwierdził Redbad Klynstra-Komarnicki w Polskim Radiu 24. Aktor został uznany za „homofoba” po tym, jak zapytał na Twitterze, „czy w PL pedofile są częścią LGBT+”. Nie pomogły wyjaśnienia, że taka sytuacja miała miejsce w Holandii i tamtejsze organizacje LGBT odcinały się publicznie od partii pedofili. Agencja aktorska opiekująca się Klynstrą-Komarnickim rozwiązała z nim umowę.","Pod koniec lipca na Twitterze aktor zadał pytanie: „Czy w PL pedofile są częścią LGBT+, czy nie? Kto czuje się kompetentny odpowiedzieć?”. Potem wyjaśniał, że odwoływał się tu do doświadczeń holenderskich, gdzie w latach 2006-10 działała partia pedofilów; jednym z jej celów była „legalizacja związków między dorosłymi i dziećmi od 12. roku życia, w tym pośrednio zmianę kwalifikacji pedofili z »dewiacji seksualnej« na »orientację seksualną«”.„Środowisko holenderskiego LGBT odcięło się wtedy od środowiska pedofili [...] Jednak całkiem niedawno, podczas amsterdamskiego GAY PRIDE (odpowiednika polskiego marszu równości), nieformalny ruch »FrontWyzwoleniaDzieci«, rozdawał ulotki promujące swój ruch potocznie zwany Pedoclub. [...] Rzecznik holenderskiego marszu Gejowskiej Dumy, czyli pośrednio ruchu LGBTQ+, stwierdził jasno, że »pedofile nie są częścią marszu. Nie chcemy być z nimi utożsamiani. Nie należą do nas«” – wyjaśniał w oświadczeniu aktor.Rzeczowe wyjaśnienia Redbada Klynstry nie pomogły. Współpracująca z nim agencja aktorska rozwiązanie umowy tłumaczyła „względami artystycznymi”, jednak sam aktor jest pewien, że pracę stracił właśnie przez swojego tweeta. – Produkcja wycofała się z propozycji ze względu na mój wpis. Ta sama firma oświadczyła któremuś portalowi potem, że to były względy artystyczne, a nie ten wpis, co jest kłamstwem. Moja managerka dostała SMS, że powodem jest ten wpis. Nie dość, że skłamali, to coś kazało im wyprzeć się prawdziwego, politycznie poprawnego powodu, tym samym deprecjonując mnie jako artystę – podkreślił. Klynstra-Komarnicki przyznał, że „być może nie zdawał sobie sprawy, że Twitter jest inną przestrzenią”. – Traktowałem go jako miejsce, gdzie mogę zadać pytanie i dostać odpowiedź od osób, które się na czymś znają – powiedział. Na antenie Polskiego Radia 24 aktor przypomniał, że już wcześniej przyznał, iż sam był ofiarą pedofila-homoseksualisty. – Od kiedy jestem ojcem, wiele rzeczy działa na mnie inaczej – powiedział. – W Holandii to, co trzyma demokrację i ją umacnia, to rozmowa. Tam się po prostu rozmawia. Nikomu by tam nie przyszło do głowy, że zadanie pytania to prowokacja. Musimy rozmawiać i w tej rozmowie doprecyzowywać swoje stanowiska, aby każdy w tej przestrzeni mógł się odnaleźć – dodał.Aktor nie zgadza się także na nazywanie go homofobem. – Pracuję z osobami, które są różnej orientacji i to jest po prostu śmieszne, żeby mnie nazywać homofobem. To słowo zastępuje zużyte dziś słowo „antysemita” – ocenił. – Jestem na pewno „pedofobem” i patrząc na to, co się dzieje, powinienem zapytać, czy w naszym środowisku artystycznym są pedofile. Ja mogę oświadczyć, że nie byłem, nie jestem i nigdy nie będę krył pedofilów i inni aktorzy być może też powinni złożyć takie oświadczenie – zaapelował Klynstra-Komarnicki.Dodał, że po utracie roli w serialu z różnych stron otrzymuje słowa otuchy. – Dostaję wyrazy wsparcia od osób, które chcą mi pomóc, ale dostaję też wyrazy wsparcia od osób, które muszą siedzieć cicho. Zobaczyłem nowy kawałek rzeczywistości – powiedział.",,
Organizatorka wystawy antyaborcyjnej niewinna,"Warszawski sąd uniewinnił w czwartek organizatorkę antyaborcyjnej wystawy prezentującej zdjęcia szczątków po przeprowadzonych aborcjach. Kobieta była obwiniona o wywołanie zgorszenia w miejscu publicznym. Sąd uznał, że nie może być mowy o czynie zabronionym.","– Forma prezentacji poglądów miała charakter nachalny, nie pozostawiający odbiorcom wyboru, sąd nie dokonywał jednak oceny moralnej ani ocen światopoglądu obwinionej. Pod względem prawno-karnym zachowanie nie nosiło znamion czynu zabronionego – uzasadniała wyrok sędzia Agnieszka Prokopowicz. Dodała, że konstytucja zapewnia wolność wyrażania poglądów.Plakaty ze zdjęciami ludzkich płodów po aborcji latem zeszłego roku wystawiono przy kościele św. Katarzyny na warszawskim Ursynowie. Wystawa „Wybierz życie” organizowana jest w różnych miastach Polski przez Fundację Pro, która - jak określa na swej stronie internetowej - wspomaga działania mające na celu m.in. „ochronę życia ludzkiego od momentu poczęcia do naturalnej śmierci, zdrową i udaną prokreację, przeciwdziałanie zapaści demograficznej”.Zawiadomienie na policję w związku z warszawską wystawą złożyły dwie osoby, m.in. stołeczna psychoterapeutka. Sprawa organizatorki wystawy Kingi Małeckiej-Prybyło trafiła do Sądu Rejonowego dla Warszawy-Mokotowa.Zgodnie z kodeksem wykroczeń „kto krzykiem, hałasem, alarmem lub innym wybrykiem zakłóca spokój, porządek publiczny, spoczynek nocny albo wywołuje zgorszenie w miejscu publicznym, podlega karze aresztu, ograniczenia wolności albo grzywny"".Sąd wskazał w czwartek, że w tej sprawie nie może być jednak mowy o wybryku, gdyż „abstrahując od formy przekazu” nie można mówić o złej woli obwinionej, zaś przesłanie wystawy jest akceptowane wśród części społeczeństwa. –Celem wystawy nie było także spowodowanie zgorszenia, tylko skłonienie odbiorców do akceptacji wyrażanego przesłania –dodała sędzia.Tydzień temu psychoterapeutka, która złożyła zawiadomienie w związku z wystawą, mówiła przed sądem, że „chroniąc dzieci nienarodzone powinniśmy brać pod uwagę także te, które już są, a także wrażliwe osoby dorosłe”. Obrońca obwinionej mec. Jerzy Kwaśniewski wskazywał natomiast, że wolność wypowiedzi odnosi się także „do poglądów, które oburzają lub wprowadzają niepokój”.Wyrok jest na razie nieprawomocny. Dotychczas w kraju - m.in. w Łodzi, Bielsku-Białej i w Słubicach - toczyło się już kilka podobnych procesów i wszystkie wyroki były korzystne dla organizatorów wystawy.– Będziemy dalej prezentować wystawę, bo w Polsce ciągle zabija się dzieci i nie możemy być obojętni. W demokratycznym kraju nie można zakazać wypowiadania się – powiedziała dziennikarzom Małecka-Prybyło po wyjściu z sali sądowej.",,
"„Gdyby Gersdorf podpisywała dokumenty w SN, poniosłaby odpowiedzialność”","– Podpisanie dokumentów Sądu Najwyższego przez prof. Małgorzatę Gersdorf będzie skutkowało ich wadliwością; gdyby tak się stało, poniosłaby odpowiedzialność i doskonale o tym wie – wyjaśnił wiceminister sprawiedliwości Michał Wójcik.","Zgodnie z ustawą o Sądzie Najwyższym, która weszła w życie 3 kwietnia, po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia. W związku z tym sędziowie ci od środy według ustawy przestali pełnić swe funkcje. Mogą oni dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie stanowiska sędziego SN.Małgorzata Gersdorf – która ukończyła 65 lat – nie złożyła takiego oświadczenia. Twierdzi, że „stanowisko prezesa SN, niezależnie od tego, kto by nim był, ma kadencyjność określoną w konstytucji” i kadencyjność ta „nie podlega dyskusjom i zmianom ustawowym”.Wiceminister sprawiedliwości Michał Wójcik  powiedział w Polskim Radiu 24, że sędzia Gersdorf nadal ma prawo przychodzić do siedziby SN. – Jest byłym I prezesem Sądu Najwyższego, jest w stanie spoczynku, nie ma tutaj problemów, żeby do Sądu przychodziła – powiedział. Wyjaśnił jednak, że prof. Gersdorf w SN już „nie urzęduje”.– Podpisanie każdego dokumentu przez panią prof. Gersdorf będzie skutkowało wadliwością tego dokumentu, ten dokument będzie nieważny – mówił Wójcik. – To nie są jakieś tam błahe sprawy – dodał.Powiedział, że sędzia podczas jednej z konferencji nie odpowiedziała na pytanie, „czy będzie podpisywała i czy rzeczywiście jej podpis będzie skutkował nieważnością”. – Nie odpowiedziała na to, ale jako prawnik, profesor prawa, chyba ma świadomość tego, że tak – powiedział Wójcik. – A co więcej, w tej sytuacji, gdyby tak się stało, poniosłaby odpowiedzialność; ona doskonale o tym wie – podkreślił. Zdaniem Wójcika prof. Gersdorf przepisy uchwalonej w styczniu ustawy o SN traktuje „wybiórczo”. – Pani prezes nawet zgodnie z przepisami tej ustawy wystąpiła o zatrudnienie dodatkowe na uczelni, o ile pamiętam – powiedział. – Kiedy chodzi o obniżenie wieku emerytalnego, wieku przejścia w stan spoczynku, tego już nie uznaje – dodał.Wiceminister podkreślił, że SN kieruje „pan Iwulski, który wszedł w prawa i obowiązki I prezesa SN”.Przed tygodniem Zgromadzenie Ogólne Sędziów SN jednogłośnie przyjęło uchwałę mówiącą, że sędzia Gersdorf pozostaje zgodnie z Konstytucją RP I prezesem SN do 30 kwietnia 2020 r. Po wtorkowym spotkaniu prezydenta Andrzeja Dudy z prezes Gersdorf, prezesem Izby Pracy i Ubezpieczeń Społecznych SN Józefem Iwulskim i prezesem Naczelnego Sądu Administracyjnego Markiem Zirk-Sadowskim, wiceszef Kancelarii Prezydenta Paweł Mucha informował, że wolą prezydenta było, by najstarszy stażem sędzia Iwulski od środy wykonywał funkcje związane z wykonywaniem obowiązków I prezesa SN.We wtorek około godz. 15.30 – jeszcze przed spotkaniem z Andrzejem Dudą – Gersdorf wydała zarządzenie o wyznaczeniu jako kierującego pracą SN prezesa Iwulskiego „do zastępowania I prezes SN na czas swojej nieobecności”. „O treści zarządzenia I prezes SN poinformowała pana prezydenta” – podał SN.",,
Nie będzie dymisji słowackiego rządu,"Słowackiej koalicji na nadzwyczajnej sesji parlamentu nie udało się odwołać premier Ivety Radiczovej. Z takim wnioskiem wystąpiła opozycyjna lewica byłego szefa rządu Roberta Fico. Deputowani obradowali całą noc. To pierwsza próba odwołania szefowej słowackiego rządu, która od roku stoi na czele centro-prawicowej koalicji.","Przeciw szefowej rządu było 69 deputowanych w liczącej 150 miejsc Radzie Narodowej.Do odwołania Radiczovej opozycja potrzebowała co najmniej 76 głosów.  Przewodniczący parlamentu Richard Sulik powiedział, że „koalicja ma absolutne zaufanie do decyzji Ivety Radiczovej i wymiana na stanowisku premiera nie wchodzi w grę”.   Debata w Radzie Narodowej trwała ponad 13 godzin i pełna była osobistych ataków oraz ostrych słów pod adresem rządzących. Głosowanie, wyznaczone z początku na wtorek, odbyło się w środę rano.  Opozycja zarzuciła Radiczovej, że nie realizuje przedwyborczych założeń programowych. Wbrew zapowiedziom przerzuca ciężar kryzysu gospodarczego na większość społeczeństwa, toleruje korupcję, chroni bogatych i silnych kosztem przeciętnych obywateli kraju.   W 40-minutowym wystąpieniu Robert Fico zarzucił również Radiczovej, że tolerowała niedawną aferę w Koszycach dotyczącą wynajęcia Urzędowi Podatkowemu za 3,5 mln euro budynku należącego do deputowanego jej ugrupowania.   Jego zdaniem, szefowa rządu nie potrafi też rozładować napięć w szeregach koalicji, które doprowadziły do sporów wewnątrz koalicji na temat Europejskiego Funduszu Stabilizacji Finansowej (EFSF).  Słowacki rząd zgodził się na podwyższenie gwarancji udzielanych w ramach EFSF oraz przystąpienie do Europejskiego Mechanizmu Stabilizacyjnego, mającego ratować w przyszłości pogrążone w kłopotach kraje strefy euro. Oba projekty blokuje jednak parlament; nie zgadza się z nimi jedna z partii rządzącej centroprawicy.  W związku z tym Słowacja zapowiedziała, że głosowanie w sprawie EFSF zorganizuje jako ostatni kraj strefy euro, najwcześniej w grudniu.",,
„Sam Grzegorz Schetyna chyba nie wierzy w swoje zwycięstwo”,"Sam Grzegorz Schetyna chyba nie wierzy w swoje zwycięstwo i potrzebuje jakiegoś wsparcia, właśnie w postaci kandydatury Katarzyny Lubnauer – powiedział w programie „Gość Wiadomości” poseł Kukiz’15 Paweł Grabowski. Zdaniem posłanki Prawa i Sprawiedliwości Mirosławy Stachowiak-Różeckiej, w „PO pauje ogromny chaos i niezrozumienie”","– Ostatnio słuchałem ze zdumieniem słów posła Zembaczyńskiego, który mówił, że duet Schetyna-Lubnauer będzie miał szansę przeciwstawić się Jarosławowi Kaczyńskiemu w Warszawie. Widać, że we dwójkę próbują ograć jednego zawodnika – powiedział poseł Kukiz’15 Paweł Grabowski, którego zdaniem pokazuje to, że „sam Grzegorz Schetyna chyba nie wierzy w swoje zwycięstwo i potrzebuje jakiegoś wsparcia, właśnie w postaci kandydatury Lubnauer”.– Co będzie się działo dalej z Platformą? Wszystko wskazuje na to, że Platforma nie ma szans na wygranie tych wyborów. (…) Jeżeli się patrzy na sondaż za sondażem, w których PO jest 20 punktów procentowych za partią rządzącą, to by wskazywało na słabość opozycji – oznajmił.Posłanka PiS Mirosława Stachowiak-Różecka zwróciła uwagę, że Prawie i Sprawiedliwości zależy na tym, „żeby opozycja była merytoryczna”, bo „to dobrze dla Polski i Polaków”.",,
„PO-KO mówi: radni – siedzieć cicho!”. Zablokowano kontrolę oczyszczalni „Czajka”,Komisja Rewizyjna Rady Warszawy nie zgodziła się na przeprowadzenie kontroli w związku z awarią oczyszczalni ścieków Czajka. Awaria spowodowała zrzucenie do Wisły trzech miliardów litrów ścieków. O zatruciu Bałtyku informują już media skandynawskie.,"Platforma Obywatelska-Koalicja Obywatelska, posiadająca większość w Komisji Rewizyjnej Rady Warszawy, podobnie jak w samej Radzie –  nie wyraziła zgody na to, żeby radni przeprowadzili kontrolę w Miejskim Przedsiębiorstwie Wodociągów i Kanalizacji. Chodziło o kontrolę procesu inwestycyjnego budowy oczyszczalni Czajka, jak również o sprawdzenie samej awarii. – Jest to sytuacja kuriozalna. Jako radny, jako mieszkaniec, chciałem się dowiedzieć, co się wydarzyło w „Czajce”, co się stało z kolektorami. Większość, którą posiada KO, stwierdziła że nie ma takiej potrzeby. Zatem Komisja Rewizyjna okazuje się wydmuszką. Jeśli nie będziemy badać największej katastrofy, do jakiej doszło w Warszawie w ostatnich 30 latach, to co mamy badać. Okazuje się, że ta funkcja ma być martwa. Niech wszystko płynie, tak jak płynie – skomentował tę sprawę w rozmowie z portalem tvp.info autor wniosku o kontrolę, Dariusz Lasocki.  Jak się okazuje, w swojej argumentacji przedstawiciele PO-KO powołali się na przepis kodeksu spółek handlowych, zgodnie z którym decyzję o kontroli w spółce musi podjąć rada nadzorcza. Zjednoczona Prawica wskazuje, że przepis ten nie znosi przepisów ustawy o samorządzie gminnym przyznającym radnemu prawo wglądu w działalność spółek, których udziałowcem jest gmina. Zdaniem radnego Lasockiego w przypadku Miejskiego Przedsiębiorstwa Wodociągów i Kanalizacji to „kontrolowanie samego siebie”. Samorządowiec przypomina, że przewodniczącym rady nadzorczej tej spółki jest Jarosław Jóźwiak, były zastępca Hanny Gronkiewicz-Waltz, który, jak mówi Lasocki, „odszedł w niesławie” w związku z aferą reprywatyzacyjną. – Pan minister Dworczyk spotkał się z ambasadorem Królestwa Szwecji i musiał jako przedstawiciel rządu, tłumaczyć się za Rafała Trzaskowskiego i za samorząd Warszawy. Jest mi jako stołecznemu radnemu wstyd, bardzo wstyd, podkreślam, że polski rząd musi wyjaśniać przedstawicielom dyplomatycznym państw trzecich, co się właściwie się wydarzyło w Warszawie.   – Pan prezydent Trzaskowski, Europejczyk, człowiek, mówię to bez ironii, bardzo uzdolniony, znający wiele języków, bardzo gładko poruszający się po parkietach brukselskich gabinetów powinien wytłumaczyć naszym sąsiadom bliższym lub dalszym, także Skandynawom, co się wydarzyło w Czajce, dlaczego taka sytuacja miała miejsce, dlaczego od lat nie było przeglądów instalacji, dlaczego zwolniono odpowiedzialnego członka zarządu – ocenił nasz rozmówca.  Lasocki dodał, że choć tych pytań „dlaczego” jest bardzo dużo, to cały czas pozostają one bez odpowiedzi, ponieważ Rada Warszawy i jej komisja rewizyjna w wymiarze kontrolnym, jak ocenił, „nie działają”. Przypomniał, że w piątek (13 września) o godz. 18 odbędzie się nadzwyczajna sesja rady. – Sesja zwołana oczywiście na wniosek radnych opozycyjnych. Pytam w imieniu własnym i mieszkańców, czy pan prezydent się pojawi, żebyśmy nie musieli przynosić „prezydenta” tekturowego. Chciałbym, żeby powiedział z otwartą przyłbicą: „Warszawiacy, biorę to na klatę, jestem odpowiedzialny, biorę odpowiedzialność również polityczną”.",,
Szef MSWiA: Frontex i agencja ds. azylu UE nie mogą ograniczać suwerenności,Polska nie zgadza się na ograniczenie suwerenności w związku z działalnością unijnej agencji Frontex oraz powstającej agencji ds. azylu – oświadczył w Bratysławie polski minister spraw zagranicznych i administracji Joachim Brudziński.,"Uczestniczy on w posiedzeniu tzw. Forum Salzburskiego, które grupuje ministrów spraw wewnętrznych państw Grupy Wyszehradzkiej oraz Austrii, Bułgarii, Chorwacji, Rumunii i Słowenii. W spotkaniu w Bratysławie biorą udział także ministrowie spraw wewnętrznych państw Bałkanów Zachodnich oraz Mołdawii. Są również przedstawiciele Frontexu, Europolu oraz Międzynarodowego Centrum Rozwoju Polityki Migracyjnej (ICMPD). Minister Brudziński powiedział, że reforma agencji Frontex nie może dokonywać się kosztem formacji, jaką jest polska Straż Graniczna. – Wszystkie głosy, jakie padły w dyskusji, podnosiły kwestię wzmocnienia Frontexu, ale co z punktu widzenia Polski jest istotne i zasadne, wszystkie państwa podzielają nasze stanowisko, żeby wzmocnienie Frontexu nie odbyło się kosztem suwerenności państw narodowych – powiedział Brudziński.  Zwrócił także uwagę, że Polska podobnie podchodzi do planów utworzenia nowej agencji do spraw azylu. Do deklaracji, która ma zostać przyjęta w czwartek, strona polska chce wprowadzić sformułowanie dotyczące suwerenności państw narodowych. – To najważniejszy postulat, który wnosimy do dyskusji – mówił. – Kompetencje, które mają zostać nadane nowej agencji, nie mogą podważać kompetencji państw członkowskich UE, nie mogą prowadzić do ich odbierania. To kwestia imponderabiliów – dodał Brudziński.",,
Wymowne milczenie Tuska [OPINIA],"Aktywny zwykle na Twitterze były premier Polski zamilkł. Zdążył jeszcze pogratulować Gitanasowi Nausedzie zwycięstwa w wyborach prezydenckich na Litwie i wrzucić fotkę znad urny, w której pogrzebano nadzieje Koalicji Europejskiej na rychły powrót do władzy w Polsce. Co się stało z wodzem opozycji na białym koniu, który to rumak w jedną powyborczą noc zmienił się w chudą, robiącą bokami szkapinę? Czy Tusk zgubił zasięg? A może zgodnie z sugestią Jarosława Kurskiego, zaszył się gdzieś w Gdańsku i obala lufy z Leszkiem Jażdżewskim? Może obmyślają kolejną wiekopomną antyklerykalną mowę? Tak żeby ciemnogrodowi poszło w pięty i jeszcze żwawiej ruszył do urn.","Trudno powiedzieć – choć nie od dziś wiadomo, że polityczne porażki zamykają Donalda Tuska głęboko w sobie i wywołują wielką gorycz. Ale to rozgoryczenie jest nawet zrozumiałe – szczególnie u polityka, któremu liberalna opozycja przypisała na wyrost jakieś supermoce. To nawet zabawne, że ludzie, którzy uważają się za światłych Europejczyków, wciąż nie mogą zrozumieć, że źródło ich porażek w mniejszym jednak stopniu ma dziś charakter personalny. A o wiele bardziej strukturalny. I jeśli Donald Tusk jest tak inteligentnym człowiekiem, jak o nim mówią, to wie to najlepiej. Tylko, że nie ma z kim raczej o tym pogadać w towarzystwie, którego jedyna głębsza polityczna myśl to: „żeby było, tak jak było”.Zostawmy tę głuchą ciszę, w którą wcielił się Donald Tusk. Jest i tak naprawdę wymowna. Spójrzmy na szersze kwestie. Problem opozycji lewicowo-liberalnej jest to, że nie istnieje jedno jedyne źródło jej przegranej. Nie ma żadnego magicznego czynnika, jak to się dziś mówi, game changera, którego ewentualne uruchomienie radykalnie odwróciłoby sytuację. Przede wszystkim, jeśli baczniej przyjrzeć się powyborczej mapie, to wcale nie jest ona tak czytelna, jak tak z memami dzielącymi Polskę niemal po równo między niebieski (PiS) i pomarańczowy (PO) kolor. Powyborcze mapy na poziomie powiatów i gmin wskazują zdecydowanie, że Prawo i Sprawiedliwość lepiej sobie poradziło także na całych połaciach Polski zachodniej i północnej. I choć bastionem rządzącej partii jest wschód i południe kraje, to sytuacja na dawnych ziemiach odzyskanych, Śląsku, Warmii, Mazurach, na Pomorzu i w Zachodniopomorskiem wskazuje, że i tam sporo osób zagłosowała na PiS.Co zatem decyduje o przegranej opozycji? Pogarda i niechęć jej opiniotwórczych elit wobec istotnej części wyborców PiS. Pogarda do ludzi gorzej wykształconych i gorzej zarabiających. Im III RP naprawdę dała w kość i nie mają żadnego interesu w tym, żeby ułatwić powrót do władzy politykom, których wspiera liberalna elita. Istotni są także tak zwani Nieobecni: ludzie od dawna nie chodzący do wyborów, lub nieaktywni politycznie na co dzień, którzy żadną miarą nie zdecydują się jednak poprzeć liberałów.Pogarda liberalnych elit wobec nich to stała. Na nowo dała o sobie znać już po wyborach, choć hojnie szafowano nią też wcześniej. Walter Chełstowski nazwał wyborców PiS „biomasą”, która „nie czyta, nie słucha”. Po wyborach wyzywano elektoratowi zwycięskiej formacji od analfabetów. Słowo klasizm w Polsce jest mało czytelne, więc niestety, trzeba się posiłkować skojarzeniem z rasizmem. Mamy zatem wśród liberalnych elit jakiś specyficzny rasizm, skierowany przeciw własnym rodakom. Na marginesie, uważam, że jedyną siłą polityczną po stronie opozycji, która się nie godzi na to zjawisko, jest lewica od Piotra Ikonowicza i Adriana Zandberga, ale jej słabością jest z kolei uwikłanie w tę specyficzną, odrzucającą na kilometry zwykłych ludzi, nowolewicowość a la Krytyka Polityczna. I choćby Ikonowicz czy Zandberg stawali na socjalistycznych rzęsach, nic z tym nie zrobią, bo odwrócą się od nich z kolei „sami swoi”, czyli fanatycy (i fanatyczki oczywiście też) nowolewicowości w pełnej krasie. Takiej, jaką znamy choćby z „procesji z waginą” na manifie w Gdańsku, w której to imprezie ochoczo uczestniczyła pani prezydent miasta Aleksandra Dulkiewicz. Polki i Polacy jednak jakoś dziwnie nie chcą, żeby był to mainstream polityki, podobnie jak rozbujały antyklerykalizm. Nie chcą, żeby Kościół rozliczał się ze swoich problemów na warunkach lewicy i liberałów. Wynik wyborczy pokazuje to lepiej niż setki uczonych analiz. Dalej, opozycja jest zlepkiem sił politycznych, które połączył tylko strach przed PiS-em. Na Koalicji Przestraszonych extra skorzystali tylko postkomuniści. To musi być gorzkie dla części posolidarnościowych polityków Platformy Obywatelskiej, szczególnie tych przynajmniej deklaratywnie antykomunistycznych, że zagwarantowali syte polityczne emerytury Leszkowi Millerowi i Włodzimierzowi Cimoszewiczowi. Doskonała niemal bezideowość Koalicji Przestraszonych kontrastowała od początku z wyrazistym programem społeczno-politycznym Prawa i Sprawiedliwości. Przyznam, że sądziłem, iż wyborcy mają krótszą pamięć i po czterech latach nie będzie ich aż tak bardzo obchodziło, komu zawdzięczają choćby 500 plus. Ale srogo się myliłem – wyborcy nie tylko pamiętają, ale najwyraźniej nie mają też najmniejszej ochoty ryzykować utratą tych świadczeń.Udane programy społeczne i rodzinne plus wciąż bardzo dobra koniunktura gospodarcza wpływają nie tylko na optymizm konsumencki, ale i realne poparcie dla PiS. I to w sytuacji, gdy rządząca partia wciąż jest pod medialnym i ulicznym ostrzałem. Jaka inna formacja polityczna, po niemal czterech lat rządów, dała sobie w Polsce tak radę, i to tuż po kilkutygodniowym strajku naprawdę istotnej grupy zawodowej, czyli nauczycieli.",,
Algieria – niechciane wybory,"Protesty, jakie wybuchły w Algierii w lutym 2019 r. przeciwko ponownemu kandydowaniu Abdelaziza Butefliki na prezydenta, dały Algierczykom nadzieję na zmianę i demokrację. Buteflika został obalony, ale wojsko, które nie tłumiło protestów, miało jednak inne plany. Dzisiejsze wybory prezydenckie są uważane za farsę i powszechnie bojkotowane.","Od jednopartyjnego systemu do wojny domowej    Algieria nie jest ani demokracją, ani też jakimś szczególnie zamordystycznym reżimem. W 2011 r., gdy wybuchła tzw. arabska wiosna, również i tu odbywały się protesty, ale ani nie były specjalnie krwawe, ani też nie doprowadziły do wyraźnych zmian. Od 1999 r. krajem rządził Abdelaziz Bouteflika, wygrywając kolejne wybory.  W sumie cztery razy z rzędu, przy czym żadne z nich nie były uznawane za uczciwe. W 2019 r. planował wystartować po raz piąty, ale Algierczycy powiedzieli, że mają tego dość. Zwłaszcza, że stało się jasne, iż Bouteflika chce rządzić nie tyle do śmierci, ale nawet dłużej. W 2013 r. miał bowiem wylew krwi do mózgu, po którym prawie całkowicie przestał pojawiać się publicznie. Nie przeszkodziło mu to w kandydowaniu (bez pojawiania się i wypowiadania) w 2014 r. i planowaniu zrobienia tego samego w 2019 r.  Żaden dotychczasowy przywódca Algierii nie został wybrany w pełni demokratycznych wyborach. Nie oznacza to, że nie było radykalnych zmian przywództwa, ale decydowało o tym wojsko i elity, a nie ogół Algierczyków. Kraj ten, drugi pod względem populacji w całym świecie arabskim, wywalczył sobie niepodległość w krwawej wojnie z Francją trwającej od 1954 r. do 1962 r. Po zwycięstwie władzę przejął Front Wyzwolenia Narodowego (FLN), czyli główna siła prowadząca walkę z Francją. FLN stał się do 1991 r. jedyną legalną partią, a jej lider Ahmed Ben Bella – pierwszym prezydentem (do 1995 r. startował tylko jeden kandydat). Zakończyło się to całkowitą katastrofą i jego upadkiem. Pierwsze wolne wybory parlamentarne wygrali bowiem islamiści z Islamskiego Frontu Ocalenia (FIS). Wojsko postanowiło więc je unieważnić i dokonać masowych aresztowań wśród islamistów. Doprowadziło to do krwawej wojny domowej, która następnie przerodziła się w trwającą do dziś aktywność terrorystyczną Al Kaidy Islamskiego Maghrebu (AQMI). Bendjedid został natomiast usunięty ze stanowiska, a po przywróceniu pozorów demokracji w 1994 r. zastąpiony gen. Liamine Zeroualem. Po pięciu latach Zeroual postanowił jednak ustąpić co utorowało drogę do władzy Bouteflice. Wybrało go oczywiście wojsko i stara gwardia FLN.     Fasadowa demokracja     Po wojnie domowej nie przywrócono w Algierii systemu jednopartyjnego. Wybory były wielopartyjne, ale kontrolowane. Dopuszczono do nich nawet część islamistów – związanych z Bractwem Muzułmańskim, którzy nie przyłączyli się do walki zbrojnej z wojskowym reżimem (Ruch Społeczny na rzecz Pokoju – MSP). Byli takimi koncesjonowanymi islamistami. Ponadto Zeroual stworzył własną partię o nazwie Zgromadzenie Narodowo-Demokratyczne (RND), która razem z FLN stała się fundamentem systemu, służąc iluzji pluralizmu. RND, FLN i MSP (które do 2014 r. popierało rządy Boutefliki) wygrywały kolejne wybory parlamentarne. Ostatnie miały miejsce w 2017 r. i oficjalnie wzięło w nich udział 37 proc. wyborców, choć zdaniem wielu obserwatorów liczba ta była i tak zawyżona. RND i FLN zdobyły razem 41 proc. głosów, ale dało to im 57 proc. mandatów. W wyborach prezydenckich w 2014 r. oficjalna frekwencja wynosiła natomiast 51 proc., a głównym kontrkandydatem był również człowiek reżimu – były premier Ali Benflis. Nawiasem mówiąc jest on również jednym z pięciu kandydatów dopuszczonych do trwających wyborów prezydenckich.     Algierska rewolucja     Kolejne wybory prezydenckie w Algierii miały się odbyć w kwietniu 2019 r. ale gdy w lutym otoczenie Boutefliki ogłosiło, że zamierza on znów kandydować wybuchły masowe protesty. Spontaniczny ruch o nazwie Hirak protestował przeciwko gigantycznej korupcji kliki otaczającej Bouteflikę z jego bratem Saidem na czele, żądając rozliczenia winnych i wprowadzenia rzeczywistej demokracji. Władzy nie sprzyjało to, że jej nieudolność doprowadziła do stagnacji gospodarczej, bezrobocia i wzrostu cen. Masowe aresztowania nie powstrzymały kolejnych protestów, a władze nie zdecydowały się na krwawą pacyfikację. Zaczęły się za to drobne ustępstwa. W marcu premier Ahmed Ouyahia został zastąpiony Noureddinem Bedouim, człowiekiem z drugiego szeregu kręgów władzy. Ogłoszono też, że Bouteflika nie będzie kandydował, a wybory zostają przeniesione na lipiec. Protesty jednak trwały i wojsko postanowiło dokonać roszady politycznej. 2 kwietnia Bouteflika podał się do dymisji i zniknął ze sceny politycznej. Zaczęły się też aresztowania jego ludzi. We wrześniu Said Bouteflika został skazany na 15 lat więzienia. Razem z nim do więzienia trafiło dwóch szefów algierskich służb specjalnych oraz Djamel Ould Abbes, lider FLN. Za tymi decyzjami stał nowy „silny człowiek” Algierii gen. Ahmed Gaid Saleh, który karierę zaczął zresztą robić w ekipie Boutefliki, zostając z jego nadania szefem sztabu algierskiej armii w 2004 r. Na Salehu ciążą zresztą również podejrzenia korupcji. W maju postanowiono odwołać lipcowy termin wyborów i przełożyć je na grudzień. Było to częściowe spełnienie żądań protestujących, którzy uważali, że nowe wybory nie będą się niczym różnić od poprzednich i będą po prostu farsą służącą legitymizacji nowej ekipy, wywodzącej się jednak ze starych elit. Żądali więc zmiany konstytucji, wprowadzenia wolnych sądów i przebudowy całego systemu, a dopiero potem zorganizowania wyborów. Słabością protestów był brak przywództwa. Dopiero w końcu czerwca stworzono koalicję o nazwie Siły Alternatywy Demokratycznej, złożoną z kilkunastu lewicowych i liberalnych partii opozycyjnych. Poza tą strukturą pozostali przede wszystkim islamiści z Frontu Sprawiedliwości i Rozwoju (FJD), którzy jednak również domagali się demokratycznych zmian.     Pseudowybory    Ahmed Gaid Saleh nie zdecydował się tymczasem zostać głową państwa. Zamiast tego postanowił obsadzić ten urząd figurantem wywodzącym się z elit, a samemu rządzić z tylnego siedzenia. W ogłoszonych na 12 grudnia wyborach prezydenckich swoje kandydatury zgłosiło prawie 150 osób, ale komisja wyborcza dopuściła do nich tylko pięciu kandydatów. Wszyscy są ściśle związani z ekipą rządzącą Algierią. Dwóch z nich to byli premierzy z okresu prezydentury Boutefliki - Ali Benflis oraz Abdelmadjid Tebboune, dwóch następnych to byli ministrowie (Azzedine Mihoubi oraz Abdelkader Bengrina), a ostatni, Abdelaziz Belaid, jest byłym członkiem kierownictwa rządzącej partii FLN.  Nikt nie ma wątpliwości, że po pierwsze to nie wyborcy wskażą zwycięzcę tylko wojsko z Salehem na czele, a po drugie frekwencja będzie bardzo niska. Do bojkotu wezwały zarówno Siły Alternatywy Demokratycznej, zapowiadając kontynuowanie protestów, jak i islamiści z FJD. Niewykluczone jednak, że ogłoszone zostaną sfałszowane dane na temat frekwencji.  Najbardziej skompromitowanym kandydatem jest 75-letni Ali Benflis, odpowiedzialny za liczne skandale w okresie swoich rządów w latach 200-03. Jest też odpowiedzialny za masakrę 127 berberyjskich aktywistów w 2001 r. i wprowadzenie wówczas zakazu demonstracji. Zdaniem wielu faworytem jest jednak Tebboune, który premierem był w 2017 r. i został usunięty po tym, jak próbował uderzyć w niektóre osoby ze skorumpowanego zaplecza prezydenta. Z grona kandydatów tylko Belaid zapowiada głębokie reformy, choć trudno powiedzieć, czy na tyle głębokie by zaspokoić oczekiwania protestujących. Zresztą na takie nie pozwoli wojsko.",,
CNN: Biały Dom szykuje wprowadzenie stanu wyjątkowego wzdłuż granicy z Meksykiem,"Biały Dom przygotowuje dla prezydenta Donalda Trumpa projekt ogłoszenia stanu wyjątkowego wzdłuż południowej granicy USA – informuje w piątek stacja CNN na swym portalu, powołując się na „wewnętrzne dokumenty”.","Trump nie wykluczał ostatnio wprowadzenia stanu wyjątkowego jako sposobu na sfinansowanie budowy muru (ogrodzenia) wzdłuż granicy USA z Meksykiem. Przeciwni budowie muru są Demokraci. Trump, który obiecywał taki mur podczas kampanii wyborczej, odmawia podpisania prowizorium budżetowego, jeśli nie znajdą się w nim środki na realizację tego projektu. Domaga się 5,7 mld dolarów. Rezultatem jest trwający już ponad miesiąc shutdown, czyli częściowe zawieszenie działalności rządu federalnego. Sytuację na granicy z Meksykiem, przez którą przedostają się migranci, Trump nazywa „faktyczną agresją na nasz kraj”. Według CNN w ramach przygotowań do ogłoszenia stanu wyjątkowego Biały Dom zidentyfikował dostępne fundusze – ponad 7 mld dolarów – które mogłyby zostać użyte na budowę muru, gdyby prezydent zdecydował się na takie rozwiązanie, omijające Kongres. CNN dodaje, że doradcy Trumpa są w tej kwestii podzieleni. „Ogromna liczba obcych, którzy bezprawnie przedostają się każdego dnia do Stanów Zjednoczonych, jest bezpośrednim zagrożeniem dla bezpieczeństwa naszego kraju” – cytuje CNN projekt prezydenckiej proklamacji, ogłaszającej istnienie stanu wyjątkowego na południowej granicy Stanów Zjednoczonych.",,
Premier Izraela: „Nowa era” w stosunkach Brazylii i Izraela,"Premier Izraela Benjamin Netanjahu powiedział we wtorek w Brazylii, po zaprzysiężeniu na prezydenta Jaira Bolsonaro, że oba kraje rozpoczęły „nową erę” stosunków, a dojście do władzy Bolsonaro jest „wspaniałym początkiem” i „nowym przebudzeniem” w relacjach pomiędzy oboma krajami.","Netanjahu powiedział po zaprzysiężeniu na prezydenta przedstawiciela skrajnej prawicy Jaira Bolsonaro, że oba kraje rozpoczęły „nową erę” wzajemnych stosunków, po tym jak w ubiegłym tygodniu poinformowały o porozumieniu o współpracy w takich dziedzinach jak technologia, obronność, rolnictwo i bezpieczeństwo. Premier Izraela powiedział po przybyciu do Pałacu Itamaraty, siedziby Ministerstwa Spraw Zagranicznych, gdzie odbywało się przyjęcie po zaprzysiężeniu, że przedłożył zaproszenie dla Bolsonaro, by odwiedził Izrael w celu pogłębienia więzi między oboma krajami. Prezydent Izraela opublikował na portalu społecznościowym wpis, w którym określił prezydenta Brazylii mianem „dobrego przyjaciela” i życzył mu powodzenia. Wcześniej w listopadzie 2018 r. Bolsonaro poinformował, że zamierza przenieść brazylijską ambasadę w Izraelu z Tel Awiwu do Jerozolimy. „Izrael jest państwem suwerennym i musimy to w pełni respektować” – napisał na Twitterze. Prezydent USA Donald Trump ogłosił 6 grudnia 2017 roku, że USA uznają Jerozolimę za stolicę państwa żydowskiego, co wywołało protesty w świecie islamskim. W połowie maja br. Stany Zjednoczone przeniosły oficjalnie swoją ambasadę w Izraelu z Tel Awiwu do Jerozolimy.",,
Premier Szydło: resorty finansów i rozwoju nie zostaną połączone,– Ministerstwo Finansów nie będzie docelowo połączone z Ministerstwem Rozwoju – podkreśliła w wywiadzie dla „Dziennika Gazety Prawnej” premier Beata Szydło. Od środy na czele obu resortów stoi wicepremier Mateusz Morawiecki.,"W ocenie szefowej rządu łączenie tych ministerstw mogłoby być niezrozumiałe dla świata zewnętrznego, bo resort finansów jest ważny w kontaktach z Unią Europejską.– Oddzielne Ministerstwo Finansów jest potrzebne, by kontrolowało budżet i finanse publiczne, by było strażnikiem dyscypliny budżetowej. Jeśli chcemy, by Polska rozwijała się szybciej, to resort rozwoju musi nadawać ton – tłumaczyła Beata Szydło.Ważne zadaniaPremier wyjaśniła przy tym, że to Ministerstwo Finansów „ma pilnować rozwoju Polski, ale też tego, by finanse publiczne były bezpieczne”.W rozmowie z dziennikiem premier powtórzyła, że były już minister finansów Paweł Szałamacha będzie miał „bardzo odpowiedzialną funkcję”. Nie chciała jednak odpowiedzieć na pytanie, czy zostanie nowym szefem Komisji Nadzoru Finansowego.",,
"Kierował mając 1,5 promila alkoholu we krwi. Policja zatrzymała 15–latka","Ponad 1,5 promila alkoholu w organizmie miał 15–latek zatrzymany przez policję w Złotowie (woj. wielkopolskie). Nastolatek spowodował kolizję. Na widok policyjnego radiowozu, wspólnie z pasażerem, próbował jeszcze uciekać pieszo.","Do zdarzenia doszło w czwartek późnym wieczorem. – Kilkanaście minut po godzinie 22 mieszkańca Złotowa zaniepokoił pisk opon i odgłos odjeżdżającego z dużą prędkością auta, a po chwili ogromy trzask dochodzący z okolicy ul. Szpitalnej. Złotowianin powiadomił więc oficera dyżurnego Komendy Powiatowej Policji. Na miejsce skierowany został patrol. Na pobliskim parkingu funkcjonariusze zauważyli osobowego volkswagena – relacjonował podkom. Maciej Forecki z KPP w Złotowie. Jak dodał, „tarcze hamulcowe auta były ciepłe, maska pojazdu gorąca, na ziemi znajdowały się ślady po oponach, a w powietrzu unosił się zapach palonej gumy. W samochodzie funkcjonariusze zauważyli też uszkodzoną karoserię”. Forecki wskazał, że w samochodzie siedziało dwóch młodych mężczyzn, którzy na widok policyjnego radiowozu próbowali uciekać.",,
Jak Platforma Obywatelska zmieniała zdanie ws. 500 plus,"Wiceprzewodniczący Platformy Obywatelskiej Borys Budka w rozmowie z portalem niemieckiego dziennika Zeit.de krytykuje obniżenie wieku emerytalnego i program 500 plus. Jego zdaniem to „nierozsądne reformy”, które w dłuższej perspektywie są niemożliwe do sfinansowania. Jeszcze kilka miesięcy temu PO przekonywała, że program chce utrzymać, a nawet rozszerzyć jego zakres. Jak partia Grzegorza Schetyny zmieniała zdanie ws. 500 plus?","Pierwszy raz w przestrzeni publicznej zapowiedź wprowadzenia programu 500 plus, czyli wsparcia dla rodzin – 500 zł na drugie i kolejne dziecko (w najuboższych rodzinach 500 zł na każde) – pojawiło się w lutym 2014 r. Pomysłodawcą projektu był prezes Prawa i Sprawiedliwości Jarosław Kaczyński.Program 500 plus był jednym z głównych założeń nowego programu PiS, który został zaprezentowany przed wyborami samorządowymi 2014 r. Szczegóły wsparcia dla rodzin przedstawiał na konwencji Andrzej Duda. Fundament programu PiSProgram 500 plus był również fundamentem dwóch kampanii w 2015 r.: prezydenckiej Andrzeja Dudy i parlamentarnej PiS. W sierpniu, po objęciu stanowiska prezydenta Andrzej Duda zwrócił się do ówczesnej przewodniczącej PO i premier Ewy Kopacz, by rząd przygotował ustawę o 500 zł na dziecko. Szefowa rządu odpowiedziała, że koszt wdrożenia takiego projektu przekracza możliwości budżetowe państwa. – Prezydent Andrzej Duda powinien wiedzieć, że w budżecie na 2016 r. nie ma środków na tego rodzaju pomysły – dodała.Przegrali wybory, zaczęli krytykowaćW lutym 2016 r., trzy miesiące po tym, gdy władzę w Polsce objęło Prawo i Sprawiedliwość, Platforma Obywatelska zmieniła zdanie ws. programu wsparcia dla rodzin. Zaczęła obiecywać, że jeśli wróci do władzy, nie tylko program utrzyma, ale da 500 zł na każde dziecko, niezależnie od dochodów rodziców jedynaków.– PiS dzieli Polaków, znajduje tych gorszego sortu, zaczyna też dzielić dzieci, nie ma na to zgody Platformy, popieramy wariant 500 zł na każde dziecko, bez szukania różnic między matkami samotnie wychowującymi dzieci a rodzinami – oświadczył na konferencji prasowej przewodniczący PO, Grzegorz Schetyna. „Z powodu 500 plus przed świętami skoczą ceny masła”Jednocześnie politycy tej partii w ostatnich latach regularnie krytykowali prorodzinny program i jego beneficjentów. W grudniu zeszłego roku jeden z posłów PO tłumaczył nawet związek 500 plus z rządami narodowo-socjalnymi w hitlerowskich Niemczech.",,
Mosbacher: Najpóźniej od 1 stycznia Polacy będą mogli podróżować do USA bez wiz,Do końca tego roku uda się przeprowadzić procedury związane z objęciem Polski Programem Ruchu Bezwizowego – stwierdziła ambasador USA w Polsce Georgette Mosbacher. Według niej od przyszłego roku Polacy będą mogli podróżować do USA bez wiz.,"Biały Dom ogłosił w miniony piątek nominację Polski do Programu Ruchu Bezwizowego. Jak wówczas podała ambasada USA w Polsce, Departament Bezpieczeństwa Wewnętrznego USA wymaga przeprowadzenia dodatkowych procedur administracyjnych ze strony rządu USA, aby sfinalizować przystąpienie Polski do Programu Ruchu Bezwizowego. Według placówki procedury te potrwają kilka miesięcy. Mosbacher powiedziała, że jest przekonana, iż procedurę tę uda się przeprowadzić do końca roku. Według ambasador USA jest to ostateczna data. – 2020 będzie rokiem, w którym Polacy będą mogli podróżować do USA bez wiz – podkreśliła. Wyjaśniła, że muszą zostać przeprowadzone jedynie procedury administracyjne. – Kiedy to zostanie zakończone, sekretarz do spraw bezpieczeństwa wewnętrznego prześle notę doradczą do Kongresu Stanów Zjednoczonych mówiącą, że Polska spełniła wszystkie wymogi i może dołączyć do Programu Ruchu Bezwizowego – powiedziała ambasador USA. Mosbacher zapewniła, że po zniesieniu obowiązku wizowego osoby, które będą chciały podróżować do Stanów Zjednoczonych w celach turystycznych lub biznesowych na okres do 90 dni, będą musiały jedynie wypełnić wniosek online. Po zatwierdzenia wniosku będzie on ważny przez dwa lata; po dwóch latach trzeba będzie ponownie złożyć wniosek. Ambasador zaznaczyła, że jeżeli ktoś będzie chciał wyjechać na dłużej do USA, na przykład na studia, będzie potrzebował wizy. Zaznaczyła, że gdy Polska zostanie objęta Programem Ruchu Bezwizowego, to właściwie nie da się jej z niego usunąć. Według niej musiałoby się zdarzyć coś naprawdę negatywnego w stosunkach polsko-amerykańskich, by tak się stało. Ambasada USA w Polsce przekazała w piątek, że dopełnione zostały warunki wszystkich umów dwustronnych dotyczących bezpieczeństwa, a odsetek odmów wizowych kategorii B1/B2 (biznes/turystyka) spadł do wymaganego poziomu. Placówka podała, że Departament Bezpieczeństwa Wewnętrznego USA wymaga przeprowadzenia dodatkowych procedur administracyjnych ze strony rządu USA, aby sfinalizować przystąpienie Polski do Programu Ruchu Bezwizowego. Ambasada poinformowała, że procedury te potrwają kilka miesięcy, zanim rozpocznie się podróżowanie bez wiz. Po zakończeniu tego procesu Sekretarz Bezpieczeństwa Wewnętrznego ogłosi datę rozpoczęcia podróżowania w ramach Programu Ruchu Bezwizowego. Program bezwizowy (Visa Waiver Program, VWP) wszedł w życie w 1986 r. w celu wspomagania rozwoju turystyki i zacieśniania więzów USA z sojusznikami. W jego ramach corocznie wjeżdża do USA ok. 20 mln osób. Polska nie była dotąd objęta tym programem ze względu na zbyt wysoki odsetek osób, którym odmówiono wizy amerykańskiej. Programem VWP objętych jest 38 państw, w tym 23 kraje Unii Europejskiej. Wśród nich są państwa z naszego regionu, m.in. Czechy, Słowacja, Węgry, Litwa, Łotwa i Estonia. Jedynie Bułgaria, Rumunia, Chorwacja i Cypr nadal nie spełniają warunków programu.",,
Pat w sprawie Tymoszenko trwa,"Opozycja i ugrupowanie władzy nie opracowały wspólnego projektu ustawy umożliwiającej wyjazd za granicę znajdującej się w więzieniu Julii Tymoszenko. Przewodniczący Rady Najwyższej (parlamentu) Ukrainy Wołodymyr Rybak zamknął jego obrady. Członek misji PE, były prezydent Polski Aleksander Kwaśniewski powiedział, że ukraiński parlament ma czas na wypełnienie warunków koniecznych do podpisania umowy stowarzyszeniowej z UE do 19 listopada.","Aleksander Kwaśniewski i Pat Cox, wysłannicy Parlamentu Europejskiego, byli obecni w Radzie Najwyższej i obserwowali całą sytuację. – Spotkaliśmy się dziś z przewodniczącym Rady Najwyższej, przywódcami rządzącej Partii Regionów i opozycji i rozumiemy, że dziś nie można było uchwalić tych ustaw, które są potrzebne do podpisania umowy stowarzyszeniowej między Ukrainą i UE w końcu bieżącego miesiąca  – powiedział były prezydent Polski Aleksander Kwaśniewski.Ukraiński parlament ma czas na wypełnienie warunków koniecznych do podpisania umowy stowarzyszeniowej z UE do 19 listopada – dodał Kwaśniewski.Uwolnienie byłej premier jest warunkiem podpisania umowy stowarzyszeniowej Ukraina  – UE na szczycie Partnerstwa Wschodniego w Wilnie za dwa tygodnie.Przewodniczący Rady Najwyższej Wołodymyr Rybak wyjaśnił, że projekt ustawy dopuszczający leczenie skazanych za granicą nie był gotowy. Opozycja i rządząca większość nie osiągnęły w tej kwestii porozumienia. W związku z tym posiedzenie zostało zamknięte, kolejne odbędzie się we wtorek, 19 listopada.Na posiedzeniu miały być rozpatrzone w drugim czytaniu dwie ustawy dotyczące prokuratury i zmiany ordynacji wyborczej, które są konieczne, aby pod koniec listopada Ukraina mogła podpisać umowę stowarzyszeniową z Unią Europejską na szczycie Partnerstwa Wschodniego w Wilnie. Jednak rządząca większość twierdzi, że opozycja złożyła tyle poprawek, że przyjęcie tych ustaw było niemożliwe.Dziś mijał termin wyznaczony władzom w Kijowie przez Brukselę. Wobec fiaska, misja PE zapewne nie zaleci w swoim raporcie, który ma być przedstawiony wieczorem w Brukseli, aby Unia Europejska podpisała z Ukrainą umowę stowarzyszeniową na szczycie w Wilnie. Podpisanie dokumentu miałoby zbliżyć Kijów do Wspólnoty. Jednak część ukraińskiej opinii publicznej nie jest temu przychylna. Pojawiły się opinie, iż tak naprawdę umowa stowarzyszeniowa nie jest tak korzystna dla Ukrainy. W ostatnim okresie wznowiono prześladowania polityczne opozycji: na przesłuchania wzywany jest adwokat Julii Tymoszenko, Serhij Własenko. Przyjęto także ustawę, która faktycznie wyklucza jednego z najpopularniejszych opozycjonistów, Witalija Kliczkę, z walki o fotel prezydencki w 2015 roku. Choć tekst umowy znany jest od dawna, to o przełożenie wejścia w życie umowy stowarzyszeniowej zwróciła się w tym tygodniu część ukraińskich przedsiębiorców twierdząc, że nie sprostają oni unijnej konkurencji.",,
Pompeo do Ławrowa: Rosja spotka się z odwetem,Amerykański sekretarz stanu Mike Pompeo ostrzegł rosyjskiego ministra spraw zagranicznych Siergieja Ławrowa przed podejmowaniem przez Rosję prób ingerencji w wybory prezydenckie w USA w przyszłym roku. Dyplomaci spotkali się we wtorek w Waszyngtonie.,"– Jeśli chodzi o ingerencję w nasze sprawy wewnętrzne, powiedziałem jasno, że to niedopuszczalne – oświadczył szef amerykańskiej dyplomacji na wspólnej z ministrem Ławrowem konferencji prasowej. – Wyraziłem jasno swoje stanowisko: jeśli Rosja lub jakikolwiek inny zagraniczny gracz podejmie kroki w celu osłabienia naszych procesów demokratycznych, spotka się z odwetem – podkreślił.W odpowiedzi Ławrow zakwestionował oskarżenia, jakoby Rosja ingerowała w poprzednie wybory w USA. – Po raz kolejny podkreślamy, że wszelkie spekulacje na temat naszej domniemanej ingerencji w wewnętrzne procesy Stanów Zjednoczonych są bezpodstawne i nie ma żadnych dowodów na ich poparcie. Nikt nie przedstawił nam żadnych dowodów po prostu dlatego, że one nie istnieją – przekonywał.Ławrow zadeklarował, że Moskwa jest gotowa opublikować treść swej korespondencji dyplomatycznej z Waszyngtonem z okresu od października 2016 do listopada 2017 po to, aby oczyścić się z oskarżeń o ingerencję w amerykańskie wybory. – Zasugerowaliśmy, że w celu rozwiania wszelkich podejrzeń, które są bezpodstawne, możemy opublikować ten ścisły kanał korespondencji. Chcemy, aby wszystko stało się jasne. Niestety, amerykańska administracja odmówiła – powiedział.Minister stwierdził też, że „naiwnością jest wierzyć, iż Rosja i Stany Zjednoczone osiągną od razu zbliżenie w sprawach, w których mają różne poglądy”. – Nie jest tajemnicą, że mamy różne poglądy na niektóre rzeczy. Nigdy nie ma stuprocentowej zbieżności pozycji, ale dyplomacja ma szukać takich rozwiązań, które pozostają bez uszczerbku dla podstawowych interesów każdej ze stron i dzięki którym będzie można unikać konfliktów i konstruktywnie zaangażować się w dialog – mówił. Normalizacja stosunkówSzef rosyjskiego MSZ opowiedział się za normalizacją stosunków rosyjsko-amerykańskich. – Sytuacja, w której między dwoma wiodącymi mocarstwami kumulują się sprzeczności, jest nie do zaakceptowania. To nie jest dobre ani dla żadnej z dwu stron, ani dla społeczności międzynarodowej. Co więcej, tworzy dodatkowe napięcia na arenie międzynarodowej. Dlatego będziemy kontynuować dialog i będziemy wspólnie szukać możliwości normalizacji stosunków dwustronnych – oświadczył Ławrow.Pompeo ze swojej strony podkreślił, iż mimo różnic, stosunki między obydwoma krajami powinny być lepsze niż w ostatnich latach i obydwie strony powinny nad tym mocno pracować. Ławrow uzupełnił, że „przy wszystkich trudnościach i sporach potencjał współpracy jest ogromny, zarówno w gospodarce, jak i w innych obszarach”. – Wykorzystanie tego leży w interesie obydwu krajów. Doceniam chęć Mike'a Pompeo do dialogu i zapraszam go do odwiedzenia w dogodnym czasie naszego kraju – powiedział Ławrow.Szef rosyjskiej dyplomacji zwrócił także uwagę na wycofanie się z USA z traktatu o likwidacji pocisków rakietowych pośredniego i średniego zasięgu (INF), zawartego jeszcze w okresie zimnej wojny przez USA i Związek Radziecki. – Mimo to, nadal jesteśmy zainteresowani stabilnością strategiczną, by nie błądzić w ciemności – powiedział minister i dodał, że Rosja gotowa jest przedłużyć podpisany w 2010 roku traktat Start o redukcji i ograniczeniu zbrojeń strategicznych, który wygaśnie w lutym 20121 roku.Tematem rozmów obu dyplomatów była także kwestia uzbrojenia Chin. – Chiny wybiegły daleko do przodu i są znacznie groźniejsze od Rosji i Stanów Zjednoczonych pod względem zapasów broni jądrowej. Rozmawialiśmy o statystykach, które przedstawił Międzynarodowy Instytut Studiów dla Pokoju w Sztokholmie, one wszystko pokazują – wyjaśnił Ławrow i stwierdził, że Rosja jest gotowa rozważyć ustanowienie wielostronnego formatu kontroli zbrojeń, jeśli Chiny zaakceptują taki pomysł. Kontrola zbrojeń– Prezydent USA Donald Trump jest zdeterminowany, by prowadzić kontrolę zbrojeń wspólnie z Rosją i Chinami. To musi być jednak proces poddający się weryfikacji i obejmujący wszystkich partnerów, którzy mogą wpływać na strategiczną stabilność na świecie – podkreślił ze swej strony sekretarz stanu USA.Szefowie dyplomacji USA i Rosji rozmawiali także o denuklearyzacji Półwyspu Koreańskiego, do której chcą doprowadzić Stany Zjednoczone. – Jesteśmy przekonani, że ten proces trzeba aktywnie wspierać. Kluczową rolę odgrywa bezpośredni dialog między USA a Koreą Północną – powiedział Ławrow. – Jesteśmy za tym, aby rozmowy zostały wznowione. Wzywamy kierownictwo Korei Północnej do powściągliwości i oczekujemy wznowienia dialogu – zaapelował.Kolejnym tematem rozmów obu ministrów była sytuacja na Ukrainie i poniedziałkowy szczyt w formacie normandzkim w Paryżu. – Szczegółowo poinformowałem Mike'a Pompeo i jego delegację o tym, co się wydarzyło w poniedziałek w Paryżu. Podkreślamy nienaruszalność porozumień mińskich i wymagamy ich pełnego wypełnienia. To jest nasze sztywne stanowisko – stwierdził Ławrow.Szefowie dyplomacji obu krajów podjęli także temat współpracy w walce z terroryzmem i handlem narkotykami. – Nasza współpraca jest coraz lepsza – podkreślił Pompeo i wyjaśnił, że agencje wywiadowcze obu krajów „regularnie współpracują w tych obszarach”.",,
Wiceprezydent Krakowa: Jesteśmy otwarci na deklarację LGBT+,"– Jesteśmy w Krakowie otwarci na rozmowy w sprawie podpisania deklaracji LGBT+, takiej jak ta warszawska – zapowiedział Andrzej Kulig, zastępca prezydenta Krakowa, Jacka Majchrowskiego, odpowiedzialny za sprawy społeczne. Dodaje, że w „edukacji seksualnej nie widzi niczego złego” i „ma własne doświadczenia w zakresie masturbacji”.","W wywiadzie dla „Gazety Wyborczej” wiceprezydent Krakowa Andrzej Kulig zadeklarował, że jest gotów stworzyć w urzędzie stanowisko „pełnomocnika do spraw równego traktowania”, a także zasiąść do rozmów w sprawie innych postulatów, w tym karty LGBT+.   „Gazeta Wyborcza” przypomina, że to właśnie w krakowskim magistracie zorganizowano niedawno ogólnopolską konferencję „Tęczowy Kraków” poświęconą „współpracy samorządów ze środowiskiem LGBT”. Z wywiadu wynika, że właśnie te grupy mają wskazywać samorządowi kierunki działania. – Liczę, że środowisko samo podpowie nam, co powinniśmy dla niego robić – mówił w rozmowie z „Gazetą Wyborczą” Kulig. – W edukacji seksualnej nie widzę niczego złego – odpowiedział Kulig, dodając, że „oczywiście, jak ponad 90 proc. populacji, mam własne doświadczenia w zakresie” masturbacji.  W kontekście warszawskiej Deklaracji LGBT+ Rzecznik Praw Dziecka Mikołaj Pawlak przypomniał, że samorząd terytorialny nie decyduje o treściach edukacyjnych, zaś standardy WHO „niosą ze sobą stwierdzenia, które są wątpliwe dla wielu rodziców”. Minister rodziny Elżbieta Rafalska wskazała, że stołeczny dokument narusza autonomię rodziny.  Środowiska domagające się respektowania praw rodzin zapowiedziały na poniedziałek, 18 marca, demonstrację przeciw warszawskiej Deklaracji LGBT+. Odbędzie się ona przed stołecznym Ratuszem.",,
"Termometry zwariowały. W Poroninie -9,4  st., na Gubałówce  – 7,5 st.","Niecodzienne zjawisko na Podhalu. Termometry wskazały -9,4 st. w Poroninie, a kilka kilometrów dalej, na Gubałówce – 7,5 st. Różnica temperatur wyniosła aż 17 st. „Taki wpływ ma właśnie halny” – skomentował tę anomalię Instytut Meteorologii i Gospodarki Wodnej na Twitterze.","W Tatrach nadal panują trudne warunki pogodowe. Tatrzański Park Narodowy ostrzega turystów.   „W wyższych partiach gór pokrywa śnieżna jest mocno zróżnicowana, śnieg na szlakach jest zmrożony i twardy. Miejscami na granicy śnieg jest całkowicie wywiany i wystają kamienie. Poruszanie się w warunkach zimowych w tej części Tatr wymaga doświadczenia górskiego oraz posiadania odpowiedniego sprzętu (raki, czekan, kask, lawinowe ABC) i umiejętności posługiwania się nim. Szlaki w dolinach są również mocno oblodzone i bardzo śliskie.” – poinformował na swojej stronie w komunikacie Tatrzański Park Narodowy.",,
Szef MSZ Niemiec: Chciałbym prosić polski naród o przebaczenie,"– Chciałbym prosić polski naród o przebaczenie; wstyd mi za to, co Niemcy wyrządzili Polsce – powiedział w czwartek minister spraw zagranicznych Niemiec Heiko Maas, podczas spotkania szefów MSZ Polski i Niemiec z młodzieżą w Muzeum Powstania Warszawskiego.","Wcześniej Maas wraz z ministrem spraw zagranicznych Jackiem Czaputowiczem złożyli wieńce pod Pomnikiem Ofiar Rzezi Woli. – Chciałbym prosić rodziny zabitych i rannych, chciałbym prosić polski naród o przebaczenie; wstyd mi za to, co Niemcy, działając w imieniu Niemiec, wyrządzili Polsce – powiedział Maas. – Wstyd mi też, że wina ta po wojnie była zbyt długo przemilczana – dodał. Zaznaczył, że „tym bardziej poruszające jest to, że po wojnie to Polacy często podawali rękę w geście pojednania”. Przypomniał list biskupów polskich do niemieckich z listopada 1965 r., w którym znalazło się zdanie „przepraszamy i prosimy o przebaczenie”. – Imponujący gest, który niestety nie spotkał się z takim odzewem, na jaki zasługiwał – podkreślił Maas. – Nie tylko ofiarom jesteśmy winni szczere przepracowanie przeszłości i zmierzenie się z nią, jesteśmy to winni samym sobie, ponieważ dopiero wspólna pamięć do wspólnej przyszłości – przekonywał. Do dziś w Niemczech, mówił szef MSZ, zbyt mało uwagi poświęca się Powstaniu Warszawskiemu. Stąd, jak dodał, władze Niemiec postanowiły tę wiedzę promować. Podczas spotkania Czaputowicz podkreślił, że „we wrześniu 1939 r. Polska była pierwszym krajem, który stawił zbrojny opór żądaniom Hitlera”. – Przez 35 dni w osamotnieniu broniła się przed atakiem dwóch totalitarnych sąsiadów: Trzeciej Rzeszy i Związku Sowieckiego – mówił.– (Polska) została podbita, została pobita, ale nie skapitulowała. Nie było czegoś takiego, jak akt kapitulacji państwa polskiego czy wojska polskiego – podkreślił szef MSZ.– Polacy nigdy nie pogodzili się z okupacją. Stworzyli Państwo Podziemne, które od pierwszej chwili istnienia przygotowywało plan powszechnego powstania przeciwko niemieckim nazistom - powiedział Czaputowicz. Jak stwierdził, „powstanie miało doprowadzić do wyzwolenia stolicy siłami samych Polaków, siłami Armii Krajowej”.Czaputowicz zwrócił również uwagę, że „Polska jest krajem wielu wolnościowych zrywów, a Warszawa wielokrotnie była ich naturalnym centrum”. – Powstanie Warszawskie było krzykiem o godność człowieka, symbolem buntu przeciw upokorzeniu i poniżeniu – mówił szef polskiego MSZ. Czaputowicz powiedział, że do nierównej walki z nazistami stanęło 50 tys. słabo uzbrojonych powstańców wspieranych przez ludność cywilną. – W ciągu 63 dni walk powstańcy pokazali, że wolność nie ma dla nich ceny – zaznaczył. Zwrócił jednocześnie uwagę na poniesione przez Polskę straty ludnościowe, a także na wielkość zniszczeń stolicy. – Ocenia się, że w powstaniu śmierć poniosło co najmniej 150 tys. cywilnych mieszkańców Warszawy oraz 20 tys. żołnierzy i dowódców AK. Ze stolicy wypędzonych zostało 550 tys. osób, spośród których blisko 150 (tys.) wywieziono na roboty przymusowe lub do obozów koncentracyjnych. W wyniku walk i systematycznego wyburzania miasta przez niemieckie oddziały zabudowa Warszawy uległa zniszczeniu w 85 proc. – oświadczył szef polskiego MSZ. – Polska utraciła bezpowrotnie część swojego dziedzictwa narodowego – dodał, zwracając uwagę na zniszczone zabytki - Zamek Królewski, Pałac Saski, biblioteki, archiwa. – Szkody wyrządzone Polsce i Polakom nie zostały przez ich sprawcę naprawione. Polacy sami swoim wysiłkiem i swoją pracą odbudowali zniszczoną stolicę. Fakt ten jest wyrazistą ilustracją szerszego problemu, który uniemożliwia nam Polakom uznanie kwestii reparacji za zamkniętą – oświadczył Czaputowicz.",,
Niemcy boją się imigrantów. Zgodzą się nawet na kontrole graniczne,"Połowa Niemców jest niezadowolona z polityki Angeli Merkel wobec uchodźców. Jeszcze większa grupa wątpi w ich udaną integrację – wynika z sondażu „Barometr polityczny” drugiego kanału niemieckiej telewizji publicznej ZDF, o którym pisze „Deutsche Welle”. Niepokój Niemców jest tak duży, że zgodzą się nawet na przywrócenie kontroli granicznych. Z kolei sama Merkel i jej partia CDU przestały tracić poparcie.","Większość mieszkańców Niemiec (58 procent) jest za ponownym wprowadzeniem w Europie kontroli granicznych, nawet gdyby ceną za to miały być utrudnienia w podróżowaniu i swobodnym przepływie towarów. W grupie tej znalazło się 51 procent zwolenników CDU/CSU i 49 procent zwolenników socjaldemokratów. Również 45 procent wyborców partii „Lewica” jest – według sondażu „Barometr polityczny” – za takim rozwiązaniem. Jednak najmocniej poparli je zwolennicy populistycznej Alternatywy dla Niemiec (AfD), bo aż w 90 procentach.   Przeciwko wprowadzeniu kontroli granicznych opowiedziało się 39 procent niemieckiego społeczeństwa.  Podzieleni Niemcy  Niemcy są też podzielni w ocenie polityki migracyjnej kanclerz Merkel. 50 procent ankietowanych jest z niej niezadowolonych, a 47 procent wystawia jej pozytywne świadectwo. Tym samym liczba krytyków szefowej niemieckiego rządu zmniejszyła się z 54 procent pod koniec stycznia b.r. o 4 procent.      Merkel nieznacznie zyskuje poparcie Według barometru politycznego nastąpił też nieznaczny wzrost stopnia popularności Angeli Merkel. Na skali ocen od plus 5 do minus 5, ocena Merkel poprawiła się z 1,0 do 1,1 przez co kanclerz znalazła się na trzecim miejscu na liście 10 najważniejszych polityków. Prowadzi na niej szef niemieckiego MSZ Frank-Walter Steinmeier (SPD) z oceną 2,0 przed ministrem finansów Wolfgangiem Schäuble (CDU) z oceną 1,8. Polityczne nastroje     Według sondażu ZDF, gdyby w niedzielę (21.02.16) w RFN odbywały się wybory powszechne koalicja CDU/CSU straciłaby ponownie w porównaniu z końcem stycznia b.r. 1 punkt procentowy, osiągając 36 procent głosów. Jeden punkt straciłaby też AfD i miałaby za sobą10 procent elektoratu. Wzrost poparcia o 1 punkt procentowy odnotowała SPD. Chce na nią głosować 25 procent wyborców. Partia „Lewica” miałaby 9, a Zieloni 10 procent głosów. Liberalna FDP utrzymuje się na poziomie 5 procent ważnych głosów, co daje jej szansę powrotu do Bundestagu. Tym samym rządząca wielka koalicja CDU/CSU/SPD utrzymałaby swą przewagę.  Ankietę przeprowadzono od wtorku do czwartku (16-18.02.16) wśród 1289 osób uprawnionych do głosowania.",,
Hiszpania: Sąd Najwyższy wstrzymał ekshumację gen. Franco,Sąd Najwyższy Hiszpanii nakazał we wtorek wstrzymanie zaplanowanej przez rząd ekshumacji gen. Francisco Franco. 10 czerwca prochy polityka miały zostać przeniesione z mauzoleum wojny domowej w Dolinie Poległych na podmadrycki cmentarz El Pardo-Mingorrubio.,"Decyzja o wstrzymaniu zaplanowanej na poniedziałek ekshumacji została podjęta przez sędziów SN jednomyślnie. W uzasadnieniu werdyktu stwierdzili oni, że przeniesienie zwłok zmarłego w 1975 roku byłego premiera jest obecnie niemożliwe, gdyż SN nie rozpatrzył jeszcze skargi złożonej przez rodzinę Franco. „Przeprowadzenie ekshumacji teraz spowodowałoby poważne szkody (...), gdyby kiedyś zaistniała konieczność ponownego złożenia zwłok Francisco Franco w aktualnym miejscu jego pochówku” – uznali sędziowie SN. Socjalistyczny rząd Pedro Sancheza zapowiedział, że wstrzyma zaplanowaną na 10 czerwca ekshumację, wyraził jednak przekonanie, że ostateczny werdykt SN umożliwi w przyszłości przeniesienie zwłok tego polityka poza mauzoleum wojny domowej. Gabinet Sancheza kilkakrotnie wzywał wnuków Franco do wskazania miejsca pochówku generała po jego ekshumacji w Dolinie Poległych. Sugerował też cmentarz El Pardo-Mingorrubio jako miejsce spoczynku, zapewniając, że pokryje koszty pochówku, a grobowiec przekaże rodzinie w użytkowanie wieczyste. Adwokat rodziny Franco wskazywał tymczasem, że jego klienci odmawiają przeniesienia prochów na El Pardo-Mingorrubio m.in. dlatego, że nekropolia nie posiada zabezpieczeń, które chroniłyby miejsce spoczynku generała przed ewentualnym zbezczeszczeniem. Sanchez twierdzi, że przeniesienie szczątków Franco 44 lata po pogrzebie jest konieczne, gdyż jego obecność w mauzoleum „uwłacza pamięci ofiar rozpętanej przez generała wojny domowej”. Rodzina Franco oskarża socjalistyczny rząd o rewanżyzm.",,
Śpiewał w metrze religijne hymny i głosił Dobrą Nowinę. Transwestyta rozbił mu za to głowę,"Transwestyta (mężczyzna przebrany za kobietę) zaatakował słownie i fizycznie 79-letniego pasażera nowojorskiego metra. Jak wynika z opisu opublikowanego na Twitterze, członka społeczności LGBT rozzłościło zachowanie seniora, który śpiewał chrześcijańskie hymny i głosił Dobrą Nowinę.","Na nagraniu widać, jak agresor w pewnym momencie uderza starszego pana obcasem buta w głowę. Internauta, który zamieścił wideo na Twitterze, określił atak mianem „przerażającego przestępstwa z nienawiści”. Podkreślił, że „w USA nie ma miejsca na nietolerancję religijną”.",,
„Można prowadzić wojny i przegłosować ustawę antykorupcyjną”. Sikorski o Ukrainie,"– Chwała Bogu, że nie bierzemy odpowiedzialności za kolejne rozejmy, które nie sprawdzają się w terenie – mówił o porozumieniu z Mińska marszałek Sejmu Radosław Sikorski, gość Krzysztofa Ziemca w RMF FM. – Można prowadzić wojny i przegłosować ustawę antykorupcyjną – tak Sikorski skomentował sugestię dziennikarza, że rząd w Kijowie zaangażowany w krwawy konflikt na wschodzie kraju ma związane ręce w kwestiach dotyczących polityki wewnętrznej.","– Europa nie tylko wynegocjowała, podpisała umowę stowarzyszeniową z Ukrainą, ale powiedziała, że stowarzyszenie nie będzie ostatnim etapem relacji pomiędzy Unią a Ukrainą. To także Europa i Stany Zjednoczone są głównymi akcjonariuszami Międzynarodowego Funduszu Walutowego, który już wpompował kilkanaście miliardów dolarów w gospodarkę ukraińską, a gotowy jest pożyczyć jeszcze więcej pod jednym warunkiem, że Ukraina przeprowadzi reformę – podkreślił marszałek.  Na pytanie, jak to robić, skoro „jest regularna wojna a Władimir Putin – wydaje się – kpi  z ustaleń, które podjęto w Mińsku”, Sikorski odparł: – Ale można prowadzić wojny i przegłosować ustawę antykorupcyjną czy ustawę o jasnych kryteriach przetargów publicznych jednocześnie. „Putin nie docenia tego, że demokracje bardzo długo potrafią dążyć do pokoju za wszelką cenę”Zdaniem byłego szefa MSZ, Europa jednoczy się zbyt wolno, wobec działań Putina. – Ja apelowałem już dawno, żeby z tym wyzwaniem geopolitycznym, jakie rzucił nam prezydent Putin, się zmierzyć. Europa miała nadzieję – i zdaje się, niektórzy nadal mają nadzieję – że problem jakoś sam się rozwiąże. Tak nie będzie, bo dzisiaj wiemy, że to jest długofalowy plan – powiedział Sikorski. Jak w takim razie reagować na działania prezydenta Rosji. – Nie sądzę, aby wkraczanie wojsk amerykańskich na Ukrainę było przez kogokolwiek brane poważnie pod uwagę – stwierdził marszałek Sejmu. – Natomiast rzeczywiście Zachód musi odzyskać szacunek prezydenta Putina. Musi pokazać mu, że dalsze podróżowanie po obecnym kursie będzie dla jego kraju i dla niego osobiście bardzo kosztowne. Myślę, że Putin nie docenia tego, że demokracje bardzo długo potrafią dążyć do pokoju za wszelką cenę, ale jak już raz jakiegoś lidera skreślą, jako osobę niewiarygodną, to potrafią się mobilizować bardziej, niż mu się to wydaje – ostrzegał. – A to wszystko dzieje się bez nas, bo pan jeszcze jako minister spraw zagranicznych był przy tym stole negocjacyjnym, później z tego formatu Polskę wycofano – zauważył Ziemiec. – Chwała Bogu, że nie bierzemy odpowiedzialności za kolejne rozejmy, które nie sprawdzają się w terenie – odparł marszałek.",,
"Ceny śmieci szaleją, ekologia kuleje","W gminach, w których do tej pory nie było podwyżek, od nowego roku stawki za wywóz odpadów wzrosną kilkakrotnie. To cena za brak recyklingu – podaje środowy „Puls Biznesu”.","W miastach, w których będą obowiązywały nowe kilkuletnie umowy z operatorami (poprzednie wygasły), takie podwyżki od nowego roku będą normą. To już kolejna fala wzrostu cen za wywóz odpadów w ciągu kilkunastu miesięcy – pisze gazeta. „Firmy tłumaczą się wzrostem kosztów wynikających m.in. z uszczelniania przez rząd systemu, w którym do tej pory królowała szara strefa” – czytamy. „PB” podkreśla, że powodów do podwyżek jest jednak coraz więcej. „Wynikają one z wielu czynników ekonomicznych, branżowych i prawnych, których kumulacja nastąpiła w ostatnim czasie” – mówi, cytowany przez gazetę, Leszek Zagórski, rzecznik prasowy jednej z firm od lat obsługującej stolicę i okoliczne miejscowości. „Do kosztów osobowych, energii i paliw dochodzą koszty inwestycji wymaganych w związku z nowelizacją przepisów. Ekologia i jakość kosztują” – pisze dziennik.",,
„Nie zgadzam się z moim szorstkim kolegą”,"– Głęboko nie zgadzam się z opinią mojego „szorstkiego” kolegi Aleksandra Kwaśniewskiego. Nie tylko dlatego, że między SLD a PiS jest nieprzezwyciężalna różnica w ocenie przeszłości. Dlatego, że równie głęboka jest projekcja przyszłości – powiedział w programie „Gorący temat” w TVP2 były premier Leszek Miller. – Koalicja PiS-SLD oparta na pragmatycznym programie ku przyszłości jest realna i ja bym nie odrzucał takiej możliwości – mówił wcześniej były prezydent Aleksander Kwaśniewski.","– Przypomnijmy sobie projekt konstytucji złożony przez PiS. Mamy tam model państwa, który w żadnym razie nie przystaje do programu SLD – kompetencje państwa są większe niż pozycja obywatela, którą przecież trzeba wzmacniać. Zamazany jest również trójpodział władz – przekonywał Leszek Miller.Były premier przywołał również wypowiedź Kwaśniewskiego, która traktowała o możliwym połączeniu tych dwóch partii, a które to połączenie możliwe by było dzięki oparciu go na „pragmatycznym programie”.– Wspólny pragmatyzm, który ma polegać na dążeniu do władzy bez ustalonego wspólnego programu, kończy się zawsze fatalnie. Aleksander Kwaśniewski powinien pamiętać próbę tworzenia Lewicy i Demokratów – połączenie to rozpadło się dlatego, że nie było zespolone żadną wspólną myślą ideową – powiedział Miller.Były premier pytany o kandydaturę Jerzego Szmajdzińskiego na fotel prezydenta przyznał, że kandydat SLD „potrzebuje czasu na ‘rozkręcenie’”. – Byłoby dobrze, gdyby II tura wyborów odbyła się pomiędzy Lechem Kaczyńskim a Jerzym Szmajdzińskim. Polacy mieliby do czynienia z autentycznym wyborem. Kandydaci są od siebie oddaleni politycznie i ideowo. Polacy mieliby poczucie, że mają wybór pomiędzy naprawdę różnymi kandydatami – tłumaczył Miller.Były premier skrytykował również postawę Radosława Sikorskiego wobec obecnie urzędującego prezydenta i wypełniania jego obowiązków służbowych. – Sikorski się zagalopował. Jest on ministrem konstytucyjnie zobowiązanym do współpracy z prezydentem. Nie może za daleko posuwać się w krytyce Kaczyńskiego. Powinien złożyć dymisję, zawiesić swoją działalność w ministerstwie – powiedział Miller.Członek Sojuszu Lewicy Demokratycznej przyznał również, że pozycja partii nie jest obecnie najmocniejsza, jednak „znajduje się w ścisłej czołówce klubów parlamentarnych”. –  Dopóki SLD nie wybije się na pozycje ugrupowania, które jest w stanie zatrzymać PiS, to będzie miał kłopoty w pozyskaniu elektoratu, który odpłynął na wody PO. To jest dla SLD wielkie zadanie.",,
Szopki ozdobiły Rzym. „Polska ma szansę wygrać”,"Jedną ze świątecznych atrakcji Rzymu jest wielka, połączona z konkursem wystawa szopek z całego świata w kompleksie bazyliki Santa Maria del Popolo. Polskę reprezentuje szopka krakowskiego artysty Dariusza Czyża.","Wystawa organizowana jest już po raz 42. – Wystawiamy 152 szopki z 42 krajów i wszystkich regionów Włoch. Piękna polska szopka ma szanse wygrać. Zwycięzcę poznamy 8 stycznia – tłumaczy organizator wystawy Stefano Spada.Polska szopka to miniatura rzymskiej bazyliki Matki Bożej Większej, ulubionego kościoła papieża. Po wystawie Franciszek otrzyma dzieło w prezencie. Dariusz Czyż bierze udział w wystawie już po raz drugi dzięki inicjatywie Aleksandry Zapotoczny, prowadzącej polsko-włoską fundację „Totut tuus”. – Przykro nam się zrobiło, że wśród tych szopek nie ma przedstawiciela polskiego. Stowarzyszenie już dwa lata temu sprowadziło szopkę polską, która konkurs wygrała – tłumaczy Zapotoczny. Największą sensację wzbudzała oglądana przez lupę szopka z regionu Lacjum, wykonana na łyżeczce do kawy.",,
„Bez odwagi i woli wolności krajów V4 nie byłoby jedności Niemiec”,"Prezydent Niemiec Frank-Walter Steinmeier podczas obchodów 30. rocznicy upadku muru berlińskiego wyraził wdzięczność Polsce, Czechom, Słowacji i Węgrom. Wraz z prezydentami tych krajów wziął udział w głównych uroczystościach w stolicy Niemiec.","Przy pomniku upamiętniającym zasługi państw Grupy Wyszehradzkiej dla upadku muru berlińskiego prezydenci złożyli róże, a Frank-Walter Steinmeier powiedział, że dziś z wdzięcznością wspomina wydarzenia sprzed 30 lat. – Bez odwagi i woli wolności Polaków, Węgrów, Czechów i Słowaków pokojowe rewolucje w Europie Wschodniej oraz zjednoczenie Niemiec nie byłyby możliwe. To było wielkie historyczne osiągnięcie, ale wszyscy pamiętamy, że te wydarzenia spowodowały, że możemy dziś z radością powiedzieć, iż jesteśmy w Europie zjednoczeni – zaznaczył w krótkim przemówieniu. W ceremonii w Miejscu Pamięci Mur Berliński uczestniczyli na zaproszenie prezydenta Niemiec oprócz Andrzeja Dudy, prezydenci Czech – Milosz Zeman, Słowacji – Zuzana Czaputova i Węgier – Janos Ader.",,
Amerykańskie służby mogą więcej w walce z terrorystami. „Istotna zmiana”,"Prezydent USA Donald Trump podpisał rozporządzenie wykonawcze zwiększające uprawnienia rządu w walce z terrorystami, oraz osobami i organizacjami wspierającymi ich, w tym finansowo. Dokument został podpisany w przeddzień rocznicy zamachów bombowych z 11 września 2001 roku.","Jak poinformował sekretarz stanu Mike Pompeo rozporządzenie modyfikuje wcześniejszy tego rodzaju akt wydany przez ówczesnego prezydenta George'a W. Busha, bezpośrednio po zamachach. Pompeo wyjaśnił, że nowe przepisy zezwalają Departamentom Stanu i Skarbu na bezpośrednie ściganie przywódców organizacji podejrzewanych o terroryzm i ich sojuszników „bez konieczności ustalenia ich powiązań z konkretnymi aktami terroru”.Ponadto rozporządzenie ma ułatwiać namierzanie osób i organizacji uczestniczących w szkoleniu terrorystów oraz zezwala na stosowanie sankcji wobec zagranicznych instytucji finansowych, które świadomie utrzymują kontakty biznesowe z potencjalnymi terrorystami.Zdaniem Erica Lorbera, byłego doradcy Departamentu Skarbu, nowe rozporządzenie to „istotna zmiana”, która umożliwi Departamentowi rzeczywiście skuteczną walkę z takimi instytucjami. Działając na podstawie nowych uprawnień Departament Skarbu zastosował we wtorek sankcje wobec kilkudziesięciu osób i ugrupowań, w tym wobec palestyńskiego Hamasu, Państwa Islamskiego, Al-Kaidy i jej filii oraz organizacji związanych z irańskimi Strażnikami Rewolucji Islamskiej.",,
Kobieta zmarła na infekcję bakteryjną po kąpieli w Bałtyku,"Niemieckie władze potwierdziły podaną wcześniej przez media wiadomość o zgonie kobiety, która zapadła na infekcję bakteryjną; w trakcie kąpieli w Bałtyku zaraziła się przecinkowcami szczepu Vibrio vulnificus.","Jak poinformował dyrektor Krajowego Urzędu Zdrowia i Spraw Socjalnych Meklemburgii-Pomorza Przedniego Heiko Will, zmarła należała do grupy ryzyka jako osoba o osłabionej odporności. Nie ujawnił, skąd pochodziła i gdzie odbyła fatalną kąpiel. Był to piąty zarejestrowany w tym sezonie przypadek infekcji wywołanej przez przecinkowce.Najbardziej znanymi przecinkowcami są bakterie cholery (Vibrio cholerae). Drobnoustroje szczepu Vibrio vulnificus mnożą się w wodzie morskiej w przyspieszonym tempie, gdy jej temperatura przekroczy 20 stopni Celsjusza. Dla ludzi zdrowych nie są groźne, mogą natomiast wywoływać stany chorobowe u starszych osób z obniżoną odpornością. Objawy to gorączka, dreszcze, biegunka i wysypka skórna z pęcherzami.",,
Emilewicz: Program Energia Plus zakłada długofalową obniżkę cen energii,"Program Energia Plus ma obniżyć ceny energii poprzez upowszechnienie – przy pomocy nowoczesnych technologii – modelu prosumenckiego, w którym każdym może produkować energię na własne potrzeby. Jeszcze w br. z programu powinni skorzystać wszyscy: gospodarstwa domowe, drobni handlowcy, przedsiębiorcy, samorządy, fundacje, wielcy producenci - mówi szefowa MPiT Jadwiga Emilewicz.","Model prosumencki zakłada wytwarzanie energii na własny użytek, a także sprzedaż czy przekazanie jej nadmiaru do sieci i otrzymanie z tego tytułu rekompensaty. Program Energia Plus ma zostać w całości przedstawiony w niedzielę na konwencji programowej Porozumienia. Zdaniem szefowej Ministerstwa Przedsiębiorczości i Technologii program wpisuje się w przygotowany przez ME, obecnie konsultowany, projekt polityki energetycznej państwa. – Projekt polityki energetycznej państwa zakłada również istnienie źródeł energii odnawialnej. A przypomnę, że to jest bardzo ważny element, jeżeli chodzi o rok 2020, do kiedy to Polska zadeklarowała się wprowadzić określony miks energetyczny – podkreśliła. W ocenie Emilewicz rok 2019 będzie „rokiem prosumentów”, w którym uda się w Polsce uwolnić możliwości masowej, powszechnej i, co istotne, zielonej produkcji energii. – Przygotujemy odpowiedni pakiet legislacyjny tak, aby te instalacje pojawiły się realnie jeszcze w tym roku, aby rzeczywiście przedsiębiorcy mogli czerpać korzyści z tego tytułu jeszcze w 2019 r. – zaznaczyła. Minister Emilewicz wskazała, że działania ostatnio podjęte przez rząd w postaci ustawy obniżającej ceny energii elektrycznej w Polsce były konieczne, ale mają charakter doraźny. W perspektywie długofalowej – zaznaczyła – Zjednoczona Prawica chce zaproponować program Energia Plus, który ma opierać się na rozwoju powszechnej energetyki prosumenckiej. – Kto to jest prosument? Prosument to ten, kto konsumuje, a zatem kupuje energię, ale to także ten, kto tę energię wytwarza – wyjaśniła Emilewicz. Jak dodała, gospodarstwa domowe mogą stać się – dzięki nowoczesnym technologiom, takim jak np. instalacje fotowoltaiczne czy mikroelektrownie wodne – małymi producentami energii. – Mamy na to przyzwolenie w aktach prawnych, ustawa o OZE umożliwia każdemu z nas stanie się takim prosumentem – mówiła Emilewicz. – To jest mechanizm, który długoterminowo pozwoli obniżyć cenę energii dla gospodarstw domowych, dla samorządów oraz dla małych i średnich przedsiębiorców – wskazała minister. Zapowiedziała, że status prosumentów zyskają także przedsiębiorcy: „Będziemy chcieli stworzyć warunki prawne, aby mały i średni przedsiębiorca również mógł stać się takim generatorem, co da mu stabilność, jeśli chodzi o cenę energii, ale też obniży koszty energii”. Pomysł ten - według Emilewicz - zakłada także możliwość tworzenia klastrów energetycznych, opartych na energetyce odnawialnej w samorządach czy wspólnotach mieszkaniowych. Pytana o koszty programu, zaznaczyła, że ceny instalacji fotowoltaicznych w ciągu ostatnich trzech-czterech lat spadły o 40-50 proc. – Przedsiębiorcy mówią nam, że nie potrzebują dotacji, oni dzisiaj potrzebują instrumentu zwrotnego, długoterminowego, czy to produktu bankowego kredytowego, ale także leasingu, który pozwoli im stosunkowo tanio taką instalację u siebie zainstalować i ją eksploatować – podkreśliła.",,
Odnaleziono niepublikowany skrypt Karola Wojtyły. Miał służyć studentom teologii,"Odnalezione i niepublikowane dotąd dzieło ks. Karola Wojtyły „Katolicka etyka społeczna”, które przyszły papież napisał jako skrypt wykładów z teologii, zaprezentowano w sekretariacie Konferencji Episkopatu Polski w Warszawie. – Publikacja pozostaje wciąż bardzo aktualnym wprowadzeniem w katolicką naukę społeczną.","Jest to niepublikowany skrypt wykładów dla studentów teologii, które Wojtyła napisał przed 60 laty, gdy wykładał najpierw na Wydziale Teologicznym Uniwersytetu Jagiellońskiego w Krakowie, a następnie w seminarium duchownym - poinformowała dyrektor Instytutu Jana Pawła II dr Agnieszka Lekka-Kowalik.  Wyjaśniła, że rękopis skryptu, przez długi czas zapomniany, odnalazł w domu przy ul. Kanonicznej ks. prof. Tadeusz Styczeń. Autorzy publikacji dotarli również do czterech maszynopisów, które wraz z manuskryptem posłużyły jako podstawa publikacji. – Mimo że ta publikacja została napisana 60 lat temu i nie zastąpi współczesnego wykładu, pozostaje wciąż bardzo aktualnym wprowadzeniem w katolicką naukę społeczną, w takie terminy, jak: dobro wspólne, państwo, naród i społeczeństwo – oceniła dr Lekka-Kowalik. Wyjaśniła, że publikacja skierowana jest przede wszystkim do studentów teologii, a także badaczy myśli Karola Wojtyły. – To nie jest tak, że Wojtyła opowiada się jasno po jednej stronie: albo indywidualizm albo kolektywizm, albo prawica albo lewica. Wojtyła mówi: przyjrzyjmy się każdej z tych doktryn i zobaczmy, co tam jest dobrego w służbie człowieka. I ta postawa poszukiwania prawdy, a nie zwycięstwa w dyskusji, powinna być uniwersalna dla każdego naukowca, dziennikarza i w ogóle każdego człowieka – oceniła dyrektor Instytutu Jana Pawła II. Podkreśliła, że publikacja podejmuje bardzo konkretne kwestie, np. wartości pracy czy kwestię wyzysku, i odpowiada na pytania: czym jest naród, państwo i Kościół, jakie są prawa i obowiązki człowieka. – Lektura skryptu powinna pokazać ciągłość nauczania Kościoła od czasów młodości Wojtyły aż do nauczania papieża Franciszka – wyjaśniła Lekka-Kowalik. Kierownik Katedry Teologii i Edytorstwa Wydziału Nauk Humanistycznych KUL dr Wojciech Kruszewski zaznaczył, że w rękopisie „Katolickiej etyki społecznej” znajdują się drobne inskrypcje, które ks. Wojtyła wpisywał zawsze na górnym marginesie strony.  Są to m.in. skrót AMDG pochodzący od słów: „Ad maiorem Dei gloriam” (dewiza Towarzystwa Jezusowego znacząca „Na większą chwałę Bożą”), czy fragmenty hymnów z brewiarza. Zdaniem Kruszewskiego zapiski te pokazują, że Karol Wojtyła to był „bardzo pobożny ksiądz”. – Inskrypcje te stale towarzyszyły jego pracy intelektualnej. Dla niego akt twórczości naukowej nie był odseparowany od wysiłku duchowego. Cały czas próbował zwrócić swoje myśli ku Bogu – podkreślił Kruszewski. Dodał, że podobne inskrypcje znajdują się także na innych rękopisach Wojtyły.  – Można powiedzieć, że mamy do czynienia ze stałą tendencją. To charakteryzowało w ogóle twórczą pracę Wojtyły – ocenił. Zdaniem rektora KUL ks. prof. Antoniego Dębińskiego katolicka nauka społeczna jest istotną częścią nauczania Kościoła, a zaprezentowany skrypt ważnym przyczynkiem do dyskusji na temat aktualności i podstawowych zagadnień tej dyscypliny. – Poprzez to dzieło możemy też śledzić, obserwować i dyskutować na temat warsztatu Karola Wojtyły: wybitnego intelektualisty i profesora, który z KUL był związany przez 24 lata – podkreślił.  Według ks. prof. Dębińskiego publikacja pokazuje Wojtyłę jako człowieka skupionego na tym, co najważniejsze - na rzeczywistości nadprzyrodzonej.",,
Ruch #StopACTA2 zapowiada protesty w całym kraju,"W Warszawie, Łodzi, Gdańsku, Wrocławiu, Krakowie odbędą się w niedzielę demonstracje przeciwko unijnej reformie prawa autorskiego – zapowiedzieli przedstawiciele ruchu #StopACTA2. Według nich zaproponowane przepisy doprowadzą do cenzury internetu.","Protesty są zapowiadane, choć Parlament Europejski odrzucił w czwartek stanowisko komisji prawnej PE ws. reformy prawa autorskiego. Nowa dyrektywa ma zmienić zasady publikowania i monitorowania treści w internecie. Jeśli stanowisko zostałoby przegłosowane, stałoby się oficjalnym mandatem negocjacyjnym PE do rozmów nad ostatecznym kształtem przepisów z krajami członkowskimi. Odrzucenie stanowiska komisji oznacza, że sprawa będzie ponownie dyskutowana na sesji plenarnej PE we wrześniu.Ruch #StopACTA2 zorganizował konferencję prasową przed Biurem Informacyjnym PE w Warszawie. – Jak pokazało głosowanie, nasze protesty odniosły skutek i europosłowie nas usłyszeli i zareagowali. Dlatego musimy pokazać dalej, że tu jesteśmy i, że jesteśmy gotowi protestować, aż do ostatecznego usunięcia art. 11 i 13 – powiedział Linus Lewandowski, współorganizator ruchu #StopACTA2.Poinformował, że protest w Warszawie rozpocznie się w niedzielę o godz. 18 przy ul. Jasnej. Rafał Górski z Instytutu Spraw Obywatelskich zapowiedział, że w najbliższą niedzielę odbędzie się kilkanaście demonstracji ws. prawa autorskiego, m.in. w Warszawie, Łodzi, Gdańsku, Wrocławiu, Krakowie. – Zachęcamy wszystkie osoby, przede wszystkim internautów, do tego, żeby organizowali protesty w swoich miastach. Nie chodzi o wielkie demonstracje, chodzi o symboliczne kilkunastu-, kilkudziesięcioosobowe pikiety, które pokażą, że jest nas dużo – mówił.Zapowiedział również, że w przyszłym tygodniu na stronie internetowej obywateledecyduja.pl będą zbierane podpisy pod specjalną petycją przeciwko art. 11 i 13 dyrektywy.Projekt przepisów, który zyskał akceptację komisji prawnej PE, ale już nie całego PE, przewiduje m.in., że platformy takie jak Google, YouTube czy Facebook będą musiały systematycznie skanować udostępniane przez swoich użytkowników treści, jak wideo czy muzyka, pod kątem przestrzegania praw autorskich.Teraz serwisy internetowe nie mają obowiązku automatycznego kontrolowania treści zamieszczanych przez ich użytkowników, muszą za to bezzwłocznie usunąć lub zablokować materiał, jeśli podejrzewają, że jest on nielegalnego pochodzenia. KE zaproponowała zaostrzenie tych regulacji, by odgórnie zobligować administratorów serwisów do monitorowania aktywności klientów. Ma to chronić artystów, których utwory są powielane bez ich zgody, np. na YouTube.Projekt nowego prawa wskazuje też m.in., jakie elementy artykułu dziennikarskiego mogą być publikowane przez agregatory treści bez konieczności wnoszenia opłat licencyjnych. Regulacje wymagają, by platformy (takie jak Facebook) płaciły posiadaczom praw autorskich za publikowane przez użytkowników treści albo kasowały takie materiały.Komisja PE zaproponowała m.in. wzmocnienie pozycji negocjacyjnej autorów i wykonawców. Chciała im umożliwić dochodzenie dodatkowego wynagrodzenia od strony wykorzystującej ich prawa, gdy pierwotnie ustalone wynagrodzenie jest „nieproporcjonalnie” niskie w porównaniu do korzyści wynikających z eksploatacji utworu.",,
Wywiad portalu tvp.info. Mateusz Morawiecki: Odzyskaliśmy sterowność w polityce zagranicznej,"– Łączy nas twarda realizacja interesu narodowego i polityka spójności. Niemcy sami przeznaczyli 2000 mld euro na dawne NRD. My również dążymy do wyrównania poziomu życia, żeby standard życia polskich rodzin był taki jak w zachodniej Europie – mówi premier Mateusz Morawiecki w wywiadzie dla portalu tvp.info. Z szefem polskiego rządu rozmawiał Samuel Pereira.","W rozmowie z naszym portalem premier ujawnił kulisy prac nad wspólną deklaracją podsumowującą polsko-niemieckie konsultacje. Strona polska chce, żeby znalazł się w niej zapis o żądaniu przez nasz kraj zwrotu wraku rządowego tupolewa, przetrzymywanego przez Rosję. Mateusz Morawiecki odpowiada na zarzuty opozycji, że polska postawa w Unii Europejskiej prowadzi do polexitu, przedstawia stanowisko rządu Prawa i Sprawiedliwości w sprawie pojawiającej się w Niemczech koncepcji „Europy kilku prędkości” oraz przymusowej relokacji uchodźców. W rozmowie z premierem poruszyliśmy m.in. kwestię imigrantów zarobkowych w Polsce, przyszłości Angeli Merkel, działań Donalda Tuska ws. brexitu, relacji polsko-rosyjskich oraz uszczelnienia systemu VAT w Polsce i Unii Europejskiej.                                                    (fot. portal tvp.info) Co to oznacza dla Polski, jeśli Angela Merkel miałaby nie być kanclerzem Niemiec? Nasze relacje z Niemcami, relacje gospodarcze, handlowe, inwestycyjne układają się bardzo dobrze. Mamy też wiele wspólnych interesów; często zapominamy o tym, co łączy nas na przykład w kontekście Bałkanów Zachodnich, gdzie uszczelnienie południowej granicy Europy jest takie ważne z punktu widzenia zapobiegania problemom migracyjnym. Ale również nasz wspólny stosunek do tematów rosyjsko-ukraińskich, w szczególności właśnie agresja Rosji na Ukrainie i oczywiście aneksja Krymu itd. – to są tematy, które bardzo mocno nas łączą i mam głęboką nadzieję, że niezależnie od tego, jakie będą zawirowania na niemieckiej scenie politycznej, nie nastąpi zmiana stanowiska, ponieważ rzeczywiście stanowisko Niemiec jest bardzo ważne dla całej UE.                                                teraz odtwarzaneMorawiecki: Nasze relacje z Niemcami, relacje gospodarcze, handlowe, inwestycyjne układają się bardzo dobrze Temat sankcji pojawia się w rozmowach ze stroną niemiecką? Temat sankcji pojawia się co pół roku bardzo intensywnie na posiedzeniach Rady Europejskiej, ponieważ Polska bardzo jednoznacznie pokazuje, że bez realizacji porozumień mińskich z 2015 r. nie ma mowy o zniesieniu sankcji wobec Rosji; Niemcy również podtrzymują to stanowisko. Więc tutaj udaje nam się przekonywać naszych niemieckich partnerów pomimo tego, że wiadomo, że niemieckie kręgi biznesowe z kolei chciałyby poluzować swoje relacje, w tym również zmniejszyć zakres sankcji na Rosję. Na ile Angela Merkel jako polityk jest ważna dla Polski? Pani kanclerz realizuje twardo interesy Niemiec, tak jak my, rząd PiS, twardo obstajemy przy interesach Polski. Jest jednak wiele obszarów, które nas łączą, chociażby w polityce spójności, gdzie Niemcy rozumieją, jak ważne jest to, żeby rzeczywiście uspójnić rozwój gospodarczy. W końcu sami Niemcy władowali dwa tysiące miliardów euro w dawne NRD, czyli swoje Niemcy Wschodnie. A więc doskonale rozumieją, jak drogi to jest proces, żeby rzeczywiście wyrównać poziom życia. My dążymy do tego, żeby standard życia Polaków, polskich rodzin, był taki jak w Zachodniej Europie; polityka spójności jest bardzo ważna, w tym również wiele innych aspektów związanych z budżetem, gdzie cieszę się, że to uspójnienie powoli następuje.                                                teraz odtwarzaneMorawiecki: My, rząd PiS, twardo obstajemy przy interesach Polski Jak pan ocenia w tym momencie relacje polsko-rosyjskie? Oczywiście nie oceniam ich dobrze, ale też widzę, że rośnie wymiana handlowa pomiędzy naszymi krajami, to jest ważne. Czekamy na bardzo poważne gesty ze strony rosyjskiej. Między innymi dzisiaj chociażby chcemy, żeby w deklaracji polsko-niemieckiej ujęta została sprawa wraku, zwrotu naszego samolotu, który rozbił się pod Smoleńskiem 10 kwietnia 2010 r. Chcemy, żeby to się znalazło w deklaracji polsko-niemieckiej, żeby  posłać sygnał w kierunku Rosji również, że to jest stanowisko – ostatnio zgromadzenie Rady Europy, rezolucja w tej sprawie – to jest stanowisko, które podzielają właściwie wszystkie kraje europejskie.                                                teraz odtwarzaneMorawiecki: Czekamy na bardzo poważne gesty ze strony rosyjskiej Jeśli chodzi o kwestie migracji – na ostatnim szczycie nie zapadły jakieś konkretne ustalenia w tej sprawie.  Rzeczywiście nie zapadły jakieś nowe uzgodnienia dotyczące metodologii związanej z migracjami,  natomiast na przedostatnim, oficjalnym szczycie, bo pomiędzy nimi jeszcze był tzw. szczyt nieformalny, w Salzburgu – ale na szczycie czerwcowym w Brukseli, zapadły bardzo konkretne ustalenia, korzystne dla Polski. To było jednocześnie wielkie polskie zwycięstwo i to jest wielkie zwycięstwo, bo określiliśmy wtedy, że jakiekolwiek przyjmowanie migrantów, uchodźców musi się odbywać w sposób w pełni dobrowolny – a więc zależny od woli suwerennych krajów: Polski, krajów wyszehradzkich – bo to wspólny sukces Polski, Czech, Słowacji i Węgier. Środowiska bardziej radykalne zarzucają, że Polska nie chce obowiązkowej relokacji uchodźców, a zgadza się na przyjmowanie migrantów do pracy zarobkowej. My w dużym stopniu potrzebujemy dzisiaj pewnego uspokojenia nastroju wokół tego tematu, ale rozumiem, że są takie środowiska, które starają się rozgrzać atmosferę. My podkreślamy to, że nie przyjmujemy żadnych nielegalnych imigrantów z całego świata, narzucanych nam z Bliskiego Wschodu, z Północnej Afryki. Natomiast od kilku lat zwiększa się przede wszystkim zarobkowa migracja z Ukrainy, z Białorusi, aczkolwiek ona się zatrzymała teraz na pewnym poziomie, już jakby liczbowo nie przyrasta. I to są ludzie, którzy  przyjeżdżają tutaj zwykle na prace sezonowe i wyjeżdżają z powrotem. I to jest coś, co większość społeczeństwa polskiego zauważa, jest to dzisiaj sytuacja taka, że mamy drugie najniższe bezrobocie w Unii Europejskiej, po Republice Czeskiej zresztą. Eurostat pokazuje, że jest to poziom 3,5 proc., a więc rzeczywiście polityka PiS doprowadziła tutaj do ogromnego sukcesu zmniejszenia bezrobocia na tym polu. Natomiast zdecydowanie odmawiamy jakichkolwiek przymusowych działań z punktu widzenia relokacji, z punktu widzenia uchodźców, migrantów z Bliskiego Wschodu, Afryki Północnej. Podkreślamy za to, jak ważne jest, żeby pomagać tym uchodźcom tam, na miejscu. I udaje nam się przebijać z tym głosem w Brukseli.                                                teraz odtwarzaneMorawiecki: Od kilku lat zwiększa się przede wszystkim zarobkowa migracja z Ukrainy, z Białorusi Jeszcze jedna różnica, jeśli chodzi o Polskę i Niemcy – wizja Unii Europejskiej. Pani kanclerz rok temu mówiła o Europie kilku prędkości, Polska twardo stoi na stanowisku, żeby Europa była spójna i szła wspólnie. Czy dzisiaj temat Europy kilku prędkości wciąż funkcjonuje w Europie? Jakoś ostatnio przycichł i nie słychać o nim. Przypomnę tylko hasło Unii Europejskiej, bardzo często przytaczane: „Zjednoczeni w różnorodności” (United in diversity) - to jest hasło całej Unii Europejskiej i my rozumiemy UE jako Europę ojczyzn. Natomiast podstawowa polityka budżetowa Unii Europejskiej to jest polityka spójności i my tego się bardzo mocno trzymamy, my będziemy bardzo mocno walczyć o to, żeby ten przydział środków dla krajów Europy środkowej i wschodniej był jak największy, a ponieważ zatwierdzenie budżetu odbywa się na zasadzie jednomyślności, to na pewno wywalczymy bardzo dobry budżet dla Polski i dla Europy środkowej. Mówi Pan o naszym członkostwie w Unii Europejskiej, a opozycja zarzuca, że Polska powoli chce pod rządami Prawa i Sprawiedliwości z Unii wyjść. Wręcz przeciwnie. My naszą pozycję w Unii Europejskiej teraz umacniamy, bo Unia Europejska jest unią twardej gry interesów krajów członkowskich. My nie uważamy tak jak nasi poprzednicy, że poklepywanie po plecach i ustępowanie wszystkim to jest realizacja interesów Polski. Wiadomo, ta „brzydka panna na wydaniu”, takie nieładne słowa jednego z członków Platformy Obywatelskiej, bardzo wysoko zresztą postawionych swojego czasu w ich hierarchii. My podkreślamy że Unię Europejska musi przede wszystkim łączyć polityka w zakresie rozwoju infrastruktury, nasza polityka Trójmorza, czyli infrastruktura północ - południe, Via Carpatia, połączenia gazowe, uniezależnienie od Rosji – to są cele twarde, cele, które my realizujemy, a to, co udało nam się osiągnąć w zakresie dobrowolności relokacji migrantów, uchodźców jest naszym wielkim sukcesem.                                                    (fot. portal tvp.info) Czy jeśli chodzi o dystrybucję środków unijnych, Polska również chce w konkretny sposób wesprzeć rozwój tzw. „Polski B”? Ja nie używam raczej taki sformułowań – „Polska B”. Dla nas Polska jest jedna i rzeczywiście dla nas te tereny polskie, które są zaniedbane, które były niedoinwestowane… bardzo nieładnie mówi jedna z liderek opozycji – „zapóźnienia cywilizacyjne, zacofanie”. Nie wolno tak mówić; „szarańcza” – nie wolno używać takich przykładów. To są bardzo brzydkie słowa, szukajmy tego, co nas łączy. Przecież to jest wielka wartość – ci ludzie, talenty ludzkie, ciężko pracujący ludzie w powiatach, gminach, wioskach polskich - to są ludzie, którym należą się równe szanse. I dlatego nasz program można streścić w czterech słowach: rodzina, praca, płaca i mieszkanie. Według tych wartości, wartości społecznych, wartości cywilizacyjnych, tak żeby podnieść standard życia w zakresie rodziny to: 500+, wyprawka, dobry start, 300+, praca – bardzo niskie bezrobocie, wynagrodzenia, które rosną, a chciałbym, żeby jeszcze szybciej rosły, i Mieszkanie+, nasz program, który ma przełamać niemoc z czasów III Rzeczpospolitej. Mówi pan o doganianiu Zachodu… Albo też przeganianiu.…ale z drugiej strony pojawia się zarzut, że Polska przez swoją pozycję zbyt godnościową, asertywną, traci swoją pozycję w Europie, którą miała bardzo silną. To są słowa Donalda Tuska. Jest dokładnie odwrotnie. Akurat pan przewodniczący Tusk poprzez swoją postawę wobec brexitu, wobec Wielkiej Brytanii ryzykuje ogromnie losem Polaków w Wielkiej Brytanii. Brak porozumienia z Wielką Brytanią może spowodować poważne perturbacje. To igranie z ogniem przewodniczącego Tuska jest bardzo niebezpieczne. Nasza polityka, gdzie staramy się znaleźć wspólne mechanizmy, to, co łączy Wielką Brytanię i Unię Europejską, jest najwłaściwszą polityką z punktu widzenia interesów Polski.                                                teraz odtwarzaneMorawiecki: Igranie z ogniem przewodniczącego Tuska jest bardzo niebezpieczne Jaka jest dziś realna rola Polski w Unii Europejskiej? Rola Polski w Unii Europejskiej umacnia się. Jesteśmy realnie coraz silniejszym partnerem zarówno ze względu na swoją siłę gospodarczą, jak i nasze ogromne sukcesy w uszczelnianiu systemu podatkowego. To zostało tam zauważone na bardzo wielu forach. Odzyskaliśmy też w polityce zagranicznej naszą wewnętrzną sterowność - to od nas zależą kierunki polityki zagranicznej. Nie jesteśmy łódeczką przywiązaną do wielkich możnych tego świata, tylko kierując się interesami polskimi i rozumiejąc realia geopolityki, prowadzimy politykę polską, polską politykę zagraniczną w najlepszym polskim interesie. Mówi pan o uszczelnieniu VAT-u. Ten temat pojawił się niedawno również w rozmowie z premierem Hiszpanii, tak?Pojawił się, rzeczywiście, podczas kolacji. Przedstawiłem kilka naszych mechanizmów – bardzo konkretnie, bo siedzieliśmy obok siebie i dość długo rozmawialiśmy – takich jak jednolity plik kontrolny czy mechanizm „split payment” (podzielonej płatności), który teraz wdrażamy, ale też weryfikację przepływu pieniędzy na rachunkach bankowych. To są nasze nowatorskie rozwiązania, które bardzo się przyczyniły z jednej strony do uszczelnienia systemu podatkowego, czyli – jak to powiedzieli mi ludzie na wielu spotkaniach wyborczych – pogonienia mafii VAT-owskich, a z drugiej strony obniżania podatków dla małych i średnich polskich firm. A poprzez podnoszenie sukcesywnie, rok po roku kwoty wolnej od podatku, również obniżania podatków dla tych najbardziej potrzebujących Polaków, zarabiających pieniądze na umowę o pracę lub umowę zlecenie. Jakie są oczekiwania wobec dzisiejszych rozmów polsko-niemieckich? Przede wszystkim mogę wskazać na to, że to są bardzo szerokie konsultacje międzyrządowe i one świadczą o tym, jak blisko  państwa ze sobą współpracują. Przyjeżdża kilkunastu ministrów ministrów konstytucyjnych. To są najszersze konsultacje międzyrządowe, jakie kiedykolwiek się odbywały. Przynajmniej ja nie pamiętam żadnych, a brałem udział w kilku, również z innymi państwami. To jest dowód wagi Polski dla Niemiec – bo trzeba też powiedzieć, że jesteśmy już bardzo blisko dogonienia takich krajów jak Włochy czy Wielka Brytania jeśli chodzi o handel, wymianę  eksport, import polsko-niemiecki – dla Niemiec stajemy się jednym z najważniejszych partnerów. Chcemy budować na tym, co jest solidne, dobre, a jednocześnie upominamy się o swoje. Upominamy się o to, co przede wszystkim Polsce się należy, ale też o należne nam miejsce w Unii Europejskiej. Teraz trochę spekulacji. Pojawił się pomysł, że Angela Merkel miałaby w przyszłości zostać szefem Komisji Europejskiej. Czy Polska poparłaby taką kandydaturę? To rzeczywiście spekulacje, które dzisiaj na pewno jeszcze przedwcześnie bardzo głęboko analizować, bo nie słyszałem o propozycjach bardzo konkretnych, a zgłoszonych zostało już kilka kandydatur na to stanowisko. Pani kanclerz na pewno sama w odpowiednim czasie zadba o to, żeby zaprezentować swoje plany na przyszłość, więc zostawmy te wszystkie wątki do momentu, kiedy będziemy wiedzieli, na czym stoimy.",,
"Taylor Swift wyznała, że była poważnie chora",23 stycznia na Festiwalu Filmowym w Sundance miał premierę dokument „Taylor Swift: Miss Americana”. Jednym z wątków poruszonych w produkcji są zmagania amerykańskiej gwiazdy z zaburzeniami odżywiania i jej niegdysiejszą obsesją na punkcie wyglądu.,"Taylor Swift należy do najpopularniejszych gwiazd amerykańskiej muzyki rozrywkowej. Jest laureatką wielu prestiżowych nagród, w tym Grammy, Emmy oraz Billboard Music Awards.  Jej nazwisko znalazło się na liście 100 najbardziej wpływowych ludzi tygodnika „Time”, regularnie ląduje też w rankingach najlepiej zarabiających artystek na świecie oraz najbardziej wpływowych kobiet.    Jednak z dokumentu o piosenkarce wyłania się zupełnie inny obraz artystki. Jednym z poruszonych w nim wątków są zmagania gwiazdy z zaburzeniami odżywiania, których miała doświadczyć na skutek medialnego szumu wokół jej osoby i inwazji paparazzich. Swift zdradziła, że był moment, kiedy internetowe publikacje wywoływały u niej wstyd i powodowały, że przestawała jeść.  – Wystarczyło, że zobaczyłam kolejne zdjęcie, na którym mój brzuch jest zbyt duży albo ktoś powiedział, że wyglądam, jakbym była w ciąży... To powodowało, że się głodziłam – wyznaje.  Zaburzenia odżywiania z czasem zaczęły mieć wpływ na jej samopoczucie podczas występów. – Myślałam, że to normalne, że pod koniec koncertu czuję się tak, jakbym miała zemdleć. Teraz zdaję sobie sprawę z tego, że nie było to normalne. Jeśli jesz, masz energię, stajesz się silniejszy, możesz występować na scenie i nie czuć się wyniszczony – przyznaje.   – Byłam całkowicie nieświadoma, że coś jest nie tak. Gdy ktoś z troski pytał, czy cokolwiek jem, oburzałam się: „O czym ty mówisz? Oczywiście, że jem. I dużo ćwiczę”. Owszem, dużo wówczas ćwiczyłam. Ale nie jadłam – wyjawia. O swoich problemach Swift opowiedziała także w wywiadzie udzielonym niedawno magazynowi „Variety”, zdradzając, że na początku podchodziła sceptycznie do pomysłu przedstawienia w filmie swoich zmagań.  – Nie byłam pewna, czy będę czuć się swobodnie, rozmawiając o tym, co przeszłam i jak niezdrowe to było dla mnie – stwierdziła. Gwiazda zaznacza jednak, że postanowiła podzielić się swoimi doświadczeniami, by w ten sposób pomóc osobom, które również borykają się z zaburzeniami odżywiania.  – Jest wiele osób, które mogłyby omówić ten temat w lepszy sposób. Ale wszystko, co wiem, to moje własne doświadczenie. A mój związek z jedzeniem był dokładnie tym samym mechanizmem, który stosowałam w każdym innym obszarze życia: jeśli zostałam pogłaskana po głowie, zarejestrowałam to jako coś dobrego. Jeśli dostałam karę, uznałam to za coś złego – mówi.  Gdy przeczytała kąśliwą uwagę na temat swojej wagi lub zobaczyła nagłówek sugerujący, że przytyła, natychmiast uznawała to za wspomnianą „karę”. I przestawała jeść, by dostosować się do oczekiwań otoczenia. Artystka dodaje, że aby uporać się z problemem, musiała wreszcie zaakceptować to, jak wygląda. – Pogodziłam się z faktem, że noszę rozmiar 6 a nie 0 – wyznaje.  Według oficjalnych zapowiedzi film jest „surowym i odkrywczym emocjonalnie spojrzeniem na jedną z najsłynniejszych artystek naszych czasów w okresie jej życiowej transformacji, gdy uczy się postrzegać swoją rolę nie tylko jako autorki tekstów i wykonawczyni, ale jako kobiety wykorzystującą w pełni moc swojego głosu”.",,
Krwawe protesty w Iraku i ich międzynarodowe tło,"Eskalacja antyrządowych protestów w Iraku nie doprowadzi do ograniczenia wpływów irańskich w tym kraju. Skutek może być dokładnie odwrotny, również w przypadku odejścia Iraku od demokracji. Tymczasem USA traci tam wpływy na własne życzenie, a Kurdowie nie są zainteresowani tym, by protesty zakończyły się sukcesem.","Destabilizacji Iraku pragnie wielu Według niektórych doniesień w trwających od ponad dwóch miesięcy protestach zginęło już ponad 450 osób, a ponad 20 tys. zostało rannych. To skala niespotykana od czasu, gdy siły irackie w końcu 2017 r. wyparły Państwo Islamskie z ostatnich terenów w tym kraju. Protestujący obarczają winą za ten rozlew krwi premiera Adela Abdul Mahdiego oraz szyickie Oddziały Ludowej Mobilizacji (PMF). Nie jest to jednak takie oczywiste i zarówno wojsko, policja, jak i PMF odrzucają te oskarżenia.  Na destabilizacji Iraku zależy wielu państwom i Iran nie znajduje się na czele tej listy. Większość sunnickich państw arabskich, z Arabią Saudyjską i Katarem na czele, odpowiedzialna jest za wspieranie dżihadystów w Iraku po upadku Saddama Husajna. Niejasna jest też rola plemion w tych wydarzeniach. Niektórzy plemienni szejkowie wsparli protesty, zarzucając Iranowi kierowanie ich krwawą pacyfikacją. Trzeba jednak pamiętać, że to właśnie plemiona są najbardziej anarchizującym i destabilizującym czynnikiem w Iraku, a rząd Adela Abdel Mahdiego uznał za terroryzm takie praktyki plemienne, jak np. dikka, czyli zbrojne zajazdy na dom osoby, którą dane plemię stara się zmusić do poddania się sądownictwu plemiennemu.  PMF natomiast zaczął rozbrajać nielegalne grupy zbrojne, często powiązane właśnie z plemionami. Jeden z najwybitniejszych socjologów irackich Ali al Wardi pisał, że im silniejsze są plemiona, tym słabsze jest państwo i że plemiona wykorzystują osłabienie państwa, by budować swoją siłę. Plemiona były konieczne do zwalczenia najpierw Al-Kaidy, a następnie Państwa Islamskiego, ale potem same stały się zagrożeniem dla spójności Iraku. Iran samo zło Istnieje długa tradycja obarczania Iranu odpowiedzialnością za rozlew krwi w Iraku,  zarówno słusznie jak i niesłusznie. W 1991 r., gdy wybuchło powstanie na południu Iraku, propagowana była teza, że to nie iraccy szyici się zbuntowali, ale na Irak napadli Irańczycy przebrani za Irakijczyków. Oczywiście było to bzdurą, ale do dziś wielu sunnitów irackich w to wierzy. O krwawe tłumienie protestów PMF oskarżają też Amerykanie, którzy wyraźnie je popierają. Tyle że PMF i Iran oskarżają z kolei USA o to, że to Amerykanie stoją za protestami i rozlewającą się przemocą, bo chcą, by Irak pogrążył się w chaosie. Ciekawe jest też to, że protesty odbywają się wyłącznie na terenach szyickich, a ewentualna wojna domowa miałaby charakter szyicko-szyicki.  Oczywiście nie oznacza to, że Iran i niektóre szyickie milicje nie mają nic wspólnego z tym, co się dzieje. Irak może wkrótce znaleźć się na krawędzi nowej wojny domowej (choć nie jest to przesądzone) i już toczą się walki między różnymi grupami. Choć protesty zaczęły się pokojowo, to obecnie przemoc występuje już po wszystkich stronach, a często dochodzi też do prowokacji ze strony „nieznanych sprawców”. 28 listopada oraz 1 grudnia w Nadżafie, czyli religijnej stolicy Iraku, dwukrotnie doszło do spalenia irańskiego konsulatu. W mieście tym doszło też do ataku na pielgrzymów i kleryków, a także na mauzoleum Muhammada Bakira al-Hakima, twórcy milicji Badr walczącej po stronie Iranu w wojnie z Irakiem w latach osiemdziesiątych.  O zlecenie zabicia Al-Hakima w sierpniu 2003 r. oskarżano Sadra. Rodzina Hakimów odgrywa w Iraku ogromną rolę zarówno w wymiarze religijnym, jak i politycznym i znajduje się w opozycji do rządu Mahdiego, wspierając protesty. Ciekawe jest również to, że według nieoficjalnych informacji rodzina Hakimów miała poprosić władze irackie oraz Irańczyków o pomoc w odparciu tego ataku, ale spotkała się z odmową. 5 grudnia w Bagdadzie zorganizowana została natomiast kontrmanifestacja wspierana przez siły proirańskie i doszło do starć między obiema grupami. Dwa dni później w Bagdadzie zginęło 20 protestujących oraz 4 policjantów. Jednocześnie w Nadżafie niezidentyfikowany dron ostrzelał dom Muktady as-Sadra. Według komentarzy miała to być zemsta sił proirańskich za to, że Sadr wysłał swoją milicję Saraya al-Salam, by ochraniała protestujących. Być może to prawda, ale smaczku dodaje tu fakt, że sam Sadr od września przebywa w Iranie, a uszkodzenia spowodowane ostrzałem były nieznaczne. Interesy Iranu w Iraku Nie ulega też wątpliwości, że Iran nie pozwoli na to, by władza w Iraku znalazła się w rękach kogoś, kto nie będzie mu bliski. I zapewne nie przegra tej rozgrywki. Podstawowym problemem protestów jest bowiem to, że choć ich postulaty są słuszne, to brak przywództwa i niejasność, jak miałyby być spełnione żądania, by demonstracje ustały, powoduje, że nie mają one większych szans na powodzenie. Faktem jest bowiem to, że Irak zżerany jest przez korupcję, a stan usług publicznych jest fatalny. I faktem jest też, że przez pierwszy rok rządów Abdel Mahdiego niewiele się zmieniło. To nie zmienia jednak faktu, że nie można spełnić żądań protestujących z dnia na dzień. A im bardziej Irak stacza się w chaos, tym trudniej będzie rozpocząć jakiekolwiek reformy. Dla Iranu Irak jest bardzo ważny z wielu powodów m.in., dlatego że wiedzie przez niego szlak do Morza Śródziemnego, a także dlatego, że jest też on furtką dzięki której Teheran może omijać sankcje amerykańskie. Z tych samych powodów Irak jest ważny dla USA i dlatego utrzymują one pięciotysięczny wojskowy kontyngent w tym kraju. Ma to miejsce na podstawie umowy iracko-amerykańskiej, której wypowiedzenia domaga się coraz większa (ale niewystarczająca) liczba irackich deputowanych. Amerykanie tymczasem zachowują się jak słoń w składzie z porcelaną. Gdy Donald Trump przyleciał do Iraku odwiedził tylko bazę USA i chciał, by to premier Iraku przyjechał tam na spotkanie z nim. Pod koniec listopada w Iraku pojawił się też wiceprezydent Pence, który poza bazą poleciał też do kurdyjskiego Erbilu. Bagdad znów został zignorowany. Iran boi się silnego Iraku tak samo jak inne państwa regionu, w tym jego wrogowie, tacy jak Arabia Saudyjska. Irak ma szybko zwiększającą się populację, którą łatwo wykorzystać militarnie. Ponadto rosnąca liczba szyitów w Iraku może spowodować odebranie Iranowi przywództwa w świecie szyickim. A to wstrząsnęłoby irańską strategią geopolityczną opartą na budowaniu tzw. szyickiego półksiężyca. Duchowieństwo w Nadżafie nie kryje swojego sceptycyzmu wobec przywództwa religijnego Alego Chameneia, faktycznego władcy Iranu. Ale Iran nie chce też, by Irak pogrążył się w chaosie i wojnie domowej, gdyż zagraża to jego bezpieczeństwu. Dlatego właśnie Iran mocno wspierał walkę z Państwem Islamskim. Gra Muktady as-Sadra Rywalizacja o przywództwo w świecie szyickim między irackim Nadżafem i irańskim Qom może przesądzić o przyszłości Iraku. Najważniejszy iracki duchowny ajatollah Ali Sistani popiera protesty i choć sam jest z pochodzenia Irańczykiem, to odnosi się negatywnie do rosnących wpływów irańskich w Iraku, a także do samodzielnego (poza strukturami wojskowymi) funkcjonowania PMF. Wydawałoby się, że podobne zdanie ma rodzina Hakimów, a także Muktada as-Sadr. Ten ostatni starał się przejąć kontrolę nad protestami, co częściowo mu się udało. Tyle, że jego wyjazd do Iranu i spotkanie z Chameneiem daje do myślenia. Ojciec Muktady, Muhammad Sadiq al-Hakim, który miał tytuł mardżi (najwyższa pozycja wśród duchowieństwa szyickiego) był skonfliktowany z Sistanim i całą hierarchią duchowną Iraku.  Muktada też jest w pewnym sensie outsiderem i nie ma szans na zdobycie w Nadżafie tytułu mardżi, choć bardzo mu na tym zależy. Być może więc szuka w Iranie wsparcia dla swoich osobistych ambicji w zamian za gwarancję interesów irańskich w Iraku. Warto pamiętać, że Sadr jest jeszcze bardziej antyamerykańsko nastawiony niż jego szyiccy konkurenci tj. liderzy politycznej frakcji Fatah w parlamencie irackim, związani z PMF i popierający obecny rząd. Kurdowie nie wspierają protestów Iran może liczyć w Iraku na wsparcie jeszcze jednej, bardzo poważnej siły – Kurdów. To znów paradoks, gdyż po kurdyjskim referendum niepodległościowym PMF natarło na kurdyjską Peszmergę i do dziś Kurdowie iraccy darzą PMF głęboką niechęcią. Uczucia uczuciami, a ważniejsze są interesy. Iran (w osobie gen. Qasema Sulejmaniego) przedstawił Kurdom propozycję nie do odrzucenia – w zamian za popieranie proirańskiego rządu w Bagdadzie, rząd ten zgodził się na niekorzystną dla strony irackiej metodę rozliczania sprzedaży ropy kurdyjskiej i przekazywania części budżetu federalnego.  Efekt jest taki, że Basra dopłaca do Kurdystanu, a jakby protesty zakończyły się sukcesem, to by się to skończyło. Ponadto protestujący domagają się zmiany konstytucji, wprowadzenia systemu prezydenckiego i odejścia od etniczno-sektariańskiego systemu dzielenia posad we władzach (tzw. muhasasa). Wszystko to osłabia natomiast pozycję Kurdów w Bagdadzie, która obecnie jest najsilniejsza od 2003 r.  Dlatego bez względu na to, kto wygra tę rozgrywkę, Sadr czy PMF, Iran utrzyma swoje wpływy, a być może nawet je zwiększy. Na początku grudnia do dymisji podał się Adel Abdel Mahdi i być może zastąpi go któryś z czołowych polityków związanych z PMF tj. Falih al-Fayadh lub Hadi al-Ameri. Nie można jednak wykluczyć nowych wyborów parlamentarnych, które jednak nie wstrząsną obecnym układem. Rozgrywka o władzę toczyć się będzie miedzy Sadrem a PMF, a Kurdowie poprą tego, kto zagwarantuje im utrzymanie status quo, a nie reformy, których domagają się protestujący.",,
"Poseł PO: Nikt nie mówi, że nie powinno być służby zajmującej się ściganiem korupcji","– Nikt nie mówi, że nie powinno być służby, która zajmuje się ściganiem korupcji – powiedział poseł PO Michał Jaros pytany o zapowiedź Grzegorza Schetyny dotyczącej likwidacji CBA. – Kropla drąży skałę. Dobrze, że retoryka pana posła jest taka, że tak powinno być, że nie ma świętych krów. Ale myśmy to mówili od początku, państwo to negowali  – odpowiedział Piotr Kaleta z PiS. Goście „Twój Wybór” w TVP3 dyskutowali również o sprawie wyboru polityka z zarzutami korupcyjnymi, Stanisława Gawłowskiego, na senatora.","– Grzegorz Schetyna mówił o likwidacji CBA w kontekście działań politycznych Centralnego Biura Antykorupcyjnego, z którym mieliśmy do czynienia w latach 2005-07. Nie wiem, czy można CBA dzisiaj w takich samych kategoriach rozpatrywać – wyjaśniał polityk.Chodziło o wypowiedź szefa PO z 2016 r. –  Będziemy musieli zlikwidować instytucje, które pod pozorem służenia szczytnym celom służą interesowi jednej partii i stały się ośrodkami zatruwania życia publicznego. Dlatego zapowiadam dzisiaj: zlikwidujemy IPN, zlikwidujemy też CBA – mówił wówczas Schetyna. – Ściganie przestępców to zadanie dla policji i służb, a nie dla polityków. Nie będzie naszej zgody na to, żeby powoływać nadpolicję, która dla wywołania strachu i paraliżowania swoich politycznych przeciwników przez aktualnie rządzących prowadzi działania operacyjne – twierdził.Temat służb antykorupcyjnych pojawił się w kontekście zatrzymania Artura W., burmistrza warszawskiej dzielnicy Włochy. Zdaniem Jarosa powstaje pytanie, „jaki kształt powinna mieć służba, która się zajmuje korupcją: czy to powinna być część policji, czy to powinny być dwie rywalizujące ze sobą służby”. – Pierwsze słyszę z ust pana posła, że CBA w jakiś sposób rywalizuje z policją. To tylko w państwa głowach się może coś takiego urodzić. To są instytucje, które przede wszystkim ze sobą współpracują. I tak to ma działać – ripostował poseł Piotr Kaleta z Prawa i Sprawiedliwości.",,
Abp Gądecki: Blokowanie odbudowy Pomnika Wdzięczności w Poznaniu smutnym symbolem,"O potrzebie wynagrodzenia za profanację, szkody wyrządzone Bogu
i porządkowi moralnemu, mówił w 80. rocznicę zburzenia pomnika
Serca Jezusa w Poznaniu abp Stanisław Gądecki. Zdaniem
metropolity poznańskiego także dzisiaj są ludzie, dla których
odbudowany pomnik byłby „niebezpiecznym symbolem
chrześcijańskiego i polskiego ducha”.","Przewodniczący Konferencji Episkopatu Polski podczas modlitwyekspiacyjnej w 80. rocznicę zburzenia przez hitlerowców PomnikaWdzięczności przypomniał, że obecne władze Poznania, któregoprezydentem jest Jacek Jaśkowiak, „blokują odbudowę pomnika”.  – Blokowanie odbudowy Pomnika Wdzięczności w godnym dla Poznaniamiejscu jest smutnym symbolem dzisiejszych czasów. Krótko mówiąc,idzie o to, jaka ma być przyszła Polska, na jakich wartościachma się opierać – mówił abp Gądecki.  Metropolita poznański przypomniał, że monument poświęcony w 1932r. przez kard. Augusta Hlonda był wotum wdzięcznościza odzyskanie przez Polskę niepodległości. – Poznański pomnikprojektu architekta Lucjana Michałowskiego, mający postać łukutriumfalnego, robił duże wrażenie swoim monumentalnym rozmiaremi bogatą ornamentyką. W latach 30. minionego wieku ten pomnikstał się sercem miasta Poznania, odbywały się przy nim liczneuroczystości religijne i patriotyczne, u jego stóp modlili siępoznaniacy i goście odwiedzający miasto – mówił abp Gądecki.  Od początku II wojny światowej pomnik stał się w oczachnajeźdźców na tyle niebezpiecznym symbolem chrześcijańskiegoi polskiego ducha, że Niemcy postanowili go natychmiast zburzyć.– Nim jednak do tego doszło, w okolicach pomnika dyżurowałyhitlerowskie bojówki, które biły przyklękających przed Chrystusemprzechodniów, nie odpuszczając nawet tym, którzy choćby uchyliliprzed statuą czapkę – mówił abp Gądecki. – Figurę przetopiono na kule armatnie. Z figury Chrystusa wyrwanoszczerozłote serce, dar wielkopolskich matek. Poznaniacy byliprzerażeni tą profanacją – przypomniał działania hitlerowcówmetropolita poznański.  Przewodniczący Konferencji Episkopatu Polski podkreślił,że profanacja oznaczała odebranie pomnikowi świętego charakteru.  – Profanacja jest obrazą Boga, dlatego należy dokonać aktuprzebłagania. Zazwyczaj gest ekspiacji oznacza modlitwę o to,by Pan Bóg dał winowajcy łaskę skruchy i nawrócenia. Winowajcyjednak już nie żyją. Syn zginął w wypadku samochodowym, ojcieczostał powieszony – mówił abp Gądecki, nawiązując do losównamiestnika Rzeszy w Kraju Warty Arthura Greisera i jego synaEckhardta, który osobiście nadzorował zniszczenie pomnika.  – Nasza ekspiacja polegać więc będzie na wynagradzaniu Bogu– poprzez uczynki pokutne, modlitwę, post, jałmużnę lub służbępotrzebującym – za grzechy tych Niemców, którzy zniszczyli PomnikNajświętszego Serca Pana Jezusa. Na wynagradzaniu Bogu za grzechytych wszystkich, którzy dzisiaj mają tego samego, bezbożnegoducha – mówił abp Gądecki.  W modlitwie w kościele pw. Najświętszego Serca Jezusa wzięliudział członkowie Stowarzyszenia Odbudowy Pomnika Wdzięczności.Przy kościele kilka lat temu postawiono wykonaną w Krakowiefigurę Chrystusa, która miałaby stanowić część pomnika.",,
Zemke: Donald Tusk kandydatem SLD na prezydenta? Mało prawdopodobne,"Europoseł SLD Janusz Zemke powiedział, że jego partia nie zastanawia się nad kandydatem na prezydenta w 2020 roku. Jednocześnie zaprzeczył, jakoby SLD rozważało poparcie Donalda Tuska.","Były wiceminister obrony podkreślił podczas rozmowy z RMF FM, że jego ugrupowanie nie prowadzi żadnych rozmów, które miałyby wyłonić kandydata na wybory prezydenckie w 2020 roku. Jednocześnie zapowiada, że kolejne kampanie powinny pokazać, kto zostanie kandydatem. – Nie prowadzimy  rozmów tego typu. Najpierw mamy wybory do samorządów. Liczymy na to, że w wielu miastach do sejmików wejdą kandydaci z list LSD-Lewica Razem. Potem mamy wybory do parlamentu. Te kampanie w naturalny sposób weryfikują i wyłaniają kandydatów – stwierdził Zemke.  Na pytanie dziennikarza, czy SLD będzie w stanie poprzeć Roberta Biedronia lub Donalda Tuska, Zemke odpowiedział, że jedyną możliwością jest wystawienie własnego kandydata lub kandydata lewicy. Natomiast dla Janusza Zemke Donald Tusk posiada zupełnie odmienne poglądy. – Jeśli chodzi o poparcie „na dzień dobry” pana Tuska, to wydaje mi się to wariantem mało prawdopodobnym. Pamiętajmy, że Donald Tusk jest osobą o poglądach liberalnych i konserwatywnych w wielu sferach – stwierdził Zemke. Jednocześnie polityk SLD nie wie, czy jego ugrupowanie może wziąć udział w koalicji „anty-PiS”. Optuje natomiast za tym, żeby lewica zawsze wystawiała swoich kandydatów w pierwszej turze. – Nie wiem, może być różna dynamika zdarzeń. Ja bym namawiał SLD do tego, żeby SLD, czy mówiąc szerzej lewica, zawsze wystawiała swojego kandydata w pierwszej turze – przekonywał polityk. Zapewnił również, że w przeciwieństwie do wyborów z 2015 roku jest spokojny o kandydata lewicy. Stwierdził, że jego partia wyciągnęła odpowiednie wnioski.",,
Trump: atak chemiczny w Syrii to afront dla ludzkości,"Prezydent USA Donald Trump oświadczył, że użycie broni chemicznej w Syrii zmieniło jego podejście do konfliktu w Syrii. Amerykańska ambasador przy ONZ Nikki Haley dała do zrozumienia, że Stany Zjednoczone mogą podjąć w Syrii jednostronne działania.","Jeszcze w ubiegłym tygodniu przedstawiciele Białego Domu mówili, że Stany Zjednoczone nie będą już dążyć do odsunięcia od władzy prezydenta Baszara al-Asada uznając ten cel za nierealistyczny. Wczoraj prezydent Donald Trump oświadczył, że atak na niewinnych cywilów stanowił naruszenie wielu nieprzekraczalnych linii.– Ten atak na dzieci wywarł na mnie ogromne wrażenie. To była okropna rzecz. Mój stosunek do konfliktu syryjskiego i do Asada bardzo się zmienił – mówił amerykański prezydent. I choć Donald Trump powstrzymał się od krytyki Moskwy, to w Radzie Bezpieczeństwa ONZ doszło do ostrego sporu pomiędzy Stanami Zjednoczonymi a Rosją. W wyniku wtorkowego nalotu na miasto Khan Shejkhun trujący gaz zabił od 72 do ponad stu osób. Kraje zachodnie i syryjska opozycja twierdzą, że nalotu dokonały syryjskie wojska rządowe. Turcja twierdzi, że doszło do zbrodni przeciwko ludzkości. Władze Syrii odrzucają oskarżenia.  Doszło do ataku chemicznego Światowa Organizacja Zdrowia i Lekarze bez Granic potwierdzili, że doszło do ataku chemicznego. Miejscowi lekarze donieśli, że na miasto zrzucono sarin, czyli gaz paraliżujący układ nerwowy. Izraelski wywiad twierdzi, że zielone światło do nalotu miał dać ktoś z najwyższego rangą otoczenia syryjskiego prezydenta. Sprawę badają eksperci z ONZ. W związku z atakiem na wniosek Francji zwołano nadzwyczajne posiedzenie Rady Bezpieczeństwa ONZ.",,
Miller: dwoje chętnych na szefa SLD,"Joanna Senyszyn i Artur Hebda to na razie jedyni członkowie Sojuszu Lewicy Demokratycznej, którzy wyrazili chęć startu w wyborach na szefa tej partii – poinformował w niedzielę w Gdańsku
przewodniczący klubu parlamentarnego Sojuszu Leszek Miller.","Informując o dwóch kandydatach, Miller powiedział, wszyscy członkowie Sojuszu zdają sobie sprawę, iż przyszły przewodniczący partii będzie miał trudne i odpowiedzialne zadanie do wykonania.– To jest sytuacja, w której ten, kto obejmie to stanowisko weźmie na plecy worek z kamieniami, a nie worek ze srebrem i złotem, więc niewielu ludzi jest gotowych podjąć takie zadanie – powiedział szef klubu parlamentarnego SLD, który wraz z szefem Sojuszu Grzegorzem Napieralskim brał w niedzielę w Gdańsku udział w konferencji prasowej po posiedzeniu pomorskiej rady wojewódzkiej partii.Zapytany po raz kolejny o to, czy jednak nie zdecyduje się na kandydowanie na szefa SLD, Miller opowiedział przecząco. Powiedział, że nie ma jednak wątpliwości, że przed 10 grudnia, kiedy to zaplanowano konwencję partii, „szeregi kandydatów na przewodniczącego będą się rozrastać”.Grzegorz Napieralski dodał z kolei, że jego zdaniem kandydaci na szefa partii powinni zgłaszać się jak najwcześniej tak, by mogli przeprowadzić kampanię wśród członków Sojuszu. Artur Hebda jest radnym Sojuszu w Zielonej Górze. W 2005 roku, gdy szefem Sojuszu był Wojciech Olejniczak, został wybrany na jednego z pięciu wiceprzewodniczących tej partii. Także Joanna Senyszyn, pochodząca z Pomorza posłanka do Parlamentu Europejskiego, w tym samym okresie pełniła funkcję wiceprzewodniczącej SLD.",,
„Nawet wasz Kwaśniewski nie wie”,"Ukraińscy demonstranci pytani przez polskich dziennikarzy, czy ich zdaniem istnieją jeszcze jakiekolwiek szanse, że Ukraina podpisze umowę stowarzyszeniową, wzruszają ramionami. „Nawet wasz Kwaśniewski tego nie wie, to skąd ja mam wiedzieć”","Najmniejsze demonstracje odbywały się na wschodzie kraju. W Doniecku, skąd pochodzi prezydent Wiktor Janukowycz, przyszło zaledwie sto osób. – Nie chcę żyć w błocie. Oczywiście nic od razu się nie zmieni, ale mam nadzieję, że moja córka coś zobaczy, a wnuki na pewno – powiedziała jedna z uczestniczek. Najwięcej osób – 10 tysięcy – było wieczorem we Lwowie. W Kijowie zebrało się około dwóch tysięcy mieszkańców stolicy. Ich protest trwa już drugi dzień – mimo zimna i deszczu. Zebranychrozgrzewają konferansjerzy i muzycy, którzy występują z wyposażonego wkolumny głośnikowe dachu samochodu terenowego. Przygląda się temu obecna namiejscu u milicja. W tłumie widać znanych polityków opozycji. – Musimy jakoś reagować, bo władze chcą nas okraść z europejskiej przyszłości – mówili w piątek wieczorem uczestnicy demonstracji.Ludzie przychodzą na Majdan, główny plac Kijowa, oburzeni tym, że po wielu miesiącach zapewnień rządzących, iż pragną oni podpisania umowy o stowarzyszeniu, jednego dnia, w czwartek, kierowana przez premiera Mykołę Azarowa Rada Ministrów ogłosiła nagle, że wstrzymuje przygotowania do tego porozumienia. – Chcemy, żeby Ukraina była członkiem UE. Niech to się stanie nawet w dalekiej przyszłości, ale niech się stanie. Ta umowa miała być pierwszym krokiem i uwierzyliśmy, że rząd ten krok zrobi, jednak nie zrobił. Jestem tym strasznie rozczarowana – powiedziała Natalia, trzymająca własnoręcznie wykonany plakat z napisem „Ukraina w UE!”. – Namalowałam to sama. Zrobiłabym takich plakatów więcej, ale tylko na ten jeden zużyłam wszystkie mazaki, które miałam w pracy – wyznała.Protestujący zgromadzeni są w południowej części Majdanu. Od przecinającejplac ulicy Chreszczatyk odgrodzeni są drewnianymi pawilonami. Władze miejskie ustawiły je w piątek za dnia tłumacząc, że odbędzie się w nich jarmark przedświąteczny. Wieczorem ludzie chowają się w nich przed deszczem.Widząc demonstrację przejeżdżające przez plac kierowcy samochodów pozdrawiają jej uczestników klaksonami. – Będziemy tutaj stali tak długo, jak będzie trzeba, co zrobić? Mamydoświadczenie z pomarańczowej rewolucji. Przychodzi bardzo dużo znajomych,chociaż po pomarańczowej rewolucji wielu się rozczarowało i niektórzy niewierzą, że tę władzę można obalić w pokojowy sposób. Myślę, że zobaczą, że my przyszliśmy i oni także przyjdą – powiedział 40-letni kijowianin Dmytro, podkreślając, że udział w tym proteście jest jego patriotycznym obowiązkiem.Pytani przez Polską Agencje Prasową, czy ich zdaniem istnieją jeszcze jakiekolwiek szanse, że Ukrainapodpisze jeszcze umowę stowarzyszeniową, wzruszają ramionami. – Nawet wasz Kwaśniewski tego nie wie, to skąd ja mam wiedzieć? Mamy ogromną nadzieję, że przekonamy władze, żeby jednak musi to zrobić – mówi Olga, która na swój obywatelski - jak podkreśla - protest przyszła z siatką pomarańczy. W piątek Ukraina obchodziła dziewiątą rocznicą początkupomarańczowej rewolucji.",,
Wiceminister spraw zagranicznych: Polska nie chce karać Brytyjczyków,„Unia Europejska powinna wyjść naprzeciw propozycjom Londynu” – ocenił w wywiadzie dla „Rzeczpospolitej” wiceminister spraw zagranicznych ds. europejskich Konrad Szymański.,"Szymański podkreślił, że „Wielka Brytania to żywa demokracja”. Odnosząc się do przebiegu negocjacji Brytyjczyków z UE, ocenił, że „zapewne różnym ośrodkom chodzi o różne rzeczy” i „pewnie dlatego ten proces wielokrotnie wymykał się spod kontroli”.Na pytanie, czy Polsce podoba się forsowany przez brytyjską premier Theresę May „Brexit w wersji soft”, Szymański zaznaczył, że „to nie jest ani plan miękkiego, ani twardego Brexitu”.Według ministra plan z jednej strony opiera się na „twardych założeniach”, takich jak wyjście kraju z unii celnej oraz ze wspólnego rynku. „Zakłada też likwidację swobody przemieszczania się oraz jurysdykcji Trybunału Sprawiedliwości Unii Europejskiej (TSUE) w przyszłości. W tym nie ma nic miękkiego” - podkreślił.",,
Siemiątkowski odpowie przed sądem,"28 października ma ruszyć proces b. szefa Urzędu Ochrony Państwa Zbigniewa Siemiątkowskiego i dwóch wysokich rangą oficerów UOP, oskarżonych w sprawie głośnego zatrzymania w 2002 r. ówczesnego szefa PKN Orlen Andrzeja Modrzejewskiego.
 Termin rozpoczęcia procesu podał w poniedziałek Sąd Okręgowy w Warszawie, który zebrał się na tzw. organizacyjnym posiedzeniu.","–  Prokuratura chce wnieść o przesłuchanie przed sądem ok. 150 świadków; sąd zaapelował, by jeszcze raz przejrzała listę świadków  – mówi zainteresowany. Zdaniem Siemiątkowskiego „istotnych” będzie tylko kilkoro świadków, w tym b. premier Leszek Miller, b. ministrowie Barbara Piwnik i Wiesław Kaczmarek, kilkoro prokuratorów i oficerów UOP.  Tymczasem wśród świadków wnioskowanych przez prokuraturę są kolejni członkowie zarządu PKN Orlen, Marek Belka, sam Modrzejewski, cała sejmowa komisja śledcza ds. PKN Orlen, wielu dziennikarzy opisujących sprawę (w tym naczelny „Nie”, Jerzy Urban). Część procesu może być tajna. W lutym br. katowicka prokuratura oskarżyła Siemiątkowskiego, jego ówczesnego zastępcę Mieczysława Tarnowskiego oraz szefa zarządu śledczego UOP Ryszarda Bieszyńskiego. Zarzucono im przekroczenie uprawnień w sprawie zatrzymania prezesa PKN Orlen i bezprawne pozbawienie go wolności. Grozi za to 5 lat więzienia. Oskarżeni nie przyznali się do winy, twierdząc, że wykonywali polecenie prokuratury. „Ustaliliśmy, że podejmując określone czynności, oskarżeni działali w celu uniemożliwienia prezesowi PKN Orlen Andrzejowi M. podpisania umowy na dostawy ropy naftowej pomiędzy PKN Orlen a cypryjską firmą J&S. Zatrzymania miano dokonać dzień przed posiedzeniem rady nadzorczej, na którym Andrzej M. został odwołany” – mówiła w lutym br. rzeczniczka prokuratury Marta Zawada-Dybek. „Oskarżeni wykorzystali postępowanie prowadzone w Prokuraturze Okręgowej w Warszawie, w którym Andrzej M. został zatrzymany. Cel jego zatrzymania był inny niż zabezpieczenie prawidłowego toku postępowania, stąd zarzuty przekroczenia uprawnień i bezprawnego pozbawienia wolności” – tłumaczyła. 7 lutego 2002 r. Modrzejewski został zatrzymany na kilka godzin przez UOP. Po złożeniu wyjaśnień i postawieniu mu w prokuraturze zarzutów w sprawie ujawnienia w 1998 r. ówczesnemu szefowi PZU Życie Grzegorzowi Wieczerzakowi poufnej informacji został zwolniony, następnego dnia stracił jednak stanowisko. Przedstawiciele opozycji mówili wówczas o politycznym charakterze zatrzymania, służącym zmianie szefa tej firmy. Sam Modrzejewski uznał zatrzymanie za prowokację. Potem sąd uznał jego zatrzymanie za niezasadne, a prezesa uniewinniono ze stawianego mu zarzutu.  Sprawą zatrzymania Modrzejewskiego zajmowała się też sejmowa komisja śledcza, która doniosła o przestępstwie przekroczenia uprawnień prokuratorów zaangażowanych w tę sprawę. Śledczy badali także m.in., czy w sprawę Orlenu byli zaangażowani ówczesny prezydent Aleksander Kwaśniewski i premier Leszek Miller, a także inni urzędnicy. Nie znaleziono jednak żadnych dowodów na takie działanie.",,
"Ryszard Czarnecki: Czasem trener zmienia zawodników, żeby drużyna lepiej grała","Dymisję premier Beaty Szydło skomentował zaraz po opuszczeniu siedziby partii Ryszard Czarnecki, europoseł PiS i wiceszef PE. – Czasem trener, w tym wypadku Jarosław Kaczyński, zmienia zawodników, żeby drużyna lepiej grała. Najważniejsze jest to, że premier Szydło dalej będzie w naszej drużynie grała na bardzo ważnej pozycji – powiedział i podkreślił, że Beata Szydło bardzo wysoko zawiesiła poprzeczkę pewnych standardów w życiu publicznym. – Myślę, że wiele osób może się od pani premier uczyć – stwierdził europoseł.",,,
Rząd w Teheranie nie będzie wykonywać umowy nuklearnej z 2015 roku,"Iran nie będzie już stosował się do ograniczeń, wynikających z podpisanego w 2015 r. porozumienia nuklearnego – podała w niedzielę irańska państwowa telewizja, cytując oświadczenie administracji prezydenta Hasana Rowhaniego.","W przywołanym oświadczeniu – które omawia Associated Press - zapowiedziano, że Iran nie będzie przestrzegał ograniczeń dotyczących wzbogacania uranu, ilości magazynowanego wzbogaconego uranu, a także badań i rozwoju w tej dziedzinie. „Rząd Iranu w oświadczeniu ogłosił swój piąty i ostatni krok na drodze ograniczania irańskich zobowiązań, wynikających z JCPOA (porozumienia nuklearnego)” – poinformowała państwowa telewizja. Dodano, że „przed Iranem nie ma już żadnych ograniczeń operacyjnych”. Agencja Reutera pisze z kolei, że w cytowanym przez telewizję oświadczeniu wskazano, że poziom wzbogacania uranu, liczba wirówek i badania będą teraz zależeć od technicznych potrzeb kraju. Iran już wcześniej ogłaszał stopniowe ograniczanie swoich zobowiązań, wynikających z traktatu po jednostronnym wycofaniu się USA w maju 2018 roku z porozumienia. Stany Zjednoczone wznowiły wobec tego kraju surowe sankcje gospodarcze, w tym m.in. na eksport irańskiej ropy naftowej. Stronami umowy nuklearnej z Iranem były USA, Rosja, Chiny, Wielka Brytania, Francja, Niemcy i Unia Europejska.  Associated Press pisze, że ogłoszona w niedzielę decyzja kończy porozumienie, które powstrzymywało Teheran przed posiadaniem wystarczającej ilości materiału potrzebnego do budowy broni nuklearnej. Informacja irańskich władz pojawiła się po tym, gdy Teheran zapowiedział odwet za zabicie w amerykańskim ataku irańskiego generała Kasema Sulejmaniego w nocy z czwartku na piątek.",,
Franciszek przy Pomniku Męczenników w Nagasaki: To miejsce mówi o zwycięstwie życia,"– To sanktuarium mówi nam nie tyle o śmierci, ile o zwycięstwie życia – powiedział papież Franciszek, składając hołd świętym męczennikom japońskim na Wzgórzu Nishizaka w Nagasaki. W tym miejscu 5 lutego 1597 r. na polecenie szoguna Toyotomi Hideyoshi stracono św. Pawła Mikiego i 25 towarzyszy męczennika. Ich śmierć naznaczyła początek długiego okresu dwóch wieków surowych prześladowań chrześcijan w Japonii.","Ojciec Święty przybył do Japonii w sobotę po południu. W niedzielę udał się do Nagasaki, miasta zniszczonego przez amerykański atak jądrowy w sierpniu 1945 r. Przemawiając w Parku Pokoju, gdzie znajdowało się epicentrum wybuchu papież Franciszek zwrócił się z apelem o całkowity zakaz używania broni jądrowej. Podczas wizyty na Wzgórzu Nishizaka naznaczonym krwią japońskich męczenników mówił, że „to sanktuarium mówi nam nie tyle o śmierci, ile o zwycięstwie życia” i przypomniał, że św. Jan Paweł II widział to miejsce nie tylko jako górę męczenników, ale jako prawdziwą Górę Błogosławieństw.  – Głoszone jest tutaj także światło zmartwychwstania, gdzie krew męczenników staje się nasieniem nowego życia, które Jezus Chrystus chce dać nam wszystkim. Ich świadectwo umacnia nas w wierze i pomaga nam odnowić naszą ofiarność i zaangażowanie, aby żyć uczniostwem misyjnym, które potrafi działać na rzecz kultury zdolnej do chronienia i bronienia zawsze każdego życia poprzez »męczeństwo« codziennej i cichej służby wszystkim, a zwłaszcza najbardziej potrzebującym"" - stwierdził Franciszek.",,
"Bolid Williamsa dotarł do Barcelony, jednak wciąż nie jest gotowy","Bolid teamu Williams, którego kierowcą w tym sezonie mistrzostw świata Formuły 1 jest Robert Kubica, około godziny czwartej rano dotarł do Barcelony, gdzie odbywają się oficjalne testy. Wiele wskazuje na to, że na tor wyjedzie dopiero w środę po południu.","Treningi na Circuit de Catalunya rozpoczęły się w poniedziałek, ale Kubica i jego partner z drużyny George Russell mogli jedynie przyglądać się, co robią rywale. Bolid Williamsa został bowiem w fabryce w Grove, gdzie ciągle był udoskonalany. Jeden z najbardziej utytułowanych teamów w historii F1 stracił pierwsze dwa z ośmiu dni testów, które odbywają się od poniedziałku do czwartku w tym i następnym tygodniu.– Wciąż jest sporo do zrobienia, więc auto raczej nie wyjedzie z garażu przed przerwą obiadową, ale wszyscy robią, co mogą – powiedziała przedstawicielka brytyjskiego zespołu.Brak możliwości udziału w testach byłby ciosem dla każdego teamu, a dla Williamsa jest szczególnie dotkliwy, ponieważ ten zespół miał najwięcej do poprawienia po poprzednim sezonie. Zajął w nim ostatnie miejsce w klasyfikacji konstruktorów, a ówcześni kierowcy Rosjanin Siergiej Sirotkin i Kanadyjczyk Lance Stroll regularnie plasowali się w końcówce stawki i w kwalifikacjach, i w wyścigach.",,
„Niech powołają sobie w Senacie rząd na uchodźstwie”,"Marszałek Senatu Tomasz Grodzki zapowiedział powołanie zespołu badającego konstytucyjność ustaw. Politycy Prawa i Sprawiedliwości nie szczędzą słów krytyki wobec szefa izby wyższej parlamentu. – Jak chcą tam sobie powoływać rząd na uchodźstwie, niech sobie powołują. To jednak zaprzeczenie twierdzeń z tak zwanego orędzia marszałka Grodzkiego, który zapowiadał zgodę. Tymczasem buduje coś w kontrze do konstytucyjnych organów i próbuje podważać konstytucyjne organy – powiedział portalowi tvp.info poseł PiS Kazimierz Smoliński.","Parlamentarzysta jest przekonany o tym, że zespół badający zgodność ustaw z konstytucją sam jest niezgodny z ustawą zasadniczą. – Przecież artykuł 188 konstytucji jednoznacznie stwierdza, że niekonstytucyjność ustaw może tylko i wyłącznie stwierdzić Trybunał Konstytucyjny. Powoływanie takiego organu przez Senat jest sprzeczne z konstytucją. Chyba, że będzie tam tylko jakaś tam debata. Pan marszałek chce jednak, żeby ten zespół stwierdzał niekonstytucyjność. To jest łamanie konstytucji – stwierdził Smoliński. – Niedługo powołam stały zespół, wypracowujemy formułę, złożony z wybitnych polskich prawników do oceny konstytucyjności ustaw, które wpływają do Senatu. Zarówno tych, które wpłyną, jak i tych, które były w przeszłości – oświadczył w Brukseli marszałek Senatu. Powołanie zespołu popierają politycy opozycji. – Niestety, po tym, jak Trybunał faktycznie przestał działać, stał się ciałem stricte politycznym i weszły tam takie osoby, jak Krystyna Pawłowicz czy Stanisław Piotrowicz, mam duże wątpliwości, że Trybunał spełnia swoje zadania – mówił poseł KO Robert Kropiwnicki. Politycy Zjednoczonej Prawicy mówią, że mamy do czynienia z próbą budowy alternatywnego państwa. Czy marszałek Grodzki pójdzie za ciosem i powoła w Senacie rząd na uchodźstwie albo nawet prezydenta na uchodźstwie w postaci Donalda Tuska, którego odwiedzał ostatnio w Brukseli? – Jest hrabia Potocki, który twierdzi, że jest prezydentem. Może warto byłoby, żeby pan marszałek zaprosił go do Senatu? Przepraszam, że sugeruję tego typu działania – ironizował poseł PiS Tomasz Rzymkowski. Była posłanka PO Joanna Augustynowska twierdzi jednak, że opozycja nie ma wyjścia i musi powołać zespół. – W polskim Sejmie są przegłosowywane głosami wyłącznie posłów PiS na polecenie Jarosława Kaczyńskiego ustawy, które są niezgodne z konstytucją. Posłowie opozycji, którzy są w mniejszości nie mają możliwości zatrzymać tego bałaganu i dewastacji prawa. W związku z tym cieszę się, że zostanie to zatrzymane na etapie Senatu. Cieszę się, że eksperci, osoby z bogatym doświadczeniem, będą mogły doradzić senatorom, jak postępować dobrze – tłumaczyła. Parlamentarzyści opozycji przekonują, że nie chodzi im o budowę alternatywy dla konstytucyjnych organów. – Raczej odbieram rolę tego zespołu jako ciała opiniotwórczego, które będzie rekomendowało Senatowi, posłom i opinii publicznej zgodność z konstytucją lub niezgodność poszczególnych ustaw. Uważam, że to bardzo dobre. To bardziej rola think-tanku niż organu państwa – mówił poseł KO Robert Kropiwnicki. 14 listopada w orędziu telewizyjnym marszałek Grodzki sugerował, że Senat pod jego kierownictwem doprowadzi do narodowej zgody. – Stanowiąc dobre, mądre prawo (…) Senat może istotnie przyczynić się do uzdrowienia Polski, dotkniętej wieloma problemami, z których najgorszy chyba polega na zatruciu naszych wzajemnych relacji wirusem niechęci i głębokich podziałów między rodakami, co wydaje się nie do zniwelowania – powiedział.  Jak słowa o zgodzie mają się do tworzonego właśnie zespołu? – Zgoda będzie, kiedy wszyscy będą przestrzegać tych samych zasad i reguł. Zacznijmy od dymisji prezesa NIK Mariana Banasia, pokażmy listy poparcia do KRS. Zacznijmy traktować Sejm i Senat tak, jak na to zasługują, z godnością i z szacunkiem i zgodnie z prawem i konstytucją – stwierdziła była posłanka PO Joanna Augustynowska.",,
Wybuch w akademiku w Kijowie. Dwie osoby nie żyją,Dwie osoby zginęły  w wyniku eksplozji w akademiku w północno-wschodniej części Kijowa (Ukraina). Policja ustala przyczyny wybuchu.,"Policja otrzymała zgłoszenie o eksplozji w jednym z akademików w regionie desniańskim Kijowa około godz. 21.00 czasu lokalnego. Po dotarciu na miejsce funkcjonariusze znaleźli ciała dwóch mężczyzn. „Na miejscu pracują specjaliści-pirotechnicy, kierownictwo kijowskiej policji i grupy śledczo-operacyjne” - czytamy na profilu społecznościowym kijowskiej policji.Policja ma wkrótce zdecydować czy wszcząć śledztwo kryminalne. ",,
Biden spotkał się z Poroszenką ws. milionów dla Ukrainy,"Wiceprezydent USA Joe Biden powiedział prezydentowi Ukrainy Petro Poroszence, że USA przygotowują się do udzielenia Ukrainie dodatkowej pomocy na zapewnienie bezpieczeństwa w wysokości 335 mln dolarów – poinformował w czwartek Biały Dom.","Biden spotkał się z Poroszenką na marginesie waszyngtońskiego szczytu poświęconego bezpieczeństwu nuklearnemu.  Według Białego Domu Biden powiedział też ukraińskiemu prezydentowi, że starania Kijowa, mające na celu sformowanie zorientowanego na reformy rządu, mają kluczowe znaczenie dla odblokowania międzynarodowej pomocy gospodarczej.  Biden wymienił w tym kontekście udzielenie przez USA gwarancji pożyczki w wysokości 1 mld dolarów.",,
PO umacnia się w fotelu lidera notowań,"Gdyby wybory samorządowe odbyły się w ten weekend, to PO mogłaby liczyć na 37,1 proc. głosów, PiS na 23 proc., SLD na 15,8 proc., a PSL na 7,5 proc.  Tak wynika z najnowszego sondażu przeprowadzonego na zlecenie Polskiego Radia przez Instytut Badania Opinii Homo Homini.","Poparcie dla PO zwiększyło się o 2,1 proc. w porównaniu z badaniem przeprowadzonym przez Homo Homini przed dwoma tygodniami, a zmalało dla: PiS (o 2,4 proc), SLD (o 0,6 proc.) i PSL (o 1 proc.).  Jak podaje Homo Homini, ugrupowania lokalne uzyskałyby 5,8 proc. głosów, Krajowa Partia Emerytów i Rencistów – 2,9 proc., Ruch wyborców Janusza Korwin-Mikke – 1 proc., Socjaldemokracja Polska (SdPL) – 0,8 proc. 6,2 proc. respondentów odpowiedziało „nie wiem” lub „trudno powiedzieć”.  Według sondażu frekwencja wyniosłaby 47 proc.(spadek o 2,7 proc.).    Sondaż przeprowadzono telefonicznie 5 listopada, na grupie 1100 osób, reprezentatywnej dla ogółu Polaków. Błąd opracowania wynosi 3 procent, apoziom ufności 0,95.",,
Politycy o konferencji bliskowschodniej: Polska ważnym ogniwem równowagi,"– Konflikty, które są między krajami arabskimi, bledną przy tym zagrożeniu egzystencjalnym, które zostało stworzone wobec Izraela – powiedział w TVP Info prof. Andrzej Zybertowicz, komentując w  programie „Woronicza 17” wyzwania stojące przed zbliżającą się konferencją bliskowschodnią w Warszawie. Według Marka Balta (SLD) organizując w Polsce konferencję  „wkładamy palce pomiędzy nie swoje drzwi i nie swoją futrynę”. Ryszard Czarnecki (PiS) wskazał natomiast na ważne miejsce Polski w polityce międzynarodowej.","W dniach 13-14 lutego w Warszawie odbędzie się spotkanie ministerialne poświęcone budowaniu pokoju i bezpieczeństwa na Bliskim Wschodzie, organizowane wspólnie przez Polskę i Stany Zjednoczone. Swoją obecność potwierdzili m.in. wiceprezydent USA Mike Pence i amerykański sekretarz stanu Mike Pompeo, przedstawiciele państw europejskich oraz krajów regionu Zatoki Perskiej. Udziału w konferencji odmówił natomiast Iran.   Prof. Andrzej Zybertowicz z Kancelarii Prezydenta zapytany o oczekiwania Andrzeja Dudy wobec tego spotkania wskazał, że „na poziomie Unii Europejskiej bardzo silne są postawy antyizraelskie, wiele grup politycznych w UE nie dostrzega tego, że Iran stanowi fizyczne, egzystencjalne zagrożenie dla jedynego kraju demokratycznego na Bliskim Wschodzie”. W tej sytuacji nasz kraj, od lat starający się „utrzymać pewną równowagę w sporze między Izraelem a krajami arabskimi”, może okazać się ważnym ogniwem. „Zrobiliśmy sobie wroga”  Takich nadziei nie ma Dariusz Standerski z Wiosny Roberta Biedronia. – Ta konferencja symbolizuje polską politykę zagraniczną, bo jest tak samo nieprzygotowana – powiedział.  Bardzo krytyczny wobec konferencji okazał się również Jan Filip Libicki (PSL). – Z kraju, z którym mieliśmy poprawne stosunki, czyli z Iranu, zrobiliśmy sobie ostrego przeciwnika  – ocenił.Według Marka Balta (SLD) organizując w Polsce konferencję bliskowschodnią „wkładamy palce pomiędzy nie swoje drzwi i nie swoją futrynę”. – Przypomnę, że bez Iranu nie udałoby się pokonać Państwa Islamskiego – dodał.  Kolejna ważna konferencja  Europoseł Ryszard Czarnecki (PiS) wyraził natomiast zadowolenie z tego,  w ciągu niespełna roku w naszym kraju jest organizowana trzecia już bardzo ważna konferencja – po Zgromadzeniu Parlamentarnym NATO Warszawie i Szczycie Klimatycznym w Katowicach. – To świadczy o tym, że Polska jest ważnym punktem odniesienia w polityce zagranicznej – podkreślił.Zdaniem reprezentującego ugrupowanie Kukiz ’15 Grzegorza Długiego jeszcze nie czas na ocenianie konferencji i należałoby zachować w tej sprawie powściągliwość, gdyż chodzi o sprawy dotyczące naszych relacji międzynarodowych i naszego również bezpieczeństwa.",,
"„Blok ekshumacyjny”, „quiz czyja to kończyna”. Kandydatka KO kpi z ofiar tragedii","„»Kończyny« smoleńskie, »transmisja z Brunatnej Góry«; szokujący wyborczy występ Jachiry” – donosi Niezależna.pl, udostępniając film z wtorkowego spotkania kandydatki Koalicji Obywatelskiej z wyborcami. Jachira zaczyna występ na nagraniu od prześmiewczo wykonanego znaku krzyża i słów: „w imię ojca i syna i brata bliźniaka”.","„Jeśli ktoś liczył na zmianę zachowania Klaudii Jachiry, to będzie zaskoczony. Startująca z listy Koalicji Obywatelskiej do Sejmu »aktorka« zrobiła wczoraj żenujące show na spotkaniu ze swoimi wyborcami. Był na nim nasz reporter, który wszystko sfilmował. M.in. prymitywne, makabryczne żarty Jachiry z ofiar katastrofy smoleńskiej i jej kpiny z Jasnej Góry, którą kandydatka KO nazwała »Brunatną«. Oraz »żarty« ze śp. Lecha Kaczyńskiego, określonego przez Jachirę »nieudacznikiem tysiąclecia«.  To – niestety – trzeba zobaczyć” – pisze portal, dołączając film ze spotkania.Portal relacjonuje, że „skandalistka zabawiła się w nauczycielkę”, i cytuje wypowiedź Jachiry: „Wyciągnijcie kartki i zapiszcie nowy plan lekcji. Język polski – analiza słów nieudacznika tysiąclecia na podstawie słów „spieprzaj dziadu”, na matematyce porozmawiamy o liczbach urojonych Mateusza Morawieckiego. Na biologii coś dla dziewczynek – porozmawiamy o cudownym poczęciu, na plastyce coś dla chłopców, zrobimy kukłę Żyda, na historii swastyka jako pradawny symbol szczęścia, na informatyce nauczymy się, jak założyć fermę trolli i jak hejtować. Na WF-ie porozmawiamy, jak wygodnie leżeć krzyżem”.Portal komentuje, że „na spotkaniu przedwyborczym można było zobaczyć tylko hejt, żarty z tragedii i ze zmarłych”. „O 17-tej telenowela smoleńska, o godzinie 18 transmisja z Brunatnej Góry z okazji rocznicy urodzin Hitlera. O godzinie 22 zacznie się na żywo blok ekshumacyjny oraz quiz czyja to kończyna” – cytuje kandydatkę.",,
Rośnie liczba ataków na kościoły we Francji,"Francja zajmuje pierwsze miejsce wśród krajów europejskich o największej liczbie aktów antychrześcijańskich. W latach 2008-19 czterokrotnie wzrosła tam liczba ataków na kościoły, cmentarze i inne miejsca kultu. Tylko w pierwszych trzech miesiącach tego roku odnotowano ich 228.","Niepokojące dane podało francuskie Ministerstwo Spraw Wewnętrznych. Według resortu do ataków tych dochodzi w całej Francji, zarówno w wielkich miastach, jak i w małych wioskach.  Francuskie media praktycznie nie poruszają tego tematu. Natomiast, jak zauważają obserwatorzy, zawsze pisze się o przypadkach ataków na symbole żydowskie, których liczba w ostatnim czasie wzrosła o 74 proc. Zdaniem chrześcijańskiego pisma „Avenir de la Culture” akty chrystianofobii wynikają m. in. z utraty poczucia sacrum czy spadku autorytetu wielu kapłanów.",,
Papież nie przyjął dymisji kardynała skazanego za ukrywanie pedofilii,"Papież odmówił przyjęcia dymisji kardynała Philippe’a Barbarina – arcybiskupa Lyonu. Kardynał został skazany we Francji za ukrywanie molestowania seksualnego nieletnich, którego dopuścił się ksiądz jego diecezji. Hierarcha zapewnia o swojej niewinności.","Watykański rzecznik Alessandro Gisotti poinformował, że papież pozostawił kardynałowi Barbarinowi prawo do podjęcia decyzji najlepszej z punktu widzenia diecezji. Dodał, że hierarcha postanowił na jakiś czas przerwać wykonywanie swoich obowiązków.  W sprawie chodzi o przestępstwa popełnione przez jednego z księży prawie 30 lat temu, gdy kard. Barbarin nie był arcybiskupem Lyonu. O tych faktach miał dowiedzieć się dopiero w 2008 r. i był przekonany, że duchowny zerwał ze swoją przeszłością.  Gdy sześć lat później otrzymał świadectwo jednej z ofiar, zawiesił winnego księdza. Dwa dochodzenia w tej sprawie wobec kardynała Barbarina zostały umorzone. Od wyroku sześciu miesięcy więzienia w zawieszeniu, wydanego 7 marca, przysługuje mu odwołanie.",,
Parlament nie mógł rozpocząć posiedzenia. Lewica blokuje obrady,"Bułgarski parlament nie mógł zacząć obrad z braku kworum. Lewicowa opozycja, która ma wiele zastrzeżeń do nowelizacji ordynacji wyborczej, odmawia wejścia do sali posiedzeń.","Zamiast tego zebrała się rada rządzącej koalicji, tworzonej przez centroprawicową partię GERB premiera Bojko Borisowa i trzy partie nacjonalistyczne, która w 240-miejscowym parlamencie dysponuje większością zaledwie dwóch głosów. Tematem obrad posiedzenia było zapewnienie kworum, podkreślono, że wymaga to przerwania wszystkich delegacji i spotkań z wyborcami. Zauważono, że stworzy to problemy w kampanii wyborczej przed majowymi wyborami do Parlamentu Europejskiego, mimo że oficjalnie jeszcze się nie rozpoczęła.Tymczasem bojkotująca obrady parlamentu lewica masowo organizuje spotkania z elektoratem. Przyczyną bojkotu jest sprzeciw lewicowej Bułgarskiej Partii Socjalistycznej (BSP) wobec przyjętych w zeszłym tygodniu zmian w ordynacji wyborczej. Zdaniem lewicy trzy miesiące przed wyborami jest za późno na jakiekolwiek zmiany, o czym BSP zawiadomiła Komisję Wenecką, organ doradczy Rady Europy. Lewica domaga się wprowadzenia maszynowego głosowania, co zdaniem GERB na razie jest niemożliwe, gdyż brakuje maszyn.Zobowiązanie do wprowadzenia tej metody głosowania w miejsce papierowych kart do głosowania przyjęto trzy lata temu. Innym punktem spornym jest odmowa większości parlamentarnej w sprawie wyboru nowej Centralnej Komisji Wyborczej. Kadencja obecnej Komisji upływa w połowie marca, lecz zdaniem GERB nowa nie będzie miała wystarczającego doświadczenia, by zorganizować majowe wybory. Ostatecznie po burzliwej dyskusji GERB zgodził się na wybór nowej CKW i niektóre zmiany w ordynacji. Nie dotyczą one jednak głosowania maszynowego; lewica oświadczyła, że zbojkotuje posiedzenia parlamentu, jeżeli większość nie ustąpi w tej sprawie. Do poważnego konfliktu doszło w czasie, gdy większość analityków i socjologów mówi o wyrównanych szansach GERB i BSP w wyborach europejskich z lekką, ale kruchą przewagą GERB. Bułgaria ma w Parlamencie Europejskim 17 europosłów; oczekuje się, że wyniki tegorocznych wyborów wskażą układ sił przed jesiennymi wyborami samorządowymi. Obecnie centroprawica ma siedmiu europosłów, Lewica sześciu, a pozostałe mandaty są podzielone między partię tureckiej mniejszości DPS a nacjonalistów.",,
Tusk o Jażdżewskim: na uniwersytetach należy głosić poglądy niepasujące innym,"– U nas kilka dni temu rozpętała się burza po jednej z wypowiedzi na UW. Gorączka polityczna wokół słów, które tam padły, przysłoniła moim zdaniem istotę problemu. Kluczowe pytanie brzmi: czy uniwersytety mają możliwości u nas realizować misję udzielania gościny, aby różne, nie zawsze pasujące innym poglądy wygłaszać – oświadczył Donald Tusk podczas wykładu na Uniwersytecie Adama Mickiewicza w Poznaniu.","– Czy uniwersytety pragną – co do tego właściwie nie mam wątpliwości – i czy mają możliwości w Europie, u nas, realizować w pełni tę tzw. trzecią misję, misję organizowania życia publicznego poza wykładami, wiedzą jako taką. Misję organizowania ludzi o różnych poglądach – wyjaśniał Donald Tusk.  Zdaniem szefa Rady Europejskiej udostępnianie uczelni do takich wystąpień „to właściwie istota europejskości, ta misja uniwersytetu”. Tusk poinformował także zebranych, że „burza wokół uniwersyteckiego wystąpienia nie została zauważona np. w Brukseli czy innych stolicach. – Natomiast inna informacja niestety obiegła prawie cały świat. Informacja o tym, że została zatrzymana i przez wiele godzin przesłuchiwana autorka pewnej grafiki, kontrowersyjnej, Matka Boska z tęczą w tle – wskazał, nawiązując do zatrzymania osoby podejrzanej o rozpowszechnienie Płocku bluźnierczej przeróbki czczonego przez Polaków obrazu Matki Boskiej Jasnogórskiej.",,
Arkadiusz Milik. Trzy bramki i setki uśmiechów,"Jak zacząć strzelać, to już na całego. Z takiego założenia wyszedł Arkadiusz Milik, który do ostatniej kolejki czekał na premierowe trafienie w Lidze Mistrzów. A że napastnik Napoli postanowił od razu pójść na całość, to mecz z Genk skończył z hattrickiem. – Trzy bramki, setki uśmiechów i dużo szczęścia. Nie mogłem wymarzyć sobie lepszego wieczoru z Ligą Mistrzów – napisał Milik na Instagramie.","„Super-Milik pociągnął Napoli. Misja wykonana. Błękitni meldują się w fazie pucharowej. Hattrick Milika położył Genk na łopatki, z których już się nie podnieśli” – skomentował osiągnięcie 25-letniego piłkarza dziennik „La Gazetta dello Sport”. Tym samym snajper Napoli jest drugim najskuteczniejszym Polakiem w najbardziej prestiżowych rozgrywkach klubowych Starego Kontynentu. Z dorobkiem ośmiu bramek były piłkarz Górnika Zabrze zrównał się liczbą goli z Krzysztofem Warzychą. Dorobek Polaka jest, póki co, dużo skromniejszy. W barwach Napoli Milik strzelił 42 gole w 96 meczach. Ale naszemu piłkarzowi i tak należą się gigantyczne słowa uznania. Podczas pobytu we Włoszech Polak dwukrotnie zerwał więzadła w kolanie. Mimo tego, w poprzednim sezonie był najlepszym strzelcem drużyny z Neapolu z dorobkiem siedemnastu trafień. Teraz też pomimo powtarzających się problemów zdrowotnych regularnie zdobywa bramki. W Serie A w sześciu meczach pięciokrotnie wpisywał się na listę strzelców. Jego kolega z ataku Dries Mertens do zdobycia czterech bramek potrzebował aż czternastu spotkań.",,
Tajemnicza epidemia w Chinach. Termowizory weryfikują temperaturę ludzi,"Niezidentyfikowana dotąd choroba dróg oddechowych, na którą zapadło kilkadziesiąt osób w mieście Wuhan w środkowych Chinach, to nie SARS – poinformowały w niedzielę lokalne władze.","Obawy, że powrócił wirus SARS, który w latach 2002-2003 zabił ponad 700 osób, pojawiły się w Chinach kilka dni temu, gdy do szpitali w Wuhanie zaczęli trafiać pacjenci z niezidentyfikowaną chorobą układu oddechowego. Do niedzieli chorobę zdiagnozowano u 59 osób – 44 w Wuhanie i 15 w Hongkongu. Na czas leczenia zostały one odizolowane. Siedem z nich jest w stanie krytycznym, stan pozostałych lekarze oceniają jako stabilny.  Miejska komisja zdrowia w Wuhanie zakomunikowała, że wykluczono SARS, a także bliskowschodni zespół oddechowy (MERS), grypę, ptasią grypę i zakażenie adenowirusami.  Najbardziej powszechnym objawem choroby jest gorączka, rzadziej pojawia się spłycenie oddechu. Nic nie wskazuje na to, żeby choroba przenosiła się z człowieka na człowieka.  Wszystkie zakażone osoby z Hongkongu odwiedziły niedawno Wuhan. Hongkoński wydział zdrowia w piątek zainstalował na lotnisku w tym państwie-mieście termowizory, żeby monitorować temperaturę pasażerów. Temperatury podróżnych są też sprawdzane na dworcu kolejowym Zachodni Koulun.",,
Anna Maria Anders senatorem z województwa podlaskiego. Wyprzedziła kandydata PSL o 4 tys. głosów,"Kandydatka PiS Anna Maria Anders zdobyła mandat senatora w wyborach uzupełniających w okręgu nr 59, obejmującym część województwa podlaskiego – poinformowała oficjalnie w poniedziałek nad ranem Okręgowa Komisja Wyborcza w Białymstoku. Według delegatury Krajowego Biura Wyborczego w Białymstoku, głosowanie przebiegło bez zakłóceń.","Okręg wyborczy nr 59 obejmuje podlaskie powiaty: augustowski, grajewski, kolneński, łomżyński, moniecki, sejneński, suwalski i zambrowski oraz Łomżę i Suwałki.Górą kandydatka PiSNa Annę Marię Anders oddano 30 661 głosów (47,26 proc.). Drugi wynik miał Mieczysław Bagiński – kandydat PSL, popierany też przez PO i Nowoczesną, który zdobył 26 618 głosów (41,03 proc.)Kolejne wyniki uzyskali: Jerzy Ząbkiewicz (startujący z własnego komitetu wyborczego „Praca i Przyszłość – Jerzy Ząbkiewicz Senatorem Twojego Regionu”) – 4 177 głosów (6,44 proc.), Szczepan Barszczewski (Partia KORWiN) – 1 992 głosy (3,07 proc.), Sławomir Gromadzki (zgłoszony przez komitet wyborczy wyborców „Szary Obywatel”) – 764 głosy (1,18 proc.) oraz Andrzej Chmielewski (Samoobrona) – 669 głosów (1,03 proc.)Z tego grona w wyborach w październiku 2015 roku startował jedynie Mieczysław Bagiński; uzyskał wówczas drugi wynik. Uprawnione do głosowania były w tym okręgu 341 382 osoby. Frekwencja wyborcza wyniosła 17,11 proc.Konieczne wybory Wybory uzupełniające były tam konieczne, bo wybrany tam jesienią na senatora Bohdan Paszkowski (PiS) został w grudniu  mianowany przez premier Beatę Szydło wojewodą podlaskim. ",,
Mord na dziennikarce. Na całym świecie uczczono pamięć Ukrainki,"Około tysiąca osób zebrało się w poniedziałek wieczorem w Kijowie przed Biurem Prezydenta Ukrainy, by żądać rzetelnego śledztwa ws. ataków na aktywistów i zarazem uczcić pamięć Kateryny Handziuk. Dziennikarka zmarła rok temu z powodu oparzeń po oblaniu kwasem siarkowym. Podobne demonstracje odbyły się w 40 miastach na Ukrainie i na całym świecie, m.in w Warszawie, Brukseli, Nowym Jorku i Paryżu.","33-letnia Handziuk była działaczką społeczną, dziennikarką oraz doradczynią mera miasta Chersoń. 31 lipca ubiegłego roku została zaatakowana kwasem w bramie swojego domu. Substancja ciężko poparzyła 40 proc. ciała kobiety. Handziuk była leczona w kijowskim szpitalu, gdzie przeszła kilka operacji. Jej życia nie udało się uratować.Jak twierdzą bliscy Handziuk, przyczyną napadu było to, że opisywała na Facebooku powiązania między władzami Chersonia a prorosyjskimi separatystami. Pisała też o nadużyciach policji oraz aferach korupcyjnych na południu Ukrainy.W czerwcu br. bezpośredni sprawcy napaści na Handziuk zostali skazani, jednak wciąż nie wniesiono aktów oskarżenia wobec wytypowanych przez śledztwo pośredników i zleceniodawców tej zbrodni.Prezydent Ukrainy Wołodymyr Zełenski napisał w poniedziałek wieczorem na Facebooku, że wszyscy winni ataku zostaną odnalezieni i ukarani. Wspólny apel „Domagamy się, by przeprowadzono dochodzenie nie tylko ws. morderstwa Katii, ale i ws. sabotowania śledztwa” – napisano we wspólnej odezwie organizacji zajmujących się obroną praw człowieka wystosowanej do władz Ukrainy. Obrońcy praw człowieka oraz bliscy Handziuk uważają, że bezczynność organów ścigania i brak postępów w śledztwie wynikają z cichych sojuszy między skorumpowanymi biznesmenami, władzami lokalnymi i policją. „Bezkarność zlecających ataki oraz bezczynność władzy powodują kolejne fale prześladowań względem społeczeństwa obywatelskiego. Wzywamy do tego, by położyć temu kres” – wezwano w dokumencie opublikowanym na stronach m.in. Medialnej Inicjatywy na rzecz Praw Człowieka i Helsińskiej Fundacji Praw Człowieka.– Dziękuję wszystkim, którzy przyszli, by uczcić pamięć Katii i dziesiątków innych aktywistów, którzy zostali w ostatnich latach zamordowani, zakatowani czy pobici – powiedział podczas demonstracji w stolicy Ukrainy, ojciec Kateryny Handziuk, Wiktor.",,
Raper chce otworzyć własny kościół. „Jest ekstremalnie żarliwy w wierze”,"Po wygłoszeniu osobliwego kazania na festiwalu muzycznym Coachella amerykański raper Kanye West chce pójść o krok dalej. Amerykańskie media informują, że mąż Kim Kardashian rozważa założenie własnego kościoła.","Podczas występu Kanye West zaprosił chór gospel, tancerzy, a także innych muzyków takich jak Chance The Rapper czy DMX i pouczał fanów o wierze. Transmisję przeprowadzono w serwisie YouTube.Chętni mogli też kupować ubrania z jego kolekcji z napisem „Jezus” czy „Kościół”. Skarpety wyceniono na 50 dolarów, koszulki – 70 dolarów, zaś cena bluz zaczynała się od 145 dolarów.Rola kaznodziei tak się spodobała raperowi, że ma rozważać założenie własnego kościoła. – Jest ekstremalnie żarliwy w swojej wierze i chce ją dzielić z ludźmi w sposób bardziej regularny – wyjawiła magazynowi „People” osoba z jego otoczenia. – Spędza dużo czasu na studiowaniu zagadnień związanych z wiarą i modlitwach i chce dzielić z innymi tę podróż – dodała.– Mówcie co chcecie o Kanyem, ale on naprawdę chce pomóc osobom, które potrzebują wsparcia. Rozumie załamanie i potrzebę odnowy przypuszczalnie lepiej niż większość ludzi. Wierzy w uzdrawiającą moc muzyki, ale też w to, że Bóg może zstąpić i pomóc ludziom w rozwiązaniu ich problemów – przekonywał informator.",,
Wydatki na alkohol w domowym budżecie. Polacy w czołówce,"W 2017 roku najwięcej na alkohol w sklepach wydali mieszkańcy państw bałtyckich – Estonii, Łotwy i Litwy; najmniej Hiszpanie – wynika z danych Eurostatu. Tylko nieco mniej od Litwinów wydali Polacy i uplasowali się na czwartym miejscu.","W 2017 roku mieszkańcy UE przeznaczyli na napoje alkoholowe 1,6 proc. swych całkowitych wydatków konsumpcyjnych. To łącznie ponad 130 mld euro. Najwięcej na alkohol w sklepach wydali mieszkańcy państw bałtyckich, najmniej Hiszpanie - wynika z danych Eurostatu. 130 mld euro odpowiada 0,9 proc. PKB Unii Europejskiej. Przekłada się to na ponad 300 euro na mieszkańca. Zestawienie Eurostatu nie obejmuje napojów alkoholowych kupowanych w restauracjach i hotelach. W 2017 roku udział wydatków na alkohol w całkowitych wydatkach konsumpcyjnych był największy w trzech państwach bałtyckich: w Estonii (5,2 proc.), na Łotwie (4,9 proc.) i na Litwie (4,0 proc.). Na kolejnym miejscu znalazły się: Polska (3,5 proc.), Czechy (3,3 proc.), Węgry (3,0 proc.) i Finlandia (2,8 proc.). Na przeciwległym krańcu skali są Hiszpanie, którzy na alkohol w sklepach wydali średnio w 2017 roku najmniej – 0,8 proc. Na trunki niewiele wydali też Grecy i Włosi – 0,9 proc. Niemcy, Austriacy i Portugalczycy – po 1,4 proc. W latach 2007-2017 udział wydatków na napoje alkoholowe w całkowitych wydatkach gospodarstw domowych utrzymywał się na stabilnym poziomie w przeważającej większości państw członkowskich UE. Najwyższe wzrosty w tym 10-letnim okresie odnotowano w Rumunii (z 2,3 proc. ogółu wydatków na gospodarstwo domowe w 2007 do 2,7 proc. w 2017 roku) i Portugalii (z 1,1 proc. do 1,4 proc.). Natomiast w ciągu tych 10 lat udział napojów alkoholowych w całkowitych wydatkach gospodarstw domowych znacznie spadł w Bułgarii (z 3,0 proc. w 2007 do 1,7 proc. w 2017 roku), na Litwie (z 4,7 proc. do 4,0 proc.) oraz Finlandii (z 3,3 proc. do 2,8 proc.).",,
Beata Szydło: Wały są zabezpieczone; mieszkańcy mogą czuć się bezpieczni,"– Wały są zabezpieczone przed falą kulminacyjną na Wiśle; mieszkańcy mogą czuć się bezpieczni – zapewniła w Zawichoście wicepremier Beata Szydło. Poinformowała także, że wojewoda świętokrzyska wystąpiła o pieniądze na wypłatę odszkodowań. – Pieniądze są, czekają na wypłaty dla mieszkańców – zagwarantowała.","Wicepremier wcześniej wraz z ministrem infrastruktury Andrzejem Adamczykiem wizytowała Małopolskę. Wieczorem razem z ministrem obrony Mariuszem Błaszczakiem kontroluje sytuację w Świętokrzyskiem, gdzie m.in. w Zawichoście rozmawiała z władzami i działającymi tam służbami. Szydło powiedziała dziennikarzom, że przed falą kulminacyjną na Wiśle, która w Zawichoście ma wystąpić w poniedziałek rano, korony wałów są tak zabezpieczone, aby fala nie wyrządziła szkody mieszkańcom.  Jak zaznaczyła, służby będą pracowały tak długo, jak to będzie konieczne. – Są kolejne służby w odwodzie, jest przygotowany sprzęt, są przygotowani żołnierze wojsk inżynieryjnych, żołnierze Wojsk Obrony Terytorialnej, strażacy, druhowie – zapewniła wicepremier. Szydło poinformowała też, że już dzień wcześniej wojewoda świętokrzyska Agata Wojtaszek wystąpiła z wnioskiem o przelanie środków na wypłatę odszkodowań. Decyzję w tej sprawie Ministerstwo Finansów podjęło jeszcze tego samego dnia. – Te pieniądze już są, pani wojewoda będzie je wypłacała od razu w momencie, kiedy wnioski (poszkodowanych) się pojawią – powiedziała.",,
Nowy prezes Banku Światowego. Zapowiadał ograniczenie kredytów dla Chin,Amerykanin David Malpass został wybrany na nowego prezesa Banku Światowego. Do tej pory był podsekretarzem do spraw międzynarodowych w ministerstwie skarbu USA.,"Malpass zastąpi na tym stanowisku Amerykanina koreańskiego pochodzenia Jima Yong Kima, który na początku roku – w połowie swojej drugiej pięcioletniej kadencji – niespodziewanie złożył rezygnację. Od 1 lutego, gdy nabrała ona mocy, obowiązki prezesa pełniła Bułgarka Kristalina Georgiewa.  Kandydaturę 63-letniego Malpassa, którą na początku lutego zgłosił prezydent USA Donald Trump, jednogłośnie zatwierdziła 25-osobowa rada wykonawcza. Tradycyjnie szefem Banku Światowego jest zawsze Amerykanin, podczas gdy utworzonego równolegle Międzynarodowego Funduszu Walutowego – Europejczyk. Oficjalne objęcie stanowiska przewidziano na najbliższy wtorek.  Po rezygnacji Jima Yong Kima w amerykańskich mediach pojawiły się spekulacje, że jego następczynią może zostać Ivanka Trump, córka i doradczyni prezydenta, ale Biały Dom szybko je zdementował.   Krytyk instytucji, której ma przewodzić  Malpass w przeszłości krytycznie wypowiadał się o Banku Światowym, nazywając tę instytucję „kosztowną, niezbyt efektywną i często ulegającą korupcji w procesie kredytowania”. Zapowiedział, że jako prezes będzie chciał, aby Bank Światowy wrócił do swojej pierwotnej misji i pomagał najuboższym krajom zwalczać biedę. Środkiem do tego ma być ograniczenie kredytów dla krajów bardziej rozwiniętych, takich jak np. Chiny.",,
USA: Korzystanie z pomocy publicznej nie wpłynie na los polskich imigrantów,"Administracja USA wydała rozporządzenie, zgodnie z którym osobom korzystającym z pomocy publicznej w USA znacznie trudniej będzie uzyskać prawo stałego pobytu w tym kraju. Według polonijnego eksperta przepisy te nie dotkną wielu Polaków.","Postanowienia, które mają wejść w życie od 15 października, zmierzają do ustalenia, jakie mają dochody imigranci przebywający już legalnie w USA i ci, którzy starają się o zieloną kartę. Będzie sprawdzane także ich wykształcenie oraz dostęp do publicznej pomocy, np. ubezpieczeń Medicaid dla ubogich, bezpłatnych kuponów na artykuły żywnościowe lub dotowanych przez władze mieszkań.– Moim zdaniem rozporządzenie dotknie tylko niewielką część Polaków, którzy są na ogół zaradni i rzadko zdają się na publiczną pomoc. Jedynie pewna grupa osób starszych starających się o legalizację pobytu, w tym w ramach łączenia rodzin, którzy nie mają ubezpieczeń zdrowotnych i zabiegają o pomoc publiczną, mogą mieć problemy z uzyskaniem wizy imigracyjnej – powiedział mieszkający w Nowym Jorku prawnik Jerzy Sokół.Adwokat praktykuje m.in. prawo imigracyjne. Jest ekspertem największej polonijnej organizacji społeczno-kulturalnej na Wschodnim Wybrzeżu, nowojorskiego Centrum Polsko-Słowiańskiego i organizacji „Pomoc” z siedzibą w Nowym Jorku.Amerykańskie media zwracają uwagę, że rząd USA może odrzucać podania o stały pobyt cudzoziemców pragnących zalegalizować swój status, którzy korzystają z pomocy publicznej.W połączeniu z zeszłotygodniowymi nalotami na zakłady przetwórstwa spożywczego w Mississippi, ogłoszone w poniedziałek plany stanowią skoordynowany wysiłek administracji w celu ograniczenia legalnej imigracji i zwalczania nielegalnej – podkreśla CNN.",,
Ratusz i zagranica. Organizacje LGBT otrzymują miliony z publicznych środków,"Aktywiści LGBT funkcjonują także dzięki pieniądzom podatników. Warszawski ratusz przyznaje je na dwa sposoby – poprzez granty oraz pozwala na korzystanie przez nich z lokali po bardzo preferencyjnych warunkach, znacznie odbiegających od stawek rynkowych. Na zjawisko zwrócił uwagę w programie „Warto rozmawiać” dr Tymoteusz Zych, wiceprezes fundacji Instytut na rzecz Kultury Prawnej Ordo Iuris","W ramach kwot grantowych prezydent Warszawy Rafał Trzaskowski w ciągu pierwszych dziesięciu miesięcy swojego urzędowania zdążył przekazać organizacjom LGBT ponad 870 tys. zł. To więcej niż jego poprzedniczka Hanna Gronkiewicz-Waltz przez całą swoją czteroletnią kadencję.Szczególnie przychylnym okiem stołecznego ratusza cieszy się Kampania Przeciw Homofobii. Organizacja ta dysponuje dwoma lokalami – ponad dwustumetrowym w ścisłym Centrum oraz drugim – 130-metrowym.Polskie organizacje LGBT otrzymują również pieniądze z Brukseli. Projekt „MOVE!” zakłada wsparcie „aktywizmu interseksualnego i transpłciowego na terenie Polski”. Program obejmuje m.in. przeszkolenie 180 pracowników szkół pod kątem prowadzenia odpowiednich zajęć z młodzieżą. Łączna kwota przekazana przez Unię Europejską to przeszło 2 mln zł w latach 2017-2019.Przez SorosaAktywiści mogą również liczyć na tzw. fundusze norweskie. W Polsce administrowanie nimi powierzono Fundacji Batorego, założonej przez kontrowersyjnego miliardera George’a Sorosa. W latach 2013-2017 organizacje skrajnie lewicowe otrzymały z tego tytułu aż 14 mln zł, część z tych pieniędzy trafiło do działaczy LGBT.Dr Zych zwrócił uwagę, że Kampania Przeciw Homofobii a także inne podobne grupy otrzymują pieniądze również z Niemiec. Przekazuje je organizacja Stiftung „Erinnerung, Verantwortung und Zukunft”. Ordo Iuris próbuje obecnie ustalić o jakich kwotach jest mowa.",,
Premier pokazał swoją grafikę na tapecie smartfona na rocznicę 17 września,Czarny kruk ze swastyką w oku i czerwony z gwiazdą rozszarpują Orła Białego z godła Rzeczypospolitej – to popularna w internecie grafika symbolizująca rocznicę 1 i 17 września. W formie zrzutu z ekranu opublikował ją premier Mateusz Morawiecki.,"Szef rządu poinformował, że tak wygląda w dniu 17 września ekran jego telefonu. Wpis spotkał się z bardzo ciepłym przyjęciem internautów. Niektórzy pytali, skąd mogą pobrać tapetę, inni doceniali, że premier „jest prawdziwym patriotą”.   „Dziękuję w imieniu Polaków. Cześć i chwała Bohaterom”. „Oby nigdy więcej. Silna gospodarka = silna armia = silna Polska” – pisali.",,
Tusk nie wystartuje na prezydenta? „Zachowuje się jak primabalerina”,"Na briefingu w Brukseli były premier Donald Tusk stwierdził, że jest co najmniej kilku potencjalnych kandydatów opozycji na prezydenta. Nie wykluczył też swojego startu, jeśli byłaby taka wola po stronie opozycji. Senator PiS Jan Maria Jackowski porównał szefa Rady Europejskiej do baletnicy. – Pan przewodniczący zachowuje się trochę jak primabalerina, która chciałaby zostać zaproszona na scenę oklaskami przez publiczność. Tutaj tych oklasków nie słychać, więc cały czas stoi za kurtyną – powiedział portalowi tvp.info.","Przewodniczący Platformy Obywatelskiej Grzegorz Schetyna bierze w czwartek udział w szczycie Europejskiej Partii Ludowej w Brukseli. Będzie miał okazję omówić z Donaldem Tuskiem kwestię wyborów prezydenckich.  – Proces przed nami. Będziemy szybko ustalać ten kalendarz, w jaki sposób wyłonić najlepszą kandydaturę. Także należy rozmawiać ze wszystkimi środowiskami tworzącymi demokratyczną opozycję. Jest dużo nazwisk, ale najpierw sami zainteresowani muszą odpowiedzieć, czy w tym procesie będą brali udział – powiedział nam eurodeputowany PO Andrzej Halicki. Wpływ na decyzję byłego premiera będą miały z pewnością wyniki wyborów parlamentarnych. Tusk nie komentował ich przez prawie trzy dni. Uczynił to dopiero w środę po południu. Szef Rady Europejskiej przekonywał, że nie wysłał premierowi Mateuszowi Morawieckiemu gratulacji, ponieważ czyni to dopiero wtedy, kiedy polityk jest desygnowany na premiera.  Były premier zaatakował za to prezesa PiS. – Jarosław Kaczyński chce współpracy z opozycją w Senacie? Brzmi to jak nieświeży dowcip na stand-upie – komentował. Odniósł się też do kwestii ewentualnej współpracy opozycji i PiS w Senacie. – Spróbujmy w takim razie na nowo odbudować chociażby jakieś takie elementarne zaufanie, ale nie w Senacie, gdzie przegrałeś chłopie, tylko jeśli masz dobrą wolę to róbmy to wszędzie – mówił. Jak takie słowa komentują politycy Zjednoczonej Prawicy? – Donald Tusk ewidentnie ma ból głowy, ponieważ po raz kolejny przegrał wybory. Wiemy, że nie jest bezstronnym politykiem Unii Europejskiej, tylko angażuje się w politykę w Polsce, wspiera opozycję. Poniósł kolejną porażkę – komentuje wiceminister cyfryzacji Adam Andruszkiewicz.  Polityk przypomina, że to druga porażka byłego premiera w tym roku. – Wcześniej angażował się bardzo mocno w kampanię do Parlamentu Europejskiego. Później zniknął na pewien czas, nie był w stanie wypowiadać się publiczne, bo ta porażka go tak mocno dotknęła – ocenił  poseł PiS.  Chociaż Tusk skomentował wybory późno, to wielu polityków PO wsłuchiwało się w jego głos z uwagą. – Cieszę się, że wielki polski polityk szczebla europejskiego interesuje się wyborami parlamentarnymi w Polsce i uważam, że jego komentarz jest wyważony i wskazujący nam pewne kierunki postępowania – powiedział senator PO Tomasz Grodzki.",,
MON i MSZ żądają wydania przez Rosję dowodów ws. katastrofy smoleńskiej,"Ambasada Polski w Moskwie wystosowała notę do strony rosyjskiej, w której MSZ zwraca się o niezwłoczne wydanie nieznanych dotąd w Polsce fragmentów zapisów rozmów, prowadzonych w kokpicie Tu-154M na kilka chwil przed katastrofą w Smoleńsku - poinformował w środę resort spraw zagranicznych. O wydanie nieznanych dowodów w sprawie katastrofy smoleńskiej zwróciło się również Ministerstwo Obrony Narodowej. Ambasada Rosji w Warszawie oświadczyła w środę, że Rosja nie ma żadnych nieznanych wcześniej nagrań.","Jak poinformowało MSZ, „27 grudnia br. Ambasada RP w Moskwie wystosowała notę do strony rosyjskiej. MSZ RP zwraca się w niej o niezwłoczne wydanie przez stronę rosyjską nieznanych dotąd w Polsce fragmentów zapisów rozmów w kokpicie prezydenckiego samolotu Tu-154M na kilka chwil przed katastrofą w Smoleńsku w 2010 roku”.Resort zaznaczył, że „prośba strony polskiej została spowodowana wypowiedzią prezydenta Rosji W. Putina, który w trakcie konferencji prasowej 23 grudnia br. stwierdził, iż osobiście zapoznał się ze stenogramem rozmowy polskich pilotów z anonimową osobą, która naciskała na lądowanie bez względu na okoliczności”.Wrak Tu-154M nadal w RosjiJednocześnie MSZ pprzypomina, że „wysocy przedstawiciele rosyjskich władz niejednokrotnie zapewniali, iż wrak prezydenckiego samolotu zostanie niezwłocznie zwrócony”.„Prezydent D. Miedwiediew, podczas oficjalnej wizyty w Warszawie 6 grudnia 2010 r. obiecał zwrot wraku przed pierwszą rocznicą katastrofy smoleńskiej. Następnie, jeszcze w 2012 r. i później, zarówno minister spraw zagranicznych S. Ławrow, jak też Przewodnicząca Rady Federacji W. Matwijenko zapewniali, że rosyjskie śledztwo w sprawie katastrofy zostanie szybko zakończone. Strona rosyjska do dzisiaj nie wywiązała się z tych obietnic” – oświadczyło MSZ.Dezinformacja czy  nowe dowody?23 grudnia na dorocznej konferencji prasowej Putin powiedział, że zwrot wraku samolotu, który rozbił się w kwietniu 2010 roku pod Smoleńskiem, nie jest możliwy, dopóki Komitet Śledczy Federacji Rosyjskiej będzie prowadził śledztwo. Putin powiedział też, że „osobiście czytał” zapisy rozmów pilotów samolotu prezydenta Polski Lecha Kaczyńskiego i „człowieka z ochrony”, który wszedł do kabiny i domagał się, żeby wylądować, nie bacząc na zastrzeżenia załogi.„Człowiek, który wszedł do kabiny – zapomniałem jego nazwiska, tam ono jest – żądał, by lądować. Pilot odpowiedział: >>Nie mogę. Nie można lądować<>Nie mogę zameldować tego szefowi. Rób, co chcesz, ale ląduj<#wieszwiecej| Polub nas W reakcji na tę wypowiedź polskie MON poinformowało, że wystąpiło do władz Federacji Rosyjskiej z żądaniem natychmiastowego przekazania Polsce zapisu rozmów w kokpicie Tu-154M. Według polskiego resortu obrony słowa prezydenta Rosji pozwalają wnioskować, że władze Rosji „dysponują tekstem rozmów między pilotem i pasażerami, który nigdy nie został udostępniony Polsce”.„Przedstawia całkowicie fałszywy obraz przebiegu wydarzeń, które miały doprowadzić do tragedii smoleńskiej. Z wypowiedzi prezydenta Putina może wynikać, iż stenogramy oraz zapisy zostały sfałszowane” – podkreślił resort obrony.Odpowiedź Rosjan: nie ma nowych dowodówAmbasada Rosji w Warszawie oświadczyła w środę, że Rosja nie ma żadnych nieznanych wcześniej nagrań z kokpitu polskiego Tu-154, który rozbił się w Smoleńsku. „Brakuje jakichkolwiek podstaw dla stwierdzenia, że Rosja niby to posiada jakieś nowe, wcześniej nieznane nagranie rozmów w kokpicie, o które teraz Strona Polska występuje. Istnieją wyłącznie nagrania, którymi dysponowały MKL (Międzypaństwowy Komitet Lotniczy) i polska Komisja podczas badania katastrofy” – napisała ambasada Rosji w oświadczeniu zamieszczonym na stronie internetowej.„Rozszyfrowane rozmowy pilotów niejednokrotnie zostały upublicznione zarówno oficjalnie - przez Stronę Polską, jak i w polskich środkach masowego przekazu. Są one łatwe do odnalezienia w Internecie. Nie chodzi o coś nowego” – podkreślono w komunikacie. Jak dodano, „nie ma sensu tłumaczyć po raz kolejny, dlaczego wrak jest potrzebny rosyjskim śledczym, póki w Rosji trwa postępowanie”.Jednocześnie przedstawicielstwo Federacji Rosyjskiej zapewniło, że „polskim śledczym w żaden sposób nie ogranicza się i nigdy nie ograniczano dostępu do tego wraku, mogą oni w każdej chwili przyjechać do Rosji i pracować z nim”.",,
Putin zadzwonił do Trumpa. Zgodzili się w sprawie wspólnej walki z terroryzmem,"Prezydent Rosji Władimir Putin odbył rozmowę telefoniczną z amerykańskim prezydentem elektem Donaldem Trumpem – podały służby informacyjne Kremla. Wskazano, że przywódcy zgodzili się na „konstruktywną współpracę”.","Kreml poinformował, że Putin i Trump ustalili w rozmowie telefonicznej, że są zgodni co do konieczności połączenia sił w walce z międzynarodowym terroryzmem i ekstremizmem. Prezydent Rosji miał zasugerować, że miałoby się to odbyć na „partnerskich zasadach”.Politycy zgodzili się także w ocenie obecnych stosunków amerykańsko-rosyjskich, które są „skrajnie niezadowalające”. Przekonywali, że liczą na normalizację stosunków i „budowę konstruktywnej współpracy na wielu płaszczyznach”.Przywódcy podkreślili również wagę budowy solidnych podstaw takich stosunków dwustronnych poprzez rozwijanie ich „handlowego i gospodarczego komponentu”. Zaznaczyli, że będą się regularnie kontaktować telefonicznie zanim dojdzie do osobistego spotkania.",,
Bliscy ofiar masakry w Srebrenicy żądają odebrania Nobla Handkemu,"Matki Srebrenicy, stowarzyszenie krewnych ofiar masakry dokonanej tam przez wojska serbskie w latach 90., zażądały w piątek od Akademii Szwedzkiej odebrania literackiego Nobla Peterowi Handkemu, którego nazwały apologetą serbskich zbrodni wojennych.","Matki Srebrenicy zamierzają wysłać do Komitetu Noblowskiego petycję w tej sprawie – zapowiedziała w rozmowie z bośniackim portalem Klix przewodnicząca stowarzyszenia Munira Subaszić. - Człowiek, który bronił rzeźników Bałkanów, nie może dostać takiej nagrody. Jako ofiary jesteśmy tym bardzo dotknięci. Jak ktoś, kto broni przestępców i przede wszystkich sprawców ludobójstwa (W Srebrenicy - red.) może dostać Nagrodę Nobla? - powiedziała.Prezydent Kosowa Hashim Thaci również skrytykował przyznanie tego wyróżnienia austriackiemu pisarzowi. - Ludobójstwo w Bośni i Kosowie miało sprawców. Handke postanowił ich wspierać i bronić. Decyzja w sprawie (przyznania mu) Nagrody Nobla sprawiła wielki ból niezliczonym ofiarom - ocenił.Z kolei premier Albanii Edi Rama na Twitterze napisał, że „nie spodziewał się, że będzie mu się zbierało na wymioty z powodu Nagrody Nobla, ale bezwstyd staje się zwykłą częścią świata, w którym żyjemy”. „Po haniebnej decyzji podjętej przez taki autorytet moralny, jak Akademia Szwedzka, wstyd stał się nową wartością. Nie możemy stać się nieczuli na rasizm i ludobójstwo” - dodał.Proserbskie sympatie Handkego po przyznaniu mu Nobla otworzyły stare rany w krajach Bałkanów Zachodnich, wciąż cierpiących na skutek wojen towarzyszących rozpadowi Jugosławii - pisze EFE. Jak dodaje, liczni intelektualiści z Bośni, Kosowa i Albanii skrytykowali decyzję Akademii Szwedzkiej o przyznaniu Handkemu literackiego Nobla, określając austriackiego pisarza  apologetą i negacjonistą zbrodni popełnionych w imię serbskiego nacjonalizmu. W Serbii, gdzie Handke jest powszechnie znany i często nagradzany, wiadomość o przyznaniu mu Nagrody Nobla przyjęto z radością. Serbski minister kultury Vladan Vukosavljević powiedział, że pisarz stał u boku narodu serbskiego w najtrudniejszym czasie, zaś reżyser Emir Kusturica ocenił, że „polityczna walka Handkego stanowiła kontynuację jego literatury”.Handke wywołał wzburzenie swoim „proserbskim stanowiskiem w czasie konfliktów na Bałkanach i zdecydowanym odrzuceniem stanowiska Zachodu” - napisała agencja APA. Przeciwny bombardowaniom w Jugosławii na znak poparcia już w kwietniu 1999 roku przyjechał do Serbii - przypomniał serbski portal BizLife.Wzburzenie wywołał, publikując w 1996 roku swoją relację zatytułowaną „Podróż zimowa nad Dunaj, Sawę, Morawę i Drinę albo sprawiedliwość dla Serbii”, w której – zdaniem krytyków – Serbowie zostali ukazani jako ofiary wojny domowej i, zdaniem niektórych, zakwestionowana została masakra w Srebrenicy.Handke odrzuca zarzuty o umniejszanie czy podważanie tamtej masakry, zapewniając, że chciał jedynie „sprostować” opinie tworzące wizerunek Serbów w zagranicznych gazetach, które jego zdaniem przedstawiały ich jako „złych”.Kontrowersje wzmogły się kilka lat później, gdy publicznie bronił nacjonalistycznego serbskiego prezydenta Slobodana Miloszevicia, w 2004 roku odwiedził go w więzieniu w Hadze i na którego pogrzebie dwa lata później przemawiał.Wiodący austriaccy intelektualiści, tacy jak Elfriede Jelinek (laureatka literackiego Nobla za 2004 rok) czy Robert Menasse, bronili prawa Handkego do własnego zdania, a próby uciszania go potępili jako cenzurę.W czwartek Akademia Szwedzka ogłosiła laureatów Nagrody Nobla w dziedzinie literatury - polską pisarkę Olgę Tokarczuk za rok 2018 (ze względu na skandale w Akademii nie ogłoszono wówczas zwycięzcy) i Handkego za rok 2019.",,
Gerhard Schroeder trafił na listę „wrogów Ukrainy”,Były kanclerz Niemiec Gerhard Schroeder znalazł się na liście „państwowych wrogów” Ukrainy. Przyczyną jest jego stosunek do aneksji Krymu w 2014 r. – podaje portal dw.com.,"Schroeder znalazł się na liście stworzonej przez prorządowy portal „Myrotworec” na początku listopada. Wpisano go tam, kiedy w jednym z wywiadów wykazał zrozumienie dla aneksji Krymu. „Czy naprawdę uważają panowie, że któryś z prezydentów Rosji anuluje to w przyszłości? Tę rzeczywistość trzeba będzie pewnego dnia uznać” – powiedział były kanclerz Niemiec w rozmowie z dziennikarzami „Aachener Nachrichten”. Jak podkreślał, Krym został podarowany Ukraińskiej Socjalistycznej Republice Radzieckiej w 1954 r. przez Nikitę Chruszczowa. Schroeder był kanclerzem Niemiec w latach 1998-2005. Uchodzi za przyjaciela prezydenta Rosji Władimira Putina. Po ustąpieniu ze stanowiska kanclerza otrzymał od Gazpromu stanowisko przewodniczącego Rady Dyrektorów konsorcjum budującego gazociąg Nord Stream. Już w marcu szef MSZ Ukrainy Pawło Klimkin proponował wprowadzenie sankcji wobec byłego kanclerza Niemiec.",,
Punkt przewagi nad Patrykiem Jakim. Trzaskowski komentuje sondaż: Żadne zaskoczenie,"– Żadne zaskoczenie. Od paru miesięcy mówiłem, że różnica będzie bardzo mała. Do samego końca trzeba walczyć o każdy głos – tak Rafał Trzaskowski odniósł się do ostatniego sondażu wyborczego, z którego wynika, że ma tylko jeden punkt procentowy przewagi nad Patrykiem Jakim.","Kandydat PO i Nowoczesnej na prezydenta Warszawy Rafał Trzaskowski był w piątek gościem programu „Tłit” na stronie Wirtualnej Polski. Podczas rozmowy Trzaskowski odniósł się do sondażu wyborczego, z którego wynika, że ma tylko jeden punkt procentowy przewagi nad Patrykiem Jakim. – Żadne zaskoczenie. Od paru miesięcy mówiłem, że różnica będzie bardzo mała. Do samego końca trzeba walczyć o każdy głos – mówił. Dodał, że ostatnie wyniki to „powód do determinacji i cięższej pracy”.Kandydat PO i Nowoczesnej powtarzał hasła, które często usłyszeć można na  demonstracjach „totalnej opozycji”. Wybory na prezydenta Warszawy – jego zdaniem – to pierwszy krok „do tego, żeby rozliczyć PiS”. Prowadzący program zapytał ironicznie: W jaki sposób chcecie rozliczać PiS w Warszawie, kiedy Platforma rządzi tu od trzech kadencji? Trzaskowski został również zapytany o akcję, która polega na odwiedzaniu mieszkańców Warszawy w ich mieszkaniach. Ostatnio kandydat PO i Nowoczesnej trafił do domu działaczki KOD.  – Nie robimy selekcji wśród naszych wyborców. Jak pukam do drzwi, to nie mam pojęcia, kto mi otworzy (…). Nie rozmawiam wyłącznie ze swoimi zwolennikami – mówił.Poseł PO podczas rozmowy odniósł się również do słynnej akcji z szybą i taśmą. – Kamerzysta potrącił szybę, która była przyklejona na taśmę, bo pani zrobiła to na chwilę (…). Nie było czasu, żeby zająć się tym na poważnie. Zrobiliśmy to następnego dnia – zapewniał.Rafał Trzaskowski stwierdził również, że za aferę reprywatyzacyjną odpowiedzialni są „wszyscy uczestnicy tego, co dzieje się na scenie politycznej”.Na koniec poseł PO odpierał zarzuty Patryka Jakiego, że nie ma doświadczenia w samorządzie. – Najwyraźniej Patryk Jaki nie śledził mojej kariery. Byłem ministrem administracji, gdzie zajmowałem się samorządem – mówił.",,
„Wzywam  Napieralskiego na debatę”,"– Wzywam szefa SLD na debatę o tym, jaka jest lewica w Polsce i czym się różni SLD od Ruchu Palikota – powiedział na antenie TVP Info Janusz Palikot. Dodał, że w przyszłym Sejmie najchętniej stworzyłby koalicję z Platformą Obywatelską.",,,
Prof. Krasnodębski: Niemcy traktują Polskę nie fair,Niemcy traktują Polskę nie fair i stosują podwójne standardy – oświadczył w wywiadzie dla dziennika „Die Welt” wiceprzewodniczący Parlamentu Europejskiego prof. Zdzisław Krasnodębski (PiS). Jako przykłady polityki nieuwzględniającej interesów innych krajów europoseł podał próbę narzucenia przez Angelę Merkel kwot przyjmowanych migrantów i budowę gazociągu Nord Stream 2.,"„Jesteśmy ambitni gospodarczo i możemy stawiać niewygodne pytania. Wydaje się, że nie jest to po myśli takich krajów jak Niemcy” – mówił europoseł. „Rząd federalny powinien uznać, że kraje Europy Środkowej i Wschodniej również mają uprawnione interesy” – zaapelował.Zdaniem Krasnodębskiego Niemcy i Francja – dwa największe kraje UE – wciąż uzurpują sobie prawo do wypowiadania się w imieniu całej Europy, jakby oprócz nich nie liczył się nikt inny. W efekcie dochodzi do sytuacji, w której jedne państwa wyjątkowo zyskują na integracji europejskiej, inne natomiast nieproporcjonalnie dużo tracą – ocenił.„RFN bardzo wyraźnie artykułuje swoje interesy w Europie i zdecydowanie je realizuje. Kiedy Niemcom zależy na jakimś konkretnym politycznym rozwiązaniu na poziomie UE, to nie biorą pod uwagę innych (członków). Nie możemy się już tak w Europie traktować” – zauważył polski polityk, przyznając jednocześnie, że tzw. stare kraje Unii wciąż próbują odgrywać wobec Europy Środkowej i Wschodniej rolę mentora. Jako przykłady polityki nieuwzględniającej interesów innych krajów polski europoseł podał próbę narzucenia przez kanclerz Angelę Merkel kwot przyjmowanych migrantów oraz budowę gazociągu Nord Stream 2. „Ten projekt zwiększa zależność energetyczną Europejczyków od Rosji, osłabia takie kraje jak Ukraina, pomaga Rosji realizować jej geostrategiczne interesy i dostarcza jej miliardy euro. Duże wątpliwości co do tego przedsięwzięcia ma PE, Komisja Europejska i wiele krajów członkowskich. Niemiec nic to nie obchodzi” – przypomniał.Jako „obłudne” określił Krasnodębski niemieckie zarzuty dotyczące wpływania na wymiar sprawiedliwości i media przez polski rząd. Przypomniał niedawną sprawę deputowanego CDU do Bundestagu Stephana Harbartha, który został wiceprzewodniczącym Trybunału Konstytucyjnego w Karlsruhe. Nadmienił też, że partie odgrywają w RFN dużą rolę przy obsadzaniu gremiów kontrolnych publicznych nadawców radiowo-telewizyjnych.Odpowiadając na pytanie o współpracę PiS z innymi partiami w następnej kadencji europarlamentu, Krasnodębski nie wykluczył współdziałania „pod pewnymi warunkami” z partią Liga wicepremiera i ministra spraw zagranicznych Włoch Matteo Salviniego. Znacznie bardziej skomplikowana jest sprawa z Alternatywą dla Niemiec (AfD). „Nie możemy zaakceptować antysemityzmu, antypolonizmu i generalnie – historycznego rewizjonizmu” – skonstatował polityk.",,
Premier z opozycją o emeryturach,"Prawie dwie godziny trwało spotkanie premiera Donalda Tuska z klubem SLD ws. reformy emerytalnej. Szef Sojuszu Leszek Miller powiedział, że nastąpiła wymiana argumentów,  ale  – jak mówił  – „jeszcze daleka droga, do tego, by uznały własne racje”. Premier rozpoczął 
konsultacje ws. zmian w systemie emerytalnym. W czwartek Tusk rozmawiał także z klubem Ruchu Palikota.","W przyszłą środę szef rządu spotka się z Solidarną Polską. PiS zaprosił premiera na przyszły wtorek. Tusk rozmawiał już z koalicyjnym PSL.   Miller na konferencji prasowej powiedział, że Tusk przedstawił politykom Sojuszu znany punkt widzenia, który sprowadza się do tego, że system emerytalny powinien być oparty na jednym kryterium – wieku biologicznym.  – My przedstawiliśmy nasz punkt widzenia, według którego system emerytalny powinien być oparty na dwóch kryteriach: raz na wieku biologicznym, raz na faktycznie przepracowanym okresie pracy, tzw. okresach składkowych – podkreślił szef Sojuszu.  Miller powiedział też, że „z uznaniem” wita inicjatywę Tuska, który chce się spotykać z klubami nie tylko koalicyjnymi, ale też opozycyjnymi.  – Natomiast nikt nie powinien mieć złudzeń, że po takim jednym spotkaniu uczestnicy tych rozmów zmienią swoje poglądy, doznają jakiejś niezwykłej iluminacji i będą starały się przyjąć racje swojego partnera –  zaznaczył.  W ocenie lidera Sojuszu Tusk nie jest zwolennikiem referendum emerytalnego.  – Jeśli pan premier mówi, że nie jest za tym, żeby referendum miało miejsce, to ja wierzę premierowi, że tak właśnie jest. Pan premier nie jest zwolennikiem referendum, zarówno tego, organizowanego przez Solidarność, jak i przez nas – powiedział Miller.  Rzecznik SLD Dariusz Joński poinformował, że podczas spotkania padła prośba do PO o poparcie wniosku o Trybunał Stanu dla Zbigniewa Ziobry i Jarosława Kaczyńskiego. Według relacji rzecznika, premier odpowiedział, że nie ma w tej sprawie zdania, a posłom PO zostawi w tej sprawie wolną rękę.  Ruch Palikota nei wyklucza poparciaPremier Donald Tusk poinformował po czwartkowych konsultacjach, że Ruch Palikota nie wyklucza poparcia – pod pewnymi warunkami – dla rządowego projektu dotyczącego podniesienia wieku emerytalnego do 67 lat.    Tusk relacjonował, że podczas spotkania z tym klubem „bardzo obiecująco i konstruktywnie”  zabrzmiała oferta współpracy ze strony Ruchu Palikota, jeśli chodzi projekt ws. emerytur.  – Bardzo wyraźnie usłyszałem od przewodniczącego i jego posłanek i posłów, że nie wykluczają wsparcia, pod pewnymi warunkami, samego projektu „67” – powiedział na konferencji prasowej premier. Zadeklarował, że w trakcie debaty nad tym projektem będą poszukiwane „możliwie bezpieczne dla Polaków rozwiązania”.   – Chcemy to przeprowadzić ze świadomością, że to nie jest pomysł na łatwą politykę, ja nie ubiegam się o kolejne kadencje – przekonywał premier.  – To jest coś, co w moim przekonaniu musimy zrobić – zaznaczył Tusk i dodał, że zapewnił kluby o swojej bezinteresowności w kwestii reformy systemu emerytalnego.We wtorek do konsultacji społecznych trafiły projekty ustaw dotyczące podniesienia wieku emerytalnego oraz emerytur grup uprzywilejowanych. Reforma emerytalna, nad którą pracuje rząd, zakłada między innymi podniesienie wieku emerytalnego do 67 roku życia. Co cztery miesiące rząd chce podnosić wiek emerytalny o 1 miesiąc. Poziom 67. lat w przypadku mężczyzn ma zostać osiągnięty w 2020 roku, w przypadku kobiet w 2040.",,
„Palikot idzie pod rękę z Kaczyńskim”,"– Niezależnie od intencji pana Guziała i całego ruchu społecznego, który się wytworzył, było do przewidzenia, że Prawo i Sprawiedliwość pożre wszystkich, którzy w tej sprawie się ujawnili. Zawsze jest tak, że kto Kaczyńskiego dotyka, ten znika – tak o „sojuszach” zawiązujących się przed referendum w Warszawie mówił w TVP Info Leszek Miller. Lider SLD dodał, że w sprawie referendum „Palikot idzie pod rękę z Kaczyńskim”.","– W sprawie referendum niewątpliwie Janusz Palikot idzie pod rękę z Jarosławem Kaczyńskim – oceniał Miller. Gość TVP Info podkreślał, że jego formacja bardziej skupia się na przyszłorocznych wyborach samorządowych, niż na rozstrzygnięciach referendum, bo jak zauważył polityk, nawet jeśli Hanna Gronkiewicz-Waltz 13 października zostanie odwołana, Platforma Obywatelska wprowadzi w Warszawie komisarza. Leszek Miller wypowiedział się także na temat działań swojego ugrupowania  w kontekście stołecznego referendum. – Nie mam takich kontaktów z panem premierem, by czuć się przygarniętym, bądź odtrąconym. Warszawski Sojusz Lewicy Demokratycznej sporządził listę 13 postulatów i przekazał je pani Gronkiewicz-Waltz z sugestią, że gdyby pani prezydent wyraziła pozytywne stanowisko, to SLD rozważy zachowanie neutralności w referendum. Rzeczywiście o tym poinformowałem pana premiera. Moi koledzy na odpowiedź czekają do końca tego tygodnia, w niedzielę odbędzie się posiedzenie rady warszawskiej SLD i tam zostanie przyjęte końcowe stanowisko – wyjaśniał Miller deklarując, że „nie chce warszawskim strukturom SLD niczego narzucać” i „nie może udawać, że ma lepsze rozeznanie w Warszawie niż radne, czy radni Sojuszu”. Jakie postulaty znalazły się na liście skierowanej do Hanny Gronkiewicz-Waltz? Chodzi m.in. o rozwiązanie problemu reprywatyzacji, wyrównanie dysproporcji w rozwoju dzielnic poprzez zmianę sposobu naliczania ich budżetów, zmniejszenie liczby dzieci w klasach szkolnych, wycofanie się z likwidacji szkół, zwiększenie liczby miejsc w przedszkolach i żłobkach, przywrócenie 50-procentowej zniżki na bilety komunikacji miejskiej dla emerytów oraz refundację in vitro z budżetu miasta.",,
Twój Ruch traci kolejnego posła. Witold Klepacz wraca do SLD,SLD ma coraz liczniejszą reprezentację w Sejmie. Klub poselski Sojuszu powiększył się o kolejnego posła Twojego Ruchu – Witolda Klepacza. To jego powrót do SLD.,"„Nowy poseł KP SLD. Witold Klepacz dołączył do nas. Witamy na pokładzie!” –  czytamy na twitterowym profilu Sojuszu Lewicy Demokratycznej. Wcześniej o tym, że Klepacz złożył akces do nowego klubu, pisał rzecznik SLD, poseł Dariusz Joński.",,
"„Oj Maluśki, Maluśki”. Jak ze śpiewaniem kolęd radzą sobie posłowie?","W Wigilię Bożego Narodzenia wielu Polaków kolęduje z rodziną i przyjaciółmi. O zaśpiewanie fragmentu ulubionej kolędy poprosiliśmy też posłów. Choć na Wiejskiej są parlamentarzyści, którzy świetnie radzą sobie ze śpiewaniem, to nie wszystkim wystarczyło odwagi. Najchętniej śpiewali politycy Prawa i Sprawiedliwości. Przedstawiciele Koalicji Obywatelskiej zasłaniali się brakiem talentów. Więcej odwagi mieli za to parlamentarzyści Konfederacji, Polskiego Stronnictwa Ludowego i Lewicy.","Poseł Zjednoczonej Prawicy Tadeusz Cymański to prawdziwy weteran kolędowania. Od lat chętnie śpiewa w przedświątecznych programach publicystycznych i na sejmowych korytarzach – nie tylko, gdy wokół niego są kamery telewizyjne. W poprzednich latach zdarzało się, że prezentował swoje umiejętności wokalne w towarzystwie wycieczek szkolnych pod sejmowymi choinkami. Przed naszą kamerą zaśpiewał fragment pastorałki „Oj Maluśki, Maluśki”. Zachęcał też Polaków do śpiewania jej na dwa głosy. Anita Sowińska z Lewicy to debiutantka na sejmowych korytarzach. Zgodziła się zaśpiewać kolędę „Wśród nocnej ciszy”. To zaskakujące, bo w poprzednich latach parlamentarzyści Lewicy unikali takich występów. Kilka lat temu Ruch Palikota nawet zakazał takiej aktywności posłom. Sowińska to jedyna parlamentarzystka Lewicy, która zaśpiewała kolędę. – Z moim wspaniałym głosem to powinni się państwo cieszyć, że nie śpiewam. Nie obchodzę świąt. Traktuję je jako miłe dni wolne od pracy – powiedziała nam z kolei posłanka Lewicy Joanna Senyszyn.  Poseł PiS Jan Mosiński zaprezentował krótki fragment kolędy „Gdy się Chrystus rodzi”. Jego klubowy kolega Tomasz Latos – „Bóg się rodzi”. Wiceminister cyfryzacji Adam Andruszkiewicz zaśpiewał „Dzisiaj w Betlejem”. Stwierdził też, że wygodniej śpiewać mu wprost do kamery. Janusz Korwin-Mikke zaśpiewał na galerii sali plenarnej. Jego związane ze świętami wspomnienie musiało przykuć uwagę, bo w pewnym momencie polityk krzyknął. – Chodziłem po domach, dzwoniłem, ludzie otwierali. Mówiłem: „Hej, Przybieżeli do Betlejem...”. Wtedy mówiłem „Dajcie 5 zł, a jak nie – to śpiewam dalej” i dawali 5 zł – stwierdził poseł Konfederacji.  Śpiewać nie chcieli politycy KO. – Proszę mnie zwolnić z tego obowiązku. Kiedyś próbowałem, cała rodzina trzymała kciuki, żebym dobrze wypadł. Wolałbym nie powtarzać tego momentu – mówił nam poseł Waldy Dzikowski. – Kolęd dla zdrowia psychicznego obywateli nie śpiewam – tłumaczyła posłanka Paulina Hennig-Kloska z KO.  Odwagi na występ wokalny przed kamerą zabrakło też Tomaszowi Rzymkowskiemu. – Ja śpiewać nie będę, ale moją ulubioną kolędą jest „Cicha noc”. Moja żona byłaby bardzo niezadowolona, że dzielę się swoim talentem wokalnym nie tylko z nią, ale także z innymi – tłumaczył poseł PiS.",,
Susan Sarandon na rządowym podsłuchu?,"Aktorka i działaczka lewicowa, Susan Sarandon oskarża amerykański rząd o inwigilację. Gwiazda przypuszcza, że jest pod stałą kontrolą i obserwacją władz.","Laureatka Oscara, Susan Sarandon i reżyser filmów dokumentalnych, Michael Moore twierdzą, że są inwigilowani przez rząd. O swoich obawach aktorka opowiedziała w minioną niedzielę podczas Tribeca Film Festival w Nowym Jorku.– Wiemy, że jesteśmy pod obserwacją i że miałam telefon na podsłuchu – powiedziała publicznie Sarandon. – Odmówiono mi także poświadczenia bezpieczeństwa, potrzebnego, by wejść do Białego Domu i nie wiem, dlaczego – dodała aktorka.Zarówno aktorka jak i reżyser są dość kontrowersyjnymi działaczami politycznymi i społecznymi, a ich aktywizm może być uznawany przez rząd jako niepokojący.Sarandon od czterech dekad jest działaczką promującą politykę liberalną i walkę o prawa człowieka w Stanach Zjednoczonych. W 2003 roku brała udział w protestach przeciwko inwazji w Iraku oraz na rzecz wycofania wojsk. W listopadzie ub. roku dołączyła do manifestacji ruchu „Okupuj Wall Street"" i protestów przeciw nierównościom społecznym. Aktorka nawołuje także do bezwzględnej akceptacji homo- i biseksualistów oraz osób transgenderycznych. Działa na rzecz osób ze środowiska LGBT oraz chorych na AIDS.Amerykański reżyser i producent, Michael Moore jest natomiast głównym krytykiem globalizacji, dużych korporacji, przemocy związanej z bronią, wojny w Iraku, George'a W. Busha i amerykańskiego systemu opieki zdrowotnej. Moore jest także zaangażowany w obronę wolności słowa, szczególnie w internecie. Wyreżyserował dwa głośne filmy: „Kapitalizm, historia miłosna"" z 2009 oraz kontrowersyjny „Fahrenheit 9.11"", który jest ostrą krytyką George'a W. Busha i jego polityki.",,
„Stalin kłamał w żywe oczy.” Historyk o sowieckiej zbrodni,"Stalin był  podwójnym sprawcą tragedii katyńskiej. Z jednej strony był tym, który swoim rozkazem uśmiercił polskich oficerów, a z drugiej zacierał ślady i pamięć o zbrodni  – mówi portalowi tvp.info dr Adam Buława, historyk wojskowości z Uniwersytetu Kardynała Stefana Wyszyńskiego w Warszawie. Nasz rozmówca odniósł się również do ostatniej wypowiedzi lidera SLD Włodzimierza Czarzastego o „wyzwalaniu Polski przez Armię Czerwoną”.","Gdy 3 grudnia 1941 r. generałowie Władysław Anders i Władysław Sikorski zapytali Józefa Stalina o losy zaginionych oficerów, usłyszeli od niego, że „zapewne uciekli do Mandżurii”.        Dr Adam Buława:   Należałoby zacząć od tego, że po podpisaniu układu lipcowego w 1941 r., czyli po nawiązaniu stosunków dyplomatycznych, władze polskie szukały oficerów, którzy zaginęli po agresji wrześniowej na Polskę przez Sowietów. W sierpniu tego samego roku obywatele Polscy, w tym m.in. jeńcy wojenni przebywający na terenie ZSRR, zostali objęci amnestią. Pojawiła się wtedy kwestia kadry. Sowieci przedstawili  zaledwie 1658 nazwisk polskich oficerów. Strona polska zakładała natomiast, że tych oficerów będzie kilkanaście tysięcy. Rozpoczęły się wówczas takie długofalowe starania strony polskiej, m.in. została wręczona przez polskiego ambasadora pierwsza lista zaginionych. Polacy wielokrotnie podejmowali interwencje w tej sprawie. Były też działania o charakterze wywiadowczym. Ani w domach, ani w oflagach niemieckich tych jeńców jednak nie znaleziono.  Sprawa zaginionych ciągnęła się aż do kwietnia 1943 r. Gdy 3 grudnia 1941 r. gen. Sikorski został przyjęty na Kremlu, pojawiła się ta słynna wypowiedź Stalina o ucieczce oficerów do Mandżurii.  Można powiedzieć, że była to geneza i narodziny kłamstwa katyńskiego. Stalin był tym samym podwójnym sprawcą tragedii katyńskiej. Z jednej strony był tym, który swoim rozkazem uśmiercił polskich oficerów, a z drugiej zacierał ślady i pamięć o zbrodni. Kłamał w żywe oczy w momencie, gdy teoretycznie miała być nawiązana współpraca z Polakami. Ta propaganda  Trzeciej Rzeszy miała być też swego rodzaju ciosem w spoistość koalicji antyniemieckiej. Chodziło także o dyskredytację rządu polskiego w Londynie, który starał się porozumieć z Sowietami. Inna sprawa, że jak wiemy, nie było to stanowisko wszystkich Polaków na emigracji, gdyż część z nich krytykowała tę politykę. Goebbels kreował wręcz Trzecią Rzeszę na obrońcę europejskiej cywilizacji. Niemcy starali się również przekonywać, że zbrodnia katyńska jest pewnym etapem polityki sowieckiej wobec Polski.  Paradoksalnie część tych tez propagandy goebbelsowskiej niebezpiecznie zbliżała się do stanu faktycznego. Trudno nie zgodzić się np. z tezą, że alianci zachodni poświęcili Polskę dla własnych interesów. Strona niemiecka próbowała wbijać klin i doprowadzić do sytuacji, która byłaby korzystna dla Berlina. Sytuacja wymknęła się jednak spod kontroli, gdyż ujawnienie tego mordu przez Niemców było, jak na ironię, na rękę Stalinowi.   W tym momencie mógł on bowiem zerwać stosunki dyplomatyczne z legalnie funkcjonującym rządem polskim. A szukał takiego pretekstu już od jakiegoś czasu.  W zaistniałej sytuacji  mógł oskarżyć  Polaków o chęć współpracy z faszystami.        W 1943 r. Niemcy powołali specjalną Międzynarodową Komisję Lekarską, która miała zbadać masowe groby w Katyniu. Jakie wnioski znalazły się w końcowym raporcie specjalistów?  Specjaliści z Niemiec odmówili udziału w badaniach, a medycy z Półwyspu Iberyjskiego twierdzili, że nie mogą dojechać na miejsce. Tak naprawdę jedynym neutralnym członkiem wspomnianej komisji był Szwajcar. Pozostali pochodzili albo z państw okupowanych przez  Trzecią Rzeszę, albo z państw, które kolaborowały z Niemcami. Przeprowadzano sekcje i  przesłuchano obywateli sowieckich. 4 maja 1943 r. opublikowano raport końcowy. Specjaliści stwierdzili autentyczność grobów oraz ustalili, że mord został dokonany za pomocą strzałów w tył głowy. W raporcie stwierdzono ponadto, że zbrodni dokonano w marcu i kwietniu 1940 r., co było jednoznacznym wskazaniem winowajców, czyli Sowietów.  Po 3,5 miesiąca na teren ekshumacji wkroczyły wojska sowieckie. W tym momencie cała sprawa zaczyna być odkręcana.        W jaki sposób Sowieci starali się zatajać dowody  swojej zbrodni?  Przedstawiciele NKWD przystąpili do akcji fabrykowania dokumentów.  Rozkopywano po raz kolejny groby i przesłuchiwano świadków. Sfałszowane dokumenty umieszczano w ubraniach zamordowanych oficerów. Na takim gruncie Sowieci powołali  specjalną komisję śledczą Nikołaja Burdenki. Zebrano specjalistów, którzy ponownie mieli zbadać mogiły. W styczniu 1944 r. komisja wydała raport końcowy. Stwierdzono w nim, że oficerowie i żołnierze polscy dostali się w ręce Niemców, którzy ich rozstrzelali. Warto podkreślić, że ten dokument do końca lat 80. XX w. był oficjalną wykładnią stanowiska ZSRR w sprawie zbrodni katyńskiej.  Po wojnie Sowieci starali się nawet włączyć  wątek tego mordu w sprawy rozpatrywane w Norymberdze, gdzie sądzono niemieckich zbrodniarzy.  Nie został on jednak ostatecznie podjęty.       Dopiero wiele lat po wojnie Rosjanie przyznali, że za zbrodnię odpowiadało NKWD.  Doszło do tego po 50 latach konsekwentnego zaprzeczania odpowiedzialności państwowej. 13 kwietnia 1990 r. sowiecka agencja TASS zakomunikowała, że winnymi zamordowania 22 tys. polskich obywateli  byli Ławrientij Beria i jego zastępca Wsiewołod Mierkułow. Wtedy pojawia się wręcz głębokie ubolewanie ze strony sowieckiej, a mord w Katyniu zostaje określony jako jedna z najcięższych zbrodni stalinizmu. Prezydent ZSRR Michaił  Gorbaczow przekazał prezydentowi Polski – paradoksalnie był nim wówczas Wojciech Jaruzelski – kopie dokumentów z listami więźniów. Oficjalnie Gorbaczow zlecił także wyjaśnienie sprawy katyńskiej. Naczelna Prokuratura ZSRR rozpoczęła śledztwo, w ramach którego ponownie przeprowadzono ekshumacje. Postawa Moskwy była dosyć otwarta. W październiku 1992 r. przekazano prezydentowi Lechowi Wałęsie główne dokumenty z archiwów sowieckich, w tym słynną decyzję z marca 1940 r., na podstawie której wykonywano wyroki śmierci.       Mord w Katyniu  nie był jednak pierwszą i jedyną zbrodnią sowiecką dokonaną na polskich jeńcach.  W okolicach 26 września 1939 r. doszło do zatrzymania grupy Polaków z Flotylli Pińskiej. Prawdopodobnie było to sto kilkadziesiąt do 200 osób. Sprawa jest trochę nie do końca jasna, gdyż wiadomo, że na pewno nie byli oni eskortowani  przez żołnierzy Armii Czerwonej. Według niektórych historyków bezpośrednią winę ponosili nacjonaliści ukraińscy. Z tej grupy na podstawie list proskrypcyjnych wyselekcjonowano oficerów i podoficerów. W Mokranach zmuszono ich do zdjęcia mundurów. Potem wybrano mniejszy oddział, który został rozstrzelany albo przez Sowietów, albo przez ukraińskich nacjonalistów. Zbrodnia ta nazywana jest dziś często „małym marynarskim Katyniem”.  Wielu z zamordowanych złożono do mogiły, zatem był to taki wariant katyński  w skali mikro. Reszta trafiła do obozów jenieckich. Część z nich została później rozstrzelana w Katyniu. Dopiero w 1989 r. rozpoczęły się starania zmierzające do upamiętnienia ofiar zbrodni w Mokranach. Był też gen. Józef Olszyna-Wilczyński, dowódca Grupy Operacyjnej „Grodno”. Wraz z żoną i swoim adiutantem wyruszył on w stronę granicy litewskiej. Tam  zostali zatrzymani przez radzieckich czołgistów. Sowieci odprowadzili generała i jego adiutanta na bok i zamordowali. Doszło właściwie do egzekucji. Zakrwawiona czapka generała  była potem pokazywana przez Sowietów jako swego rodzaju trofeum.  Według wersji strony polskiej, w tym żony Olszyny-Wilczyńskiego, była to klasyczna egzekucja strzałem w tył głowy. Sowieci twierdzili natomiast, że generał próbował uciec samochodem osobowym. Do tego próbowali go jeszcze obciążyć zarzutem porzucenia walczących oddziałów polskich.      W kontekście zbrodni sowieckich na Polakach wiele kontrowersji wzbudziła niedawna wypowiedź lidera SLD Włodzimierza Czarzastego o „wyzwalaniu Polski przez Armię Czerwoną”.  Najlepszym komentarzem jest tutaj słynny wiersz Józefa Szczepańskiego z 1944 r. pt. „Czerwona zaraza”.  Myślę, że utwór ten dobrze oddawał tamtą rzeczywistość. Społeczeństwo oczekiwało, że wraz z nadchodzącą Armią Czerwoną nadejdą wolność i bezpieczeństwo, gdyż okupacja niemiecka była niezwykle brutalna. Nie da się ukryć, że naród polski witał Sowietów z nadzieją. Fakty były jednak dosyć brutalne, gdyż nadciągali tak naprawdę złoczyńcy. Doszło do mordów na dziesiątkach tysięcy Polaków, a patrioci trafili do katowni. Trudno mówić ze spokojem o losach polskich kobiet. Budowa komunizmu i braterstwa narodów, która pięknie brzmi w sloganach, oznaczała tak naprawdę demontaż fabryk, grabieże majątków, rozbiórkę torów kolejowych. Tak naprawdę legenda Żołnierzy Wyklętych też została przez przybyszy ze Wschodu podważona. Po Sowietach pozostała spalona ziemia. Można powiedzieć, że w 1920 r. zatrzymaliśmy ten pochód, a w 1944 r. już się nam nie udało. Myślę, że dobrym określeniem będzie nazwanie Polski w tamtym kontekście sowiecką kolonią.  Przynajmniej w tym pierwszym okresie.  Słowo wyzwolenie, odnoszące się do przywrócenia wolności i niezależności, jest w tym przypadku nieadekwatne.  Z pewnością można postawić pytanie, czy jest lepszy  termin dla opisu Polski w 1945 r. niż okupacja.",,
Niemcy będą zabiegać o wyłączenie swych firm z sankcji USA wobec Rosji,"Przedstawiciele władz Niemiec będą zabiegać, aby administracja USA wyłączyła niemieckie firmy z nowych sankcji wobec Rosji – pisze amerykański dziennik „Wall Street Journal”. Dziennik podkreśla, że Niemcy mają znaczące kontakty handlowe z Rosją.","„Podczas podróży do Waszyngtonu w tym tygodniu niemiecki minister finansów Olaf Scholz będzie zabiegał o specjalne traktowanie, a kanclerz Angela Merkel planuje rozmawiać o tej sprawie z prezydentem USA na spotkaniu”, które odbędzie się 27 kwietnia – pisze gazeta, powołując się na niemieckich urzędników. Dziennik, przytaczając słowa doradcy niemieckiej kanclerz, informuje, że w kontekście rosnących obaw dotyczących sankcji wobec Rosji za ingerencję w amerykańskie wybory w 2016 r., „Merkel chce ostrzec Trumpa przed możliwymi konsekwencjami gospodarczymi polityki handlowej USA”.– To nie będzie łatwa wizyta – powiedział rozmówca „Wall Street Journal”.Według dziennika „niemiecki przemysł lobbuje w rządzie Merkel, żeby naciskał na USA, by złagodziły swoje stanowisko lub poczyniły ustalenia w celu zapewnienia niemieckich firm, z których wiele prowadzi ważne interesy z Rosją, że nie padną ofiarą pogorszenia stosunków na linii Waszyngton-Moskwa”.W artykule nowojorskiej gazety przypomina się, że giganty niemieckiego przemysłu jak Siemens, Daimler czy Volkswagen prowadzą interesy z podmiotami powiązanymi z ludźmi objętymi amerykańskimi sankcjami. „Niemieccy menadżerowie twierdzą, że sankcje mogą zagrozić wieloletnim joint venture, powstrzymać banki od finansowania nowych projektów w Rosji i potencjalnie narazić niemiecki przemysł na straty setek milionów euro” – pisze gazeta. Dziennik podkreśla, że Niemcy mają znaczące kontakty handlowe z Rosją. „Mimo coraz ostrzejszych sankcji wartość handlu między dwoma krajami wzrosła w zeszłym roku do 54,5 mld euro z 45 mld w 2016 r., a niemieckie firmy zainwestowały w ostatnich latach w Rosji ponad 20 mld euro” – czytamy.W niedzielę ambasador USA przy ONZ Nikki Haley zapowiedziała nałożenie na Rosję nowych sankcji za wspieranie prezydenta Syrii Baszara al-Asada. Jednak, jak informował „Washington Post”, prezydent Trump zablokował ten ruch. W poniedziałek rzeczniczka Białego Domu Sarah Sanders oświadczyła, że USA na razie tylko rozważają nałożenie nowych sankcji na Rosję.„Wall Street Journal” cytuje m. in. rzecznika koncernu Uniper, współfinansującego projekt gazociągu Nord Stream 2, Leifa Erichsena, który podkreślił, że firma ma „bardzo złe przeczucia co do obecnej spirali sankcji”.",,
Jarosław Kaczyński obchodzi 70. urodziny,Prezes Prawa i Sprawiedliwości Jarosław Kaczyński obchodzi we wtorek 70. rocznicę urodzin. 18 czerwca 1949 r. urodził się także  Lech Kaczyński. Prezydent zginął w katastrofie lotniczej w Smoleńsku.,"Bracia Lech i Jarosław Kaczyńscy urodzili się 70 lat temu w Warszawie. Lech Kaczyński, był prawnikiem, działaczem opozycji demokratycznej, I wiceprzewodniczącym NSZZ „Solidarność” (1990-1991), parlamentarzystą, ministrem stanu ds. bezpieczeństwa narodowego w Kancelarii Prezydenta RP (1991), prezesem NIK (1992-1995), ministrem sprawiedliwości (2000-2001).Lech Kaczyński był także współzałożycielem i prezesem partii Prawo i Sprawiedliwość (2001-2003); prezydentem Warszawy (2002-2005), współtwórcą Muzeum Powstania Warszawskiego; w 2005 r. został wybrany na urząd Prezydenta RP. Zginął 10 kwietnia 2010 r. w katastrofie samolotu pod Smoleńskiem, którym udawał się na uroczystości 70. rocznicy zbrodni katyńskiej; wraz z nim zginęła jego żona i 94 pasażerów, w tym wielu przedstawicieli polskich elit politycznych, wojskowych i kościelnych oraz środowisk pielęgnujących pamięć o zbrodni katyńskiej.",,
„Zarząd SLD w Końskich nie wyraża zgody na koalicję z PiS w powiecie”,"Zarząd powiatowy SLD w Końskich nie wyraża zgody na zawarcie przez radnych wybranych z list SLD Lewica-Razem koalicji z PiS w radzie powiatu; członkostwo w partii dwóch radnych, którzy porozumieli się z PiS, zostało zawieszone – poinformował przewodniczący Sojuszu Włodzimierz Czarzasty.","Politycy PiS i SLD z powiatu koneckiego powiedzieli, że radni tych ugrupowań, wraz z lokalnym komitetem związanym z lewicą, utworzą w powiecie koalicję. Ustalono, że starostą będzie osoba z PiS, a wicestarostą – z SLD.Na konferencji prasowej w Warszawie szef krajowych struktur Sojuszu przekazał jednak, że zarząd powiatowy SLD w Końskich zdecydował o niewyrażeniu zgody na zawarcie koalicji z PiS. Czarzasty poinformował też, że do dymisji podał się dotychczasowy szef organizacji powiatowej Sojuszu Robert Plech. Zarząd koneckich struktur partii powierzył pełnienie tej funkcji dotychczasowemu wiceprzewodniczącemu, Grzegorzowi Wąsikowi.Jak podał szef SLD, zawieszone zostało członkostwo w partii dwojga spośród czworga radnych wybranych z list SLD Lewica Razem będących zarazem członkami Sojuszu.",,
Obchody wybuchu wojny. „Spodziewamy się wystąpienia Donalda Trumpa”,"1 września, podczas obchodów 80. rocznicy wybuchu II wojny światowej spodziewamy się wystąpienia prezydenta USA Donalda Trumpa – poinformował we wtorek prezydencki minister Wojciech Kolarski. Jak dodał, po 15 sierpnia kancelaria prezydenta będzie informować o liście uczestników uroczystości w Warszawie.","Wcześniej we wtorek szef gabinetu prezydenta Krzysztof Szczerski poinformował, że prezydent Trump złoży wizytę w Polsce w dniach od 31 sierpnia wieczorem do 2 września; 1 września weźmie udział w uroczystościach 80. rocznicy wybuchu II wojny światowej w Warszawie.Podczas konferencji prasowej Kolarski wskazał, że będzie to dziewiąte spotkanie prezydenta Andrzeja Dudy z Donaldem Trumpem oraz 13. spotkanie polskiego prezydenta z urzędującym prezydentem USA. – Trwają prace nad szczegółami tej wizyty i o tych szczegółach będziemy państwa na bieżąco informować – zadeklarował minister.Dopytywany, czy podczas uroczystości można spodziewać się wystąpienia prezydenta Donalda Trumpa, Kolarski odparł, że szczegóły są dopiero ustalane. Przypomniał, że podczas wizyty Trumpa w Polsce w 2017 r. wygłosił on wystąpienie. – Oczywiście spodziewamy się, że również takie wystąpienie będzie mieć miejsce 1 września – dodał minister.Odnosząc się do listy gości podczas uroczystości rocznicowych Kolarski powiedział, że potwierdzenia obecności spływają. – W drugiej połowie sierpnia, po 15 sierpnia, będziemy informować, kto przyjął zaproszenie i jak wygląda lista uczestników – oświadczył Kolarski.",,
Z Przemyśla przez Lwów do Kijowa. Swoją podróż właśnie odbył milionowy pasażer,29 czerwca br. na pokładzie pociągu IC 715 PKP Intercity podróżującego pomiędzy Przemyślem a Kijowem swoją podróż odbył  milionowy pasażer. Od momentu uruchomienia połączenia przez Lwów zainteresowanie tą destynacją nieustannie rośnie.,"Regularne kursy międzynarodowego pociągu na trasie Przemyśl-Kijów-Przemyśl przez Lwów ruszyły pod koniec 2016 r. Już od początku połączenie realizowane we współpracy PKP Intercity i Kolei Ukraińskich cieszyło się dużym zainteresowaniem podróżnych, w związku z czym już w sierpniu 2017 r. zdecydowano o uruchomieniu kolejnej pary pociągów tej relacji, zatrzymujących się dodatkowo w Winnicy, Tarnopolu i mieście Chmielnicki.   W 2018 r. PKP Intercity przewiozło pomiędzy Polską i Ukrainą ponad 600 tys. pasażerów, co oznacza stały wzrost o ponad 250 proc. rok do roku. W sobotę 29 czerwca w podróż realizowaną przez nowoczesne elektryczne zespoły trakcyjne Hyundai Rotem, za których zestawienie i obsługę odpowiada strona ukraińska, ruszył milionowy pasażer. Na pasażera, który zakupił milionowy bilet czekała niespodzianka przygotowana przez PKP Intercity, a na osoby podróżujące tego dnia koleją z Przemyśla słodki poczęstunek.  Decyzja dotycząca uruchomienia relacji Przemyśl-Kijów miała m.in. podłoże społeczne i gospodarcze. To ważne połączenie dla Polaków mieszkających we Lwowie i innych częściach Ukrainy, jak i tysięcy Ukraińców pracujących w Polsce. Widzimy duży potencjał w dalszym rozwoju połączeń w kierunku wschodnim  – powiedział minister infrastruktury Andrzej Adamczyk. Realizacja połączenia na tej trasie jest rezultatem ustaleń z posiedzenia Komisji Infrastruktury w Krasiczynie w 2016 r., w którym udział wzięli przedstawiciele strony ukraińskiej.  Milionowy pasażer przewieziony w ramach jednej relacji to dla nas powód do dumy. To potwierdza, że zapewniając komunikację kolejową między Przemyślem a Kijowem dokładnie trafiliśmy w potrzeby pasażerów – dodał  prezes PKP Intercity Marek Chraniuk.  Koleją na Kresy Połączenie z Kijowem to tylko początek oferty PKP Intercity skierowanej do osób podróżujących między Polską a Ukrainą. Obecnie pasażerowie mogą dotrzeć pociągami klasy InterCity do wspomnianego Lwowa, a także takich miast jak Odessa czy Dniepru. Osoby podróżujące z i na Ukrainę pociągami największego polskiego przewoźnika najczęściej odprawiani są na przejściu granicznym w Medyce-Mościskach.  Tylko w 2018 r. odprawiono tam ponad 470 tys. pasażerów PKP Intercity. Największą popularnością wśród pasażerów z Polski cieszą się podróże do Kijowa oraz do Lwowa, a wyjazdy na Ukrainę najczęściej rozpoczynają się w Warszawie, Krakowie, Wrocławiu, Lublinie, Przemyślu oraz Chełmie. Warto przypomnieć, że  PKP Intercity jest największym polskim operatorem kolejowym, który łączy centra dużych miast oraz popularne ośrodki turystyczne w kraju, a także umożliwia wygodne podróżowanie po Europie.  7 mld zł na wyższy komfort pasażerów  Każdego dnia uruchamia ponad 380 pociągów oraz realizuje największy w historii Spółki program inwestycyjny w tabor i zaplecza techniczne. W ramach strategii taborowej „PKP Intercity – Kolej Dużych Inwestycji” Spółka wyda ok 7 mld zł na wyższy komfort pasażerów. Kupi i zmodernizuje wagony, lokomotywy, składy zespolone oraz przebuduje stacje postojowe. Po zakończeniu programu pociągi PKP Intercity będą zestawione w blisko 80 proc. z nowego lub zmodernizowanego taboru.",,
Dwa lata w tureckim więzieniu. Amerykański duchowny jest w drodze do domu,"Amerykański pastor Andrew Brunson, zwolniony z tureckiego więzienia po dwóch latach, jest w drodze do Stanów Zjednoczonych. Duchowny był oskarżany przez Turków o szpiegostwo.","Jeszcze w sobotę Andrew Brunsona ma przyjąć w Białym Domu prezydent Donald Trump.„To zaszczyt mieć go z nami z powrotem” – powiedział prezydent USA dziennikarzom. Zapewnił, że nie było żadnej umowy, na mocy której w zamian za uwolnienie Andrew Brunsona miałyby zostać zniesione amerykańskie sankcje na Turcję. Postać więzionego przez Turków pastora była jednym z punktów zapalnych konfliktu między Stanami Zjednoczonymi a Turcją. W pewnym momencie USA zdecydowały się podwoić cła na turecką stal i aluminium, co skutkowało poważnym załamaniem kursu liry. Turcy odpowiedzieli cłami odwetowymi na niektóre produkty ze Stanów Zjednoczonych.",,
Wojciechowski już po pierwszej rozmowie z von der Leyen,"Polski kandydat na komisarza Unii Europejskiej Janusz Wojciechowski odbył już pierwszą rozmowę z przyszłą przewodniczącą Komisji Europejskiej Ursulą von der Leyen. – To była wstępna, zapoznawcza rozmowa – określił we wtorek Wojciechowski.","Kandydat na komisarza UE spodziewa się dalszych spotkań z przyszłą szefową KE. – Potrzebne jest ustalenie pewnych priorytetów, tego, co będę mówić, prezentując program. Przed przesłuchaniami (w Parlamencie Europejskim) na pewno będą jakieś kolejne rozmowy – zaznaczył były europoseł PiS. Nie chciał zdradzać szczegółów ustaleń z von der Leyen. Nie wyjawił też, jaki miałby być zakres jego odpowiedzialności jako komisarza. Zastrzegł, że jego kandydatura jest w grze tylko w przypadku teki rolnej, ale to premier Mateusz Morawiecki ustala portfolio z von der Leyen. – Ja wchodzę w grę tylko wtedy, gdyby to było rolnictwo. Inna teka nie byłaby brana pod uwagę, jeśli chodzi o moją osobę – podkreślił Wojciechowski. Von der Leyen właśnie zaczęła proces oficjalnych rozmów z kandydatami na komisarzy. Według wydawanego w Brukseli „Politico”, ma spotykać się nawet z dziesięcioma kandydatami dziennie, jednak jej zespół nie będzie informował, z kim już rozmawiała, a z kim nie. Von der Leyen i jej współpracownicy nie przekazują informacji na temat tego, jakie teki mają przypaść poszczególnym krajom. Informację, że Polsce zaoferowano rolnictwo przekazał w poniedziałek szef gabinetu prezydenta RP Krzysztof Szczerski. W poniedziałek rzeczniczka KE Mina Andreewa mówiła, że nie każdy kandydat zgłoszony przez unijne stolice von der Leyen, wejdzie do jej zespołu, który przedstawi ona opinii publicznej i PE. Praktycznie wszystkie państwa członkowskie już ogłosiły swoich kandydatów do kolegium. Francja, według zapowiedzi prezydenta Emmanuela Macrona, ma to zrobić we wtorek. Problematyczne pozostają jeszcze Włochy, które są pogrążone w kryzysie rządowym. Po przesłuchaniach kraje członkowskie przyjmą w porozumieniu z von der Leyen listę kandydatów, po jednym z każdego państwa unijnego. Następnie kandydaci zaprezentują się przed właściwymi komisjami Parlamentu Europejskiego. Potem komisje te będą obradować za zamkniętymi drzwiami, aby przygotować ocenę wystąpienia oraz kompetencji kandydata. Później, najprawdopodobniej w październiku, cały skład KE będzie zatwierdzany przez PE w jednym głosowaniu.",,
Świątynia w płomieniach. Straż pożarna ugasiła pożar [WIDEO],"Straż pożarna zakończyła gaszenie pożaru kościoła baptystów w zachodniej Filadelfii. Ogień i dym wystrzeliły z niego we wtorek po południu czasu miejscowego. W kościele znajduje się także centrum opieki nad dziećmi. W pożarze nikt nie został poszkodowany. Na razie nie wiadomo, jakie są przyczyny pożaru. Informację podał portal nbcphiladelphia.com.",,,
Schetyna chce debaty z Kaczyńskim. SLD ma wątpliwości,"Lider Platformy Obywatelskiej Grzegorz Schetyna zadeklarował gotowość do udziału w „dużej debacie” z udziałem przedstawicieli wszystkich komitetów wyborczych, które wystawią swoich kandydatów w majowych wyborach do Parlamentu Europejskiego.

 „W imieniu Koalicji Europejskiej wzywam Pana do bezpośredniej debaty między nami” – napisał do prezesa PiS. „Nie wierzę, że Schetyna wzywał Kaczyńskiego do debaty ze sobą jako »szefem« KE” – napisała rzeczniczka SLD i stwierdziła, że reprezentanta do debaty wyłoni sztab wyborczy.","Schetyna był pytany w rozmowie z Polsat News o środową propozycję Roberta Biedronia zorganizowania 3 maja debaty na temat przyszłości Polski i UE, w której mieliby wziąć też udział szefowie PO i PiS. Lider Platformy Obywatelskiej przypomniał, że to on w ubiegłym tygodniu wystąpił z propozycją debaty przedwyborczej do prezesa Prawa i Sprawiedliwości Jarosława Kaczyńskiego. Jak mówił, chodziło o pokazanie przed wyborami do Parlamentu Europejskiego programów dwóch największych partii – PO i PiS. – Uważam, że zawsze debata to to, co należy się wyborcom – podkreślił.Dopytywany o udział „tych trzecich” w takiej debacie, Schetyna zauważył, że „są jeszcze ci czwarci i ci piąci”. – To jeżeli mówimy o dużej debacie, to ja oczywiście jestem także gotowy, żeby przedstawiciele wszystkich komitetów wyborczych wzięli udział w dużej debacie – zadeklarował lider PO.W zeszłym tygodniu Schetyna zaproponował Jarosławowi Kaczyńskiemu debatę m.in. na temat przyjęcia przez Polskę euro. – Przed wyborami europejskimi Polacy muszą wiedzieć, jaki mają wybór, czy chcą wybrać Koalicję Europejską czy PiS, który doprowadza do polexitu i wyprowadza Polskę z Unii Europejskiej, o tym chcę rozmawiać. Jak prezes chce, bym się odniósł do kwestii strefy euro, to ja chcę powiedzieć - rozmawiajmy o wszystkim, co najważniejsze – mówił lider PO. Lider Platformy zwracając się do Kaczyńskiego, napisał: „W imieniu Koalicji Europejskiej wzywam Pana do bezpośredniej debaty między nami”. Te słowa zaskoczyły Annę Marię Żukowską, rzeczniczkę Sojuszu Lewicy Demokratycznej (który wchodzi w skład Koalicji Europejskiej). „Nie wierzę, że Grzegorz Schetyna wzywał Jarosława Kaczyńskiego do debaty ze sobą jako »szefem« KE. To podłe insynuacje” – napisała na Twitterze.",,
Brytyjczycy szukają 13-letniej Polki. Nie wykluczają porwania,Londyńska policja zajmuje się sprawą zaginięcia 13- letniej Polki. Według śledczych dziecko zostało wywiezione do Polski przez przyjaciółkę jej matki. Może być to tzw. porwanie rodzicielskie. W śledztwo zaangażowana jest brytyjska Narodowa Agencja ds. Zwalczania Przestępczości i polskie władze.,"Głównym celem śledztwa jest ustalenie, czy 13-latka jest bezpieczna i jaką rolę w jej zniknięciu miała jej matka, która mieszka na stałe w Polsce. Na tym etapie postępowania policja nie potwierdziła, czy jest brany pod uwagę scenariusz, że dziewczynka mogła stać się ofiarą porwania rodzicielskiego.Według przekazanych opinii publicznej szczegółów dziecko opuściło Wielką Brytanię 25 maja pociągiem Eurotunnel, zapewniającym przeprawę przez kanał La Manche. Dziewczynka podróżowała w towarzystwie mieszkającej w Londynie przyjaciółki swej matki. Trasa i cel przejazdu nie zostały upublicznione.Jak zaznaczono, wszystkie możliwe konsekwencje karne będą rozpatrywane na dalszym etapie śledztwa.Na mocy brytyjskiej ustawy z 1984 roku doprowadzenie do wyjazdu dziecka z kraju na ponad 28 dni bez zgody osoby mającej uprawnienia rodzicielskie lub sądu jest traktowane jako przestępstwo. Współpracę międzynarodową służb w tej sprawie reguluje konwencja haska dotycząca cywilnych aspektów uprowadzenia dziecka za granicę z 1980 roku. Zarówno Polska jak i Wielka Brytania są jej sygnatariuszami.",,
Włochy wprowadzą dochód podstawowy: do 780 euro na osobę,"W środę urzędy pocztowe we Włoszech rozpoczynają przyjmowanie wniosków o dochód podstawowy, zwany obywatelskim. Wprowadził go rząd Giuseppe Contego, realizując sztandarowe hasło Ruchu Pięciu Gwiazd. Maksymalna kwota miesięczna tego wsparcia to 780 euro.","W wielu rejonach kraju wyrażane są obawy, że może dojść do chaosu w związku z oczekiwanymi tłumami wnioskodawców w urzędach pocztowych, i dlatego panuje w nich nadzwyczajna mobilizacja. W niektórych z nich, na przykład w Rzymie, postanowiono wzmocnić ich ochronę, by uniknąć problemów i napięć w kolejkach. Dyrekcja włoskiej poczty sugeruje, by wnioski przyjmować w porządku alfabetycznym i procedurę tę rozłożyć na 10 dni.Z całą pewnością jednak – jak podkreśla środowa prasa – pierwszego dnia należy oczekiwać masowego napływu zainteresowanych złożeniem wniosku.Dochód obywatelski przeznaczony jest dla osób i całych rodzin o najniższych dochodach, także ludzi bezrobotnych, by otrzymali pomoc w czasie poszukiwania pracy.",,
"Wiosna bez Spurek, jesień bez Petru, zima z książką Tuska","Czekając na pierwsze posiedzenie Sejmu nie narzekaliśmy na polityczną nudę. W Warszawie latały łapówki, Donald Tusk reklamował swoją nową książkę, a Sylwia Spurek porzuciła Roberta Biedronia. I jak to w Halloween – widmo komunizmu krążyło nie tylko po Żyrardowie.","Niedziela. Pomnik Przemysława Gosiewskiego  W Kielcach, przy ulicy Warszawskiej odsłonięto pomnik Przemysława Gosiewskiego, polityka PiS związanego z ziemią świętokrzyską, który zginął w katastrofie smoleńskiej. Gosiewski był posłem, ministrem i wicepremierem w rządzie Jarosława Kaczyńskiego.  – Przemysław Gosiewski był najbardziej niezwykłym człowiekiem, jakiego w życiu spotkałem. A tak się składa, że spotkałem w życiu bardzo, bardzo wielu ludzi. Był człowiekiem niebywałej energii, człowiekiem, dla którego nie było rzeczy niemożliwych, człowiekiem, którego nie można było zatrzymać ani zniszczyć. Bo chciano go zatrzymać, chciano go zniszczyć dlatego, iż działał zawsze w tym kierunku, który służył Polsce, który służył zmianie, dobrej zmianie – mówił podczas uroczystości prezes Prawa i Sprawiedliwości Jarosław Kaczyński. Poniedziałek. Spurek zostawia Biedronia  Natomiast były premier Donald Tusk zapowiedział właśnie dłuższą formę. Książka pod przewrotnym tytułem „Szczerze” autorstwa obecnego szefa RE, ma uratować znajdujący się w coraz gorszej kondycji koncern Agora. Zapowiedziane na 12 grudnia wydanie jest jednak spóźnione, w tym roku nagrody nobla za literacką fikcję już zostały rozdane.  Słynna z łączenia weganizmu i luksusowych skórzanej galanterii Sylwia Spurek dostrzegła zmianę pór roku. Europosłanka stwierdziła, że: „to nie jest Wiosna, do której wstępowałam, ale będę pamiętała tę, do której wstąpiłam”. Wspominając wiosnę jesienią Spurek złożyła rezygnację z członkostwa w partii Roberta Biedronia. Czy to objaw jesiennej depresji, czy nadzieja na ciepłą zimę z SLD, przekonamy się już wkrótce. Być może dr Spurek wszystko wyjaśni, jeśli zechce zostać „gościnią” albo „gością” Telewizji Polskiej, tak jak jej lewicowa koleżanka posłanka Magdalena Biejat. Zaproszona do programu „Minęła 20” zasłynęła feministycznym kaleczeniem języka polskiego.  Może być jednak gorzej, kiedy lewicowa ideologia przemawia. Paweł Rabiej, wiceprezydent Warszawy, w innej telewizji mówił z kolei o otwieraniu puszki z Pandorą. Puszkę z Pandorą według Rabieja miał otworzyć Jarosław Kaczyński. Politykowi PO-KO warto przypomnieć, że mityczna Pandora była pierwszą kobietą na ziemi i wbrew jego nadziejom nie została wcale zapuszkowana. Natomiast „do puszki” – czyli do aresztu, trafiła zapewne skarbniczka gminy Lesznowola zatrzymana przez CBA. Jak powiedział portalowi tvp.info rzecznik CBA Temistokles Brodowski, urzędniczka niezasadnie umarzała należności podatkowe na rzecz szeregu powiązanych ze sobą spółek. Chodzi o korzyści majątkowe w wysokości ok. 2,7 mln zł. Wtorek. Latająca łapówka  Czy urzędniczka z Lesznowoli jeździła po gminie z otwartym oknem w samochodzie? Tego nikt widział, ale tak miał w zwyczaju robić burmistrz dzielnicy Warszawa-Włochy Artur W., inny samorządowiec zatrzymany przez CBA. Służby przyłapały go na gorącym uczynku podczas przyjmowania łapówki w wysokości 200 tys. zł od tureckiego developera. Łapówka została wrzucona przez okno samochodu burmistrza Włoch. Obaj zatrzymani nie przyznają się do winy. Przecież to, że komuś wpadło przez okno samochodu 200 tys. złotych nie jest dowodem niczego złego. Innego zdania jest CBA, które twierdzi, że burmistrz z Platformy Obywatelskiej w zamian za łapówki miał m.in. wydawać decyzje administracyjne, korzystne dla dewelopera, dotyczące warunków zabudowy. Z ustaleń śledztwa wynika, że była to już najprawdopodobniej kolejna transza przyjęta przez urzędnika. CBA już w zeszłym tygodniu weszło do warszawskiego ratusza w sprawie oczyszczalni ścieków „Czajka” i wszystko wskazuje, że zostanie tam na dłużej. Warszawscy urzędnicy i koledzy burmistrza z Platformy Obywatelskiej w napięciu czekają, co powie śledczym Artur W. Póki co, zawiesili zatrzymanego burmistrza w prawach członka partii. Natomiast były lider i założyciel Nowoczesnej Ryszard Petru wcześniej zawiesił się sam i nie kandydował do parlamentu. Jednak w programie Tomasza Lisa stwierdził, że wszystko może się jeszcze wydarzyć. – Teraz odchodzę, ale nie znam słowa „amen” – powiedział „złotousty” polityk, pozostawiając obserwatorów polskiej sceny politycznej w napięciu. Nie ma wątpliwości, że Petru nie powiedział jeszcze ostatniego słowa.   – Jestem przed ogłoszeniem tego, co chcę ogłosić – zadeklarował Ryszard Petru, wspierany niegdyś przez profesora Leszka Balcerowicza jako wybitny, młody ekonomista. Środa. Jan Duda przewodniczącym sejmiku  Wsparcie innego profesora otrzymają natomiast Małopolanie. Jan Duda, profesor Akademii Górniczo-Hutniczej i ojciec prezydenta Andrzeja Dudy został w środę wybrany na nowego przewodniczącego sejmiku województwa małopolskiego. W sejmiku małopolskim więcej zmian, ponieważ aż sześciu dotychczasowych radnych zostało wybranych posłami na Sejm i więcej czasu będą teraz spędzać w Warszawie.  A w stolicy żyje się „na bogato”. Jak ujawniła „Gazeta Polska” w czasie pierwszych dziewięciu miesięcy prezydentury Rafała Trzaskowskiego, warszawski ratusz przeznaczył na organizacje LGBT 876 tys. zł. To więcej niż w czasie całej ostatniej, czteroletniej kadencji byłej prezydent Warszawy Hanny Gronkiewicz-Waltz. „GP” podała, że miejskie dotacje popłynęły m.in. do Fundacji ReFForm, prowadzonej przez właścicieli hurtowni gadżetów erotycznych i sex shopów. Te ostatnie, dla ułatwienia, nazywają się tak samo jak fundacja. Nie wiadomo, czy produkują też tęczowe ławki, ale są na nie klienci. Czwartek. Halloween na Żoliborzu  Kielecki samorząd chce wydać 136 tys. złotych na 20 ławek w kolorach tęczy. Ponieważ cena ławki ogrodowej zaczyna się od 280 złotych za sztukę, wychodzi na to, że sama tęcza na ławkach będzie kosztowała około 130 tys. zł. Brzmi to zupełnie jak zaproszenie dla CBA. Jednak sprawa nie jest wcale oczywista, a w ostateczności Trybunał Sprawiedliwości UE może wydać opinię, że taka kwota za tęczę na ławkach w Kielcach jest całkowicie zasadna. Niemożliwe? Oczywiście, że możliwe, skoro tego samego dnia rzecznik generalna Trybunału Sprawiedliwości UE Eleanor Sharpston oświadczyła, że Polska, Czechy i Węgry złamały prawo UE, odmawiając przyjmowania uchodźców w ramach relokacji. To nic, że mechanizm nie zadziałał i większość krajów Unii przyjęła symboliczną liczbę tzw. uchodźców. Z opinii rzecznika bardzo cieszy się opozycja, gotowa w każdej chwili przyjąć potencjalnych terrorystów do Polski. Nie dziwi więc, że powoli przesuwane są przez nią granice tzw. przemocy symbolicznej. Tydzień temu posłanka PO-KO Klaudia Jachira nagrała film przed domem prezesa PiS Jarosława Kaczyńskiego, kpiąc sobie z ofiar katastrofy smoleńskiej. Teraz tzw. aktywiści znani jako „Lotna Brygada Opozycji” skandowali przed domem prezesa PiS: „cukierek albo psikus”. Następnie zawiesili na ogrodzeniu polityka plakat z wizerunkiem Donalda Tuska… Na razie ogrodzenie ich powstrzymuje. Piątek. Wszystkich Świętych  Dla środowisk związanych z opozycją nie istnieją żadne świętości. We Wszystkich Świętych po całej Polsce rozniosła się wieść, że rada miasta Żyrardowa głosami Platformy Obywatelskiej przyjęła uchwałę zmieniającą ulice Generała Nila-Fieldorfa na ulicę Jedności Robotniczej. To nazwa na cześć przymusowego połączenia PPS i PPR w jedynie słuszną Polską Zjednoczoną Partię Robotniczą, poprzedniczkę obecnej SLD. Czy wprawiona w przywracaniu komunistycznych nazw ulic Warszawa pozostanie w tyle? Przed radą miasta stołecznego wyzwanie rzucone przez pobliski Żyrardów. Czy Warszawa pozostawi Generałowi Nilowi ulicę, czy przywróci jej „tradycyjną” nazwę Alei Bolesława Bieruta?  Sobota. Dzień Zaduszny  Widmo krąży po Europie – widmo komunizmu. Czekając na przywrócenie „blasku i chwały” na polskich ulicach Dzierżyńskiemu, Marchlewskiemu, Leninowi i Stalinowi, zaledwie 17 proc. ankietowanych wierzy, że do polskiej polityki wróci ciałem i duchem Donald Tusk. Aż 41 proc. uważa, że Tusk w wyborach prezydenckich nie wystartuje, a 42 proc. nie miało zdania – tak wynika z badania pracowni Social Changes, przeprowadzonego dla portalu wpolityce.pl. Jednocześnie ponad 40 proc. Polaków nie potrafi wskazać lidera opozycji – to z kolei dane z sondażu przeprowadzonego przez SW Research dla portalu rp.pl. Na szczęście dla opozycji Ryszard Petru nie zna słowa „amen”, więc może jeszcze wrócić do polityki.",,
Juncker: Nie ma jednomyślności w sprawie Nord Stream 2,"Szef Komisji Europejskiej Jean-Claude Juncker potwierdził w czwartek, że wśród państw członkowskich panuje impas, jeśli chodzi o zgodę na mandat negocjacyjny do rozmów z Rosją ws. reżimu prawnego dla morskiego odcinka Nord Stream 2.","– Sytuacja nie sprzyja temu, by Komisja mogła otrzymać mandat ze strony państw UE. Nie sadzę, żebyśmy mieli jednomyślność w nadchodzących tygodniach – powiedział na konferencji prasowej w Brukseli Juncker.Sprawę Nord Stream 2 na czwartkowym szczycie unijnym podniosła Polska. Premier Beata Szydło mówiła przywódcom UE, że rozmowy na temat mandatu dla Komisji utknęły, dlatego też potrzebna jest propozycja zmiany prawa. Do nowelizacji przepisów, które mogłyby być niekorzystne dla Rosji, nie trzeba jednomyślności.Juncker zaznaczył, że Komisja nadal uważa, że korzystne byłoby uzyskanie mandatu do negocjacji. Temu jednak sprzeciwiają się m.in. Niemcy, do których ma prowadzić gazociąg Nord Stream 2. Nowelizacja dyrektywy gazowej Wyjściem z impasu ma być propozycja nowelizacji dyrektywy gazowej z 2009 r., która dotyczy zmiany definicji interkonektora, czyli łącznika, tak by w jej ramach mieścił się Nord Stream 2. Wówczas gazociąg również w morskiej części podlegałby restrykcjom unijnego prawa.To z kolei oznaczałoby, że Gazprom musiałaby zapewnić innym dostawcom dostęp do magistrali, a jego własne dostawy przez ten rurociąg mogłyby zostać ograniczone do 50 procent. Przewidziane przez trzeci pakiet energetyczny przekazanie rurociągu niezależnemu operatorowi pozbawiłoby rosyjski koncern dochodów z przesyłu gazu. Wszystko to - zdaniem dyplomatów - sprawiłoby, że cała inwestycja byłaby nieopłacalna.Nord Stream 2 ma powstać na dnie Bałtyku równolegle do uruchomionego w 2011 roku gazociągu Nord Stream. Partnerami Gazpromu w tym projekcie jest pięć zachodnich firm energetycznych. Gazociąg ma być gotowy pod koniec 2019 roku; wtedy też Rosja zamierza przestać przesyłać gaz rurociągami biegnącymi przez terytorium Ukrainy. Budowie Nord Stream 2 sprzeciwiają się Polska, kraje bałtyckie i Ukraina.",,
Prof. Zybertowicz: Wymiana Szydło na Morawieckiego to ruch wykonany w najlepszym momencie,"– Nie wykluczam, że ten ruch został wykonany w najlepszym momencie. Że potrzebna była świeża krew, zanim pojawi się zmęczenie pani premier – mówi prof. Andrzej Zybertowicz, pytany o ocenę wymiany na stanowisku premiera rządu Beaty Szydło na Mateusza Morawieckiego.","Prof. Andrzej Zybertowicz został zapytany przez tygodnik „Wprost” o ocenę zamiany na stanowisku premiera Beaty Szydło na Mateusza Morawieckiego. – Nie wykluczam, że ten ruch został wykonany w najlepszym momencie. Że potrzebna była świeża krew, zanim pojawi się zmęczenie pani premier, poddanej przecież niebywałym obciążeniom. Przesunięcie pani premier do zadań z mniej frontalnym ostrzałem w momencie, gdy miała najlepsze notowania, to było pociągnięcie celne. Jeżeli dobra zmiana będzie zdolna do trwałego rządzenia Polską, to nie wykluczam, że pani premier będzie mogła ponownie stanąć na czele rządu w kolejnym cyklu rozwojowym –  mówi Zybertowicz w rozmowie z tygodnikiem. Prof. Zybertowicz został także zapytany o prezydenta Andrzeja Dudę, o to, że opozycja oskarżyła go o grę wokół sądów, a wyborcy PiS o zdradę i zawłaszczenie kompetencji ministra sprawiedliwości. – Zarzut o zawłaszczanie przez prezydenta kompetencji ministra sprawiedliwości jest nieporozumieniem. Pewne uprawnienia faktycznie przeszły na prezydenta, ale minister sprawiedliwości posiada instrumenty do ograniczonego, ale stałego oddziaływania na wymiar sprawiedliwości. Prezydent co najwyżej jednorazowo może mieć coś do powiedzenia przy obsadzie Sądu Najwyższego – zaznaczył profesor.",,
"Łódzka kuria: Poklepanie lub uścisk dłoni – tak, masaż czy pocałunek – niedopuszczalne","Archidiecezja Łódzka przygotowała dokument, w którym precyzuje zasady postępowania osób duchownych – ale także osób świeckich – w kontaktach z najmłodszymi. Jak wyjaśnia w rozmowie z portalem tvp.info rzecznik łódzkiej kurii ks. Paweł Kłys, dokument ma postawić sprawę jasno: powiedzieć, co wolno, a czego nie.","Nowe zalecenia noszą tytuł „Zasady ochrony małoletnich i niepełnosprawnych w praktyce wychowawczo-duszpasterskiej Archidiecezji Łódzkiej”.– To kolejny konkretny krok Kościoła Łódzkiego w działaniu prewencyjnym, którego celem jest ochrona małoletnich i niepełnosprawnych w Kościele – tłumaczy rzecznik łódzkiej kurii.W pracach nad dokumentem brali udział księża i świeccy, m.in. pedagodzy i psycholodzy. „Zasady” liczą 88 stron, podzielono je na cztery części.W pierwszej dokument opisuje m.in. prawa małoletnich i niepełnosprawnych, a także definiuje niewłaściwe zachowania, jak wykorzystanie seksualne, fizyczne bądź psychiczne, cyberprzemoc czy zaniedbanie.W drugiej części określono zasady działania w kontaktach z podopiecznymi. Znalazły się tu m.in. dopuszczalne i niedopuszczalne sposoby kontaktu fizycznego. Dokument jasno stwierdza, że dozwolone jest m.in. poklepanie po plecach czy uścisk dłoni, niewłaściwe jest jednak np. klepanie w uda lub kolana, łaskotanie, masaże czy całowanie – w szczególności w usta.Zabronione jest także okazywanie jakiejkolwiek czułości w miejscach wyizolowanych, takich jak pokoje czy łazienki. Księża powinni również unikać odwiedzania małoletnich w ich pokojach – czytamy w dokumencie. W dalszej części zawarto także zasady postępowania, którymi należy kierować się w przypadkach oskarżeń o wykorzystanie seksualne.  – Dokument jest skierowany nie tylko do duchownych, ale także do świeckich, którzy posługują z ramienia Kościoła – zaznacza ks. Kłys i dodaje, że temat nadużyć seksualnych nie jest poruszany jednorazowo. – Zalecenia zawarte w dokumencie dotyczą każdego etapu formacji duchownych – dodaje rzecznik.Jak czytamy jeszcze w „Zasadach”, w przypadku oskarżeń o przemoc lub wykorzystanie osoby małoletniej przez osobę duchowną, każda osoba wiedząca o tym fakcie ma obowiązek poinformowania delegata ds. ochrony dzieci i młodzieży w łódzkiej kurii. Ten po rozpoznaniu sprawy może zgłosić sprawę organom sprawiedliwości.",,
„Zrobimy to”. Schetyna zapowiada rekonstrukcję... gabinetu cieni,"– Czasami mówię o rekonstrukcji gabinetu cieni i zrobimy to – powiedział we wtorek Grzegorz Schetyna, lider Platformy Obywatelskiej. Poprzedni taki gabinet powstał w listopadzie zeszłego roku.","Gabinet cieni z założeniu ma on być merytorycznym ciałem, kontrolującym działania ministrów. Partia zapewnia, że jest zarówno opozycją totalną, jak i merytoryczną. Spotyka się co tydzień i recenzuje poczynania rządu Beaty Szydło.– Nie jest prosto prowadzić gabinet cieni, kiedy informacje z realnego gabinetu Rady Ministrów są tak skąpe i skromne, jak dzisiaj – powiedział na antenie RMF FM Grzegorz Schetyna.Lider PO zadeklarował, że chciałby, by Ewa Kopacz i Borys Budka pozostali wiceprzewodniczącymi Platformy. – To są ludzie, którzy są liderami i są odpowiedzialni za projekt Platformy Obywatelskiej – podkreślił polityk. Szykują się wybory nowych władz Po 20 listopada rozpoczną się wybory nowych władz Platformy – od kół, po struktury powiatowe i regionalne, aż po skład Rady Krajowej (nie obejmą stanowiska przewodniczącego, ponieważ kadencja Schetyny kończy się w 2020 r.).Nowa Rada ma się zebrać 16 grudnia, by wybrać członków Zarządu Krajowego, w tym m.in. wiceszefów partii, którymi obecnie są: b. premier Ewa Kopacz (pierwsze wiceprzewodnicząca), Tomasz Siemoniak, Borys Budka, Bogdan Borusewicz i Hanna Gronkiewicz-Waltz. Podczas niedawnej konwencji w Łodzi Platforma przyjęła nowy statut, który m.in. zlikwidował stanowisko pierwszego przewodniczącego.Schetyna pytany o tę zmianę podkreślił, że „formuła pierwszego wiceprzewodniczącego nie jest niezbędna”. Zaznaczył jednak, że chce, by Ewa Kopacz była jedną z czworga wiceprzewodniczących PO (tylu zastępców szefa partii przewiduje nowy statut). „Bardzo bym chciał, żeby Borys Budka konturował misję” Zapytany o przyszłość Borysa Budki lider PO również podkreślił, iż ma nadzieję, że będzie on kandydował do zarządu partii. – Bardzo bym chciał, żeby kontynuował swoją misję wiceprzewodniczącego Platformy Obywatelskiej – dodał Schetyna.– (Kopacz i Budka) to są ludzie, którzy są liderami i są odpowiedzialni za projekt Platformy Obywatelskiej, nie ma tutaj żadnej degradacji czy dyskwalifikacji, wręcz przeciwnie –  zaznaczył.Hanna Gronkiewicz-Waltz już kilka tygodni temu zapowiedziała, że nie będzie kandydować do zarządu PO.<>br/>",,
Trump wezwał szefa MSZ Rosji do rozwiązania konfliktu z Ukrainą,Prezydent Donald Trump ostrzegł szefa rosyjskiego MSZ Siergieja Ławrowa przed próbami ingerencji Kremla w wybory prezydenckie w USA i wezwał Rosję do rozwiązania konfliktu z Ukrainą – przekazał Biały Dom w komunikacie spotkaniu polityków w Waszyngtonie.,"Trump przyjął we wtorek Ławrowa w Białym Domu. Po spotkaniu nie było wspólnej konferencji prasowej, prezydent USA udał się po nim na wiec wyborczy w Pensylwanii. Podczas późniejszej konferencji prasowej w rosyjskiej ambasadzie w Waszyngtonie Ławrow zaprzeczył, że rozmawiał z Trumpem o ingerencji w wybory.Po rozmowie z szefem rosyjskiej dyplomacji prezydent zamieścił na Twitterze swoje zdjęcie z Gabinetu Owalnego ze stojącym obok niego rosyjskim ministrem. „Właśnie miałem bardzo dobre spotkanie z ministrem spraw zagranicznych Siergiejem Ławrowem i przedstawicielami Rosji. Dyskutowaliśmy o wielu sprawach, w tym handlu, Iranie, Korei Północnej, traktacie INF, kontroli zbrojeń nuklearnych i ingerowaniu w proces wyborczy. Czekam na kontynuację naszego dialogu w bliskiej przyszłości” – napisał przywódca.Wcześniej we wtorek sekretarz stanu Mike Pompeo ostrzegł Ławrowa przed podejmowaniem przez Rosję prób ingerencji w wybory prezydenckie w USA w przyszłym roku. – Jeśli chodzi o ingerencję w nasze sprawy wewnętrzne, powiedziałem jasno, że to niedopuszczalne – oświadczył Pompeo na wspólnej konferencji prasowej. W odpowiedzi rosyjski minister zakwestionował oskarżenia, jakoby Kreml ingerował w poprzednie wybory w USA.Podczas pierwszej od dwóch lat wizyty Ławrowa w Waszyngtonie szefowie dyplomacji USA i Rosji rozmawiali m.in. o traktacie o likwidacji pocisków rakietowych pośredniego i średniego zasięgu (INF), Chinach, denuklearyzacji Półwyspu Koreańskiego, konflikcie w Syrii i sytuacji na Ukrainie.",,
"Obowiązek zgłaszania pedofilii, rozliczenia biskupów. Papież ogłosił nowe prawo",Papież Franciszek ustanowił normy w sprawie zgłaszania pedofilii i odpowiedzialności biskupów. W opublikowanym liście apostolskim motu proprio „Wy jesteście światłem świata” ogłosił nowe procedury w sprawie zgłaszania przypadków molestowania i przemocy seksualnej oraz rozliczania biskupów z ich działań.,"Franciszek wprowadził obowiązek zgłaszania przez kleryków i zakonników przypadków pedofilii. Zalecił każdej diecezji uruchomienia łatwo dostępnego systemu przyjmowania sygnałów o nadużyciach.„Przestępstwa związane z wykorzystywaniem seksualnym obrażają naszego Pana, powodując u ofiar szkody fizyczne, psychiczne i duchowe oraz szkodzą wspólnocie wiernych” – podkreślił Franciszek. „Aby takie zjawiska, w jakichkolwiek formach, nie miały więcej miejsca, potrzebne jest nieustanne i głębokie nawrócenie serc, potwierdzone konkretnymi i skutecznymi działaniami, które angażowałyby wszystkich w Kościele, tak aby osobista świętość i zaangażowanie moralne mogły przyczynić się do krzewienia pełnej wiarygodności przepowiadania ewangelicznego i skuteczności misji Kościoła”.",,
Ostrzeżenie dla Iranu. USA skierowały na Bliski Wschód lotniskowiec i bombowce,USA skierowały grupę uderzeniową okrętów wojennych z lotniskowcem „Abraham Lincoln” i eskadrę bombowców na Bliski Wschód jako ostrzeżenie dla Iranu – poinformował w niedzielę doradca prezydenta Trumpa ds. bezpieczeństwa narodowego John Bolton. Dodatkowe siły zostają wysłane w rejon odpowiedzialności Centralnego Dowództwa (CENTCOM).,"Bolton podkreślił, że ma to być jasny sygnał dla Teheranu, iż jakikolwiek atak na interesy Stanów Zjednoczonych lub ich sojuszników spotka się z „bezlitosną siłą”. Dodał, że decyzję podjęto „w odpowiedzi na szereg niepokojących i eskalujących oznak i ostrzeżeń”. „Stany Zjednoczone nie dążą do wojny z Iranem, ale jesteśmy w pełni przygotowani, aby odpowiedzieć na każdy atak, czy to dokonany przez pośredników, Korpus Strażników Rewolucji Islamskiej, czy przez regularną armię irańską” – oświadczył Bolton. W ostatnim okresie doszło do bezprecedensowego zaostrzenia konfrontacji Waszyngtonu z Teheranem. Administracja Trumpa zacieśnia sankcje, dążąc do całkowitej izolacji Iranu i pozbawienia go dochodów z eksportu ropy, a niedawno uznała Korpus Strażników Rewolucji Islamskiej za organizację terrorystyczną. Korpus utworzony w 1979 roku jest jedną z dwóch gałęzi irańskich sił zbrojnych, obok Armii Islamskiej Republiki Iranu. Korpus odpowiedzialny jest za obronę rewolucji islamskiej, zwalcza ruchy niechętne islamskiemu ustrojowi Iranu, wspiera proirańskie organizacje zbrojne poza granicami Iranu. Korpus wspiera m.in. Hamas w Palestynie, Hezbollah w Libanie, a także zaangażowany jest militarnie w wojnę domową w Syrii, walcząc po stronie wojsk prezydenta tego kraju Baszara el-Asada. Posiada znaczące wpływy w polityce wewnętrznej Iranu oraz w jego gospodarce.",,
Prymas: Kościół mógłby pełnić rolę mediatora w sporze strajkujących z rządem,"Kościół mógłby pełnić rolę mediatora w sporze strajkujących nauczycieli ze stroną rządową. Jeżeli taka prośba pojawi się z obydwu stron sporu, to będzie ona poważnie rozważona – zadeklarował prymas Polski, abp Wojciech Polak.","Premier Mateusz Morawiecki wraz z wicepremier Beatą Szydło zaprosili reprezentacje rodziców, ekspertów, pedagogów, wychowawców, nauczycieli, związkowców i opozycji na rozmowy na temat oświaty w ramach „okrągłego stołu”, który ma się odbyć 26 kwietnia o godz. 12 na Stadionie Narodowym. Prymas na antenie RMF24 odniósł się do sugestii, że podczas obrad potrzebny może być mediator i być może najlepszą osobą byłby ktoś z episkopatu. – Zawsze odpowiadamy, że strony muszą o takiego mediatora poprosić – podkreślił abp Polak. Jak wskazał, jeśli taka prośba pojawi się z obydwu stron sporu, to Kościół mógłby pełnić taką rolę. – Jeżeli taka wola, czy taki głos będzie, myślę, że będzie on poważnie rozważony – zaznaczył prymas. Życzył, aby święta Wielkanocne przyniosły nauczycielom przede wszystkim dużo pokoju i pojednania. – Takiego, które będzie powodowało, że walcząc w słusznej sprawie, upominając się o słuszne rzeczy, że nie zapomnimy o tych, którzy są wśród nas i z którymi ten los dzielimy – wskazał prymas. Udział w okrągłym stole potwierdził szef ZNP Sławomir Broniarz, zaznaczając, że wątpliwości związkowców budzą czas i miejsce rozmów. Uczestnictwo w rozmowach zapowiedziała także szefowa Nowoczesnej Katarzyna Lubnauer. Koalicja Europejska zaapelowała do premiera Morawieckiego i prezesa PiS Jarosława Kaczyńskiego o zrealizowanie postulatów nauczycieli i zakończenie protestu. Lider PO Grzegorz Schetyna zadeklarował, że Koalicja wspiera nauczycieli i ich postulaty. O zakończenie protestu i rozpoczęcie rozmów na temat reformy oświaty w ramach okrągłego stołu w imieniu PiS w piątek zaapelowała rzeczniczka partii Beata Mazurek. W odpowiedzi na apel Koalicji podkreśliła, że „Koalicja Europejska jest w stanie obiecać wszystko, a po wyborach, jak zawsze, ze wszystkiego się wycofa”.",,
„Zdecydowane nie dla planu Rabieja”. Jacek Sasin o związkach partnerskich,"Prawo i Sprawiedliwość jest tolerancyjne, nie dopuścimy do tego, żeby ktoś w Polsce był prześladowany ze względu na poglądy, orientację seksualną, religię, pochodzenie – mówił wicepremier Jacek Sasin. – Ale „zdecydowanie nie” dla związków partnerskich – dodał.","– My jesteśmy tolerancyjni i to będziemy cały czas uważać za fundament również naszego rządzenia, żeby Polska była krajem, w którym nikt nie jest prześladowany ze względu na poglądy, ze względu na również orientację seksualna, religię, pochodzenie – do tego nigdy nie dopuścimy – powiedział Sasin w radiowej Jedynce.Jak zastrzegł, to jednak nie oznacza, że „będziemy promować rożnego rodzaju rozwiązania, które nie mieszczą się w pewnym kanonie kulturowym, w którym jest zdecydowana większość Polaków”. Pytany o związki partnerskie, powiedział „zdecydowanie nie”.– Mówimy bardzo wyraźnie, że ten plan, ja nazywam go planem Rabieja – bo rzeczywiście to wiceprezydent Warszawy Paweł Rabiej ten plan określił – można powiedzieć zdradził prawdziwy plan, tych, którzy dzisiaj mówią o tolerancji, a tak naprawdę są niezwykle nietolerancyjni dla wszystkich tych, którzy wyznają tradycyjne wartości – mówił wicepremier.Zdaniem Sasina plan ten zakłada: „najpierw związki partnerskie, potem małżeństwa homoseksualne, a w efekcie również prawo adopcji dzieci przez te homoseksualne małżeństwa”.– My bardzo wyraźnie mówimy, że dopóki Prawo i Sprawiedliwość rządzi, ten plan nie ma szans być zrealizowany – zaznaczył.Z kolei w „Kwadransie Politycznym” TVP1 Sasin powiedział, że listy wyborcze PiS są już gotowe. Zapowiedział, że zostaną one ogłoszone w najbliższych dniach, a „z dużą dozą prawdopodobieństwa” – jeszcze przed długim weekendem.",,
"„To rządy zgłaszają kandydatów, a nie krasnoludki czy sierotka Marysia”","– Kandydatura Jacka Saryusz-Wolskiego na szefa Rady Europejskiej powinna uzyskać ponadpartyjne poparcie. Ona zwiększa szanse na objęcie tej funkcji przez Polaka, ponieważ kandydatura Donalda Tuska budzi opór wielu krajów UE – powiedział w sobotę wiceprzewodniczący PE Ryszard Czarnecki (PiS).","MSZ oficjalnie potwierdziło zgłoszenie przez Polskę kandydatury eurodeputowanego PO Jacka Saryusz-Wolskiego na stanowisko przewodniczącego RE. Wcześniej komitet polityczny PiS podjął uchwałę, która zobowiązuje premier Beatę Szydło do sprzeciwienia się kandydaturze Donalda Tuska na tę funkcję. „Kłótnie są niepotrzebne”  – Dzisiaj kłótnie partyjne są niepotrzebne. Jest jeden oficjalny kandydat polskiego rządu. Uważam że polska opinia publiczna, także opozycja, powinny tego kandydata poprzeć. Podkreślam, że to rządy zgłaszają kandydatów na szefa Rady Europejskiej, a nie krasnoludki czy sierotka Marysia – mówił w TVP Info Ryszard Czarnecki.Ocenił, że rząd zgłaszając kandydaturę  Jacka Saryusz-Wolskiego zwiększa szanse na to, że szefem RE zostanie Polak, bo jeżeli „słyszymy o kandydatach z Danii czy z Austrii, to może Jacek Saryusz-Wolski będzie mniej kontrowersyjny”.",,
Zgłosił się drugi sygnalista ws. Trumpa i Ukrainy. Ma dysponować wiedzą z „pierwszej ręki”,"Drugi sygnalista, dysponujący wiedzą z pierwszej ręki o postępowaniu prezydenta USA Donalda Trumpa w sprawie Ukrainy, zgłosił się do wewnętrznego nadzoru amerykańskich służb wywiadowczych – poinformował w niedzielę prawnik tej osoby.","Adwokat Mark Zaid w programie stacji ABC „This Week” potwierdził doniesienia, że druga osoba, również ze społeczności wywiadowczej, rozmawiała z inspektorem generalnym tych służb. Zaid reprezentuje już sygnalistę, który jako pierwszy złożył skargę dotyczącą budzącej kontrowersje rozmowy Trumpa z prezydentem Ukrainy Wołodymyrem Zełenskim z 25 lipca br. Podczas tej rozmowy Trump poprosił Zełenskiego o wznowienie śledztwa dotyczącego Joe Bidena - swojego prawdopodobnego rywala w przyszłorocznych wyborach prezydenckich - oraz jego syna Huntera. Skarga pierwszego sygnalisty, a następnie opublikowanie odtworzonego z notatek zapisu rozmowy z 25 lipca, uruchomiła falę zarzutów wobec Trumpa. Chodzi o wywieranie presji na inne państwo w celu skłonienia go do ingerencji w amerykańskie wybory prezydenckie oraz próby zamaskowania tych zabiegów. W związku z tymi podejrzeniami Izba Reprezentantów wszczęła postępowanie, sprawdzające zasadność i możliwość rozpoczęcia procedury impeachmentu wobec prezydenta. Zabieganie za granicą o jakąkolwiek pomoc w kampanii stanowi złamanie prawa wyborczego USA.Zaid reprezentuje już sygnalistę, który jako pierwszy złożył skargę dotyczącą budzącej kontrowersje rozmowy Trumpa z prezydentem Ukrainy Wołodymyrem Zełenskim z 25 lipca br. Podczas tej rozmowy Trump poprosił Zełenskiego o wznowienie śledztwa dotyczącego Joe Bidena, swojego prawdopodobnego rywala w przyszłorocznych wyborach prezydenckich, oraz jego syna Huntera. Skarga pierwszego sygnalisty, a następnie opublikowanie odtworzonego z notatek zapisu rozmowy z 25 lipca, uruchomiła zarzuty wobec Trumpa o wywieranie presji na inne państwo w celu skłonienia go do ingerencji w amerykańskie wybory prezydenckie oraz próby zamaskowania tych zabiegów. W związku z tymi podejrzeniami Izba Reprezentantów wszczęła postępowanie, sprawdzające zasadność i możliwość wszczęcia procedury impeachmentu wobec prezydenta. Zabieganie za granicą o jakąkolwiek pomoc w kampanii stanowi złamanie prawa wyborczego USA. Trump odpiera zarzuty i powtarza, że rozmowa z Zełenskim była „perfekcyjna”.W ostatnich dniach Trump o prowadzenie śledztwa w sprawie Bidena i jego syna apelował także do Chin. Associated Press ocenia, że prezydent i jego osobisty prawnik Rudy Giuliani starają się wzbudzić podejrzenie, że Hunter Biden miał biznesowe powiązania z Chinami; przypomina też, że nie ma dowodów na zarzuty, które stawia Trump, ani podstaw, by sądzić, że były wiceprezydent mógł czerpać korzyści z przedsięwzięć syna.Apele do Ukrainy i Chin wywołały sprzeciw w Partii Republikańskiej i skłoniły senatorów Mitta Romneya, Bena Sasse'a i Susan Collins do wyrażenia zaniepokojenia faktem, że Trump może zwracać się do obcych państw o pomoc w kampanii prezydenckiej.",,
Premier: Wydarzenia z Myslowitzgrube i z „Wujka” łączy ogromne pragnienie wolności i godności,"Protestujący 100 lat temu przed Myslowitzgrube chcieli chleba i zapłaty za pracę, zaś ci z „Wujka” stanęli w grudniu 1981 roku przeciwko wprowadzeniu stanu wojennego. Te wydarzenia łączy ogromne pragnienie wolności i godności ludzkiej – napisał na Twitterze premier Mateusz Morawiecki.","W czwartek w Katowicach z udziałem prezydenta Andrzeja Dudy i premiera Mateusza Morawieckiego odbyły się centralne uroczystości Święta Wojska Polskiego. Głównym punktem obchodów była wojskowa defilada „Wierni Polsce”, która przeszła ulicami miasta. I powstanie śląskie było spontanicznym zrywem polskiej ludności, którego celem miało być przyłączenie Górnego Śląska do Polski. Impulsem do tego wybuchu była masakra przed kopalnią Mysłowice 15 sierpnia 1919 r., kiedy od niemieckich kul zginęło siedmiu górników, dwie kobiety i 13-letni chłopiec. Powstanie wybuchło 17 sierpnia i trwało do 24 sierpnia. Choć zakończone porażką, przygotowało grunt pod dwa kolejne zrywy. II powstanie śląskie wybuchło w sierpniu 1920 r., a trzecie – w nocy z 2 na 3 maja 1921 r. Jego efektem było przyznanie Polsce znacząco większej części Górnego Śląska, niż początkowo zamierzano, po marcowym (w 1921 r.) plebiscycie w sprawie przynależności państwowej tych ziem.",,
Bodnar zabrał głos w sprawie sędziego Juszczyszyna,Rzecznik Praw Obywatelskich poprosił o wyjaśnienia w sprawie działań wobec sędziego Pawła Juszczyszyna sędziowskiego rzecznika dyscyplinarnego Piotra Schaba i prezesa olsztyńskiego sądu rejonowego Macieja Nawackiego – podało Biuro RPO.,"„Sędziowie mają prawo podejmować wszelkie środki, by rozstrzygnąć wątpliwości co do niezawisłości sędziów, którzy orzekali wcześniej w danej sprawie. Dlatego za realizowanie konstytucyjnego prawa każdego do sądu nie powinni być pociągani do odpowiedzialności dyscyplinarnej” – podkreślono w komunikacie RPO.  Sędzia Paweł Juszczyszyn delegowany do Sądu Okręgowego w Olsztynie rozpatrujący apelację w sprawie cywilnej uznał za konieczne rozstrzygnięcie, czy sędzia nominowany przez nową KRS był uprawniony do orzekania w pierwszej instancji. W wydanym postanowieniu nakazał Kancelarii Sejmu przedstawienie m. in. list poparcia kandydatów do Krajowej Rady Sądownictwa.  Po tym, gdy sędzia Juszczyszyn zażądał od Kancelarii Sejmu list poparcia dla kandydatów do nowej KRS, został odwołany przez ministra sprawiedliwości Zbigniewa Ziobrę z delegacji do olsztyńskiego sądu okręgowego z sądu rejonowego.  W końcu listopada prezes Sądu Rejonowego w Olsztynie Maciej Nawacki wydał zarządzenie, na mocy którego – ze skutkiem natychmiastowym – na miesiąc zawiesił sędziego Juszczyszyna w wykonywaniu obowiązków. Zarządzenie to zostało przekazane Izbie Dyscyplinarnej Sądu Najwyższego i ona zdecyduje, czy przedłuży okres zawieszenia, czy nie. „Działania rzecznika dyscyplinarnego mogą w sposób przekraczający zasadę niezawisłości sędziów ingerować w sprawowanie władzy sędziowskiej. Mogą bowiem wywołać u sędziów obawy poniesienia negatywnych konsekwencji podejmowania działań mających na celu wyjaśnienie wszystkich okoliczności, także procesowych, koniecznych do rozstrzygnięcia spraw, co stanowi konieczny element pełnej realizacji prawa do sądu” – zaznaczył RPO, odnosząc się do postępowania dyscyplinarnego wobec Juszczyszyna. Jak zaznaczył, postanowienie sędziego Juszczyszyna było realizacją wynikających z prawa europejskiego zobowiązań sądu krajowego do zapewnienia rzeczywistej i efektywnej ochrony sądowej praw obywateli, zgodnie z orzeczeniem Trybunału Sprawiedliwości UE z 19 listopada. „Za działania w celu zabezpieczenia realizacji tego prawa sędziowie, wypełniając swój prawny obowiązek, nie powinni być pociągani do odpowiedzialności dyscyplinarnej” – dodał RPO.  RPO spytał rzecznika dyscyplinarnego m.in. o to, na czym dokładnie polega naruszenie prawa przez Juszczyszyna i co uzasadnia zakwalifikowanie jego działań jako przestępstwa przekroczenia uprawnień funkcjonariusza publicznego. Rzecznik zajął się też zbadaniem decyzji o zawieszeniu Juszczyszyna w czynnościach.  „Biorąc pod uwagę wymogi stawiane przez normy polskiego prawa konstytucyjnego, w szczególności prawo do sądu i zasadę niezawisłości sędziów (...), RPO stoi na stanowisku, że sędziowie mają prawo podejmować, w ramach prowadzonych postępowań sądowych, wszelkie środki niezbędne dla ustalenia, czy wymogi te są w nich spełniane i dla zapewnienia ich ostatecznej realizacji, o ile tylko pojawią się uzasadnione okolicznościami wątpliwości co do niezawisłości sędziów, którzy orzekali wcześniej w przedłożonej im sprawie” – wywodzi RPO.  Jak poinformowało Biuro RPO, dwa odrębne pisma w tej sprawie Rzecznik skierował do sędziów Schaba i Nawackiego. W obu tych wystąpieniach poprosił o przedstawienie wyjaśnień w sprawie w terminie siedmiu dni od otrzymania jego pisma.  Po cofnięciu delegacji sędzia Juszczyszyn wydał oświadczenie, w którym podkreślił, że prawo stron do rzetelnego procesu jest dla niego ważniejsze od jego sytuacji zawodowej. „Sędzia nie może bać się polityków, nawet jeśli mają wpływ na jego karierę. Apeluję do koleżanek i kolegów sędziów, aby zawsze pamiętali o rocie ślubowania sędziowskiego, orzekali niezawiśle i odważnie” – mówił sędzia.",,
"Jan Rulewski: Zdobyliśmy koronę miast, będziemy rządzić w wielu sejmikach","– Zdobyliśmy koronę miast i będziemy rządzić w wielu sejmikach. Trzeba będzie oddać dwa, góra trzy sejmiki, dlatego, że PiS zapomniał o regułach demokracji, które w każdym, państwie zakładają się, że tworzy się koalicje – tak Jan Rulewski (PO) komentował w „Gościu Wiadomości” wyniki wyborów samorządowych. – Nie popadamy w triumfalizm, ale wygraliśmy te wybory. Jest pewien niedosyt, ale w dużych miastach taka jest struktura elektoratu – mówił Marcin Horała (PiS).","Senator Jan Rulewski nie uważa wyniku Koalicji Obywatelskiej za słaby. Wskazywał, że choć Prawo i Sprawiedliwość wygrało w dziewięciu województwach, to wcale nie znaczy, że będzie rządzić w sejmikach.  – Zdobyliśmy koronę miast i będziemy rządzić w wielu sejmikach. Trzeba będzie oddać dwa, góra trzy sejmiki, dlatego, że PiS zapomniał o regułach demokracji, które w każdym, państwie zakładają się, że tworzy się koalicje. Tak, więc to jałowe zwycięstwo – stwierdził. Rulewski podkreślił, że opozycję „czeka ciężka praca nad stworzeniem alternatywy programowej” na zbliżające się wybory europejskie i parlamentarne. Senator PO stwierdził także, że opozycja „dała się wyprzeć ze środka” sceny politycznej. – Jest zła atmosfera w stosunkach między nami a Kościołem. Zagospodarowało to PiS. A my nie możemy z tego zrezygnować, bo środek należy do nas – zaznaczył senator. Horała podkreślał, że PiS powiększyło „stan posiadania”, a według niego największym przegranym tych wyborów jest Polskie Stronnictwo Ludowe. – Nie popadamy w triumfalizm, ale wygraliśmy te wybory. Jest pewien niedosyt, ale w dużych miastach taka jest struktura elektoratu – mówił Marcin Horała (PiS) zaznaczając, że „historycznie, był to jeden z najlepszych wyników w wyborach samorządowych”.",,
„Ryzyko użycia broni atomowej najwyższe od czasu II wojny światowej”,"Ryzyko użycia broni atomowej jest najwyższe od czasu II wojny światowej – ocenia Renata Dwan, dyrektor Instytutu ONZ ds. Badań Naukowych nad Rozbrojeniem. Jak podkreśla, „świat powinien traktować to zagrożenie bardziej poważnie”.","Dwan zwraca uwagę, że wszystkie kraje posiadające broń atomową obecnie realizują programy jej modernizacji. Do tego dochodzi – wskazuje –strategiczna rywalizacja między Chinami i USA, która zmienia rzeczywistość kontroli zbrojeń.Ekspertka tłumaczy również, że tradycyjne metody kontroli zbrojeń są osłabiane przez pojawianie się nowych typów konfliktów, a także rosnącą obecność grup zbrojnych, sił sektora prywatnego oraz nowych technologii, które zacierają różnice między ofensywą i obroną.Dyrektor wyraża zdziwienie w rozmowie z Agencją Reutera, że media nie skupiają się nad tym iż, „ryzyko wojny atomowej jest obecnie szczególnie wysokie, a ryzyko skorzystania z broni atomowej, jest najwyższe od czasu II wojny światowej”.",,
Prowokacja połączona z szantażem Ewy Gawor byłej funkcjonariuszki MSW Kiszczaka,"Co roku na kilka godzin przed dniem Święta Narodowego 11 listopada, spod ziemi wychylają głowy ideologiczne i polityczne monstra, które chcą zohydzić Polakom ten ważny dzień.  W dorocznym rytuale aktywnie uczestniczy po raz kolejny Ewa Gawor, dyrektor biura do spraw bezpieczeństwa w warszawskim ratuszu – mocno zakorzeniona w sprawach bezpieczeństwa PRL.","Jak co roku w ostatnich godzinach przed dniem Święta Narodowego 11 listopada, spod ziemi wychylają głowy ideologiczne i polityczne monstra. Chorobotwórcze epidemie próbujące zainfekować dumę, radość i chwile podniosłej zadumy milionów Polaków. Przedziwne maszkary - politycy opozycji, lewicowi fanatycy, pogrobowcy PRL, dla których byli komuniści są ciągle wzorem, oraz najróżniejsi łobuzi i łajdacy, którzy gotowi są aktywnie uczestniczyć w prowokacjach bądź urządzać je samodzielnie, w jednym tylko celu – zohydzić radość milionom rodaków, często traktowanych jak wrogów. Bez powodu i uzasadnienia. Wedrzeć się pod fałszywymi maskami w szeregi Polaków, chcących zademonstrować swoją przynależność do wspólnoty narodowej, swoje oddanie oraz gotowość służenia ojczyźnie. Oddać hołd naszym wspaniałym przodkom, walczących o odzyskanie niepodległości. Tymczasem zwykle znajdują się zwyrodnialcy, którzy przez zaplanowane prowokacje, chcą rozpętywać uliczne zadymy, awantury, bijatyki i starcia z policją, aby wszystkimi negatywnymi konsekwencjami obciążyć rządzący obóz i nienawistną partię. Być może takie właśnie łotrzyki spełniają zapowiedzi jednej z owych maszkar, które przy takich okazjach, jaką jest największe Święto Narodowe wychylają się na powierzchnię, by zaistnieć w możliwie najgorszy sposób. W tym dorocznym rytuale aktywnie uczestniczy po raz kolejny Ewa Gawor, dyrektor biura do spraw bezpieczeństwa w warszawskim ratuszu. Mocno zakorzeniona w sprawach bezpieczeństwa PRL, kiedy to po skończeniu Wyższej Szkoły Oficerskiej MSW im. Feliksa Dzierżyńskiego pracowała jako funkcjonariuszka w stopniu podporucznika za czasów gen. Czesława Kiszczaka w jego resorcie.",,
Światowy Dzień Pokoju. Papież Franciszek z nauką dla polityków,W tym roku Światowy Dzień Pokoju jest obchodzony pod hasłem „Dobra polityka służy pokojowi”. Na tę okazję orędzie przygotował papież Franciszek. Pomysłodawcą Światowego Dnia Pokoju był w 1967 r. papież Paweł VI.,"W orędziu papież Franciszek apeluje do polityków o podjęcie konkretnych działań.  „Wiemy o tym: dążenie do władzy za wszelką cenę prowadzi do nadużyć i niesprawiedliwości. Polityka jest istotnym nośnikiem budowania obywatelstwa i dzieł człowieka, ale kiedy ci, którzy ją pełnią, nie przeżywają jej jako służby dla ludzkiej społeczności, może stać się narzędziem ucisku, marginalizacji, a nawet zniszczenia” – podkreśla papież w orędziu.  W ocenie Ojca Świętego „zadanie i odpowiedzialność polityczna stanowią stałe wyzwanie dla wszystkich, którzy otrzymują mandat, by służyć swojej ojczyźnie, aby chronić jej mieszkańców i działać na rzecz stworzenia warunków dla godnej i sprawiedliwej przyszłości"".  Papież Franciszek przypomina w nim „Błogosławieństwa polityka”, zaproponowane przez wietnamskiego kardynała Françoisa Xaviera Nguyen Van Thuana, zmarłego w 2002 r., który był wiernym świadkiem Ewangelii.  „Błogosławiony polityk, który dobrze rozumie swoją rolę w świecie. Błogosławiony polityk, którego postępowanie jest przykładem wiarygodności. Błogosławiony polityk, który pracuje dla wspólnego dobra, a nie dla własnego interesu. Błogosławiony polityk, który jest wierny sobie. Błogosławiony polityk, który trudzi się na rzecz budowania jedności. Błogosławiony polityk, który dąży do radykalnej zmiany. Błogosławiony polityk, który potrafi słuchać. Błogosławiony polityk, który się nie lęka” – głosił wietnamski kardynał. Zdaniem papieża każde odnowienie funkcji elekcyjnych, każdy termin wyborczy, każdy etap życia publicznego jest okazją, by powracać do źródła i punktów odniesienia, które inspirują sprawiedliwość i prawo. „Jesteśmy tego pewni: dobra polityka służy pokojowi; szanuje i krzewi podstawowe prawa człowieka, które są także wzajemnymi obowiązkami, tak, aby między obecnymi a przyszłymi pokoleniami nawiązała się więź zaufania i wdzięczności” – głosi papieskie orędzie.  „Błogosławiony polityk, który się nie lęka” Papież Franciszek zwraca w nim też uwagę na wady polityki, wynikające zarówno z niekompetencji osobistej, jak i z wypaczeń w środowisku politycznym i w instytucjach.  „Jest oczywiste dla wszystkich, że wady życia politycznego odbierają wiarygodność systemom, w obrębie których jest ona prowadzona, a także autorytetowi, decyzjom i działaniom ludzi, którzy się jej poświęcają. Te wady osłabiające ideał autentycznej demokracji są hańbą życia publicznego i zagrażają pokojowi społecznemu: korupcja – w jej wielu formach bezprawnego przywłaszczania sobie dóbr publicznych lub instrumentalizacji ludzi, odmawianie prawa, brak poszanowania reguł wspólnotowych, bezprawne bogacenie się, uzasadnianie władzy siłą lub arbitralnym pretekstem »racji stanu«, skłonność okopywania się przy władzy, ksenofobia i rasizm, zaniechanie troski o Ziemię, nieograniczona eksploatacja zasobów naturalnych ze względu na doraźny zysk, pogarda dla tych, którzy zostali zmuszeni, by udać się na wygnanie” – wskazuje papież w orędziu. Na zakończenie orędzia papież Franciszek zwraca się z apelem o odrzucenie wojny i strategii strachu.  Światowy Dzień Pokoju ustanowił św. Paweł VI „Sto lat po zakończeniu pierwszej wojny światowej, wspominając ludzi młodych, którzy zginęli w czasie bitew i udręczoną ludność cywilną, znamy dziś bardziej niż kiedykolwiek straszliwą naukę wojen bratobójczych, a mianowicie, że pokój nigdy nie może sprowadzać się jedynie do równowagi sił i strachu. Utrzymywanie drugiego w zagrożeniu oznacza sprowadzanie go do stanu przedmiotu i zanegowanie jego godności. Z tego powodu stwierdzamy, że eskalacja zastraszenia, jak również niekontrolowane rozprzestrzenianie broni są sprzeczne z moralnością i poszukiwaniem prawdziwej zgody. Terror wobec osób najbardziej podatnych na zagrożenia przyczynia się do wygnania całych grup ludności w poszukiwaniu ziemi pokoju” – podkreśla papież w orędziu.",,
CBOS: 56 proc. Polaków za budową pomnika ofiar katastrofy smoleńskiej,"Ponad połowa Polaków (56 proc.) chce, by w Warszawie stanął pomnik upamiętniający wszystkie ofiary katastrofy smoleńskiej. 35 proc. odnosi się krytycznie do tego pomysłu, a 9 proc. nie ma w tej kwestii zdania – wynika z grudniowego sondażu CBOS.","Dla porównania, w 2010 r. zwolennikami budowy pomnika ofiar katastrofy smoleńskiej było 76 proc. ankietowanych, a przeciwnikami – 19 proc. respondentów. Brak opinii na ten temat zadeklarowało wówczas 5 proc. badanych. Według CBOS, „wielozmiennowe analizy statystyczne” wskazują, że stosunek do budowy pomnika ofiar katastrofy smoleńskiej w Warszawie jest „jest bardzo upolityczniony – najbardziej różnicują go poglądy polityczne badanych oraz ich afiliacje partyjne”.„Najwięcej zwolenników jego budowy jest wśród respondentów o orientacji prawicowej. Ponadto w tej grupie poparcie dla budowy takiego pomnika jeszcze nieco wzrosło (z 68 proc. w roku 2015 do 73 proc. w 2017). Jednocześnie spadło poparcie dla powstania w Warszawie pomnika ofiar katastrofy smoleńskiej wśród badanych definiujących swoje poglądy polityczne jako centrowe (z 62 proc. do 50 proc.) oraz tych, którzy nie potrafią określić swojej orientacji politycznej na osi lewica-centrum-prawica (z 59 proc. do 46 proc.). Najwięcej przeciwników jego budowy jest wśród osób identyfikujących się z lewicą (46 proc.)” – czytamy w komentarzu do badania. Sondaż CBOS wykazał również, że zwolennikami budowy w Warszawie pomnika prezydenta Lecha Kaczyńskiego jest 34 proc. badanych. 13 proc. ogółu stwierdziło, że taki pomnik zdecydowanie powinien stanąć, a 21 proc., że pomnik raczej powinien zostać wybudowany. Przeciwnicy jego powstania stanowią 53 proc. i w porównaniu z 2010 r. ich odsetek zmalał o 5 pkt proc. W stosunku do tego okresu o 5 pkt proc. zwiększył się natomiast odsetek osób niemających wyrobionego zdania w kwestii budowy pomnika, który wyniósł 13 proc.",,
Kolejki nie tylko na Giewont. Nepal ograniczy wyjścia na Everest,"Powołana przez rząd Nepalu specjalna komisja rozważa wprowadzenie bardziej surowych kryteriów dla himalaistów, którzy będą chcieli zaatakować najwyższy szczyt świata Mount Everest (8850 m n.p.m.). Wymagane mają być między innymi doświadczenie i dobry stan zdrowia.","Tegoroczny sezon wiosenny (od marca do maja) był jednym z najgorszych w historii Czomolungmy. Zginęło 11 osób, które chciały stanąć na „dachu świata”. Dziewięć z nich atakowało szczyt po nepalskiej stronie. Furorę w mediach robiły też zdjęcia pokazujące ludzi stojących w kolejce na wysokości ponad 8000 m. Władze Nepalu były krytykowane za wydawanie zbyt wielu pozwoleń, dlatego planowane są obostrzenia przepisów.  Zakładają one, że każdy, kto będzie chciał wejść na Mount Everest, musi wcześniej zdobyć przynajmniej jeden szczyt powyżej 6500 m n.p.m., przejść odpowiednie szkolenie, przedłożyć zaświadczenie o dobrym stanie zdrowia i mieć wykupione ubezpieczenie, które pokryłoby koszty ewentualnej akcji ratunkowej.",,
SLD wycofa wniosek o referendum?,"Sojusz Lewicy Demokratycznej rozważa wycofanie wniosku o referendum emerytalne. Szef SLD Leszek Miller powiedział na antenie Polskiego Radia, że jego partia podejmie we wtorek decyzję w tej sprawie.","Lider SLD nie wykluczył rezygnacji z wniosku, bo – jak tłumaczył – kluby PO, PSL i Ruch Palikota mają większość parlamentarną, która pozwoli na odrzucenie tej inicjatywy. – W tej sytuacji zbieranie podpisów pod wnioskiem może się okazać bezzasadne – dodał Miller.Zapytany o to, czy możliwa jest wspólna lista SLD-RP w wyborach do europarlamentu, Leszek Miller powiedział, że to zależy, jaką politykę programową będzie prowadziła partia Janusza Palikota. Miller mówił, że obecnie RP jest w nieformalnej koalicji z PO i PSL. Zwrócił uwagę, że ugrupowanie poparło reformę emerytalną i „pozostało w tej sprawie głuche na postulaty związków zawodowych”. Sejm skierował ostatnio do prac w komisji nadzwyczajnej rządowy projekt ustawy emerytalnej. Podnosi on wiek emerytalny kobiet i mężczyzn do 67 roku życia. Zakłada też, że wiek emerytalny będzie stopniowo zrównywany już od początku przyszłego roku. Kobiety osiągną wiek emerytalny w 2040 roku, mężczyźni w 2020 roku. Wprowadzono też emerytury cząstkowe. Kobiety będą mogły przejść na emeryturę po ukończeniu 62 lat i przepracowaniu 35, a mężczyźni po ukończeniu 65 lat i przepracowaniu 40.",,
Przepychanki w gdańskim porcie. Aktywiści Greenpeace zablokowali statek,"Funkcjonariusze Morskiego Oddziału Straży Granicznej podjęli w porcie w Gdańsku siłową interwencję na żaglowcu Rainbow Warrior, należącym do Greenpeace. Jednostka blokowała statek z transportem węgla z Mozambiku.","Do incydentu doszło w poniedziałek w przed północą. P.o. rzecznika prasowego komendanta Morskiego Oddziału Straży Granicznej w Gdańsku Tadeusz Gruchalla przekazał, że do placówki straży doprowadzonych zostało 18 aktywistów Greenpeace.Według komunikatu prasowego Greenpeace „zamaskowani funkcjonariusze straży granicznej z bronią maszynową wtargnęli na pokład żaglowca Rainbow Warrior”, „grozili bronią, rozbili okno i dostali się na mostek”.Gruchalla wyjaśnił, że kilka godzin wcześniej członkowie Greenpeace, używając trzech pontonów, podpłynęli pod samą burtę statku z węglem z Mozambiku zmierzającego do portu w Gdańsku. – Dwa pontony próbowały skutecznie nie wpuścić statku do portu. Członkowie Greenpeace nie reagowali na wielokrotne wezwania funkcjonariuszy straży granicznej do poddania się kontroli – dodał.Zaznaczył, że podczas przesłuchań aktywistów ustalana będzie ich rola w naruszeniu przepisów bezpieczeństwa żeglugi i ustawy o straży granicznej.Przedstawiciele Greenpeace poinformowali media, że podczas akcji protestacyjnej na burcie statku płynącego z Afryki namalowali napis „Węgiel stop”. Według organizacji protest miał charakter pokojowy i miał zwrócić uwagę polskiego rządu na „pilną potrzebę działań na rzecz ochrony klimatu i konieczność odejścia od węgla do 2030 r.”.",,
Media: Antysemityzm i stosunek do brexitu „twardej lewicy” przyczyną rozłamu w Partii Pracy,"Wtorkowe wydania brytyjskich gazet skupiły się na reakcjach na rozłam w opozycyjnej Partii Pracy. W opinii mediów lider ugrupowania Jeremy Corbyn został ostrzeżony, że liczba posłów decydujących się na rezygnację z członkostwa może jeszcze wzrosnąć.","Gazety zwróciły szczególną uwagę na słowa wiceszefa Partii Pracy Toma Watsona, który w nagraniu zamieszczonym na Facebooku ocenił, że decyzja siedmiorga posłów o odejściu z ugrupowania to „smutny dzień dla nas wszystkich”. Ostrzegł też dominujące w ugrupowaniu radykalnie lewicowe skrzydło, że jest to „moment żalu i refleksji, a nie złości i triumfalnego tonu”. „Twardą lewicę zbyt łatwo kusi używanie języka herezji i oszustwa. Narracje o zdradzie i wykrzykiwanie obelg wobec tych, którzy odeszli, niektórym może poprawić humor, ale nie zmieni nic, jeśli chodzi o powody, dla których nasi koledzy mogli chcieć zrezygnować (z członkostwa)” – tłumaczył. ",,
"11 listopada to data mityczna. Polskim Piemontem, już w październiku, był Cieszyn","11 listopada jest datą symboliczną, odzyskiwanie niepodległości to był długotrwały proces zakończony zwycięstwem nad bolszewikami. Polskim Piemontem było Księstwo Cieszyńskie, które wybiło się na niepodległość już 19. października 1918. Potem padło ofiarą zdradzieckiego najazdu – mówi w rozmowie z portalem tvp.info dr Bohdan Urbankowski.","Państwa zachodnie obchodzą dziś setną rocznicę zakończenia pierwszej wojny światowej. Co stało się 11 listopada 1918 r. w Polsce? Jedenasty dzień listopada stał się rocznicą niejako świętem mitycznym, symbolicznym ustanowionym dopiero w 1937 r. po długich dyskusjach. Natomiast rzeczywiście w kontekście międzynarodowym ten moment podpisania rozejmu w Compiègne jest uznawany za koniec pierwszej wojny, więc my wstępując do rodziny demokracji Zachodnich, zwycięzców Niemiec przejęliśmy na sztandary tę rocznicę -  ofiarując jako wpisowe rozgromienie barbarzyńskiej Rosji Sowieckiej. Ale sam dzień 11 listopada 1918 r. z punktu widzenia Polski ma niewielkie znaczenie. Musieliśmy walczyć prawie ze wszystkimi sąsiadami: napadli na nas Czesi, walczyliśmy z Ukraińcami w Małopolsce Wschodniej i z Niemcami w czasie trzech powstań śląskich a wcześniej w Powstaniu Wielkopolskim. Do tego oczywiście grożąca zagładą całej Europie wojna z Rosją - potrójnie barbarzyńską: militarnie, ideowo i obyczajowo. Myślę że z militarnego  punktu widzenia najsensowniej byłoby obchodzić jako początek polskiej niepodległości koniec wojny z bolszewikami. Jeżeli nie koniec wyprawy na Korosteń, to choćby zakończenie bitwy nad Niemnem. W listopadzie 1918 roku miał lat 50 - w tym 3 lata szkolnej konspiracji, blisko  rok współpracy z rosyjskimi spiskowcami, 5 lat Sybiru, 20 lat stał na czele PPS, po 2 dowodzenia związkami strzeleckimi i ZWC, ponad rok więzienia w Magdeburgu, a w 1918 został Naczelnikiem Państwa, które było w fazie narodzin i trzeba było nadludzkich wysiłków by utrzymało się przy życiu. Określenie „Mąż Opatrznościowy” wyszło z polskiego języka, ale myślę, że w odniesieniu do Piłsudskiego należałoby je przypomnieć.    Jednak tę wojnę o niepodległość toczyło już odrodzone w 1918 r., uznawane przez społeczność międzynarodową państwo polskie. Tak, to ważne, chociaż państwa Zachodu mogły nam ofiarowywać niepodległość jak Zagłoba Niderlandy królowi szwedzkiemu. Niepodległość trzeba było wywalczyć tu, nad Wisłą. Trzeba jednak ciągle podkreślać, że wybicie się na niepodległość, to nie był jednorazowy akt ogłoszenia jakiegoś dokumentu lecz długi proces, którego korzenie sięgają Konfederacji Barskiej i powstań narodowych. I nie był to także proces, który zaczął się w jednym miejscu. Kajdany niewoli zaczęło zrywać niezależnie od siebie wiele ośrodków. Mam nadzieję, że historycy się wreszcie zgodzą co do tego, że polskim Piemontem, namiastką wolnej Polski, było małe księstwo cieszyńskie, gdzie polski ośrodek władzy działał już od 19. października. Potem był Tarnów o kilka godzin nawet wcześniej niż Kraków. Zatrzymajmy się jednak na Kresach Południowych. Określił Pan Księstwo Cieszyńskie mianem polskiego Piemontu. My, Polacy, nauczyliśmy się traktować jako oczywisty, wręcz naturalny, podział tej ziemi, dokonany w latach 1919-1920 i później ponownie po 1945 r. Ten podział to skutek czeskiej napaści. Mieliśmy wtedy poważne kłopoty na froncie wschodnim, nasza niepodległość wręcz wisiała na włosku, a Czesi po prostu wsadzili nam nóż w plecy. Zagarnęli początkowo większość Ziemi Cieszyńskiej, potem odbiliśmy trochę zabranego terytorium. Dokonali haniebnej zbrodni na polskich jeńcach w Stonawie. Nasza walka o niepodległość w ogóle nie była łatwa i nie ograniczała się do frontu wschodniego, był także front wewnętrzny „Targowica” to nie epizod, to nurt . Piemont to wymowny symbol, początek włoskiej państwowości. Cieszyn w polskiej świadomości tak nie funkcjonuje. Nie wyolbrzymiając jego roli oddajmy mu sprawiedliwość historyczną: byli pierwsi. Polska miała w swych dziejach różny kształt i wielkość - była Rzeczpospolita Obojga Narodów, ale było też księstwo Warszawskie a nawet sama wyzwolona na 63 dni Powstania Warszawa. Piemont to dość pojemna metafora polityczna. W pewnym momencie komuniści nazywali polskim Piemontem Lwów pod sowiecką okupacją, bo z tego niby Piemontu wywodzili się funkcjonariusze PRL-owskiej władzy, literaci, filozofowie politycy.  „Krwawa Luna” Hilary Minc, Adam Schaff, Adam Ważyk - oni wszyscy uważali się za „piemontczyków” termin ten był nawet uzywany w publicystyce PRL. Cieszyn oczywiście nie narzucił Polsce ani swojej, ani obcej władzy. W przypadku Cieszyna mam na myśli wyłącznie tyle, że był to skrawek wolnej ziemi, namiastka polskiej państwowości. Przypomnijmy też postać Józefa Kiedronia, który potem nie odcinał kuponów, nie został jednym z beneficjentów II RP; a to on podpisywał m.in. umowę graniczną z Czechami. Skoro pamiętamy o Korfantym, o Dmowskim, to pamiętajmy i o Kiedroniu. W drugim tygodniu listopada, w zasadzie dopiero po przyjeździe Piłsudskiego, więc może nie tyle 11. listopada, co 10. listopada, zaczyna się wyzwalać Warszawa. Dziesiąty to dzień, w którym Piłsudski wraca z Magdeburga, gdy odbywa pierwsze rozmowy polityczne. I wtedy właśnie okazuje się czymś wręcz oczywistym, że on będzie tym, który zjednoczy Polskę. Bo, jak wspominałem, mamy już polską władzę w Księstwie Cieszyńskim, w Krakowie itd. ponadto jeszcze socjalistyczny rząd Ignacego Daszyńskiego w Lublinie, rwie się ku wolności Wielkopolska, a więc grozi nam odrodzenie się Polski znów podzielonej, już nie między zaborców, ale na dzielnice, jak za Piastów. I Polacy widząc wielkość, widząc dorobek Piłsudskiego, znając jego legendę, która sięga młodzieńczych spisków, sięga Sybiru, legionów niejako przyjmują za oczywiste, że to on musi być reprezentantem narodu, musi dzierżyć władzę bez względu na to, jaka będzie jej formuła. Ostatecznie przyjął on tytuł naczelnika, tytuł kościuszkowski. Wtedy zaczynają się do niego zgłaszać te wszystkie lokalne ośrodki władzy, staje się oczywistym przywódcą. Dzięki niemu potem mamy wybory parlamentarne i dzięki niemu mamy ustrój demokratyczny bo przecież mógł zostać dyktatorem może i monarchą – monarchie wciąż wtedy istniały.Dlaczego więc Józef Piłsudski przyjął takie rozwiązania ustrojowe? On wciela w życie tę Rzeczpospolitą Obojga narodów, którą poznał poprzez rodzinne opowieści, literaturę romantyczną. Był przecież zakochany w Słowackim, znał na pamięć olbrzymie fragmenty Mickiewicza i był w pewnym sensie uczniem Sienkiewicza. Te wszystkie idee realizują Polacy, piłsudczycy ale przecież nie tylko oni, budując Drugą Rzeczpospolitą. Ta wielka literatura romantyczna, to jest testament dawnej Polski zawierający zapis tego, jakie mają być urzędy, jakie obyczaje, jakie wierzenia. Nie może nie przypomnieć się Norwid,  który napisał w Prometidionie że to czego pokolenia nie zdołają dokonać czynem, zapisujemy w testamencie potomnym, takim testamentem jest literatura, szerzej sprawę ujmując tradycja, kod kulturowy. być może oni to zrealizują. Oczywiście w trakcie odbudowywania Niepodległej zdarzały się konflikty, dochodziło do walk wewnętrznych, był zamach majowy na który można spojrzeć także jako na starcie dawnych lojalistów z niepodległościowcami. Żadna ze stron nie opowiadała się oczywiście za zaborcami, nie te czasy, ale obydwie broniły swoich biografii, swoich charakterów, Bo jak się mówi słowa zmieniają się w czyny, czyny w charakter, charakter w los. Gdyby nie kryzys trzech państw zaborczych, to przecież Witos byłby dalej chłopskim posłem do Wiednia, Dmowski robiłby karierę w piątej czy dziesiątej Dumie, Korfanty gadał by ze autentycznym wzruszeniem o Polsce w Landtagu czy nawet Reichstagu, Rozwadowski, Zagórski, Malczewski zapewne zostaliby austriackimi generałami. Proszę zauważyć ciągłość pewnych podstaw: przy tobie Najjaśniejszy Panie stoimy i stać chcemy  a po latach przyjaźń ze Związkiem Radzieckim wpisywana do konstytucji. Nawiązując do testamentu chciałbym wybiec nieco dalej w przyszłość. Następcom Marszałka przyszło kierować Polską w trudnym okresie. Panuje opinia, że gdyby Piłsudski zmarł nieco później, podjąłby lepsze decyzje, historia Polski potoczyłaby się bardziej szczęśliwie. Tym pytaniem wkraczamy już w obszar historii alternatywnej, trudnej do zweryfikowania, gdy nie mówimy już o samych dziejach, ale tak naprawdę to wyrażamy własne sympatie  do konkretnych polityków i własne marzenia o stwarzaniu świata, a w każdym razie o tworzeniu historii. Taką historią alternatywną była obowiązująca w PRL teza, że gdybyśmy związali się z Sowietami to być może w ogóle nie byłoby wojny światowej, że Rosjanie chcieli nam pomóc. O tym, że nas napadli 17 września nawet nie śmiano wspominać.  Dziś popularne nawet modne jest mówienie, może trochę też wzmacniane przez Brukselę i trzęsących nią Niemców, że w 1939 uratowałby nas sojusz z Berlinem, że wspólnie to byłaby potęga. To tylko ekspresja aktualnej sytuacji politycznej, jak sądzę, bez pokrycia. Niemcy być może zachowaliby dla nas jakąś szczątkową autonomię taką, jaką miała Słowacja czy Węgry. Ale potem również do tych państw wkroczyły wojska niemieckie, a politycy słowaccy czy węgierscy trafili do obozów. Zaś najlepszym dowodem zamiarów Niemców wobec Polaków była ich polityka w Generalnym Gubernatorstwie.  Było ono terenem, z którego ludność wyłapywano na ulicach by zsyłać do pracy przymusowej, terenem gdzie  niszczono inteligencję, germanizowano dzieci. W niemieckich planach nie było miejsca dla Polski. Piłsudski oczywiście żyjąc w swoich czasach miał poczucie dramatyzmu sytuacji. Już po traktatach ryskich powiedział że Polska w ówczesnym to najmniejsza Polska jaka może się ostać. Początkowo ratował nas kataklizm polityczny, który zburzył państwa zaborców, nawet to, że Piłsudski wrócił z Magdeburga do Polski, do Warszawy, to był efekt rewolucji w Niemczech. To że powstawała zalążkowa polska państwowość w Cieszynie, Tarnowie, Krakowie, to był efekt katastrofy cesarstwa austriackiego. W Rosji ta katastrofa nastąpiła najprędzej, przez co Rosja miała najmniej do powiedzenia Europie, odezwała się za to rykiem w 1920 roku. Jednak taka sytuacja nie mogła trwać wiecznie. Nie mogła. Myślę, że Piłsudski próbował zbudować silny podmiot odpowiadający mniej więcej dzisiejszej koncepcji Międzymorza. Była to w zasadzie próba odbudowy I Rzeczypospolitej bo I Rzeczypospolita, królestwo Jagiellonów: Władysława II i Zygmunta Starego to było już właściwie gotowe Międzymorze. To, że coś się pojawiło oznacza, że było to możliwe, a skoro tak, to może się też powtórzyć. Geopolityka uczy nas, że w historii występuje tendencja do odzyskania poprzednich kształtów. Piłsudski próbuje odbudować tę wielką Rzeczpospolitą używając popularnej wówczas formuły federacji. Problem polegał na tym, że do federacji trzeba kilku partnerów. A czymś naturalnym w państwach wybijających się na niepodległość jest nacjonalizm. Jeśli te państwa nie mają bogatej przeszłości, nie mają na czym budować tożsamości, to bardzo często budują ją negatywnie: na nienawiści do wrogów, na rozpamiętywaniu krzywd itd. Są to uwarunkowania bardziej nawet moralne, etyczne niż politycznie. Tak czy inaczej, rzutowało to na sferę polityczną, wracając do tematu: utrudniało stworzenie federacji. Wspominany już czeski napad ciąży przez całe Dwudziestolecie aż do upadku Czechosłowacji, kiedy to próbujemy jeszcze ocalić chociaż Zaolzie przed zachłannością Niemców - odzyskanie przez nas okupowanego przez Czechów terenu do tego tylko się sprowadzało. Łotwie daliśmy niejako w prezencie teren wyzwolony od bolszewików podczas tzw. wojny zimowej, operacji, którą dowodził późniejszy marsz. Rydz-Śmigły. Dzięki temu Łotwa stała się naszym najlepszym sojusznikiem. Oni nawet swój hymn narodowy wzorowali na Mazurku Dąbrowskiego.Gorzej było z Ukrainą…Z Ukrainą nie wyszło. Dostali od nas Kijów też właściwie w prezencie, ale nie potrafili obronić tej niepodległości. Może byli zbyt wyniszczeni, może zmęczeni, może jeszcze ta świadomość narodowa nie była na tyle rozwinięta, nie wszyscy chcieli niepodległości, niektórym się marzyła kariera „Wielkorusa” nie „Małorusa”. Mówiąc wprost, realizacja tej koncepcji się nie udała.Wówczas Piłsudski próbuje innej drogi: buduje sojusz w kierunku południowym. Traktat i wzajemne wizyty króla Rumunii w Polsce i Piłsudskiego – to nic innego jak właśnie próba stworzenia choćby takiego fragmentu Międzymorza. Podobnie w przypadku układu z Węgrami. To jednak nie wystarczyło i dlatego Piłsudski powiedział podczas tzw. „narady lokatorów”, czyli dawnych premierów, która odbywała się co jakiś czas w Belwederze, słowa bardzo znamienne: gdyby doszło do wojny, trzeba dosłownie podpalić świat, czyli wciągnąć w tę wojnę jak najwięcej państw, bo to będzie szansa na utrzymanie niepodległości.Ten testament został zrealizowany. TakBohdan Urbankowski – eseista, dramaturg i filozof, działacz niepodległościowy w okresie PRL, doradca MON za czasów rządu Jana Olszewskiego, autor licznych publikacji, m.in. „Józef Piłsudski – marzyciel i strateg”, wierszy „Głosy” i czterotomowej historii myśli polskiej pt. „Źródła”, Kawaler  Krzyża Wolności i Solidarności oraz Oficerskiego Orderu Odrodzenia Polski. W październiku 2018 został laureatem Nagrody im. Conrada przyznawanej przez Instytut Piłsudskiego w Nowym Jorku.",,
Grabiec grzebie Platformę. No i świetnie,"Gdyby Platforma Obywatelska doszła znów do władzy, bardzo szybko zabrałaby się za dewastację 500 Plus i całej polityki rodzinnej i społecznej Prawa i Sprawiedliwości. Pod pretekstem „ekonomicznej racjonalności” przywróciliby „żelazne prawa” rządzące III RP, zgodnie z którymi elitom należy się wszystko, a zwykłym ludziom – nic.","Jan Grabiec przekonuje w mediach, że w TVN nie powiedział tego, co powiedział. Czyli, że Polacy będą musieli środki otrzymane w ramach 500 Plus zwrócić – bo to jest „polityka na kredyt”. Tak naprawdę prominentny polityk powiedział dokładnie to, czego należało się spodziewać po reprezentancie ultraliberalnej elity III RP: oni z zasady są przeciw publicznemu wsparciu dla polskiego społeczeństwa, dla nich wszelkie pieniądze wydane na polskie rodziny są zmarnowane. Dlaczego? Bo jedyna gospodarcza filozofia, jaką uznają, to ekonomia à la Leszek Balcerowicz, w której liczą się interesy jedynie wielkiego kapitału. A potrzeby społeczne to dla nich zawsze zbędny wydatek i zmarnowane pieniądze. Można to nazwać korwinizmem dla nieco inteligentniejszych, choć i w to ostatnie czasem wątpię. Platforma Obywatelska przed wyborami do Europarlamentu miała problem z tym, jak określić się wobec 500 Plus. Grzegorz Schetyna obiecywał raczej, że da polskim rodzinom jeszcze więcej niż obecna władza. Najważniejszy polityk partii, która namawiała nas przez lata do zaciskania pasa, choć zawsze miała dla swoich totumfackich, dobrze wiedział, że uderzenie w 500 Plus byłoby marketingowo niekorzystne. Szczególnie w momencie dość ostrego, być może od pewnego momentu już nawet niekontrolowanego, skrętu w lewo.Ale przedwyborcze obietnice Schetyny sprzed miesiąca czy dwóch to jedno, faktycznie nastawienie polityków Platformy i związanej z nią elity wobec 500 Plus – to zupełnie coś innego. To są ludzie wychowani na kulcie ultra- i lumpenliberalizmu. Dla nich 500 Plus, mimo swoich realnych korzyści społecznych i faktycznych pozytywów ekonomicznych, jest czymś niepojętym. I co z tego, że mamy już dziś całą masę analiz, które wskazują, że polityka prorodzinna PiS wzmacnia pozytywne trendy gospodarcze, skoro dla Jana Grabca zawsze to będzie „życie na kredyt”. Grabiec nie powie tego wprost, ale dość łatwo jestem w stanie sobie wyobrazić, że w kuluarach mówi po prostu o „pisowskim rozdawnictwie”. Wystarczy zresztą posłuchać/poczytać Radka Sikorskiego, Borysa Budkę i innych polityków Platformy, żeby dobrze wyczuć panujące w tym towarzystwie nastroje wokół 500 Plus. Dla nich ostatnie lata to bolesne uderzenie w ich światopoglądowe ekonomiczne doktrynerstwo. Ale choć wszystko już ich boli od kolejnych niepasujących im ekonomicznych wskaźników, są mentalnie jak komuniści: jeśli fakty nie godzą się z teorią, tym gorzej dla faktów. Nie są w stanie przyznać tego jednego: że polityka rodzinna/społeczna PiS to udana inwestycja. To zresztą nie jest tylko kwestia nastawienia do polityki społecznej i rodzinnej PiS. Platformie nie przeszkadzały głodowe stawki godzinowe, jakie panowały w Polsce za ich czasów, zwijanie państwa, realne zarobki sporej części społeczeństwa na prowincji w wysokości 1600-1700 złotych  na rękę, rozpowszechnienie umów śmieciowych, zamieranie usług publicznych. Mówili o sobie jako o Europejczykach, ale chyba nie wiedzieli, że za ich czasów byliśmy w samym ogonie usług publicznych i świadczeń rodzinnych, jeśli chodziło o Unię Europejską. Lumpenliberalne klapki na oczach plus dostęp do ośmiorniczek robiły swoje. Nie też jest wykluczone, że mamy w PO obecnie bunt wobec linii wypracowanej przez Grzegorza Schetynę. Zgodnie z nią niektórzy ważni politycy Platformy na długo wsadzili do kieszeni swoje poglądy, zarówno obyczajowe, jak i gospodarcze. Z jednej strony nie krytykowali sojuszu z ruchem LGBTQ+ i galopującego antyklerykalizmu, na którym pocwałowała Koalicja Europejska, z drugiej: siedzieli cicho w sprawach 500 plus. Ale dziś najwyraźniej część z nich ma dość tego jednolitego przekazu partyjnego. I czasem im się coś wymsknie – szczególnie w lumpenliberalnych klimatach.Tylko że polskie społeczeństwo zmieniło się przez lata. I Jan Grabiec, krytykując 500 plus, może nawet ucieszy zadeklarowanych gospodarczych ultraliberałów. Ale większość polskich rodzin po prostu nie chce powrotu do czasów „zielonej wyspy”. Bo wskaźnikami makroekonomicznymi nikt się na nich nie najadł. Zresztą PiS w tych sprawach radzi sobie znacznie lepiej: utrzymuje wysoki wzrost gospodarczy, dzieląc się jego owocami ze społeczeństwem.",,
"Zbrodnia islamofobii, walka o islamski rząd dusz","18 grudnia w malezyjskim Kuala Lumpur rozpocznie się „szczyt islamski”. Nie będzie to jednak manifestacja jedności świata muzułmańskiego, lecz inicjatywa związana z ostrą rywalizację o przywództwo. Służy temu też walka z urojoną islamofobią.","Muzułmanie na świecieDo Kuala Lumpur mają przyjechać goście z 52 państw, w tym przywódcy czterech krajów muzułmańskich: prezydent Turcji Recep Tayyip Erdogan, premier Pakistanu Imran Khan, emir Kataru Tamim bin Hamad al-Thani oraz prezydent Iranu Hasan Rowhani. Dokładnej listy gości nie można jednak znaleźć na stronie tej konferencji. Pokazane jest tylko jej kierownictwo, w skład którego obok 94-letniego premiera Malezji Mahathira Mohamada (inicjatora tego forum), wchodzi matka emira Kataru oraz zięć Erdogana Berat Albayrak. Poza tymi osobami i innymi Malezyjczykami są też członkowie islamskich ruchów z Algierii i Mauretanii. Nie ma natomiast nikogo z Organizacji Współpracy Islamskiej (OIS - oficjalnego forum jedności muzułmańskiej), egipskiego uniwersytetu Al Azhar (tradycyjnie uznawanego za intelektualne centrum muzułmańskie), a także oficjalnej delegacji z jakiegokolwiek kraju arabskiego poza Katarem. Konferencja ta jest bowiem organizowana w opozycji do zdominowanej przez Arabię Saudyjską OIS, a Al Azhar znajduje się w sprzymierzonym z Arabią Saudyjską Egipcie. Ponadto nieco zaskakiwać może udział prezydenta szyickiego Iranu w sytuacji gdy w wielu państwach relacje szyicko-sunnickie są bardzo napięte. Znacznie więcej muzułmanów mieszka w Pakistanie (ok. 185 mln, w tym ok. 25 mln szyitów). Natomiast w Turcji żyje ok. 70 mln sunnitów. Oficjalnie jest ich tam więcej ale tylko dlatego, że nie uznaje się za odrębną religię alewitów (których przynależność do islamu jest wielce wątpliwa). W pierwszej dziesiątce krajów muzułmańskich jest też Iran ale populacja sunnicka jest tam niewielka, za to jest on największym państwem szyickim. Gdzie jest serce islamu? Dotychczas jednak to nie populacja decydowała o pozycji poszczególnych państw muzułmańskich w świecie islamu, lecz położenie najświętszych miejsc tej religii, a te znajdują się głównie w Arabii Saudyjskiej. Jest to przede wszystkim Mekka, do której pielgrzymka jest obowiązkiem każdego muzułmanina (co najmniej raz w życiu), a także Medyna. W krajach arabskich znajduje się też większość islamskich instytucji religijnych takich jak kairski Al-Azhar Uniwersytet Islamski w Medynie, Umm al-Qura w Mekce oraz Uniwersytet Muhammada ibn Sauda w Rijadzie. Saudyjskie uczelnie koraniczne reprezentują przy tym najbardziej ekstremistyczną wersję tej religii – wahabizm. Przez kilka ostatnich dekad saudyjskie pieniądze zasilały też instytucje islamskie na całym świecie: meczety, szkoły koraniczne, organizacje charytatywne itp., czyniąc z Arabii Saudyjskiej lidera w świecie muzułmańskim. Ostatnio jednak pojawiają się sygnały o infiltracji instytucji finansowanych przez Saudów przez osoby lojalne wobec tureckiego ministerstwa religii tj. Dijanetu.Wydawałoby się, że Turcja niezbyt nadaje się na kraj, który mógłby podjąć rywalizację o przywództwo w świecie islamu. Nie posiada ona ani takich środków jak Arabia Saudyjska, ani też żadnych ważnych instytucji religijnych oraz świętych miejsc. Wprawdzie przez 400 lat rezydujący w Stambule sułtan był również kalifem ale wówczas cały świat arabski ze swoimi świętymi miejscami oraz instytucjami znajdował się w granicach jego imperium. Nowożytna Turcja została natomiast zbudowana na laickich fundamentach. Tyle, że zmieniło się to w 2002 r. gdy do władzy doszedł Recep Tayyip Erdogan i jego islamistyczna Partia Sprawiedliwości i Rozwoju (AKP). Kalif Recep walczy z islamofobiąErdogan jest dziś skłócony niemal z całym światem arabskim. Wyjątkiem jest malutki, choć bogaty Katar (również skłócony z arabskimi kuzynami) oraz nic nie znaczący rząd Libii ledwo trzymający się w Trypolisie. Jednocześnie jednak Erdogan ma ambicje stania się liderem całego świata muzułmańskiego. Dlatego musiał znaleźć na to jakiś przepis. Świetnie nadaje się do tego walka z islamofobią, głównie urojoną. Turecki prezydent od dawna oskarżą Europę o rzekomą islamofobię, reagując w ten sposób na wszystkie zarzuty kierowane pod adresem jego dyktatorskich rządów oraz krytykę jego współpracy z ekstremistycznymi organizacjami dżihadystycznymi. Po zamachu w nowozelandzkim Christchurch, gdzie ofiarą rasistowskiego terrorysty padło 51 muzułmanów, Erdogan grzmiał, że islamofobiczny terroryzm jest w tej chwili największym zagrożeniem na świecie, domagając się uznania go za taki sam problem jak antysemityzm po Holokauście. Trudno dopatrzyć się jednak równie energicznych potępień ze strony Erdogana w odniesieniu do zamachów organizowanych przez dżihadystów, np. mającego miejsce 2 miesiące po Christchurch ataku wielkanocnego na Sri Lance, gdzie zginęło 258 osób. Nawet zamachy dokonane przez dżihadystów w samej Turcji, np. w Suruc w lipcu 2015 r., gdzie zginęły 33 osoby, nie spotkały się z tak ostrą reakcją tureckiego prezydenta, co zresztą wynikało z tego, że ofiarami byli lewicowi, negatywnie do niego nastawieni, prokurdyjscy aktywiści. Feministki na erdoganowskiej liście płacZamach w Christchurch był oczywiście godny zdecydowanego potępienia jednak turecki przywódca odwraca proporcje. Dżihadystyczny terroryzm wymierzony w „niewiernych” jest jawną strategią ekstremistycznych organizacji islamistycznych takich jak choćby Al Kaida czy Państwo Islamskie. Nie ma natomiast, całe szczęście, podobnej organizacji o charakterze islamofobicznym, której istnienie uprawniałoby do jakiegoś symetrystycznego podejścia w tym zakresie. Chodzi przy tym nie o symetryzm odnoszący się do samych religii, bo przeciętny muzułmanin nie ponosi odpowiedzialności za dżihadystyczny terroryzm, lecz o występowanie czegoś w rodzaju „islamofobicznej Al Kaidy”. Ponadto Erdogan wykazuje się skrajną hipokryzją przypisując Europejczykom odpowiedzialność za zamach w Christchurch, a jednocześnie zarzucając islamofobię każdemu kto mówi o radykalnym islamie jako inspiracji terroryzmu. Motywacją Erdogana nie jest przy tym chęć kształtowania wizerunku islamu jako religii pokoju ale pokazanie setkom milionów muzułmanów jasnego wroga w postaci Zachodu, który jakoby prześladuje islam (i to bez żadnego powodu), a ci którzy go powinni bronić (Arabia Saudyjska, OIC itp.) nic nie robią. Zostaje tylko jeden obrońca: Turcja. I strategia ta, przynajmniej częściowo, działa. Turcja może liczyć w tej walce na nieoczekiwanego sojusznika tj. niektóre zachodnie (w tym w szczególności europejskie) środowiska liberalne. Na przykład dla związanego z AKP tureckiego instytutu SETA, wydającego corocznie raport o „islamofobii w Europie”, pisze wielu europejskich autorów, deklarujących się jako liberałowie czy feministki, co nijak się ma do stanu praw człowieka w rządzonej przez tą AKP Turcji. Raport ten, podobnie jak wszystkie inne działania propagujące tezę o strasznym zagrożeniu jakim jest islamofobia, ma służyć pozycjonowaniu Turcji i Erdogana jako liderów świata islamu, swoistego nowego Salladyna, sprawiedliwego obrońcy islamskiego świata, odpędzającego współczesnych krzyżowców krzywdzących muzułmanów. Narrację tą oczywiście mocno wspiera katarska Al Jazeera i nie jest przypadkiem to, że należy ona do katarskiej rodziny królewskiej, która opiera swe bezpieczeństwo na pomocy Turków i która obficie finansuje różne ekstremalne organizacje islamskie.Triumwirat obrońców islamuWe wrześniu 2019 r. Erdogan postanowił pójść krok dalej i na forum ONZ wezwał do uznania islamofobii za zbrodnię przeciwko ludzkości. Znalazł przy tym wsparcie ze strony Malezji i Pakistanu. Warto przy tym przypomnieć, że w Pakistanie żyje 4 mln chrześcijan, którzy nawet w najbardziej fantazyjnych snach nie śmieliby marzyć o takich samych prawach jakie mają muzułmanie w tej strasznie islamofobicznej Europie. Asia Bibi, biedna chrześcijanka z jednej z wiosek w pakistańskim Pundżabie, przesiedziała 10 lat w więzieniu za to, że jakoby obraziła Mahometa po tym jak miejscowe muzułmanki odmówiły jej prawa napicia się wody ze studni, gdyż jakoby jako chrześcijanka w ten sposób ją „zanieczyści”. Za tę „zbrodnię” miliony Pakistańczyków domagały się kary śmierci dla Asi Bibi. I próżno szukać jakieś wypowiedzi Erdogana w jej obronie. Zresztą w samej Turcji chrześcijanie nie są traktowani na równi z muzułmanami, a od powstania Republiki Tureckiej w 1923 r. zniszczono setki kościołów, a wzniesiono raptem jeden. Jak to się ma do liczby meczetów wzniesionych w tym czasie w Europie? To oczywiście pytanie retoryczne.Przywódcy Turcji, Pakistanu i Malezji postanowili również wspólnie stworzyć międzynarodowy kanał telewizyjny, którego celem byłoby zwalczanie islamofobii. Konferencja w Kuala Lumpur jest więc kontynuacją tej „antyislamofobicznej” ofensywy. Wymierzona jest ona jednak  nie tylko w Zachód ale i w większość państw arabskich z Arabią Saudyjską na czele. Rijad z dużą niechęcią przygląda się temu wydarzeniu. Jeszcze niedawno zapowiadano, że obok Malezji, Turcji, Kataru i Pakistanu, będzie to też inicjatywa Indonezji. Ale w ostatniej chwili prezydent Indonezji wycofał się i wysłał delegację niższej rangi. Na tydzień przed szczytem w Kuala Lumpur Imran Khan profilaktycznie postanowił odwiedzić też Arabię Saudyjską by nie psuć sobie relacji z Rijadem. Immunitet dla niektórychSięganie przez Erdogana po światowe przywództwo sunnitów może napotkać jednak jeszcze inne problemy. Po pierwsze, Erdogan stając w opozycji do rządów państw arabskich odwołuje się do antyizraelskich resentymentów arabskiej ulicy oraz radykalnych organizacji, często nielegalnych, takich jak Bractwo Muzułmańskie czy różne ruchy dżihadystów. Problem w tym, że w tych kręgach panują też mocno antyirańskie i antyrosyjskie nastroje, związane z rolą jaką te dwa kraje odegrały w Syrii. Również sunnici w Jemenie, Iraku czy Libanie mają zdecydowanie mało przyjazny stosunek do Iranu. Tymczasem związki Erdogana z Putinem są coraz ściślejsze. I dla wielu z tych, których poparcia w świecie islamu szuka Erdogan, obecność prezydenta Iranu na szczycie w Kuala Lumpur będzie co najmniej zgrzytem.Nieprawdziwym byłoby stwierdzenie, że nigdzie na świecie muzułmanie nie cierpią prześladowań. Jest bowiem kraj, w którym m.in. zmuszani są do jedzenia wieprzowiny i zakazuje im się obchodzić ramadan. Ten kraj jednak nie leży w Europie. To Chiny. Problem w tym, że całej „antyislamofobicznej” trójcy zależy na jak najlepszych relacjach z Państwem Środka więc wolą zająć się islamofobią urojoną niż realną. Antyislamofobiczny triumwirat może zdobyć duże wpływy w Europie, gdyż zarówno Pakistańczycy jak i Turcy stanowią bardzo duży odsetek miejscowych muzułmanów. Erdogan, w trakcie niedawnego pobytu w Londynie, brał zresztą udział w otwarciu nowego, największego meczetu w tym mieście. A co najmniej co piąty muzułmanin w Londynie ma pakistańskie pochodzenie. Nie ma też wątpliwości, że celem walki o muzułmański rząd dusz w odniesieniu do muzułmanów w Europie ma nie tylko na celu dominację w świecie islamu ale również uzyskanie narzędzi wpływu na miejscowe rządy.Na zakończenie warto dodać, że rzeczywista islamofobia oczywiście istnieje również w Europie. Każdy ma prawo lubić lub nie lubić kogo chce, pod warunkiem, że nie przybiera to wyrazu fizycznej lub werbalnej agresji. Tyle, że w Europie znacznie częściej obrażane są uczucia religijne chrześcijan niż muzułmanów. Osobiście jestem przy tym przeciwnikiem szydzenia z wiary, profanowania symboli czy też zakłócania ceremonii jakiejkolwiek religii. Sceptyczny jestem jednak wobec karania za to, gdyż szybko mogą się pojawić nadużycia naruszające wolność słowa. Tyle, że nie może być tak, że spalenie Biblii jest formą ekspresji artystycznej, a spalenie Koranu zbrodnią przeciwko ludzkości.",,
Sondaż dla „Wiadomości” TVP1: w Sejmie trzy partie. PiS mogłoby rządzić samodzielnie,"Gdyby wybory odbyły się w najbliższą niedzielę, 38 proc. Polaków  zagłosowałoby na Prawo i Sprawiedliwość i Zjednoczoną Prawicę, 27 proc. - na Platformę Obywatelską - wynika z  najnowszego badania TNS Polska dla „Wiadomości” TVP1. Do Sejmu weszłoby jeszcze tylko ugrupowanie Pawła Kukiza (13 proc.).","PiS cieszy się obecnie poparciem w wysokości 38 proc. (to wzrost o 6 pkt. proc. w porównaniu z poprzednim sondażem). Platforma Obywatelska ma natomiast poparcie na poziomie 27 proc. (wzrost o 3 pkt. proc.). Ugrupowanie Pawła Kukiza popiera 13 proc. ankietowanych (spadek o 7 pkt.). Zgodnie z sondażem tylko te trzy formacje znalazłyby się w Sejmie, gdyby wybory odbyły się w najbliższą niedzielę.Zjednoczona prawica z większością bezwzględnąZgodnie z tym wynikiem symulacja podziału mandatów przedstawia się następująco: PiS wraz z Solidarną Polską i Polską Razem może zgarnąć 237 mandatów i mieć większość bezwzględną, PO 160 mandatów, zaś ugrupowanie Kukiza 63.Progu wyborczego nie przekroczyłaby Zjednoczona Lewica, czyli SLD, Twój Ruch oraz Zieloni (ta koalicja uzyskałaby 3 proc. głosów). Takim samym poparciem cieszy się KORWiN. Poza Sejmem znalazłyby się też koalicyjny PSL i NowoczesnaPL (po 2 proc.). Marginalne poparcie mają także Biało-Czerwoni, czyli nowy projekt Grzegorza Napieralskiego i Andrzeja Rozenka (1 proc.) oraz Ruch Narodowy (1 proc.). Aż 10 proc. ankietowanych nie wie, na kogo zagłosuje. Badanie przeprowadzono w dniach 1-2 lipca na grupie 1000 dorosłych Polaków. ",,
„Uważnie słuchajcie Jego głosu”. Franciszek pozdrowił młodzież zgromadzoną na Polach Lednickich,"Młodzież zgromadzoną w sobotę na Polach Lednickich na 23. Spotkaniu Młodych Lednica 2000 pozdrowił papież Franciszek. W wyemitowanym nagraniu Ojciec Święty życzył wszystkim, by ich „prowadził entuzjazm nawróconego serca”.","Emisja papieskiego posłania od lat towarzyszy lednickim spotkaniom; wcześniej specjalne nagrania na to wydarzenie przygotowywali Jan Paweł II i Benedykt XVI.Tegoroczna Lednica odbywa się pod hasłem „Wiesz, że Cię kocham”; w spotkaniu na Polach Lednickich bierze udział ok. 60 tys. osób. Jak powiedział w swym posłaniu papież Franciszek: „słowa będące hasłem tegorocznego spotkania Bóg powtarza nieustannie każdemu z nas w sakramencie pokuty i pojednania, a zwłaszcza w Eucharystii”. „Uważnie słuchajcie Jego głosu. Niech chwile przeżywane w polskiej Panamie, jak nazywacie w tych dniach Lednicę, przenika entuzjazm waszej wiary, modlitwy, radości i wspólnego świętowania. Pamiętajcie, że przeobrażenie się grzesznika w świętego jest możliwe. Niech Was prowadzi entuzjazm nawróconego serca, a Bóg niech Wam błogosławi” – powiedział papież. Wcześniej młodzi uczestniczyli we mszy św. sprawowanej pod przewodnictwem metropolity poznańskiego, przewodniczącego KEP abp. Stanisława Gądeckiego. Spotkanie zakończy nocne przejście młodych przez Bramę Rybę w symbolicznym geście wyboru Chrystusa. Spotkania na Polach Lednickich odbywają się od 1997 roku. Co roku gromadzą od kilkudziesięciu do ponad 150 tys. uczestników. Twórcą Lednicy był zmarły w grudniu 2015 roku dominikanin o. Jan Góra. Obecnie opiekę duszpasterską nad przedsięwzięciem sprawują o. Wojciech Prus i o. Mateusz Kosior.",,
Eksplozja gazu w Magnitogorsku. Rośnie liczba ofiar,W Magnitogorsku ratownicy wydobyli spod gruzów ciała 38 ofiar katastrofy. Poinformowało o tym rosyjskie Ministerstwo ds. Sytuacji Nadzwyczajnych. W poniedziałek wybuch gazu spowodował zawalenie 48 mieszkań w wielopiętrowym bloku. Cały czas trwa akcja ratunkowa. Trzy osoby są nadal uznane za zaginione.,"Ratownicy zapowiedzieli, że nie przerwą akcji ratunkowej, dopóki nie usuną z miejsca katastrofy wszystkich betonowych płyt. Służby ratownicze nie wykluczają, że pod zwałami gruzu znajdują się ciała jeszcze kilkunastu osób. W ich ocenie są niewielkie szanse na to, że komuś się udało przeżyć. Potwierdzają taką opinię lekarze, którzy zwracają uwagę na silne mrozy panujące w Magnitogorsku. W nocy temperatura w mieście spadła poniżej -30 stopni Celsjusza. Według najnowszych danych, katastrofę przeżyło sześć osób w tym dwoje dzieci. Do katastrofy doszło w poniedziałek rano. W dwunastoklatkowym, dziewięciopiętrowym bloku eksplodował gaz, powodując zawalenie się całego pionu jednej z klatek.Akcję ratowniczą utrudniają opady śniegu i temperatura spadająca do -27 stopni Celsjusza. Dodatkowo specjaliści ostrzegają, że zbyt gwałtowne uprzątanie gruzu może spowodować zawalenie sąsiednich ścian. Zawaliła się jedna ze środkowych klatek schodowych.Eksperci Ministerstwa ds. Sytuacji Nadzwyczajnych podjęli decyzję, że budynek powinien zostać rozebrany, poczynając od najwyższych pięter. Nie zapadła jeszcze ostateczna decyzja, czy rozebrany zostanie cały dwunastoklatkowy blok, czy tylko ta część, która ucierpiała w wyniku eksplozji gazu.",,
Politycy karcą Camerona  za słowa o imigrantach,"Polscy politycy krytycznie odnoszą się do słów brytyjskiego premiera, Davida Camerona na temat imigrantów. Na szczycie Unii Europejskiej w Brukseli Cameron powiedział, ze zawetuje przyjmowanie nowych państw do Unii, jeśli najpierw nie ureguluje się warunków imigracji. Brytyjski premier uznał za wielką pomyłkę otwarcie rynku pracy dla Polaków. Prezes PiS Jarosław Kaczyński, a także Paweł Kowal napisali listy do Camerona.","PiS uznał tę diagnozę za nietrafną, a wypowiedź za niefortunną i niedopuszczalną. Prezes Jarosław Kaczyński wystosował do Davida Camerona list. Poinformował o nim dziennikarzy w Sejmie europoseł Ryszard Czarnecki. Wyraził przekonanie, że list prezesa Kaczyńskiego stanie się dla Davida Camerona i Jej Królewskiej Mości cennym materiałem do przemyśleń.Europoseł zwrócił uwagę, że brytyjska gospodarka zarobiła miliardy funtów dzięki temu, że przez ostatnich 10 lat pracują w niej Polacy. Opinia premiera Camerona jest opinią pochopną, krzywdzącą i „niezakorzenioną w rzeczywistości ekonomicznej” – stwierdził europoseł PiS. Dodał, że dziwi go trochę milczenie polskiego rządu w tej kwestii. Według posła Marcina Mastalerka Jarosław Kaczyński wyraził w liście zdziwienie i zaskoczenie słowami premiera Camerona o Polakach. Poseł dodał, że jeżeli brytyjski premier nie zmieni zdania, to będzie to wyjątkowo utrudniało współpracę w ramach jednej grupy w Parlamencie Europejskim. List do szefa brytyjskiego rządu wysłał także eurodeputowany Paweł Kowal. –  Jesteśmy w jednej rodzinie politycznej i zależy nam na tym, by relacje polsko-brytyjskie miały odpowiednią temperaturę, byśmy nie stracili niczego,co w przeszłości relacji polsko-brytyjskich było najlepsze, a zyskali jeszcze na przyszłość  – powiedział dziennikarzom Kowal. W liście zaapelował, by Cameron i „przyjaciele w Partii Konserwatywnej” uszanowali pracę Polaków w Wielkiej Brytanii.  Wypowiedź brytyjskiego premiera skrytykował też lider SLD Leszek Miller. Były premier przypomniał, że cechą wspólnej Europy jest możliwość swobodnego podróżowania, podejmowania nauki i pracy w dowolnie wybranym miejscu na przestrzeni Unii Europejskiej.–  Pan Cameron nie ma racji, a rację miał jego poprzednik Tony Blair, który kiedy pełnił urząd premiera Wielkiej Brytanii, otworzył rynki pracy  – powiedział Leszek Miller.Ze spokojem ocenia słowa brytyjskiego premiera poseł Platformy Obywatelskiej Andrzej Halicki. Jego zdaniem brytyjscy przedsiębiorcy nie podzielają opinii Davida Camerona na temat imigrantów z Polski i żadna reakcja naszych władz nie jest potrzebna. Andrzej Halicki dodał, że Brytyjczycy otworzyli swój rynek wcześniej niż inni i to doceniamy. Poseł PO przyznał też, że trudna sytuacja gospodarcza spowodowała, że odzywają się różne głosy na ten temat. Według posła, każdy kij ma dwa końce i jeśli chodzi o brytyjską gospodarkę, to legalni pracownicy, będąc tańszą siłą roboczą dali jej dodatkowy impuls. Polscy politycy uważają, że wypowiedź Davida Camerona została spowodowana zaostrzającą się wewnętrzną rywalizacją przed wyborami europejskimi. Zamiast 14 tys. Polaków, przyjechało ponad 700 tys. Pod koniec listopada „karygodnym niedopełnieniem obowiązków” nazwał brytyjski premier David Cameron decyzję z 2004 roku, kiedy to rząd Partii Pracy otworzył bez ograniczeń rynek pracy dla przybyszów z nowych państw UE. Efektem był przyjazd m.in. kilkuset tysięcy Polaków.Ocenę taką premier wyraził odpowiadając w Izbie Gmin na pytanie jednego z posłów. – Swobodny przepływ siły roboczej w ramach Unii Europejskiej niewątpliwie ma pewne zalety, ale kontrola powinna być utrzymana w okresie przejściowym. Nasz rząd wydłużył ją wobec Bułgarów i Rumunów do siedmiu lat zpięciu, ale nadal nie mogę wyjść ze zdumienia, dlaczego w 2004 roku rząd Partii Pracy zdecydował o jej zupełnym zniesieniu  – mówił Cameron. –  Laburzyści przewidywali, że do pracy w Wielkiej Brytanii przyjedzie 14 tysięcy Polaków, a przyjechało ponad 700 tysięcy. To karygodne niedopełnienieobowiązków przez rząd Partii Pracy –  dodał. Cameron napisał też w „Financial Times”, że rezygnacja z wprowadzenia wobecPolaków i innych „nowych” obywateli UE przejściowych ograniczeń w dostępie dorynku pracy była „ogromnym błędem”. Z kolei ostatnio w Brukseli Cameron mówił o potrzebie ograniczenia jednej zczterech podstawowych wolności UE – swobody przemieszczania się ludzi,wskazując, że w swym zamyśle nie miała torować drogi do masowej migracji.70 posłów w partii konserwatywnej domaga się wydłużenia na dalsze pięć latokresu zamknięcia brytyjskiego rynku pracy dla Bułgarów i Rumunów (ma zostaćotwarty 1 stycznia), nawet jeśli jest to niezgodne z unijnym prawem iskonfliktowałoby Londyn z Komisją Europejską. Liberałowie poparli ogłoszoneostatnio przez Camerona ograniczenia w dostępie nowo przybyłych imigrantów doświadczeń. Nowe przepisy przewidują możliwość deportacji bezdomnych bez prawapowrotu w okresie 12 miesięcy, ograniczenie możliwości ubiegania się ozapomogę dla bezrobotnych i inne świadczenia. Opozycyjna Partia Pracy uznajete posunięcia za spóźnione.",,
Laureatka Pokojowej Nagrody Nobla wymieniona w sądowym pozwie,"Aung San Suu Kyi, szefowa rządu Mjanmy (dawnej Birmy) została wymieniona w zbiorowym pozwie dotyczącym zbrodni przeciwko ludzkości. Zdaniem oskarżycieli jest ona odpowiedzialna za czystki etniczne skierowane przeciwko muzułmańskiej mniejszości Rohingjów. W 1991 r. przywódczyni Mjanmy otrzymała Pokojową Nagrodę Nobla.","Pozew został złożony w środę w Argentynie przez przedstawicieli Rohingjów oraz latynoamerykańskich działaczy na rzecz praw człowieka. W uzasadnieniu podano, że zbrodnie wojenne oraz zbrodnie przeciwko ludzkości nie są specyficzne tylko dla jednego narodu i dlatego można je osądzić w dowolnym miejscu. – Ta skarga dotyczy sankcji karnych sprawców, ich wspólników oraz osób tuszujących ludobójstwo. Robimy to za pośrednictwem Argentyny, ponieważ nie mamy możliwości wniesienia skargi kryminalnej nigdzie indziej – powiedział adwokat Tomas Ojea w rozmowie z agencją AFP. W pozwie padają m.in. nazwiska szefowej rządu Mjanmy Aung San Suu Kyi oraz naczelnego dowódcy sił zbrojnych tego kraju Min Aunga Hlainga. – Przez dziesięciolecia władze Mjanmy  próbowały nas zniszczyć, zamykając nas w gettach, zmuszając do ucieczki z kraju i mordując – powiedział Tun Khin, prezes Birmańskiej Organizacji Rohingjów w Wielkiej Brytanii. Oddzielny pozew przeciwko władzom Mjanmy został złożony w poniedziałek 11 listopada w Gambii. Śledztwo w tej sprawie zostanie przeprowadzone przez prokuratorów  Międzynarodowego Trybunału Karnego ONZ w Hadze. Zdaniem Organizacji Narodów Zjednoczonych Rohingjowie są jedną z najbardziej prześladowanych grup etnicznych na świecie.",,
Odkryto ogromną uprawę marihuany nadzorowaną przez drony,"Włoska policja odkryła na południu Kalabrii ogromną uprawę marihuany z 26 tysiącami krzaków konopi indyjskich. Ich wartość handlową oszacowano na 20 mln euro. Uprawa, kontrolowana przez tamtejszą mafię, była nadzorowana za pomocą dronów.","Media podały w sobotę, że w wyniku policyjnej operacji pod kryptonimem „Tajemnicze ogrody”, przeprowadzonej w rejonie miasta Vibo Valentia, rozbito mafijny klan, który na masową skalę uprawiał i sprzedawał marihuanę. Grupą przestępczą kierował 30-letni syn uwięzionego bossa klanu Pantaleone, Emanuele Mancuso, również wcześniej karany. Razem z nim do aresztu trafiło 17 osób, oskarżonych o udział w procederze uprawy, produkcji i handlu narkotykami. Z upraw tych można było przygotować 2 miliony porcji substancji odurzających. Roślinami zajmowali się imigranci, mieszkający w pobliskim miasteczku namiotowym.Mancuso i jego wspólnicy, jak ustaliła policja, nigdy osobiście nie kontrolowali upraw. Nadzór prowadzili wyłącznie posługując się dronami. Dziennik „La Repubblica” podkreślił, że to przykład najnowszej strategii kalabryjskiej mafii.",,
"Tarczyński: Timmermans chce być premierem Polski, decydować, jak będą wyglądały reformy","– Mam wrażenie, że pan Timmermans chce być premierem Polski. To on chce decydować o tym, jak będą wyglądały reformy w Polsce. Najchętniej pan Timmermans zastąpiłby Beatę Szydło i podejmował decyzje zgodnie z tzw. socjaldemokratycznym sposobem myślenia o świecie. Nie, on nie będzie o tym decydował. Już były czasy, że za Polaków decydowali inni – powiedział poseł Dominik Tarczyński w rozmowie z portalem wPolityce.","Poseł PiS odniósł się w ten sposób do rezolucji krytykującej Polskę, która została przegłosowana w Parlamencie Europejskim. Dominik Tarczyński skomentował zachowanie polskiej opozycji  podczas głosowania. „Przez te dwa lata było bardzo dużo dyplomatycznych wymian poglądów. Myślę, że to jest już koniec tego czasu, kiedy możemy w dyplomatyczny sposób rozmawiać z targowicą totalną. Dzisiaj zmienili nazewnictwo, pokazali że są absolutną targowicą”.",,
Grzegorz Schetyna odejdzie po wyborach? Głosy polityków są podzielone,"Aleksandra Dulkiewicz, Rafał Trzaskowski, Donald Tusk, Bartosz Arłukowicz, Krzysztof Brejza – to nazwiska polityków Platformy Obywatelskiej, którzy mogliby objąć przywództwo w partii po Grzegorzu Schetynie - uważają politolodzy. Posłowie w Sejmie analizują dla portalu tvp.info polityczną przyszłość przewodniczącego PO.","Politycy są podzieleni w ocenie politycznej przyszłości przewodniczącego Platformy Obywatelskiej Grzegorza Schetyny. – Jeżeli będzie tak, że w wyborach wejdzie mniej posłów do Sejmu z Platformy Obywatelskiej, znacznie mniej niż jest teraz, to Grzegorz Schetyna straci swoje stanowisko, bo struktury partyjne będą niezadowolone – powiedział portalowi tvp.info poseł PiS Bartosz Kownacki. Posłowie PO zapewniają, że w partii nie mówi się o potencjalnym następcy Schetyny, ponieważ opozycja nadal wierzy w wygraną. – Grzegorz Schetyna może być absolutnie triumfatorem. Nikt nie powiedział, że my to przegramy. Ja uważam, że możemy wygrać wybory. Ktoś, kto myśli w kategoriach przegranej, powinien zmienić adres pracy – stwierdził w rozmowie z portalem tvp.info Grzegorz Furgo z PO. W Zjednoczonej Prawicy dominuje przekonanie, że słaby wynik wyborczy największej partii opozycyjnej jest już przesądzony. –  Jeżeli dobrze policzyłem, będzie to szósta porażka Grzegorza Schetyny jako szefa PO. Myślę, że powinien jako polityk sam zrezygnować. Nie czekać na to, żeby go odwołali. Jeśli nie złoży takiej rezygnacji, to pewnie frakcja Donalda Tuska będzie chciała zrobić porządek i odwołać Grzegorza Schetynę z zajmowanej funkcji – powiedział portalowi tvp.info poseł PiS Jan Mosiński. Kadencja przewodniczącego PO kończy się w 2020 r. Wcześniej, bo już w grudniu, do kraju może wrócić szef Rady Europejskiej Donald Tusk, który zakończy pracę w Brukseli. Czy znów pokieruje Platformą? – Stawiałbym bardziej na prezydent Gdańska Aleksandrę Dulkiewicz, w drugiej kolejności na prezydenta Warszawy Rafała Trzaskowskiego jako tych, którzy będą twarzami Donalda Tuska. Jak wskazują sondaże, zdecydowana większość Polaków nie chce powrotu byłego premiera do krajowej polityki – uważa poseł Mosiński.",,
"Posłowie Kukiz’15 przejdą do PiS? „Jeśli propozycje się pojawią, będę rozmawiał”","Co najmniej czterech posłów Kukiz’15 zamierza przejść do Prawa i Sprawiedliwości i wystartować do Sejmu z list partii rządzącej – informuje radio RMF FM. Jednym ze wskazywanych posłów jest Tomasz Rzymkowski, który w rozmowie z portalem tvp.info stwierdza, że „takie propozycje nie padły”, ale jeśli się pojawią, „będę rozmawiał”.","Jak donosi nieoficjalnie radio, „największe szanse” na przejście do PiS mają posłowie Tomasz Rzymkowski, Tomasz Jaskóła, Barbara Chrobak i Bartosz Jóźwiak.Portal tvp.info skontaktował się z dwojgiem typowanych do transferu posłów Kukiz’15. Wiceprzewodniczący klubu tej partii w Sejmie Tomasz Rzymkowski oznajmił, że do tej pory nie otrzymał ze strony Prawa i Sprawiedliwości „żadnej propozycji”. – Będę rozmawiał, jak ją dostanę – mówi.  W podobnym tonie wypowiada się także poseł Tomasz Jaskóła. – Czekamy na rozmowy Pawła Kukiza z prezesem PiS Jarosławem Kaczyńskim. Odbędą się prawdopodobnie w tym tygodniu – mówi i zaznacza, że przed końcem tych rozmów nie ma co spekulować o możliwych transferach posłów jego ugrupowania.W ocenie RMF FM, najbardziej prawdopodobne jest, że do przejścia posłów dojdzie, „jeżeli okaże się, że rozmowy pomiędzy Pawłem Kukizem a Jarosławem Kaczyńskim zakończą się fiaskiem”.",,
Kolejny rok prezydentury Andrzeja Dudy. „Sto razy lepszy od poprzednika”,"W związku z czwartą rocznicą zaprzysiężenia głowy państwa spytaliśmy polityków o ocenę prezydenta Andrzeja Dudy. – Bez wątpienia jest sto razy lepszy od byłego prezydenta Bronisława Komorowskiego. Zna wiele języków obcych, potrafi poruszać się po salonach wielkiej polityki, czego nie potrafił prezydent Komorowski, który zasłynął deptaniem krzeseł w parlamencie japońskim – powiedział portalowi tvp.info poseł Prawa i Sprawiedliwości Jan Mosiński.","W ocenie parlamentarzysty Zjednoczonej Prawicy prezydent jest niezależną głową państwa, ponieważ kilka razy wetował ustawy swojej byłej partii. Jan Mosiński przekonuje, że o dużej aktywności Andrzeja Dudy świadczy korzystanie z inicjatywy ustawodawczej. Na przykład skierowanie do Sejmu projektu o obniżeniu wieku emerytalnego. Prezydent słynie też z dużej aktywności międzynarodowej. – Zacieśnienie sojuszy ze Stanami Zjednoczonymi, kilkakrotna obecność pana prezydenta w Waszyngtonie i spotkania z Donaldem Trumpem. Prezydent Duda jest prezydentem dobrze służącym ojczyźnie i, jak powiedział prezes Jarosław Kaczyński, „to jest dobry kandydat na kolejną kadencję” – stwierdził w rozmowie z portalem tvp.info Mosiński.Zupełnie inaczej ocenia cztery lata prezydentury Andrzej Dudy wicemarszałek Sejmu Małgorzata Kidawa-Błońska. – Moim zdaniem panu prezydentowi tak naprawdę nic się nie udało. Nie udało mu się połączyć naszego społeczeństwa. Nie udało mu się doprowadzić do tego, żeby ustawy przyjęte przez Sejm, niszczące system sądownictwa, zostały zatrzymane. Nie udało mu się wprowadzić Polskę na nowo do głównego nurtu polityki zagranicznej. To są cztery bardzo trudne lata dla naszego kraju. Prezydent w ważnych sprawach dla Polaków nie zabrał głosu, nie stanął, nie wysłuchał – mówiła w rozmowie z portalem tvp.info posłanka PO.",,
PO skarży się na prokuratora prowadzącego sprawę Gawłowskiego,"Przewodniczący klubu PO Sławomir Neumann złożył w sobotę do Prokuratora Generalnego zawiadomienie o nadużyciu uprawnień przez prokuratora, który postawił zarzuty posłowi Platformy Stanisławowi Gawłowskiemu. Platforma domagała się reasumpcji głosowania w Sejmie, które umożliwiło zatrzymanie posła i sekretarza generalnego PO.","Według Platformy Obywatelskiej, prok. Witold Grdeń kontynuował swoje czynności i postawił zarzuty posłowi mimo złożonego w Sejmie wniosku o reasumpcję głosowania ws. zatrzymania i tymczasowego aresztowania Gawłowskiego. Platforma wystąpiła z wnioskiem o wszczęcie postępowania przygotowawczego ws. prokuratora. Neumann stwierdził, że prokurator dopuścił się naruszenia praw posła do sprawiedliwego i wnikliwego rozpoznania sprawy. Stanisław Gawłowski - poseł i sekretarz generalny PO - został w piątek zatrzymany w Szczecinie przez Centralne Biuro Antykorupcyjne, następnie usłyszał pięć prokuratorskich zarzutów, w tym trzy o charakterze korupcyjnym. Dzień wcześniej zgodę na zatrzymanie i tymczasowe aresztowanie sekretarza generalnego Platformy wyraził w głosowaniu Sejm. We wniosku do Prokuratora Generalnego, Neumann zwrócił uwagę, że PO wnioskowała o reasumpcję głosowania ws. Gawłowskiego w piątek – jeszcze podczas trwania posiedzenia Sejmu. Jak dodał, posłowie Platformy wskazali wtedy, że wynik głosowania budzi ich wątpliwości. Z kolei rzeczniczka PiS Beata Mazurek oceniła, że „wniosek ten był bezprzedmiotowy i PO doskonale o tym wiedziała”. Jak tłumaczyła, marszałek Sejmu Marek Kuchciński wyjaśnił, iż zgodnie z regulaminem, Gawłowski zabrał głos w debacie, a przeniesione na kolejne posiedzenie Sejmu było tylko głosowanie. – To jest kolejna próba wywołania politycznego zamętu ze strony PO – oceniła Mazurek. Neumann we wniosku do prokuratora zaznaczył też, że podjęcie przez marszałka Sejmu decyzji o odmowie reasumpcji głosowania „było bezprzedmiotowe, ponieważ decyzję w tej kwestii mógł podjąć tylko i wyłącznie Sejm na posiedzeniu plenarnym”.  Przywilej nietykalności  Według przewodniczącego klubu PO „do czasu rozstrzygnięcia wniosku o reasumpcję głosowania, Gawłowskiemu przysługuje przywilej nietykalności; nie może on być aresztowany, ani zatrzymany”.W sobotę Prokuratura Krajowa poinformowała, że „po zakończeniu czynności procesowych z podejrzanym posłem Stanisławem G., w sobotę zostanie skierowany do sądu wniosek o zastosowanie wobec niego tymczasowego aresztowania”.Zarzuty postawione Gawłowskiemu dotyczą okresu, gdy pełnił on funkcję wiceministra ochrony środowiska w rządach PO-PSL. Wówczas miał przyjąć jako łapówkę co najmniej 175 tysięcy złotych w gotówce, a także dwa zegarki o wartości prawie 25 tysięcy złotych. Zarzuty, dotyczą też podżegania do wręczenia korzyści majątkowej w wysokości co najmniej 200 tysięcy złotych, a także ujawnienia informacji niejawnej oraz plagiatu pracy doktorskiej.",,
Gaz łupkowy ogrzeje szkołę o. Rydzyka?,"Wydobycie gazu łupkowego na potrzeby  Wyższej Szkoły Kultury Społecznej i Medialnej w Toruniu planuje fundacja Lux Veritatis  o. Tadeusza Rydzyka.  Jak dowiedział się portal tvp.info, w Departamencie Geologii i Koncesji Geologicznych Ministerstwa Ochrony  Środowiska jest już wniosek w tej sprawie.","Według wstępnych analiz,  które zleciła fundacja Lux Veritatis  o. Tadeusza Rydzyka, w rejonie Torunia  mogą znajdować się spore złoża gazu łupkowego.  Konieczne są dalsze analizy struktury łupków,  jednak  wydobycie najprawdopodobniej  okaże się opłacalne.  Poszukiwania gazu z łupków byłoby kolejną inwestycja fundacji Lux Veritatis w technologie przyszłości. Wcześniej wiercenia w poszukiwaniu wód geotermalnych na potrzeby toruńskiej uczelni prowadziła spółka Poszukiwania Nafty i Gazu Jasło. Po upadku rządu Jarosława Kaczyńskiego NFOŚ wypowiedział dotychczasową umowę w sprawie dotacji na dokonanie odwiertów  i fundacja została bez środków finansowych niezbędnych do zakończenia inwestycji. Tym razem może być inaczej.  Autorzy pomysłu, zachęceni przez premiera, liczą na rządowe wsparcie. – Poszukiwanie w Polsce surowców energetycznych powinno być priorytetem – mówił we wtorek w Warszawie Donald Tusk. Deklarował, że będzie się angażował osobiście – jako premier polskiego rządu – w działania dotyczące wydobycia gazu łupkowego.Koncesje na poszukiwania gazu niekonwencjonalnego ma w Polsce ponad 20 firm. Obejmują one ponad 50 tys. km kw., głównie w pasie od wybrzeża Bałtyku w kierunku południowo-wschodnim, do Lubelszczyzny. Drugi obszar potencjalnych poszukiwań to zachodnia część Polski, głównie woj. wielkopolskie i dolnośląskie. Pierwsze wiercenia wykonało PGNiG w Markowoli na Lubelszczyźnie – gazu tam nie znaleziono. W lutym br. ślady gazu znaleziono w odwiercie BNK koło Ustki.Według różnych szacunków, Polska może mieć zasoby gazu niekonwencjonalnego nawet rządu setek miliardów metrów sześciennych. Specjaliści podkreślają jednak, że szacunki te zostaną zweryfikowane dopiero po dokładnych badaniach i próbnych odwiertach, a to musi potrwać jeszcze kilka lat.",,
"Osoby spoza UE z taką samą pensją, co reszta?","Pracownicy spoza obszaru Unii Europejskiej, ale pracujący w Europie, powinni mieć takie same prawa pracownicze, jak obywatele Wspólnoty. Taką propozycję zawiera projekt dyrektywy, przyjęty przez Parlament Europejski, który obraduje w Brukseli. Projekt przewiduje wydawanie „jednolitego zezwolenia” w całej Unii.","Proponowana dyrektywa ma zmniejszyć biurokratyczne formalności, z którymi borykają się pracodawcy oraz imigranci starający się o pracę i pobyt na terenie krajów Unii Europejskiej. Dzięki zastosowaniu „jednolitego zezwolenia”, czyli jednej procedury administracyjnej, pracownikom pochodzącym spoza Unii zapewnione zostanie podobne traktowanie, jak pracownikom z krajów członkowskich. Podobne zasady dotyczyć powinny płacy i warunków pracy, opieki zdrowotnej i bezpieczeństwa w miejscu pracy, czasu pracy i urlopów oraz świadczeń socjalnych. Decyzja o umożliwieniu obywatelom spoza Unii podjęcia pracy w danym kraju nadal będzie kompetencją poszczególnych państw członkowskich. Wydając dokumenty pobytowe państwa będą zamieszczać w nich informacje dotyczące zezwolenia na pracę. Nie będą wydawane żadne inne dokumenty poza „jednolitym zezwoleniem”. Zapisy dyrektywy nie dotyczą osób o statusie rezydentów i uchodźców.",,
Prezydent: Polskie służby wykryły działania o charakterze szpiegowskim,"– Polskie służby kontrwywiadowcze wykryły pewne działania, które mogły mieć charakter szpiegowski, ta sprawa jest w tej chwili badana – powiedział prezydent Andrzej Duda, pytany o to, czy USA kiedykolwiek przedstawiły Polsce dowody na to, że Chiny szpiegują, wykorzystując technologię.","W kontekście podpisania polsko-amerykańskiej deklaracji dotyczących bezpieczeństwa budowania sieci 5G, do którego doszło w poniedziałek, prezydent był pytany, czy USA kiedykolwiek dały Polsce dowody na to, że Chiny szpiegują, wykorzystując technologię. – Chcę powiedzieć jedno - tak, rzeczywiście polskie służby kontrwywiadowcze wykryły pewne działania, które mogły mieć charakter szpiegowski, ta sprawa jest w tej chwili badana. Toczą się normalne, legalne działania polskich służb, polskiej prokuratury. Czekamy spokojnie na ich wynik, dlatego, że w tej sprawie – jeżeli prokuratorzy zdecydują się wnieść akty oskarżenia – będą działały polskie sądy – powiedział Andrzej Duda.   Stany Zjednoczone przestrzegają sojuszników przed korzystaniem z urządzeń Huawei przy budowie sieci łączności bezprzewodowej 5G, obawiając się, że mogłyby one zostać wykorzystane przez Chiny w celach szpiegowskich. Huawei zdecydowanie zaprzecza zarzutom szpiegostwa i twierdzi, że Amerykanie kierują się interesami ekonomicznymi. W 2018 r. z tego samego powodu Australia i Nowa Zelandia zablokowały możliwość używania podzespołów tego producenta w swoich sieciach 5G.  W styczniu polskie władze pod zarzutami szpiegostwa aresztowały pracownika Huawei, a Czechy wykluczyły firmę z publicznych przetargów po ostrzeżeniu ze strony instytucji odpowiedzialnych za cyberbezpieczeństwo kraju.  Amerykańskie ministerstwo handlu wpisało Huawei na listę podmiotów, które nie mogą kupować od firm z USA części i oprogramowania bez zgody Waszyngtonu. Decyzja może odciąć największego chińskiego producenta sprzętu telekomunikacyjnego od amerykańskiej technologii.",,
Kaczyński reklamuje sobotni marsz: to protest przeciw marnowaniu naszych szans. To marsz dla Polski,"– To marsz przeciwko marnowaniu naszych szans i za tym, byśmy te szanse odzyskali – tak Jarosław Kaczyński przedstawił w radiowej Jedynce cele sobotniego marszu organizowanego przez Prawo i Sprawiedliwość. Prezes PiS w rozmowie z Polskim Radiem powiedział także, że trójka wyrzuconych posłów PiS nie ma powrotu do partii, a także, że nie ma dowodów, by Kwaśniewski i Miller wiedzieli o tajnych więzieniach CIA w Polsce.","– To marsz przeciwko marnowaniu naszych szans i za tym, byśmy te szanse odzyskali. To marsz dla Polski. Marsz, który ma się odwoływać do tego wszystkiego co w naszej tradycji było najlepsze, a co w przeszłości skumulowało się w „Solidarności” – zapewnił Jarosław Kaczyński.  Prezes PiS przekonywał, że nie ma nic złego w organizowaniu marszu w rocznicę wprowadzenia stanu wojennego. 33 lata temu – zdaniem Kaczyńskiego – polskie aspiracje wolnościowe zostały brutalnie zmiażdżone. Według polityka, także dziś polska obywatelskość jest podważana. Podał przykłady przeprowadzenia ostatnich wyborów i traktowania dziennikarzy przez policję podczas protestów w siedzibie PKW, kiedy aresztowano dwóch pracowników mediów.  „Marsz w Obronie Demokracji i Wolności Mediów” w rocznicę ogłoszenia stanu wojennego organizowany jest przez PiS po raz czwarty. Jutro o godzinie godz. 13 wyruszy w Warszawie z Placu Trzech Krzyży w stronę Belwederu. Jarosław Kaczyński ma na zakończenie wygłosić przemówienie. „Niech Girzyński udowodni, że to był akt honorowy”Kaczyński w radiowej Jedynce odniósł się także do możliwości  powrotu do PiS trzech posłów wyrzuconych z partii po madryckiej delegacji.  Adam Hofman, Mariusz Antoni Kamiński i Adam Rogacki twierdzą, że działali zgodnie z prawem, obyczajem parlamentarnym i powszechnie przyjętymi zasadami.Mimo tych tłumaczeń prezes Kaczyński nie zamierza przywracać ich do PiS „w żadnej przewidywalnej przyszłości”. – Moje oceny są w dalszym ciągu takie, jak były – powiedział. Szef PiS przekonywał, że na sprawę można by spojrzeć inaczej, gdyby trójka posłów od początku podawała taką argumentację jak teraz. Poprzednio mówili jednak co innego – mówił gość Jedynki.W listopadzie Hofman, Kamiński i Rogacki zostali wykluczeni z PiS za pobranie z sejmowej kasy pieniędzy na podróż samochodami, choć do stolicy Hiszpanii ostatecznie udali się tanimi liniami lotniczymi.Kaczyński był też pytany o posła Zbigniewa Girzyńskiego, któryzrezygnował z członkostwa w partii i klubie w związku z wątpliwościamidotyczącymi jego podróży służbowych.– To on podjął tę decyzję, bo tam sprawa była troszeczkę bardziejskomplikowana, ale skoro podjął taką decyzję, to niech udowodni, że to byłakt honorowy, a on był tak naprawdę niewinny. Tutaj sprawa jest otwarta, ale ja też podchodzę do tego sceptycznie, ale zobaczymy – powiedziałKaczyński. „Bez USA poziom naszego bezpieczeństwa byłby dużo niższy”Kaczyński zabrał głos również w sprawie raportu amerykańskiego Senatu na temat  tajnych więzień CIA. – Nie ma dowodów, by sądzić, że Kwaśniewski i Miller wiedzieli o nich – powiedział prezes PiS. Dodał,  że wierzy w wyjaśnienia byłego prezydenta i premiera.Zdaniem prezesa PiS, nie ma podstaw, by sądzić inaczej, bo nie ma dowodów na przeciwstawną tezę. Jarosław Kaczyński dodał równocześnie, że nie akceptuje tortur na polskim terytorium. Przyznał też, że w sprawie tajnych więzień „zdarzyły się rzeczy, które nie powinny się zdarzyć”. Dlatego prezes PiS chce przyjrzeć się charakterowi naszych relacji z USA, ale nie chce ich „podważać”"", bo – jak mówi – Stany Zjednoczone są głównym sojusznikiem, bez którego poziom naszego bezpieczeństwa byłby dużo niższy.Prezes PiS kilkakrotnie zwracał też uwagę, że amerykański raport w sprawie tajnych więzień jest grą polityczną między Demokratami a Republikanami.",,
Portugalia: Żandarmeria wojskowa odzyskała broń skradzioną z bazy wojskowej,Żandarmeria wojskowa Portugalii (PJM) odzyskała niemal całą broń skradzioną w czerwcu z magazynu należącego do armii i ukrytą na polu koło miejscowości Chamusca w środkowej części kraju.,"W komunikacie PJM ujawniła, że udało się odzyskać niemal całość skradzionej broni. Potwierdziła, że wśród znalezionych pod Chamuscą materiałów są 44 granatniki i wszystkie granaty, które pod koniec czerwca zniknęły z bazy wojskowej w Tancos w dystrykcie Leiria. „Nie udało się odnaleźć amunicji do broni o kalibrze 9 mm” – ujawniła PJM.Według źródeł zbliżonych do śledztwa na broń natrafił anonimowy mieszkaniec regionu. Poinformował o tym żandarmerię wojskową, a ta zabezpieczyła znalezisko i przekazała je do magazynu w bazie wojskowej Santa Margarida. Broń była ukryta w kilku miejscach na terenie oddalonym o ok. 18 km od miejsca kradzieży. Kradzież na wielką skalęKradzież broni z bazy w Tancos została ujawniona pod koniec czerwca. Z magazynu zniknęło m.in. 120 granatów, 44 granatniki, a także ponad 1450 sztuk amunicji. Według jednej z hipotez przyjętych w śledztwie amunicja i broń mogły być stopniowo wynoszone przez żołnierzy, którzy zamierzali sprzedać je na czarnym rynku. Odnalezienie broni z bazy wojskowej w Tancos kończy spekulacje mediów i ekspertów ds. bezpieczeństwa, zgodnie z którymi materiał balistyczny mógł trafić w ręce organizacji terrorystycznych. Baza źle zabezpieczona – monitoring nie działał od dwóch latPrzeprowadzone w związku z kradzieżą śledztwo wykazało bardzo zły stan zabezpieczeń w bazie w Tancos: system monitoringu nie działał tam od dwóch lat, wieże obserwacyjne były puste, a żołnierze pilnujący magazynu – nieuzbrojeni.",,
Atak bombowy na bazarze. Są zabici,"17 cywili zginęło, a 12 zostało rannych w ataku na bazar w północnym Jemenie. To trzeci atak, do którego doszło w mieście Saada w ciągu miesiąca. Wśród śmiertelnych ofiar jest 12 etiopskich emigrantów.","Wczoraj Arabia Saudyjska wspierająca siły lojalne rządowi w wojnie z rebeliantami Huti przyznała oficjalnie, że prowadzi w tym regionie operację wojskową. Ataki bombowe przeprowadzone pod koniec listopada zabiły w tym mieście 20 osób, 89 raniły. – Każdy atak tego rodzaju stanowi rażące naruszenie międzynarodowego prawa humanitarnego – oświadczyła koordynator humanitarna ONZ ds Jemenu, Lise Grande.  Do wybuchu otwartego konfliktu w Jemenie doszło w 2014 roku. Stanowiąca blisko połowę mieszkańców kraju szyicka mniejszość wystąpiła przeciwko sprzymierzonemu z Arabią Saudyjską prezydentowi Abd Rabbo Mansour Hadi'emu, którego do władzy wyniosła „arabska wiosna”. W tym samym roku rebelianci przejęli kontrolę nad stolicą kraju – Saną i głównym portem Adenem.   W marcu 2015 roku w Jemenie rozpoczęła się zbrojna interwencja tak zwanej koalicji arabskiej pod przywództwem Arabii Saudyjskiej.",,
"Uczestnik powstania: Nie było pytania, czy walczyć, tylko – jak","– Młodzi ludzie muszą mieć świadomość, że powstanie warszawskie nie było bezsensowną, straceńczą walką. Historycy też oceniają, że m.in. dzięki powstaniu, ale też potem dzięki walkom żołnierzy niezłomnych nie staliśmy się 17. republiką sowiecką – powiedział w programie „O co chodzi” Jan Józef Kasprzyk, szef Urzędu ds. Kombatantów i Osób Represjonowanych. Ppłk Jerzy Majkowski, pseudonim „Czarny”, uczestnik powstania warszawskiego, pytany, dlaczego stanął do walki, powiedział, że to było oczywiste.","W przeddzień 74 rocznicy wybuchu powstania warszawskiego goście programu „O co chodzi” mówili o tym, jak opowiadać o nim młodym. – Trzeba mówić młodym ludziom, że była to walka heroiczna, ale miała głęboki sens. Stalin widział, że tu się tak łatwo nie da przeszczepić wzorców ideowych, które w Związku Sowieckim funkcjonowały – powiedział Jan Józef Kasprzyk, szef Urzędu ds. Kombatantów i Osób Represjonowanych. Jego zdaniem heroiczna walka z potężna armią niemiecką prowadzona przez 63 dni pokazała, że Polacy są narodem rycerskim, który jest w stanie do końca walczyć. – Jest w stanie przeciwstawić się każdemu złu, nawet jeżeli perspektywa tej walki może się wydawać doraźnie przegrana – podkreślił Kasprzyk.",,
Makabryczne okoliczności śmierci małżeństwa Chińczyków,"Według ustaleń biegłych, źródłem pożaru samochodu koło Krzywej Góry, w którym znaleziono zwęglone zwłoki dwojga Chińczyków, była podpalona wewnątrz auta benzyna. Śledczy wciąż ustalają w tej sprawie szczegóły.","W maju tego roku, na leśnej drodze koło Krzywej Góry znaleziono spalony samochód, w którym znajdowały się zwęglone zwłoki dwóch osób. Jak potwierdziły badania szczątków, ofiary to chińskie małżeństwo, które prowadziło sklep w Prudniku oddalonym o kilkadziesiąt kilometrów od miejsca znalezienia samochodu. Jak poinformował rzecznik opolskiej prokuratury Stanisław Bar, badania biegłych nie potwierdziły pojawiających się w mediach informacji o rzekomych śladach po ranach postrzałowych. Biegli z zakresu pożarnictwa ustalili zaś, że źródłem ognia była zapalona wewnątrz kabiny pojazdu benzyna. Śledczy nadal sprawdzają różne wersje wydarzeń, chociaż za najbardziej prawdopodobną uznają samobójstwo.",,
Mazurek: Rekonstrukcja rządu będzie nieco odłożona w czasie,"– Premier przedstawiła głównie zmiany dotyczące struktury rządu, w mniejszym stopniu zmiany personalne, a to oznacza, że z całą pewnością rekonstrukcję rządu trzeba przeprowadzić łącznie i będzie ona nieco odłożona w czasie – powiedziała rzecznik PiS Beata Mazurek.","Wcześniej rzecznik rządu Rafał Bochenek poinformował, że podczas spotkania z prezesem PiS Jarosławem Kaczyńskim premier Beata Szydło przedstawiła plan rekonstrukcji rządu. Jak dodał, rekonstrukcja będzie miała charakter strukturalny, a zaproponowane zmiany są obecnie konsultowane. Mazurek, pytana o komentarz, powiedziała w „Wiadomościach” TVP, że premier w rozmowie z prezesem PiS przedstawiła „głównie zmiany dotyczące struktury, czyli zmiany instytucjonalne”. Premier Szydło zapowiedziała pod koniec października rychłe zmiany w rządzie. Nie sprecyzowała, kto ma z niego odejść ani kto ma wejść. Jak mówiła, decyzje w tej sprawie omawia z prezesem PiS Jarosławem Kaczyńskim. Zaznaczyła, że poinformuje o nich w ciągu kilkunastu dni.  Kwestia rekonstrukcji rządu miała być tematem zaplanowanego na miniony piątek spotkania kierownictwa PiS oraz liderów partii koalicyjnych. Spotkanie zostało jednak przełożone ze względu na stan zdrowia Jarosława Kaczyńskiego i odbędzie się – jak poinformował szef klubu PiS Ryszard Terlecki – w tym tygodniu.",,
"Sędzia uznał, że promocja LGBT jest zgodna z wiarą katolicką. Dlatego skazał drukarza","„Drukarz z Łodzi został skazany, bo zdaniem Sądu Najwyższego cele fundacji założonej m.in. przez Annę Grodzką, której prezes określał się jako »pedofil«, nie są »oczywiście sprzeczne« z… zasadami wiary katolickiej” – informuje „Gazeta Polska” powołując się na akta sprawy. Jak wynika z relacji tygodnika, sędzia dokonał tendencyjnej egzegezy Katechizmu Kościoła Katolickiego.","Drukarz z Łodzi został skazany przez sąd rejonowy, a potem okręgowy na grzywnę za odmowę wydrukowania materiałów Fundacji LGBT Business Forum założonej przez Annę Grodzką, Lalkę Podobińską i Andrzeja Citaka. Prokurator Generalny Zbigniew Ziobro złożył do Sadu Najwyższego kasację od wyroku. SN ją oddalił; o kulisach tej decyzji pisze „Gazeta Polska”.  „Skład na czele z sędzią Krzysztofem Cesarzem stwierdził, że osobie wierzącej wolno odmówić wykonania usługi, jeśli jej świadczenie »pozostaje w oczywistym konflikcie« z przekonaniami religijnymi oraz jest »oczywiście sprzeczne« z zasadami jego wiary. Natomiast »indywidualny światopogląd czy subiektywne rozumienie wyznawanej religii nie mogą stanowić uzasadnionej przyczyny odmowy świadczenia«” – czytamy w „GP”. By udowodnić, że drukarz „powołał się na przekonania religijne w oparciu o jego subiektywne odczucia”, sąd powołał się na fragment Katechizm Kościoła Katolickiego nakazujący wiernym traktowanie osób o skłonnościach homoseksualnych „z szacunkiem, współczuciem i delikatnością” (KKK 2358). Z artykułu „Gazety Polskiej” wynika, że sędzia Krzysztof Cesarz odniósł ten nakaz nie do osób o skłonnościach homoseksualnych”, co do głoszących ideologię LGBT. „Gazeta Polska” przypomina pominięte przez sędziego Cesarza faktów o Fundacji LGBT Business Forum.   „Dla sądu powinna to być wiedza kluczowa, bo jak sam napisał w uzasadnieniu, »prawo do postępowania zgodnie z własnym sumieniem nie doznaje ograniczenia, jeżeli wykonanie usługi w sensie obiektywnym nie pozostaje w oczywistym konflikcie ze wskazanymi wyżej wartościami, przy czym ewentualne wystąpienie takiego konfliktu powinno być oceniane w realiach faktycznych konkretnej sprawy«” – napisano w tygodniku. Artykuł przypomina wypowiedzi jednego z założycieli fundacji i jej prezesa (m.in. „ja dla przykładu jestem transem i pedofilem. I spoko, żyje mi się z tym całkiem fajnie”), deklarowaną wrogość wobec wiary katolickiej czy rolę „Fundacji LGBT Business Forum w wydarzeniach towarzyszących Paradom Równości i w jaki sposób podczas owych parad dochodzi nie tylko do krytyki Kościoła, ale także wyszydzania religii i wręcz profanacji”. Prezentując sylwetkę sędziego Cesarza tygodnik informuje, że był on działaczem PZPR, nie oddał legitymacji nawet po 13 XII, a „w drugiej połowie lat 80. uzyskał dostępne tylko dla wybrańców władzy zezwolenie na pływanie morskie, otwierające drogę do podróży do krajów za żelazną kurtyną”. Jego ojciec, Marian Cesarz, w pierwszych latach po wojnie służył w KBW (jako zastępca dowódcy zwiadu), zwalczał żołnierzy wyklętych i uczył się w Oficerskiej Szkole Informacji Wojskowej – twierdzi tygodnik. 26 czerwca 2019 r. Trybunał Konstytucyjny uznał przepis, na podstawie którego skazano drukarza, za sprzeczny z Ustawą Zasadniczą. „Gazeta Polska” podkreśla, że chodzi o „artykuł Kodeksu wykroczeń pochodzący z głębokiego PRL”.",,
"Twarde targi o dostawy gazu. Ukraina: Moskwa musi ostro obniżyć ceny, inaczej go nie kupimy","Rosja będzie musiała ostro obniżyć cenę, jakiej żąda od Kijowa za gaz – uważa ukraiński minister energetyki Wołodymyr Demczyszyn. Jego zdaniem zwiększony import tego surowca z Unii Europejskiej znacznie zmniejszył zależność Ukrainy od rosyjskiego Gazpromu.","Demczyszyn wypowiedział się na ten temat dla agencji Reutera, nawiązując do piątkowych rozmów w Brukseli z Rosją i Komisją Europejską na temat dostaw gazu. Zgodnie z oczekiwaniami rozmowy te nie przyniosły jeszcze porozumienia, ale uczestnicy zgodnie uznali, że atmosfera była konstruktywna i zapowiedzieli, że spotkają się ponownie w przyszłym miesiącu.  „Cena musi zejść poniżej 250 USD” W ramach obecnej umowy, wygasającej z końcem marca br., Ukraina płaci 329 USD za tysiąc metrów sześciennych gazu, a Rosja zapowiada, że później cena ta wzrośnie do 348 USD. Zdaniem Demczyszyna Rosja zrozumiała jednak, że „aby zachować konkurencyjność, musi zejść poniżej 250 USD”.Ukraiński minister uważa, że rozsądną ceną będzie 240-250 USD, a w trzecim kwartale br. 210-220 USD, z uwagi na spadek cen surowców energetycznych. „Rosja musi być konkurencyjna cenowo” W ostatnim dziesięcioleciu Rosja trzykrotnie odcinała dostawy gazu na Ukrainę z powodu sporów cenowych. Demczyszyn twierdzi jednak, że wzrost importu gazu z UE, w połączeniu z malejącym zużyciem tego surowca na Ukrainie i niskimi cenami energii umocnił pozycję negocjacyjną Kijowa.– Strona rosyjska zdaje sobie sprawę, że musi być konkurencyjna cenowo. Dopóki ich cena będzie wyższa od ceny rynkowej, ceny, za jaką możemy otrzymać gaz z Europy, nie będziemy potrzebowali rosyjskiego gazu – powiedział ukraiński minister. Rosyjsko-ukraińskie rozmowy gazowe Komisja Europejska poinformowała w piątek po spotkaniu z udziałem ministrówenergii Rosji i Ukrainy w Brukseli, że kraje te zgodziły się w piątekrozpocząć natychmiast prace nad nowym porozumieniem w sprawie dostaw gazu na następną zimę. Wiceprzewodniczący KE Marosz Szefczovicz podkreślił też, że otrzymał zapewnienie, iż „tranzyt gazu do UE pozostanie niezakłócony”.We wspólnym oświadczeniu, uzgodnionym w piątek, Rosja zapowiedziała, żerozważy przyznanie na wniosek Ukrainy zniżki w ramach obowiązującegokontraktu na dostawy gazu, w formie obniżonego cła eksportowego. Z koleiUkraina deklaruje, że rozważy zakup ilości gazu potrzebnej do wypełnieniazbiorników. Według szacunków obecnie w ukraińskich zbiornikach jest ok. 7,5mld metrów sześciennych gazu, a do następnej zimy zapasy te powinny sięzwiększyć do 18-19 mld metrów sześciennych.",,
"„Być może prezydent Trzaskowski nie wiedział, co podpisuje. Teraz jest czas, żeby się wycofać”","– Myślę, że jest możliwe, iż prezydent Trzaskowski nie wiedział, jakiego rodzaju treści programowe kryją się w tym dokumencie. Ale w tej chwili jest czas na to, żeby wycofać się. Lepiej późno niż wcale – tak Michał Dworczyk, szef kancelarii premiera mówił w programie „Gość Wiadomości” o Warszawskiej Deklaracji LGBT+, którą w lutym podpisał prezydent Warszawy.","– Rafał Trzaskowski podpisuje deklarację czy próbuje wprowadzić pewne standardy, nie pytając rodziców o zdanie. Gdzie tutaj jest wolność, tolerancja? To jest siłowa próba narzucenia pewnej ideologii polskim rodzinom, polskim uczniom – tak gość TVp Info zbijał argumenty opozycji, która broniąc deklaracji, powołuje się na konieczność tolerancji.  – Najpierw próbowali zmusić rodziców do wysyłania sześciolatków do szkół, teraz następuje próba zmuszenia do wprowadzania ideologii obcej kulturowo do polskiej szkoły. My podkreślamy: tolerancja – tak. Była w Polsce, jest i będzie, ale czym innym jest tolerancja – czyli akceptacja pewnej odmienności od ogółu, szacunek dla tych ludzi, którzy są inni, a czym innym jest afirmacja, o czym mówił prezes Kaczyński w sobotę na konwencji Prawa i Sprawiedliwości. Afirmacja, a więc promocja postaw i działań, które są sprzeczne choćby z konstytucją – kontynuował Dworczyk. Polityk został poproszony o komentarz do wypowiedzi Julii Pitery. Deputowana do Parlamentu Europejskiego powiedziała, że jeśli rodzicom nie podoba się treść deklaracji, to mogą przenieść dziecko do innej szkoły. Na pytanie, czy i jak obóz rządzący, przeciwny zapisom deklaracji, będzie przeciwdziałać wprowadzeniu jej zapisów Dworczyk odparł, że państwo, m.in. ministerstwo edukacji, „ma pewne instrumenty”.  – MEN tworzy podstawę programową i określa minima programowe. Samorządy mają oczywiście zadania bardzo istotne zresztą, jeśli chodzi o oświatę, ale nie mogą wprowadzać swoich programów, wpływać na wychowanie dzieci. To jest zadanie przede wszystkim rodziny, rodziców oraz państwa – mówił. Polityk PiS-u podkreślił, że zapisy te krytykują nawet osoby związane z Platformą Obywatelską, a więc środowiskiem prezydenta Trzaskowskiego, jak była prezydent Warszawy Hanna Gronkiewicz-Waltz czy mecenas Roman Giertych. – Każdy, kto przeczyta tę deklarację, stwierdzi, że nie można akceptować tego rodzaju sytuacji i działań, które proponuje pan prezydent. Myślę, że jest możliwie, że nie wiedział za bardzo, co podpisuje. Nie wiedział, jakiego rodzaju treści programowe kryją się w tym dokumencie. Ale w tej chwili jest czas na to, żeby wycofać się. Lepiej późno niż wcale – podsumował szef kancelarii premiera.",,
SLD stawia na edukacyjny dekalog,"Likwidację gimnazjów, rozwój szkolnictwa zawodowego, zajęcia pozalekcyjne i wyrównawcze proponuje w swoim dekalogu edukacyjnym Sojusz Lewicy Demokratycznej. O projekcie mówił w Łodzi lider SLD Leszek Miller.","Na spotkaniu z mediami Miller zwrócił uwagę, że podobnie jak w całej UniiEuropejskiej, także i w Polsce należy budować społeczeństwo oparte na wiedzy. Ta wiedza to edukacja, nauka i innowacje czyli wykorzystywanie wiedzy. –  Aby tworzyć i wykorzystywać wiedzę, trzeba najpierw uczyć  – - zauważył Miller. Dlatego – jak powiedział – SLD proponuje 10-punktowy program zmian i budowy powszechnej i dostępnej edukacji. Zapewnił, że Sojusz gotowy jest na szeroką debatę o tym.Na pierwszym miejscu SLD stawia na szkołę publiczną. Zdaniem Millera, państwo nie może zrzekać się odpowiedzialności za edukację i nie może odchodzić od finansowania szkolnictwa. Lider sojuszu zwrócił też uwagę, że niezwykle ważnym elementem edukacji jest tworzenie równych szans do nauki dla wszystkich dzieci – bez względu na zamożność ich rodziców i miejscezamieszkania. Pomóc w tym może objęcie wszystkich dzieci wychowaniemprzedszkolnym.Na czwartym miejscu dekalogu SLD umieścił pomysł likwidacji gimnazjów. Według Millera placówki nie sprawdziły się. Sojusz proponuje powrót do ośmioklasowej szkoły podstawowej i czteroletnich liceów ogólnokształcących. Według lewicy, należy również rozwijać szkolnictwo zawodowe – szkoły zawodowe i technika „w ścisłym połączeniu z zapotrzebowaniem przedsiębiorców”. Przewodniczący SLD nie ma też wątpliwości, że musi nastąpić wzrost poziomufinansowania oświaty do 3 proc. PKB W siódmym punkcie dekalogu sojusz proponuje zamiast likwidacji szkół, mniejszą liczbę uczniów w klasach.–  Warto tworzyć mniejsze klasy, bo dziękitemu nie tylko nauczyciele znajdą pracę, ale poprawi się jakość kształcenia  – zaznaczył Miller. Według sojuszu, zamiast zwalniać nauczycieli, należy zatrudnić ich przy prowadzeniu zajęć pozalekcyjnych, które – jak twierdzi lider SLD – dziś nie są prowadzone. Dziewiąty punkt mówi o szkole socjalnej, bo – według SLD – szkoła musizapewnić dzieciom dożywianie, opiekę medyczną i zajęcia sportowe.Ostatni punkt dekalogu to zapewnienie dzieciom e-podręczników, bo „dziś wielurodziców nie stać na książkowe podręczniki”.",,
"Greta Thunberg odwiedziła Polskę, by wystąpić na tle elektrowni. Nie wpuścili jej","Szwedzka aktywistka klimatyczna Greta Thunberg kilka dni temu odwiedziła Bełchatów w woj. łódzkim. Nastolatka nagrała swoje wystąpienie na tarasie widokowym w Kleszczowie, skąd rozciąga się widok na odkrywkę i elektrownię Polskiej Grupy Energetycznej.","O wizycie Thunberg w Bełchatowie poinformował w poniedziałek Dziennik Łódzki. Według nieoficjalnych informacji gazety, nastolatka zgłosiła wcześniej do Polskiej Grupy Energetycznej chęć nagrania filmu na terenie elektrowni, ale spółka nie wyraziła na to zgody.  Jak podał lokalny portal, aktywistka – z towarzyszącą jej ekipą filmową – przyjechała na taras widokowy w gminie Kleszczów. Podczas trwających około godziny nagrań nastoletniej aktywistce towarzyszył wezwany przez ochronę elektrowni patrol policji, a także sami ochroniarze.  Jak poinformowała policja, miało to miejsce w ubiegły wtorek.   – Wszystko przebiegło bardzo spokojnie (...). Taras widokowy jest dostępny bez ograniczeń, podobnie jak możliwość robienia z niego zdjęć czy filmowania – zaznaczyła rzeczniczka Komendy Powiatowej Policji w Bełchatowie nadkom. Iwona Kaszewska. Dodała, że trudno w tym przypadku mówić o zdarzeniu, bo – zdaniem policjantki – do żadnego zdarzenia nie doszło.  Elektrownia w Bełchatowie nie po raz pierwszy stanowi tło do wystąpień aktywistów klimatycznych. W ubiegłym roku na jej chłodni kominowej aktywiści Greenpeace wyświetlili portret premiera Morawieckiego z napisem „Wstyd”. Protestowali w ten sposób przeciwko zablokowaniu zapisu o dojściu do 2050 r. UE do neutralności klimatycznej; podawali też, że bełchatowska elektrownia jest największym w Europie emitentem dwutlenku węgla.",,
Granaty z gazem łzawiącym powodują amputacje. Policja zmienia arsenał,Francuski minister spraw wewnętrznych Christophe Castaner ogłosił w niedzielę zamiar wstrzymania dalszego używania przez siły porządku w starciach ulicznych granatów z materiałem wybuchowym.,"Podczas interwencji przeciwko blokadzie terenu budowy lotniska w Notre-Dame-des-Landes w południowo-zachodniej Francji oraz ogólnokrajowym demonstracjom ""żółtych kamizelek"" odnotowano przypadki ciężkich i prowadzących nawet do amputacji zranień ręki u osób, które próbując odrzucać granaty, inicjowały ich eksplozję. Chodzi tu o 190-gramowe granaty o potrójnym działaniu – łzawiącym, ogłuszającym i kinetycznym – typu GLI-F4, aktywowane wybuchem 26-gramowego ładunku trotylu. „Nie mają one żadnego szczególnego koloru ani innych oznaczeń i kilka miesięcy temu zdarzyło się, że policja była zmuszona ich użyć, by uwolnić się od zagrożenia, a demonstranci, którzy z własnej chęci brali je w ręce, zostali ciężko ranni. Dlatego uważam, że powinniśmy zrezygnować z GLI-F4” – powiedział Castaner w publicznej telewizji France 3.  Granaty GLI-F4 mają zostać zastąpione granatami identycznej wielkości typu GM2L, które zawierają tylko gaz łzawiący i pirotechniczny ładunek hukowy.  Według cytowanego przez francuskiego rzecznika praw obywatelskich policyjnego raportu, Francja jest jedynym krajem europejskim, używającym dotąd wybuchowych granatów z gazem łzawiącym, takich jak GLI-F4.  W lipcu ub.r. Rada Państwa (najwyższy sąd administracyjny) odrzuciła wniosek Ligi Praw Człowieka i związku zawodowego CGT o wprowadzenie zakazu stosowania GLI-F4 oraz innych rodzajów amunicji o działaniu pośrednim w policyjnych granatnikach.",,
Szef Pentagonu kieruje uwagę US Army na Rosję i Chiny,"Sekretarz obrony USA Mark Esper oświadczył, że planuje przenieść uwagę amerykańskich sił zbrojnych na Chiny oraz Rosję. Wcześniej zapewniał, że Stany Zjednoczone dysponują odpowiednimi siłami na Bliskim Wschodzie.","Podczas corocznego Reagan National Defense Forum w kalifornijskim Simi Valley Esper poinformował, że zamierza prowadzić politykę zgodną z priorytetami bezpieczeństwa wyznaczonymi jeszcze przez Jamesa Mattisa, który rok temu niespodziewanie ustąpił ze stanowiska ministra obrony USA. Podczas swojego przemówienia stojący na czele Pentagonu od końca lipca Esper nazwał Chiny i Rosję „rewizjonistycznymi siłami dzisiejszych czasów”. Oskarżył Pekin i Moskwę o torpedowanie decyzji mniejszych państw w kwestiach gospodarczych i polityki bezpieczeństwa. Wcześniej, w piątek Esper zaprzeczył doniesieniom, by Amerykanie rozważali wysłanie na Bliski Wschód 14 tys. dodatkowych żołnierzy. Wyraził przekonanie, że Stany Zjednoczone dysponują w tym regionie świata odpowiednimi siłami. – Moją ambicją pozostaje przyglądanie się jak wycofujemy środki, oddziały, sprzęt, z niektórych regionów, i albo przenosimy je znów do USA lub przesuwamy je do regionu Azji i Pacyfiku – mówił wówczas szef Pentagonu.",,
"Elżbieta Witek: Różnica zdań jest normalna, nie jesteśmy podzieleni","– Jeżeli ma się wspólny cel i siedzi się przy wspólnym stole, rozmawia się, dyskutuje,  to zawsze jest nadzieja, że znajdzie się dobre rozwiązanie – powiedziała w programie „O co chodzi” w TVP Info Elżbieta Witek, minister w Kancelarii Prezesa Rady Ministrów. – Znajdziemy takie rozwiązanie, które pozwoli powiedzieć, że rzeczywiście dogłębnie reformujemy polski wymiar sprawiedliwości – zapewniła.","W poniedziałek prezydent Andrzej Duda zaprezentował swoje projekty ustaw o Krajowej Radzie Sądownictwa i Sądzie Najwyższym. Ten drugi wprowadza m.in. możliwość wniesienia do SN skargi na prawomocne orzeczenie każdego sądu. Zawiera też zapis, że sędziowie SN przechodzą w stan spoczynku po ukończeniu 65 lat, ale mogą wystąpić do prezydenta o przedłużenie orzekania. PiS krytykuje prezydenckie projekty m.in. właśnie za brak gruntownej wymiany sędziów Sądu Najwyższego. ",,
Priorytety premiera Morawieckiego na 2018 r. „w pigułce”,"Podstawowym planem premiera na 2018 r. jest „zabezpieczenie bezpieczeństwa finansowego polskich rodzin, dbałość o to, żeby było jak najwięcej miejsc pracy” –  powiedział premier Mateusz Morawiecki w programie „Gość Wiadomości” w TVP1. Jak dodał, konieczne jest też zagwarantowanie bezpieczeństwa zewnętrznego, związanego z „naszym położeniem geograficznym, z bezpieczeństwem naszych granic, a także bezpieczeństwem wobec różnych pomysłów i inicjatyw, które wokół nas Unia Europejska czy inni nasi sąsiedzi proponują”. – To są takie moje cele w pigułce – podkreślił.","Premier Mateusz Morawiecki ocenił, „że  wielkim wyzwaniem” na ten rok będzie służba zdrowia. –  Bo tutaj okres zaniedbań przez poprzednie 25 lat doprowadził nas do tego, że mamy protestujących - często w bardzo ważnych sprawach - lekarzy, młodych lekarzy. Mamy niedobory personelu służby zdrowia, pielęgniarek jest za mało w bardzo wielu miejscach, i trzeba to nadrobić – powiedział.Kolejnymi wyzwaniami będzie też program Mieszkanie Plus, a także sprawy związane „z rolnictwem, polską wsią, a także handlem międzynarodowym, gospodarka polska, dalsze uszczelnianie systemu podatkowego”. Spotkanie z premierem Viktorem Orbánem– Chcę z nim (Viktorem Orbánem – red. ) głównie rozmawiać o sprawach pozytywnych: o inicjatywach Trójmorza, o tym, że Europa Środkowa musi być silna poprzez swoje powiązania wzajemne: handlowe, drogowe, kolejowe, infrastrukturalne różnego rodzaju, energetyczne, gazowe. Europa Środkowa nie może podlegać szantażom rosyjskim z punktu widzenia sprzedaży gazu, dyktatom cenowym – zaznaczył premier.  – To stworzy nowe perspektywy rozwojowe – dodał. Komisja Europejska i spotkanie z JunckeremPremier powiedział, że przekonanie Komisji Europejskiej do naszych racji  „będzie na pewno trudne”. Ale podczas spotkania z przewodniczącym KE Jean-Claude'em Junckerem  zamierza rozmawiać również o  tym, „żeby Europa stała się silnym kontynentem”.  –  Polska jest zwolennikiem jednolitego rynku europejskiego, jest zwolennikiem swobodnego świadczenia usług – podkreślił, zaznaczając, że my tej swobody nie mamy,  „a poprzez nią konkurencyjność całej Unii Europejskiej może wzrosnąć”.Rozmowa z szefem KE ma być poświęcona także reformie wymiaru sprawiedliwości w Polsce.  Premier ocenił, ze uruchomienie art. 7 traktatu wobec Polski, może być związane z „odmiennym spojrzeniem na rzeczywistość, może być tez związane trochę z brakiem rozmowy, z brakiem dialogu”. Morawiecki zaznaczył, że jako kraj suwerenny mamy prawo naprawiać nasz kraj, nasz wymiar sprawiedliwości”, który jest według niego nietransparentny   i  najbardziej nieefektywny finansowo w całej Unii Europejskiej. Nawiązując do zmian w ustawie o Krajowej Radzie Sądownictwa, premier podkreślił, że ma nadzieję, iż  przekonamy do niej „przynajmniej znaczną część opinii publicznej  w Unii Europejskiej, bo na tym nam oczywiście zależy”.  –  Ale my wymiar sprawiedliwości chcemy reformować. Chcemy, żeby on był sprawiedliwy, bo jest za wiele przykładów, że przez ostatnie dwadzieścia lat tak nie było”. Fundusze strukturalne a kwestie praworządnościNa pytanie dotyczące poparcia Polski przez inne kraje UE, które może być uzależnione od wewnętrznych interesów tych krajów, m.in. funduszy strukturalnych UE, premier odpowiedział, że nasza ustawa o KRS oparta jest  m.in. na prawie niemieckim i hiszpańskim. – Niestety jest tak, że poprzez głosy naszej opozycji, która niestety często chwyta się tej brzytwy i woła o pomoc do instytucji europejskich, rzeczywiście jest próba „wciśnięcia nas do kąta”, bo taki partner, który jest „wciskany”, jest oczywiście łatwiejszy do  rozegrania. I mamy trudniejszą pozycję do rozmów na temat dyrektyw o pracownikach delegowanych, dyrektywy sportowej, wielu realnych problemach gospodarczych, z którymi się zmagamy. Sprawa uchodźców błędem rządu?Premier pytany, czy nieprzyjęcie uchodźców przez Polskę nie było przypadkiem błędem rządu, bowiem, jak twierdzi premier Węgier, Polska teraz jest za to karana przez UE, powiedział:  –  Nie, to nie był błąd. Stoimy niezmiennie na stanowisku, takim, jakie Prawo i Sprawiedliwość sformułowało jeszcze przed wyborami w 2015 roku, że nie będziemy przyjmować uchodźców z Bliskiego Wschodu i Afryki Północnej, ponieważ jest to nasza suwerenna decyzja. Natomiast na wschodnich rubieżach Unii Europejskiej my niezwykle przyczyniamy się do obniżenia napięć, ponieważ przyjęliśmy już co najmniej kilkadziesiąt, a nawet może sto kilkadziesiąt uchodźców z Ukrainy – powiedział premier. – Pokazujemy wolę suwerennego państwa do tego, żeby prowadzić naszą politykę i zapewnić bezpieczeństwo polskim rodzinom – dodał.                                                teraz odtwarzanePremier: nie będziemy przyjmować migrantów z Bliskiego Wschodu i Afryki Północnej, ponieważ jest to nasza suwerenna decyzja Odpowiadając na pytanie dotyczące wypowiedzi Kornela Morawieckiego (ojca premiera), który opowiedział się za tworzeniem tzw. korytarzy humanitarnych i przyjęciem 7 tys. uchodźców do Polski, premier stwierdził, że „może on mieć takie poglądy, jakie chce”, jednak nie zmienia to „ani na jotę” stanowiska rządu.                                                teraz odtwarzanePremier Morawiecki: mój ojciec ma bardzo ciekawe poglądy w niektórych sprawach, radykalne w innych Rekonstrukcja rządu po święcie Trzech KróliMateusz Morawiecki  zapytany o rekonstrukcję rządu, odpowiedział:  – Trzech Króli i potem jest czas na rekonstrukcję (rządu – red.).  Podkreślił, że w najbliższych tygodniach odbędą się jeszcze rozmowy m.in. z prezydentem Andrzejem Dudą.                                                teraz odtwarzanePremier Morawiecki: chcemy służyć wszystkim Polakom, Polska jest jedna ",,
Migranci wdarli się na teren Hiszpanii. Doszło do starć z policją,"Około 220 migrantów z Afryki przedarło się do Ceuty – hiszpańskiej enklawy leżącej na terenie Maroka. Doszło do starć z policją, w których zostało rannych 35 osób, w tym trzech funkcjonariuszy.","Granicę marokańsko-hiszpańską usiłowało przekroczyć nielegalnie około 500 osób. Udało się to 220 migrantóom, którzy sforsowali 6-metrowe ogrodzenie z drutu kolczastego, po czym starli się z interweniującymi policjantami. 32 z nich trafiło do szpitala z powodu obrażeń. Pomocy medycznej potrzebowało również trzech funkcjonariuszy.Władze oświadczyły, że większość imigrantów pochodziło z krajów Afryki Subsaharyjskiej, głównie Mali, Wybrzeża Kości Słoniowej oraz Burkina Faso.„Oceniamy, że dziś udało się przedostać do Ceuty około połowie imigrantów forsujących graniczne ogrodzenie, czyli 200-250 osobom. W gronie tych, którym nie udało się wedrzeć na nasze terytorium, jest 32 rannych. Doznali oni obrażeń, głównie w efekcie kontaktu ze znajdującym się na ogrodzeniu drutem kolczastym” – sprecyzowano w komunikacie, zaznaczając, że była to jedna z największych w ostatnich latach prób wtargnięcia na teren enklawy.Zorganizowana akcjaJedna z największych masowych prób przedostania się Afrykańczyków do Ceuty miała miejsce 6 lutego 2014 roku. Wówczas w trzech oddzielnych grupach, liczących łącznie ponad 1000 osób, nielegalni imigranci próbowali bezskutecznie wedrzeć się na terytorium Hiszpanii. Część z nich usiłowała dostać się tam od strony morza. Ostatecznie 14 Afrykańczyków poniosło śmierć, głównie w efekcie utonięcia.Hiszpańskie enklawy w Maroku – Ceuta i Melilla – są celem podróży tysięcy migrantów, którzy chcą przedostać się do Europy. Przemytnicy ludzi szmuglują ich między innymi w skrytkach w samochodach, wykazują się przy tym ogromną pomysłowością – upychając migrantów w podwoziu, komorze silnika, czy fotelach.Władze wzmocniły ochronę granicy, wprowadziły też przepisy uniemożliwiające nielegalnym migrantom składanie wniosków o azyl.",,
Orędownik powrotu IV Rzeczpospolitej. Paweł Szałamacha ministrem finansów,"„PiS wygra kolejne wybory, a idea IV RP zostanie zrealizowana” – pisał w książce z 2009 r. Paweł Szałamacha, obecny kandydat na ministra finansów w rządzie Zjednoczonej Prawicy. W pierwszym rządzie PiS był wiceministrem skarbu rządów Kazimierza Marcinkiewicza i Jarosława Kaczyńskiego.","W wygranych przez PiS wyborach Szałamacha nie zdobył mandatu, startując z trzeciego miejsca w Poznaniu. W ministerstwie skarbu państwa Szałamacha odpowiadał za sektor finansowy. W niedawnym wywiadzie Szałamacha przekonywał, że „czas wielkiej prywatyzacji już za nami”. „Uważamy, że czas wielkich prywatyzacji w Polsce już się zakończył, że prywatyzacja nie będzie już dostarczała wielkich pieniędzy do budżetu. W kilku przypadkach ta prywatyzacja zaszła nawet za daleko, to znaczy udział Skarbu Państwa w tych firmach jest już na zbyt niskim poziomie, nawet grozi to wrogim przejęciem, jak było w przypadku tarnowskich Azotów” - mówił. Dodał, że sprywatyzowany jeszcze może być PLL LOT i sprzedane kilka procent akcji w spółkach energetycznych, gdzie Skarb Państwa ma powyżej 50 proc. W rękach państwa powinny jednak zostać, jego zdaniem, spółki takie jak Poczta Polska czy PKP. Paweł Szałamacha urodził się w 1969 roku w Gorzowie Wielkopolskim, co powodowało, że na początku kariery rządowej był kojarzony jako „człowiek Marcinkiewicza”, który także pochodził z tego miasta. Szałamacha jednak całe dorosłe życie był związany z Poznaniem. Tam ukończył szkołę, a potem studia na Wydziale Prawa i Administracji Uniwersytetu im. Adama Mickiewicza. Jest też absolwentem College d'Europe w Brugii. W latach 1994-2004 pracował w kancelarii Clifford Chance w Warszawie. Uczestniczył w zespołach doradczych przy transakcjach prywatyzacyjnych. Zanim związał się z PiS, działał w Unii Polityki Realnej Janusza Korwin-Mikkego. Żoną Pawła Szałamachy jest znana dziennikarka i pisarka Beata Chomątowska.",,
"Ukradł z remizy wóz strażacki, wcześniej włamał się do kościoła","Włamał się do remizy w gminie Lubawa (woj. warmińsko-mazurskie) i ukradł wóz strażacki. Nie odjechał daleko, samochód znaleziono w błocie na pobliskim polu. Jak się okazało, mężczyzna włamał się również do jednego z domów, a także do lokalnego kościoła. Grozi mu do 10 lat więzienia.","Sprawa zaczęła się od przyjęcia zgłoszenia o włamaniu do jednego z domów w gminie Lubawa. Sprawca po wyważeniu okna wszedł do mieszkania, jednak nic nie ukradł, bo został spłoszony przez właścicielkę. Policjanci podążając za włamywaczem użyli psa tropiącego, który poprowadził funkcjonariuszy w stronę… remizy strażackiej.              Okazało się, że tam również doszło do włamania i przepadł pojazd specjalistyczny. Dzięki pomocy okolicznych jednostek policji wóz strażacki został szybko odnaleziony. Stał porzucony w błocie na jednym z pól. Brakowało kluczyków, złodziej zabrał je ze sobą.",,
Uniewinnienie kardiochirurga. Miał zarzut nieumyślnego doprowadzenia do śmierci,"W czwartek Sąd Najwyższy uniewinnił kardiochirurga Mirosław G. od zarzutu nieumyślnego doprowadzenia do śmierci pacjenta. Pełnomocnik rodziny zmarłego zapowiedział, że będzie rozważał złożenie skargi do Izby Nadzwyczajnej Sądu Najwyższego.","Sąd Najwyższy argumentował, że uniewinnienie ma dwie postawy. Pierwsza „to brak odpowiedniego materiału dowodowego, z którego można byłoby wnosić o obowiązku podjęcia tego zachowania, które było w akcie oskarżenia”, a druga to brak możliwości ustalenia powiązania pomiędzy zaniechaniem działań przez Mirosława G. a śmiercią pacjenta. Dr Mirosław G. – były ordynator kardiochirurgii szpitala MSWiA w Warszawie od początku nie przyznawał się do winy. W 2006 roku w klinice operował Floriana M. Pacjent operację przeżył, ale cztery dni po jej przeprowadzeniu jego stan się pogorszył. Wówczas personel szpitala odkrył, że w jego sercu został gazik, używany podczas operacji. Zdaniem prokuratury zawiadomiony o tym dr G. miał nie zareagować w porę i za późno zdecydować o ponownym operowaniu M. Niedługo potem Florian M. zmarł. Według prokuratury Mirosław G. miał wbrew ciążącemu na nim obowiązkowi „nie zastosować procedury, która mogłaby odkryć lub wykluczyć obecność ciała obcego u pacjenta”, zaś pozostawienie tego przedmiotu miało „doprowadzić do skutku w postaci śmierci pacjenta”. Sąd Najwyższy podkreślił m.in., że zarzut wymagał udowodnienia, że na oskarżonym ciążył obowiązek zarządzenia badania, mającego potwierdzić lub wykluczyć zostawienie ciała obcego w organizmie, o którym mowa w akcie oskarżenia. W listopadzie 2017 roku Sąd Okręgowy w Warszawie utrzymał wyrok  w części uniewinniającej. Uchylił zaś umorzenie zarzutu błędu medycznego i stworzenia niebezpieczeństwa dla życia i zdrowia F. – ten wątek sprawy wrócił do Sądu Rejonowego. Prokuratura i pełnomocnik oskarżycieli posiłkowych złożyli kasację do Sądu Najwyższego od wyroku uniewinniającego. W czwartek SN oddalił ją jako bezzasadną i uniewinnił Mirosława G. Zasądził też od oskarżycieli posiłkowych oraz Skarbu Państwa na rzecz Mirosława G. zwrot kosztów sądowych. – Pan dr G, któremu przez tyle lat zarzucano to, że miał spowodować śmierć pacjenta, nie spowodował jej. Nie był nawet odpowiedzialny w sensie prawnym za leczenie tego pacjenta. Odpowiedzialność spoczywała na innych osobach. Gdyby oskarżyciele wzięli tą kwestię na samym początku pod uwagę, myślę, że w ogóle do tej sprawy, by nie doszło – mówiła po ogłoszeniu wyroku obrońca Mirosława G. mec. Beata Czechowicz. Dodała też, że rola Mirosława G. sprowadzała się do tego, że zoperował pacjenta, natomiast opieka na oddziale intensywnej terapii należała do innych lekarzy i to na nich spoczywał ciężar prawny odpowiedzialności za to, żeby żaden negatywny skutek w życiu i zdrowiu pacjenta nie nastąpił. – To nie oznacza, że ci lekarze ponoszą jakąkolwiek odpowiedzialność, ponieważ pacjent według statystyk medycznych mógł umrzeć, także wówczas, gdyby w jego ciele nie został gazik i gdyby operacja z punktu technicznego została przeprowadzona idealnie. To była po prostu osoba bardzo chora – zaznaczyła prawniczka w czwartek, rozmowie z PAP. Wyrok Sądu Najwyższego skomentował także pełnomocnik rodziny zmarłego. Adwokat Rafał Rogalski powiedział, że czuje się „zawiedziony”, a wyrok jego zdaniem jest „niesprawiedliwy”. – Po 12 latach postępowania i zgromadzenia istotnych dowodów oraz opinii wskazujących na wyraźny związek przyczynowo skutkowy, pomiędzy pozostawieniem gazy w sercu, a śmiercią pacjenta, okazuje się, że Mirosław G. jest niewinny – mówił po ogłoszeniu wyroku SN. Zapowiedział też, że będzie rozważał złożenie skargi nadzwyczajnej do Izby Nadzwyczajnej Sądu Najwyższego. W tej sprawie przed sądem stanęła też instrumentariuszka. Jej proces zakończył się kilka lat temu warunkowym umorzeniem sprawy na okres jednego roku próby. W trakcie tamtego procesu oskarżyciele posiłkowi wskazywali, że kobieta próbowała naprawić błąd i to ona poinformowała przełożonych o zagrożeniu. Wciąż trwa inny proces Mirosława G. dotyczący przyjmowania kopert z pieniędzmi od pacjentów (za część czynów został już skazany na więzienie w zawieszeniu).",,
Komisja spraw zagranicznych PE przyjęła krytyczny raport ws. Nord Stream 2,"Komisja Spraw Zagranicznych Parlamentu Europejskiego przyjęła krytyczny raport ws. Rosji. Europosłowie wskazują w nim, że Nord Stream 2 zagraża UE, więc należy wstrzymać jego budowę. Krytykują też Rosję za wrogie działania na Morzu Bałtyckim.","Komisja PE przyjęła sprawozdanie „Stan stosunków politycznych między UE a Rosją”. Kontrsprawozdawcą dokumentu z ramienia grupy Europejskich Konserwatystów i Reformatorów jest europosłanka Anna Fotyga (PiS). – Prawie cztery lata temu byłam współautorką ostatniego dokumentu na temat stosunków UE-Rosja. Niestety, zarysowane wówczas przez nas zagrożenia stały się dzisiejszą rzeczywistością. W moim przekonaniu Zachód nie powinien jedynie poprzestać na powstrzymywaniu dalszej rosyjskiej agresji, lecz zmusić Rosję do pokrycia kosztów dotychczasowych agresywnych działań, do powrotu do stanu sprzed agresji na Ukrainę i nielegalnej aneksji Krymu. Bez stanowczej reakcji nie zatrzymamy ofensywy Kremla – powiedziała po głosowaniu Fotyga. Jak dodała, w konkretnych działaniach względem Rosji Unia pozostaje w tyle za Stanami Zjednoczonymi, które w sposób o wiele bardziej zdecydowany, nie tylko w sferze wojskowej, ale także gospodarczej i politycznej, pełnią rolę lidera w przeciwstawianiu się rosyjskiemu imperializmowi. Dokument wskazuje, że Nord Stream 2 zwiększa zależność UE od rosyjskiego gazu, zagraża rynkowi wewnętrznemu UE i nie jest zgodny z polityką energetyczną UE, w związku z czym należy ten projekt wstrzymać. W raporcie znalazło się też zdecydowane potępienie naruszania przez Rosję przestrzeni powietrznej i wód terytorialnych państw Morza Bałtyckiego, a także militaryzacji obwodu kaliningradzkiego. Dokument także z „całą mocą potępia rosyjskie naciski na Białoruś, zmierzające do nakłonienia tego państwa do faktycznego zrzeczenia się niepodległości”. Wskazuje również na nasilenie się w ostatnich latach „wrogiej rosyjskiej działalności szpiegowskiej, osiągającej poziomy nienotowane od czasów zimnej wojny”. Eurposłowie podkreślają w nim też, że Rosja nie ma prawa weta w stosunku do euroatlantyckich aspiracji narodów europejskich. Przyjęty raport ma być omawiany i głosowany na marcowej sesji plenarnej PE.",,
Socjolog: Niemcy przestali czuć się jak u siebie,"Coraz większe poparcie dla ruchów i partii populistycznych w Niemczech jest konsekwencją działań „kosmopolitycznych elit” – ocenia niemiecka socjolog Cornelia Koppetsch. W jej ocenie doprowadziły one to sytuacji, że „część Niemców przestała czuć się we własnym kraju jak u siebie”.","– Gdy zasady gry w społeczeństwie ulegają zmianie, wielu ludziom wydaje się, że tracą zdolność do działania. Czują, że ich poglądy i wzory zachowania nie pasują do nowych warunków, co pozbawia ich zaufania do siebie i do otoczenia tak, że w końcu przestają czuć się we własnym kraju bezpiecznie – tłumaczyła w rozmowie z tygodnikiem „Der Spiegel” socjolog z Uniwersytetu Technicznego w Darmstadt.Cytowana przez Deutsche Welle eksperta uważa, że w ostatnim czasie wytrąciło z równowagi sporą liczbę mieszkańców Niemiec. – Chodzi o to, że postawa obywatelska, szczerość, skromność i wierność zasadom liczą się dziś mniej niż obycie w świecie, przedsiębiorczość czy elastyczność – przekonuje, dowodząc, że powstaje wrażenie, iż każdy musi troszczyć się sam o siebie.Nierówny podział– Wielu ludziom nie podoba się to, że uchodźcy bez własnego udziału otrzymają dużą pomoc, podczas gdy oni muszą każdego dnia walczyć o przeżycie. Inni uważają, że ich obraz świata jest przedmiotem ataku w związku z małżeństwami homoseksualistów czy też trzecią płcią – dowodzi.Koppetsch zarzuciła również zakłamanie intelektualnej elicie. – Propaguje ona otwartość na świat i domaga się przepuszczalnego społeczeństwa, w którym wszyscy mają równe szanse, mówi o równości i równouprawnieniu. Gdy jednak ktoś nie podziela jej obrazu świata, odwraca się od niego bez próby zrozumienia i wywyższa się w imię wyższej moralności – wskazuje.",,
Drony i pojazdy opancerzone. USA wysyłają pomoc na Ukrainę,"Administracja prezydenta Ukrainy Petra Poroszenki potwierdziła w środę wieczorem, że Stany Zjednoczone dostarczą władzom w Kijowie sprzęt wojskowy. Szef państwa ukraińskiego rozmawiał o tym przez telefon z wiceprezydentem USA Joe Bidenem.","W komunikacie wydanym po rozmowie administracja Poroszenki oświadczyła, że jest to broń nieofensywna: drony, systemy łączności, radary rozpoznania artyleryjskiego, noktowizory i inny sprzęt o wartości 75 milionów dolarów. Dodatkowo Ukraina otrzyma 230 pojazdów wojskowych.Drony startujące z ręki i opancerzone HumveeWcześniej agencja AP podała, powołując się na anonimowych przedstawicieli władz USA, że Biden przekazał Poroszence, iż Stany Zjednoczone wyślą na Ukrainę więcej pomocy, w tym drony oraz opancerzone pojazdy Humvee.Według agencji będą to niewielkie drony Raven mogące startować z ręki, a także 30 specjalnie opancerzonych i 200 zwykłych pojazdów Humvee. Strona amerykańska zastrzegła, że drony nie będą uzbrojone.AP napisała, że nie wiadomo na razie, ile dronów otrzyma Ukraina i ile będą kosztowały pojazdy Humvee. Agencja podawała także, że Ukraina dostanie radia, radary rozpoznania artyleryjskiego i inny sprzęt.Sprzęt w ciągu kilku tygodni?Reuters pisze, powołując się na przedstawiciela sektora obronności USA, który zastrzegł sobie anonimowość, że część tej pomocy, w tym 30 dodatkowo opancerzonych pojazdów Humvee, może dotrzeć na Ukrainę w ciągu tygodni, a reszta – później.                                                teraz odtwarzaneDrony i pojazdy opancerzone. USA wysyłają pomoc na Ukrainę",,
"Dużo „lagi”, mało „tiki-taki”, czyli jak grają na mundialu","Mundial w Rosji to prawdziwa gratka dla miłośników statystyk. Do dyspozycji kibiców oddano wiele narzędzi, dzięki którym łatwiej zrozumieć futbol i wydarzenia na boisku. Można również dowiedzieć się czegoś na temat stylu gry poszczególnych zespołów. Między innymi temu służy specjalna grafika, przygotowana przez serwis „Magnifoot”.","Dawno, dawno temu trener znany jako Pep Guardiola wymyślił, że skoro ma w Barcelonie wielu niezwykle zaawansowanych technicznie piłkarzy, czerpiących radość z trzymania piłki przy nodze, to potrzebna jest im taktyka, w której będą mogli te umiejętności możliwie najbardziej efektywnie wykorzystywać. Tak powstała „tiki-taka” – system nazwany tak żartobliwie przez kibiców, polegający na wymianie dużej liczby podań, najczęściej po ziemi, w myśl filozofii: „jeśli ty masz piłkę, to znaczy, że nie ma jej rywal”. Na drugim biegunie – Piotr Świerczewski. Sam był na boisku dość jednowymiarowy: walka, walka i jeszcze raz walka. Byle utrudnić przeciwnikowi życie, byle odebrać piłkę, byle nie przeszedł go żaden rywal. Jako trener tylko tę filozofię pielęgnował. Widząc nieporadność większości graczy Ekstraklasy, Świerczewski zachęcał do tego, by każdy kontakt z piłką na własnej połowie kończyć tzw. „lagą”, czyli długim podaniem do przepychających się w okolicach pola karnego napastników. Dwa style, dwa różne światy, tak dalekie i tak bliskie. Widać to szczególnie podczas mundialu, gdzie hiszpańskie podejście boleśnie starło się choćby z filozofią gry Stanisława Czerczesowa.",,
Zmiana w konstytucji pozwalająca odwołać prezesa NIK? Schetyna protestuje,"Zgodnie z polską konstytucją (art. 205-206) prezes Najwyższej Izby Kontroli praktycznie może przestać pełnić swoją funkcję jedynie w wyniku własnej decyzji. Politycy Prawa i Sprawiedliwości rozważają zmianę w ustawie zasadniczej, żeby w wyjątkowych okolicznościach osoba sprawująca tę funkcję mogła zostać odwołana. Pomysł ten nie podoba się Platformie Obywatelskiej. „Żadnej zmiany konstytucji nie będzie” – stanowczo protestuje przewodniczący PO.","„Dziennik Gazeta Prawna” napisał w piątek na swych stronach internetowych, że w sytuacji, gdyby prezes NIK Marian Banaś sam nie podał się do dymisji, Prawo i Sprawiedliwość rozważa kolejne działania ze współudziałem opozycji. Jak pisze „DGP” pojawił się pomysł zmiany konstytucji.  Konstytucja stanowi, że prezes NIK jest powoływany przez Sejm za zgodą Senatu, na 6 lat i może być ponownie powołany tylko raz; prezes NIK nie może zajmować innego stanowiska, z wyjątkiem stanowiska profesora szkoły wyższej ani wykonywać innych zajęć zawodowych; prezes NIK nie może należeć do partii politycznej, związku zawodowego ani prowadzić działalności publicznej nie dającej się pogodzić z godnością jego urzędu. Ustawa stanowi, że Sejm odwołuje szefa, jeżeli: zrzekł się on stanowiska; uzna, że stał się on trwale niezdolny do pełnienia obowiązków na skutek choroby; został on skazany prawomocnym wyrokiem sądu za popełnienie przestępstwa; złożył on niezgodne z prawdą oświadczenie lustracyjne, stwierdzone prawomocnym orzeczeniem sądu. Odwołanie prezesa NIK może też nastąpić, jeśli Trybunał Stanu orzekł w stosunku do niego zakaz zajmowania kierowniczych stanowisk lub pełnienia funkcji związanych ze szczególną odpowiedzialnością w organach państwowych.  W czwartek w siedzibie PiS z Banasiem spotkali się prezes partii Jarosław Kaczyński i wiceprezes, szef MSWiA Mariusz Kamiński. Jak poinformowała rzeczniczka PiS Anita Czerwińska, wyrazili oni oczekiwanie, że szef NIK poda się do dymisji.  Z kolei premier Mateusz Morawiecki powiedział w piątek, że zapoznał się z raportem CBA w sprawie prezesa NIK i doszedł do przekonania, że wnioski z niego płynące powinny skłonić Banasia do podania się do dymisji. Morawiecki ocenił, że Banaś poda się w piątek do dymisji. „Jeśli tak się nie stanie, mamy plan »B«” – dodał premier.  Po tych słowach szefa rządu „Dziennik Gazeta Prawna” napisał: „Jeśli Marian Banaś nie poda się do dymisji, to Nowogrodzka rozważa kolejne działania, ale już ze współudziałem opozycji”.  „Ponieważ nie można szefa NIK usunąć zmianą ustawy o NIK, kolejny możliwy krok wymagałby zmiany konstytucji. Tylko, by zyskać poparcie opozycji PiS myśli o tym, by odwołanie było możliwe większością kwalifikowaną np. trzech piątych. To miałoby upewnić opozycję, że przepis nie będzie używany instrumentalnie przez większość rządową. – By, nie było precedensu, że za dwa, trzy lata komuś bez żadnych podstaw nie spodoba się prezes NIK i będzie go chciał odwołać zwykłą większością – mówi nam polityk PiS” – napisał „DGP”.",,
„Matka niepodległości”. Uroczystości ku czci Maryi Panny Królowej Polski,"– Prawdziwa wolność objawia się przez odpowiedzialność; przez sposób działania, który wyraża przyjęcie współodpowiedzialności za siebie, za innych, za świat – mówił w czwartek na Jasnej Górze abp Stanisław Gądecki, który przewodniczył uroczystościom Najświętszej Maryi Panny Królowej Polski.","W tym roku obchody tego ustanowionego w 1920 r. maryjnego święta miały szczególny charakter ze względu na jubileusz 100-lecia polskiej niepodległości. W homilii przewodniczący Konferencji Episkopatu Polski (KEP) nawiązał do tej rocznicy, zarówno w kontekście wdzięczności Bogu i ludziom za odzyskanie przez Polskę nieodległości, jak i refleksji nad tym, czym jest dziś wolność Polaków.              – Niezależnie od epoki, wolność i odpowiedzialność idą w parze. Prawdziwa wolność objawia się przez odpowiedzialność, przez sposób działania, który wyraża przyjęcie współodpowiedzialności za siebie, za innych, za świat. W tym sensie troska Kościoła o każde życie ludzkie, a w szczególności o życie najsłabsze i niepełnosprawne, jest powinnością Kościoła – mówił metropolita poznański. Wskazał, iż Polska i świat potrzebują dziś dobrze pojętej wolności, która – w rozumieniu chrześcijańskim – jest czymś zgoła odmiennym od samowoli. Nawiązanie do historii Uroczystość „Królowej Polski” została wprowadzona w roku 1920. Biskupi świadomie zaproponowali dzień 3 maja, aby podkreślić związek tego święta z uchwaloną 3 maja 1791 roku pierwszą Konstytucją polską – wskazuje ks. Paweł Rytel-Andrianik rzecznik prasowy Episkopatu Polski.Duchowny wyjaśnia, że tytuł Królowej Polski wskazuje na obecność Matki Bożej w historii naszego narodu. – Cześć oddawana Matce Bożej łączyła Polaków, gdy naszego kraju nie było na mapie Europy przez 123 lata – podkreśla.Ks. Rytel-Andrianik zwraca uwagę, że do tego dochodzi wciąż żywa w naszym kościele pamięć o tym, iż Maryja przeprowadziła nasz naród przez najtrudniejsze okresy w dziejach. Rzecznik Episkopatu Polski mówi, że to wszystko sprawia, iż Maryję możemy nazywać „Matką naszej niepodległości”. Milenijny Akt Oddania Matce BożejPodczas mszy na Jasnej Górze zostanie ponowiony Milenijny Akt Oddania Matce Bożej. W 1966 roku Prymas Tysiąclecia Stefan Wyszyński wraz z ówczesnym Episkopatem złożył akt oddania Matce Bożej. To było zawierzenie całego narodu, nie tylko osób wierzących. W czwartek ponownie uczyni to arcybiskup Stanisław Gądecki. Podczas mszy będzie również możliwość przyrzeczenia Duchowej Adopcji – dobrowolnej modlitwy w intencji nienarodzonych dzieci.Konstytucję 3 maja uchwalono w 1791 roku. Była to pierwsza konstytucja w nowożytnej Europie. Uchwalona została przez Sejm Wielki. Prof. Jan Żaryn zwraca uwagę na związek Konstytucji 3 Maja i polską maryjnością. Podkreśla, że na Jasnej Górze – duchowej stolicy Polski – Polacy w czasach zaborów powierzali szanse na odzyskanie niepodległości.",,
„Mateusz Morawiecki pozostanie premierem”,"Kandydatem Prawa i Sprawiedliwości na premiera będzie Mateusz Morawiecki – powiedział na spotkaniu z dziennikarzami wicepremier Piotr Gliński. Podobną opinię wyraził zastępca rzecznika PiS Radosław Fogiel. – Takie zdanie podtrzymuje nie tylko prezes partii, ale także całe jej kierownictwo – przekonywał.","Wicepremier spotkał się z przedstawicielami mediów podczas śniadania prasowego.Oceniając wyniki wyborów parlamentarnych podkreślił, że „to wielki dowód zaufania i olbrzymi honor, że możemy dalej nieść polskie sprawy”. Jak podkreślił, PiS zwiększyło zdecydowanie poparcie. – Mamy wzmocniony mandat społeczny do sprawowania władzy w Polsce – mówił.Gliński podkreślił, że partia przygotowuje się w tej chwili do nowego rozdania. W tym kontekście przypomniał, że 12 listopada odbędzie się pierwsze posiedzenie Sejmu nowej kadencji. – Zaraz potem, jak sądzę, będziemy powoływali rząd – wskazał. Piotr Gliński podkreślił, że kandydatem na premiera będzie Mateusz Morawiecki. W radiowej „Jedynce” zastępca rzecznika PiS Radosław Fogiel został zapytany, czy prezes Prawa i Sprawiedliwości Jarosław Kaczyński podtrzymuje zdanie, że najlepszym i najbardziej naturalnym kandydatem na szefa nowego rządu jest Mateusz Morawiecki, odpowiedział, że takie zdanie podtrzymuje nie tylko prezes partii, ale także całe jej kierownictwo.– Nasze stanowisko jest niezmienne. Pan premier Mateusz Morawiecki pozostanie premierem rządu – zapewnił. – Jestem przekonany, że jest co do tego zgoda – dodał, dopytywany o rozmowy na ten temat z koalicjantami PiS – Solidarną Polską i Porozumieniem.Odnosząc się do rozmów Zjednoczonej Prawicy dotyczących składu nowego rządu zapewniał, że nie są one „szorstkie”. – Sprawą naturalną w polityce jest to, że dochodzi do jakichś dyskusji czy negocjacji; zwłaszcza w sytuacji pewnego restartu, jakim są zawsze wybory – mówił.Jego zdaniem „obraz, który kreują media – krwawych walk frakcyjnych czy niesamowitych kłótni w gronie Zjednoczonej Prawicy – nie oddaje rzeczywistości”.",,
"Dziennikarz do Korwin-Mikkego: „Jesteś obrzydliwą, szowinistyczną świnią!”","Do ostrej awantury doszło w brytyjskiej telewizji między prowadzącym Piersem Morganem a Januszem Korwin-Mikkem. Polski polityk został zaproszony nie bez powodu. Kilka dni temu podczas debaty w Parlamencie Europejskim stwierdził, że kobiety muszą zarabiać mniej, bo statystycznie „są słabsze, mniejsze i mniej inteligentne”.","Na pikantną wymianę zdań w programie nie trzeba było długo czekać. Pierwszy mocnych słów w kierunku polskiego polityka użył brytyjski dziennikarz. – Dyskryminujesz kobiety w Międzynarodowym Dniu Kobiet. Jesteś obrzydliwą, szowinistyczną świnią! – powiedział Morgan.  – Brzmisz, jak skończony idiota. Jesteś tak głupi mówiąc te brednie – dodał po chwili wyraźnie oburzony słowami polskiego eurodeputowanego. Janusz Korwin-Mikke nie był dłużny prowadzącemu. Stwierdził, że różnice w ilorazie inteligencji między kobietami a mężczyznami są udowodnione naukowo. – Jeśli twierdzisz, że to, co udowodnili naukowcy, nie jest prawdą, to pokazujesz, że jesteś idiotą, który nie wierzy naukowcom – odpowiedział Korwin. Na koniec rozmowy prowadzący nawiązał do Brexitu.  – Jesteś najlepszą reklamą wyjścia Wielkiej Brytanii z Unii Europejskiej, jaką kiedykolwiek widziałem – stwierdził brytyjski dziennikarz.  CAŁY PROGRAM Z UDZIAŁEM JANUSZA KORWIN-MIKKEGO",,
Fundacja SD łamie prawo,"Kluczem do finansowania kampanii prezydenckiej Andrzeja 
Olechowskiego jest fundacja, która narusza prawo - pisze
„Puls Biznesu”. Założono ją, by ominąć przepisy.","Fundacja Samorządność i Demokracja została założona przez władze Stronnictwa Demokratycznego, głównie po to, by ominąć zapisy ustawy o partiach politycznych.Stronnictwo Demokratyczne założyło fundację Samorządność i Demokracja (SiD)  w grudniu 2001 roku oficjalnie po to, by „działać na rzecz rozwoju demokracji i popularyzować o niej wiedzę”. Tak naprawdę fundację założono by ominąć prawo, zabraniające partiom działalności gospodarczej, w tym wynajmowania nieruchomości – podaje „Puls Biznesu”. To właśnie sprzedaż nieruchomości SD miała dać tej partii kapitał na prowadzenie kampanii politycznych w najbliższych latach.Z akt wynika, że od 2003 roku fundacja Samorządność i Demokracja działa jak spółka prawa handlowego i co jest naruszeniem prawa. Od 2003 roku, kiedy fundacja zajęła się wynajmowaniem nieruchomości, należących do SD, działalność gospodarcza stanowi ponad 90 proc. jej przychodów i kosztów. Tymczasem, zgodnie z prawem, skala działalności gospodarczej fundacji nie może być większa od działalności statutowej.Stanisław Madaliński z władz SD, przyznał w 2009 roku, że celem utworzenia fundacji było „przede wszystkim dostosowanie działalności finansowej SD do ustawy o partiach politycznych oraz zatrudnienie członków Stronnictwa i finansowanie jego działalności politycznej”.Samorządność i Demokracja to nie jedyna fundacja, która zdecydowaną większość pieniędzy wydaje nie na szlachetne cele zapisane w statucie, ale na robienie interesów. W ten sam sposób działają fundacje Lux Veritatis i Nasza Przyszłość, założone przez o. Tadeusza Rydzyka, twórcę Radia Maryja.",,
„Odnów oblicze”. 14. rocznica śmierci Jana Pawła II,"Zmarł 2 kwietnia 2005 roku o godzinie 21:37. Dziewięć lat później został ogłoszony świętym. Papież Polak, Jan Paweł II zasiadał na Stolicy Piotrowej 27 lat. Dziś mija 14. rocznica jego śmierci.","We wtorek rano w Bazylice św. Piotra w Watykanie odbyła się uroczysta msza św. upamiętniająca śmierć Jana Pawła II . Wzięli w niej udział licznie pielgrzymi z Polski. Obchody odbywały się w atmosferze skupienia i modlitwy, ale generalnie można  było wyczuć atmosferę radości. Polacy, którzy przybyli do Watykanu, wspominają papieża jako  wielkiego Polaka. Do grobu św. Jana Pawła II w kaplicy św. Sebastiana ustawiają się długie kolejki.Wieczorem w Krakowie odbędą się uroczystości upamiętniające Jana Pawła II. Czuwanie modlitewne przy symbolicznym oknie papieskim przy ul. Franciszkańskiej 3 rozpocznie się od 19:30. Były sekretarz Jana Pawła II i emerytowany metropolita krakowski – kardynał Stanisław Dziwisz – wspominając śmierć świętego, mówił, że w ostatnich chwilach papieżowi czytano Pismo Święte, a następnie odprawiono mszę świętą.– Trzymaliśmy go za rękę, a gdy zobaczyliśmy na monitorze, że  serce przestał bić, lekarz, który był z nami, powiedział „odszedł” . To wtedy zaśpiewaliśmy „Te Deum Laudamus” – hymn dziękczynienia, dziękczynienia za to, co robił, co zostawił i czym do dziś dnia żyjemy – wspominał kardynał. Kardynał Stanisław Dziwisz zaznaczył, że Jan Paweł II reagował na przypadki pedofilii wśród duchownych i zawsze przeciwstawiał się złu.– Jeśli ktoś mówi dziś, że papież tolerował tego typu zachowania w Kościele,  robi krzywdę pamięci, a jeśli robią to Polacy, tym bardziej  jest to przykre dla nas wszystkich i mówię do nich „nawróćcie się” – powiedział  kardynał.",,
Petru: Nie muszę być posłem. To bardzo mało skuteczna rola,"– Naprawdę nie muszę być posłem, żeby tylko być, bo to jest bardzo mało skuteczna rola. Szczególnie posłem opozycji – powiedział w „Kwadransie politycznym” Ryszard Petru. Przewodniczący koła poselskiego TERAZ! zapowiedział kongres założycielski swojego ugrupowania na niedzielę.","Petru był zapytany, czy zaprosi do swojego ugrupowania Piotra Misiłę, który niedawno pożegnał się z Nowoczesną. – Nie zachęcam Piotra Misiły do przychodzenia – powiedział. Przypomniał, że to była osoba, która pierwsza zakwestionowała jego przywództwo w partii. – Ma prawo do takich decyzji. Nie znam spraw wewnętrznych. Nie chcę tego komentować. Jest tam jakieś napięcie, jakieś kłótnie. Nie wiem do końca, o co chodzi – stwierdził i dodał, że najważniejsze, aby w fundamentalnych sprawach opozycja umiała ze sobą współpracować. Zapytany, czy buduje własne ugrupowanie, aby schować się w morzu opozycji, stwierdził, że nie lubi się chować. – Chowanie się nie ma sensu. Miałem inną karierę zawodową. Naprawdę nie muszę być posłem, żeby tylko być, bo to jest bardzo mało skuteczna rola. Szczególnie posłem opozycji, która zawsze może relatywnie mało – stwierdził.",,
USA: rząd federalny częściowo zawieszony,Rząd federalny Stanów Zjednoczonych został o północy z piątku na sobotę czasu miejscowego w Waszyngtonie (6.00 czasu polskiego) częściowo zawieszony. To wynik braku porozumienia w Kongresie w sprawie ustawy przewidującej tymczasowe finansowanie ok. jednej czwartej resortów.,"Senat miał czas do północy czasu lokalnego na przegłosowanie prowizorium budżetowego, zapewniającego finansowanie rządu do 8 lutego. W ustawie zostały przewidziane środki na budowę muru na granicy z Meksykiem w wysokości 5 mld. dolarów, czego domagał się prezydent USA Donald Trump. Demokraci zapowiedzieli jednak wcześniej, że nie zgodzą się na finansowanie z budżetu federalnego jednej ze sztandarowych obietnich wyborczych Trumpa i takiego prowizorium nie zaaprobują.Senat już w środę wieczorem przyjął prowizorium budżetowe, które jednak nie przewidywało sfinansowania budowy muru, a dokładnie kombinacji zasieków, murów, płotów i zapór długości 3,1 tys. km na południowej granicy Stanów Zjednoczonych z Meksykiem. Zaplanowano natomiast finansowanie ochrony granic i działalności innych agencji rządowych na obecnym poziomie. Trump zapowiada, ze nie podpisze ustawyDzień później Trump zaatakował Demokratów za brak poparcia dla jego planów budowy muru i zapowiedział, że nie podpisze żadnej ustawy, dopóki bezpieczeństwo na granicy nie będzie zapewnione. W związku z tym jeszcze tego samego dnia Izba Reprezentantów głosami Republikanów przyjęła ustawę, w której zagwarantowane zostały wymagane przez prezydenta 5 mld. dolarów.W piątek wieczorem Senat ponownie miał głosować nad prowizorium. Jednak bez poparcia Demokratów Republikanie nie mieli szans na przeforsowanie w izbie wyższej ustawy przewidującej środki na budowę muru, bowiem mają w niej obecnie przewagę zaledwie dwóch głosów, tymczasem do przyjęcia ustawy budżetowej wymagana jest kwalifikowana większość, przynajmniej 60 głosów w Senacie.Wobec wizji odrzucenia przez Senat prezydenckich oczekiwań członkowie Kongresu w piątek wieczorem podjęli próbę wypracowania kompromisowej wersji ustawy. W negocjacjach brali udział m.in. wiceprezydent Mike Pence, zięć i doradca Trumpa Jared Kushner oraz dyrektor ds. budżetu w Białym Domu Mick Mulvaney, który od stycznia będzie tymczasowo sprawował funkcję szefa kancelarii prezydenta. Porozumienia jednak nie osiągnięto, w związku z tym głosowanie w Senacie zostało odroczone i przełożone na sobotnie popołudnie (czasu miejscowego). Częściowe zawieszenie rząduRząd federalny został częściowo zawieszony, bowiem o północy została wyczerpana linią kredytowa szeregu ważnych resortów - bezpieczeństwa kraju, sprawiedliwości, transportu, handlu, zasobów naturalnych, rolnictwa, gospodarki mieszkaniowej i urbanistyki oraz szereg niezależnych agencji federalnych w tym np. NASA.Zdaniem większości pracowników rządu federalnego zawieszenie może potrwać nawet do 3 stycznia, kiedy zostanie zaprzysiężony Kongres kolejnej kadencji. Do tego czasu przymusowe zwolnienia bez pensji bądź obowiązek pracy bez wynagrodzenia może objąć w sumie 800 tys. pracowników federalnych, którzy przed Bożym Narodzeniem będą musieli przejść na przymusowe urlopy, bądź (ok. 420 tys.) pracować bez wynagrodzenia.Zwolnienia nie obejmują pracowników koniecznych do zachowania ciągłości funkcjonowania dotkniętych zawieszeniem resortów czy spełniania ich najważniejszych funkcji. Pracownicy, zatrudnieni na takich kluczowych stanowiskach jak np. kontrolerzy lotów cywilnych, pracownicy odpowiedzialni za bezpieczeństwo na lotniskach cywilnych, funkcjonariusze FBI, Straży Granicznej, Straży Wybrzeża i innych służb specjalnych, będą pracować aż do odwołania bez otrzymywania poborów.W wyniku zawieszenia działalności części resortów rządu federalnego wprowadzone zostały także pewne ograniczenia usług w parków narodowych oraz zamknięte niektóre atrakcje turystyczne, jak Statua Wolności w Nowym Jorku i muzea federalnej sieci muzealnej Smithsonian w Waszyngtonie.",,
Kryzys w Wenezueli. Guaido z zakazem opuszczania kraju,"Sąd Najwyższy Wenezueli wydał zakaz opuszczania kraju przez lidera opozycji Juana Guaido, który przed tygodniem ogłosił się p.o. prezydenta. Wydano również zakaz dokonywania przezeń wszelkich operacji finansowych. Sąd zamroził też rachunki Guaido.","Tym samym Sąd Najwyższy przychylił się do wniosku prokuratury generalnej Wenezueli, która wystąpiła we wtorek o uchylenie immunitetu i wszczęcie postępowania ws. ogłoszenia się przez Juana Guaido głową państwa.Zakaz opuszczania terytorium Wenezueli i zablokowanie dostępu do instrumentów finansowych (politykowi nie wolno wyzbywać się własności ani dokonywać żadnych innych transakcji) będzie obowiązywać do zakończenia śledztwa – wskazano w oświadczeniu SN opublikowanym na Twitterze.Tarek Saab, wenezuelski prokurator generalny, który zwrócił się do SN z wnioskiem o wszczęcie postępowania, jest uważany za polityka bliskiego prezydentowi Nicolasowi Maduro, walczącego o utrzymanie się u steru władzy.Ze względu na sprawowaną funkcję Guaido, przewodniczący wenezuelskiego parlamentu, jest objęty immunitetem, który może być uchylony jedynie decyzją Sądu Najwyższego. Szukają artykułów?Podczas konferencji prasowej prok. Saab nie sprecyzował, z jakich artykułów miałoby być wszczęte postępowanie przeciwko Guaido. Wskazał natomiast, że dochodzenie ma związek z niepokojami, wywołanymi jego ubiegłotygodniową decyzją o ogłoszeniu się tymczasowym prezydentem.We wtorek poinformowano, że amerykański Departament Stanu przekazał Guaido kontrolę nad aktywami Wenezueli znajdującymi się na rachunkach w amerykańskich bankach.Przejęcie władzy przez Guaido uznały USA, Kanada, większość państw Ameryki Łacińskiej (z wyjątkiem m.in. Meksyku, Boliwii, Kuby i Nikaragui), Izrael i Australia, a spośród państw europejskich – Albania, Kosowo i Gruzja. Unia Europejska na razie wstrzymała się z taką deklaracją, a kilka państw członkowskich – Francja, Niemcy, Wielka Brytania, Hiszpania, Portugalia i Holandia – wystosowało w sobotę ultimatum, zapowiadając, że jeśli Maduro nie rozpisze nowych, uczciwych wyborów w ciągu ośmiu dni, również uznają Guaido.",,
Błaszczak krytykuje działanie PKW. „Jest z tym olbrzymi problem”,"– Jesteśmy usatysfakcjonowani tym wynikiem, ale przed nami jeszcze praca – powiedział w TVP Info szef klubu PiS Mariusz Błaszczak. – Władza PO się zburzyła, władza źle rządzi. Ludzie wyciągają z tego wnioski – dodał.","Błaszczak podkreślił, że celem PiS-u jest samodzielne rządzenie, co będzie według niego możliwe w co najmniej kilku województwach. Skrytykował też działanie Państwowej Komisji Wyborczej. – Jest z tym olbrzymi problem i nie tylko my zwracamy na to uwagę – zaznaczył. Jego zdaniem, wynika to z braku przejrzystości prawa. Błaszczak uważa, że każdy przez internet powinien móc obserwować proces liczenia głosów. Zwrócił też uwagę na liczne nieprawidłowości przy głosowaniu. Samo zwycięstwo PiS skomentował następująco:  – Jarosław Kaczyński wygrał ze względu na to, że pokazał, iż można rządzić inaczej. Ludzie widzą, że PO zawodzi. Nie zajmuje się sprawami ludzi, tylko swoich działaczy. Widzą także, że PiS jest alternatywą, że przedstawiamy konkretne projekty – mówił. Exit poll: PiS wygrywa w wyborach. PSL trzecią siłąZ poparciem 31,5 proc. PiS wygrywa w wyborach do sejmików wojewódzkich – wynika z pierwszych sondaży exit poll przeprowadzonych przez IPSOS dla TVP. PO z 27,3 proc. plasuje się na drugiej pozycji. Trzecią siłą jest PSL z wynikiem 17,0 proc. Nowa Prawica Janusza Korwin-Mikkego nie przekroczyła progu wyborczego. Frekwencja wyniosła 46,4 proc.Jeśli te wyniki się potwierdzą, będą oznaczały pierwsze wyborcze zwycięstwo Prawa i Sprawiedliwości od wyborów parlamentarnych z 2005 roku.",,
Szokujące słowa podczas rozdania Złotych Globów. Zwycięzca podziękował... szatanowi,Podczas 76. gali rozdania Złotych Globów padły kontrowersyjne słowa. Zdobywca statuetki za rolę w filmie „Vice” – Christian Bale – podziękował szatanowi.,"Christian Bale został nagrodzony za wcielenie się w rolę Dicka Cheneya w filmie „Vice”. Dziękując za wsparcie podczas kręcenia filmu, aktor podziękował także... szatanowi. – Dziękuję szatanowi za to, że dał mi inspirację do tego, jak zagrać tę rolę – powiedział ze sceny. Na słowa aktora zareagowali na Twitterze  przedstawiciele Kościoła Szatana. Podkreślili, że dla nich szatan jest symbolem „dumy, wolności i indywidualizmu oraz służy zewnętrznej metaforycznej projekcji naszego największego potencjału”. Głos w sprawie zabrała również córka Dicka Cheneya. Liz Cheney opublikowała na Twitterze link do artykułu sprzed kilku lat o zatrzymaniu Bale'a za napaść na kobietę i jej córkę. „Do tego pewnie też zainspirował go szatan” – napisała kobieta.",,
"Wspiera LGBT, bierze udział w paradach. Ksiądz pisze, że „odchodzi”","Abp Stanisław Budzik podjął wobec ks. Łukasza Kachnowicza kroki prawne, przede wszystkim upomnienie kanoniczne, wzywające do pokuty i wyznaczające czas na powrót do diecezji. Następnym krokiem będzie nałożenie kary suspensy – poinformował ks. dr Adam Jaszcz, rzecznik archidiecezji lubelskiej. Znany lubelski duszpasterz, który wspiera ideologię LGBT, kilka tygodni temu poinformował o swoim odejściu z kapłaństwa.","Ks. Jaszcz na Twitterze wyraził ubolewanie z powodu „bólu tychwszystkich, którzy zaufali ks. Kachnowiczowi jako kapłanowi,reprezentującemu Kościół oraz nauczanie Jezusa o miłosierdziu,ale też o konieczności wyznania grzechu i pokuty w drodzeku zbawieniu”.„Teraz patrzą oni na człowieka wybierającego ideologię stającąw kontrze do Kościoła i Ewangelii, nierzadko wulgarną, a nawetprofanującą symbole dla wierzących święte” – napisał rzecznikarchidiecezji lubelskiej.Łukasz Kachnowicz przyjął święcenia kapłańskie 29 maja 2010r. Był ostatnim prezbiterem wyświęconym przez abp. JózefaŻycińskiego. Pracował w Puławach i w Lublinie. Studiował historię Kościoła na Wydziale Teologii KUL, uzyskując licencjat kościelny.Angażował się w Ruch Światło-Życie, Drogę Neokatechumenalną,Przystanek Jezus, a także archidiecezjalny projektewangelizacyjny Źródło. Był również duszpasterzem akademickimoraz publicystą katolickich portali.Na początku wakacji, za pośrednictwem mediówspołecznościowych, poinformował o swoim „urlopie” od obowiązkówduszpasterskich. Od tego czasu umieszcza w sieci fotografie, na których widać jego samego na paradach równości, i tekstywspierające ruchy LGBT.",,
„Nacjonaliści mogą podjąć próbę przewrotu”,"– Ludzie, którzy organizują polskich nacjonalistów przyjęli założenia, że będą się dalej organizować oraz wzmacniać i kiedy dojdą do wniosku, że nadszedł czas, podejmą próbę przewrotu politycznego w Polsce – ostrzegał Leszek Miller, szef SLD, gość programu „Minęła dwudziesta” w TVP Info.","Leszek Miller przekonuje, że wydarzenia z 11 listopada, a zwłaszcza wypowiedzi niektórych polityków po Marszu Niepodległości budzą niepokój. – Nie mają racji ci którzy uważają, że ten odłam nacjonalizmu to nie jest nic nieznaczący margines. Warto zwrócić uwagę, jak ci ludzie potrafią się organizować. Nie tylko na ulicach, ale i w internecie – mówił Miller.Były premier ostrzega, że ugrupowania nacjonalistyczne i faszyzujące powoli odradzają się w Polsce. I już zapowiadają obalenie panującego obecnie ustroju. – Największym niebezpieczeństwem jest obojętność na to, co się dzieje. Dlatego wspólnie z Ruchem Palikota chcemy w sobotę zwrócić uwagę na niebezpieczeństwo ruchów faszyzujących w Polsce (oba ugrupowania mają podpisać wspólną deklarację „Stop faszyzmowi” – red.). Wolimy chuchać na zimne – mówi Miller. – Już takie zapowiedzi powoływania straży obywatelskich przypominają sztafety ochronne, które pojawiły się przed dziesiątkami lat w innym kraju – dodaje.Miller  ostro formułuje prognozy rozwoju ruchów nacjonalistycznych w Polsce – Ludzie, którzy organizują polskich nacjonalistów przyjęli założenia, że będą się dalej organizować oraz wzmacniać i kiedy dojdą do wniosku, że nadszedł czas podejmą próbę przewrotu politycznego w Polsce.– mówi.Lider SLD dodał także, że wspiera premiera Donalda Tuska w walce o pieniądze z Unii Europejskiej, bo to jest „naszym obowiązkiem”.",,
Miller: wykluczam koalicję z Prawem i Sprawiedliwością,"– Wykluczam koalicję z PiS po przyszłorocznych wyborach do Sejmu i nic się nie zmienia, jeśli chodzi o moją ocenę IV RP.  Uważam, że to był fatalny eksperyment i nie służył Polsce. Z panem Kaczyńskim nie spotkałem się, aby zawrzeć koalicję, tylko po to, aby porozmawiać o tym, co się stało w wyborach samorządowych – przekonywał Leszek Miller, przewodniczący SLD, gość programu „Po przecinku” w TVP Info.","Jarosław Kaczyński i Leszek Miller zaapelowali 19 listopada  o skrócenie kadencji samorządów wybranych i przeprowadzenie nowych wyborów, ponieważ liczba nieprawidłowości przy liczeniu głosów, była zbyt duża, by można uznać ich rezultat. Obaj politycy tego samego dnia zorganizowali konferencje prasowe i choć występowali oddzielnie, mówili niemal to samo. Pytany o powód zawarcia swoistego przymierza z Leszkiem Millerem, Kaczyński stwierdził, że „na wojnie każdy bagnet jest dobry”. Od tego momentu Miller jest krytykowany za konszachty z prezesem PiS, który stwierdził wprost, że wybory do sejmików zostały sfałszowane.  „Nie jestem niczym sztyletem""  – Nie jestem bagnetem, sztyletem ani nożem kogokolwiek. Jestem zdumiony jednym wydarzeniem. Okazuje się, że mogłem się spotykać  z Donaldem Tuskiem, premier Ewą Kopacz i innymi politykami z jednym wyjątkiem – nie mogę spotykać się z prezesem Kaczyńskim. Bo o ile tamte spotkania świadczą o mojej rzetelności i odpowiedzialności, to  ostatnie spotkanie świadczy o jakiejś niedojrzałości, wręcz działaniu na szkodę państwa – mówił rozgoryczony Miller. Zdaniem byłego premiera wydarzenia wokół wyborów samorządowych są „momentem kluczowym” dla polskiej demokracji. – Odrzucam takie tezy, że jak ktoś ma wątpliwości co do przebiegu wyborów i ktoś te wątpliwości ośmiela się nagłaśniać, to działa na szkodę demokracji. Otóż  uważam, że na szkodę demokracji działają ci, którzy chcieliby, aby nie było żadnych wątpliwości, żeby wszyscy mówili i zachowywali się tak samo. I oby nikomu nie przyszło do głowy, aby sformułować jakieś krytyczne zdanie. Zastrzegam sobie prawo do wyrażania swoich poglądów i spotykania się z tymi, z którymi chcę się spotykać – podkreślił Miller. Nie będzie sojuszu z Kaczyńskim  Miller podkreślił, że nie może mówić o sfałszowaniu wyborów do sejmików, bo nie ma to żadnych dowodów. Podkreślał, że wskazuje tylko na rozmaite nieprawidłowości. Stwierdził także, że Kaczyński nie powinien mówić o tym, że rządząca Platforma sfałszowała wybory.  Pytany o możliwość koalicji z PiS po wyborach parlamentarnych odparł zdecydowanie: – Wykluczam koalicję z PiS i nic się nie zmienia, jeśli chodzi o moją ocenę IV RP.  Uważam, że to był fatalny eksperyment i nie służył Polsce. Z panem Kaczyńskim nie spotkałem się, aby zawrzeć koalicję, tylko po to, aby porozmawiać o tym, co się stało w wyborach samorządowych – dodał.",,
100 tysięcy Węgrów na ulicach Budapesztu,"Już drugiego dnia z rzędu Węgrzy wyszli na ulice Budapesztu. Aż 100 tys. osób wzięło udział w antyrządowym proteście przed gmachem opery w centrum miasta. Zorganizowała go lewicowa opozycja. Ludzie demonstrowali przeciw przyjęciu nowej konstytucji, która – ich zdaniem – ogranicza prawa człowieka i podważa zasady demokracji.","Po protestach w noc sylwestrową, również w poniedziałek Węgrzy postanowili powiedzieć „nie” nowej konstytucji. Tak wielu protestujących nie było na ulicach Budapesztu od lat. Do zamieszek nie doszło, ponieważ liczne siły porządkowe zdołały rozdzielić uczestników antyrządowego protestu od ugrupowań skrajnie prawicowych, które usiłowały zakłócić pokojową demonstrację. Demonstrowano nie tylko przed gmachem opery, gdzie najwyższe władze państwa świętowały zatwierdzenie nowej ustawy zasadniczej, ale również na innych ulicach stolicy. Manifestanci sparaliżowali m.in. komunikację w centrum miasta. Był to zarazem pierwszy antyrządowy protest, zorganizowany przez opozycję od czasu objęcia rządów przez prawicową ekipę premiera Viktora Orbana. Lewica ogłosiła, że wyprowadzi ludzi na ulice i zacznie bojkotować posiedzenia parlamentu po tym, jak 30 grudnia deputowani rządzącego Fideszu zatwierdzili kilka kontrowersyjnych ustaw, ograniczających kompetencje Banku Centralnego, Sądu Konstytucyjnego i uznali, że lewica jest „organizacją przestępczą”, ponoszącą odpowiedzialność za zbrodnie reżimu komunistycznego. Demonstranci zorganizowali wiec podczas uroczystego koncertu z udziałem najwyższych władz państwa, dedykowanego zatwierdzeniu nowej konstytucji. Grupa demonstrantów z transparentami z napisem:   „Europo! Przepraszamy za premiera Orbana!” usiłowała nie dopuścić do głównego wejścia Opery najwyższych urzędników państwowych i zagranicznych gości.Pokojowy wiec próbowali zakłócić przedstawiciele skrajnie prawicowego, parlamentarnego ugrupowania „Jobbik”.  „Grupa protestujących to nie cały naród”Rzecznik węgierskiego premiera Peter Szijarto, w reakcji na poniedziałkowy protest powiedział, że „kilkanaście tysięcy Węgrów nie może reprezentować całego narodu, a rząd nie łamie zasad demokracji parlamentarnej, obowiązujących w Unii Europejskiej”. Szijarto oskarżył też opozycję o to, że rządząc Węgrami przez dwie kadencje parlamentarne „doprowadziła naród na krawędź katastrofy gospodarczej”, a teraz usiłuje wyprowadzać na ulice tych samych ludzi, którzy w 2006 roku demonstrowali przeciw postkomunistom”. Co jest w konstytucji?Ustawa zasadnicza, która obowiązuje od 1 stycznia tego roku, wprowadza nowe regulacje, które Fidesz nazywa zakończeniem procesu demokratyzacji, rozpoczętego wraz z upadkiem komunizmu w 1989 roku.W nowej ustawie zasadniczej zmieniono m.in. nazwę państwa z Republiki Węgierskiej na Węgry.W ostatnich dniach w parlamencie przegłosowano ustawy o banku centralnym, swobodach religijnych, zbrodniach komunistycznych oraz funkcjonowaniu parlamentu. Ta ostatnia ustawa wyraźnie faworyzuje rządzącą partię. Ustawa o banku centralnym zwiększa wpływ rządu na politykę pieniężną. Wcześniej ograniczono uprawnienia Trybunału Konstytucyjnego.W grudniu poparcie społeczne dla Fideszu spadło do 18 procent, jednakpodzielona opozycja nie jest zdolna do wykorzystania tej sytuacji, a 54procent społeczeństwa nie wie, kogo poprze. Analitycy uważają, że elektoratten mogą zagospodarować oddolne ruchy społeczne.",,
Komisja Wenecka wydała opinię w sprawie ustaw sądowych,"Komisja Wenecka, organ doradczy Rady Europy, oceniła w opinii na temat nowelizacji ustaw sądowych, że niektóre z zapisów przyjętych przez Sejm mogą być postrzegane jako dalsze osłabienie niezależności sądownictwa w Polsce.","Zaapelowano o inne rozwiązania, by uniknąć kryzysu. Komisja zarekomendowała też, by nie przyjmować zapisów dotyczących postępowań dyscyplinarnych wobec sędziów.  Opinia Komisji nie ma charakteru wiążącego ze względu na jej funkcję doradczą. Opinię wydano w trybie pilnym, a wystąpił o nią pod koniec grudnia marszałek Senatu Tomasz Grodzki w związku z pracami nad nowelizacją w tej izbie.  W ogłoszonym w Strasburgu dokumencie podkreślono w odniesieniu do nowelizacji ustaw sądowych, że „niektóre” zapisy „mogą być postrzegane jako dalsze osłabienie niezależności sądownictwa” w czasie, gdy podejmowane są próby „rozwiązania problemów wynikających z reformy z 2017 roku”.  W ocenie Komisji w wyniku nowych zapisów wolność słowa sędziów i prawo do stowarzyszania są „poważnie ograniczone”, a polskim sądom uniemożliwi się badanie, czy inne sądy w kraju są „niezawisłe i bezstronne” zgodnie z regułami europejskimi – stwierdzono. Według Komisji „dalej zwiększył się wpływ Ministra Sprawiedliwości na postępowania dyscyplinarne”. „Komisja Wenecka rozumie, że polski porządek prawny stoi w obliczu trudnej sytuacji” – podkreślono w jednej z konkluzji. Mowa tam jest o „prawnej schizmie” między „starymi” i „nowymi” instytucjami sądowymi. Sytuacja ta zdaniem ekspertów musi zostać szybko rozwiązana.  Ponadto zwrócono uwagę na to, że polscy sędziowie zostali postawieni w „niemożliwej sytuacji”, gdyż muszą stanąć w obliczu postępowań dyscyplinarnych za „decyzje, wymagane przez Europejski Trybunał Praw Człowieka, prawo Unii Europejskiej i inne międzynarodowe narzędzia”. Dlatego „Komisja Wenecka rekomenduje, by nie przyjmować tych poprawek”. Zapisy nowelizacji określa w opinii mianem „poprawek”.  Kolejna konkluzja brzmi następująco: „Inne rozwiązania muszą zostać znalezione. By uniknąć pogłębienia się kryzysu, Komisja Wenecka zachęca polskiego prawodawcę, by poważnie rozważył wprowadzenie głównych rekomendacji zawartych w opinii KW z 2017 roku”.  Zgodnie z regułami organu doradczego Rady Europy opinie wydane w trybie pilnym są zatwierdzane na najbliższym posiedzeniu plenarnym Komisji w Wenecji. Odbędzie się ono w dniach 20-21 marca.",,
Polacy nie pomogli. Lokomotiw przegrał w Lidze Mistrzów,"Grzegorz Krychowiak i Maciej Rybus mieli ochotę błysnąć i poprowadzić Lokomotiw Moskwa do zwycięstwa nad Bayerem Leverkusen w 5. kolejce meczów grupy D Ligi Mistrzów. Nie udało się, ekipa ze stolicy Rosji przegrała 0:2.","Lokomotiw nie miał szans wywalczyć awansu do  kolejnej fazy rozgrywek o Puchar Europy. Jednak rosyjski klub walczył o honor i bardzo chciał wygrać z Bayerem Leverkusen. Niemcy byli lepsi. Mecz „ustawił” samobójczy gol Rifata Zhemaletdinova w 11. minucie. Gospodarze atakowali, ale ich szarże przypominały walenie głową o mur.Polacy nie byli zbyt widoczni. Zawiódł zwłaszcza Krychowiak, który w ostatnich spotkaniach Lokomotiwu strzelał mnóstwo goli i był motorem napędowym akcji ofensywnych ekipy z Moskwy. Gdy w 54. Minucie Sven Bender podwyższył na 2:0 dla gości, z piłkarzy rosyjskich zeszło powietrze.5. kolejka LM:Lokomotiw Moskwa – Bayer Leverkusen 0:2 (0:1)Galatasaray Stambuł – Club Brugge 1:1 (1:0)",,
P.o. prezesa Idei: działalność banku przebiega bez zakłóceń,"Działalność operacyjna Idea Banku przebiega bez zakłóceń, bank realizuje wyznaczone wcześniej cele biznesowe – poinformował Jerzy Pruski, p.o. prezesa Idea Banku.","– Obecne dyskusje medialne dotyczące funkcjonowania sektora finansowego nie są w żaden sposób związane z bieżącym funkcjonowaniem banku. Idea Bank realizuje na bieżąco wszystkie transakcje bankowe bez najmniejszych zakłóceń. Czym innym jest sfera medialna, a czym innym jest normalne funkcjonowanie banku – powiedział Biznes Pruski. – Działalność operacyjna banku odbywa się bez zakłóceń, nie odnotowujemy tutaj żadnych odchyleń. Realizujemy wyznaczone wcześniej cele biznesowe – dodał. Na briefingu prasowym przedstawiciele Ministerstwa Finansów i NBP poinformowali, że Getin Noble Bank i Idea Bank funkcjonują bez zakłóceń, a NBP jest gotowy zapewnić obu bankom wsparcie płynnościowe. – W sytuacji szumu medialnego warto podkreślić, że działalności banków towarzyszą różne bufory bezpieczeństwa i dotyczą one przede wszystkim gwarancji środków zdeponowanych przez klientów w bankach. Wydaje się, że takie było główne przesłanie Komitetu Stabilności Finansowej – należy oddzielić bezpieczeństwo depozytów klientów od szumu medialnego, który mógłby mieć wpływ na ich zachowanie – powiedział Pruski. Prezes pytany o obecną sytuację kapitałową banku powiedział, że najnowsze dane w tym zakresie zostaną przedstawione przy okazji publikacji wyników banku za III kwartał 2018 r. Idea Bank przedstawi raport 28 listopada. Po II kwartale Grupa Idea Banku zaraportowała współczynniki kapitałowe poniżej poziomów wymaganych przepisami prawa tj. CAR na poziomie 9,77 proc. i Tier 1 na poziomie 8,21 proc. Zgodnie z wcześniejszymi informacjami bank wystąpił do KNF z wnioskiem o zatwierdzenie planu ochrony kapitału, którego celem jest przedstawienie działań mających na celu przywrócenie współczynników do poziomu pozwalającego na spełnienie wymogów połączonego bufora do końca 2020 r. KNF poinformował, że rozpoczyna się doraźna kontrola wewnętrzna w Komisji, która ma zbadać prawidłowość procedur nadzorczych w przypadku Getin Noble Banku, Idea Banku i Plus Banku. „Gazeta Wyborcza” napisała we wtorek, że w marcu 2018 r. ówczesny przewodniczący KNF Marek Chrzanowski zaoferował Czarneckiemu przychylność dla Getin Noble Banku w zamian za około 40 mln zł – miało to być wynagrodzenie dla wskazanego przez szefa KNF prawnika. Czarnecki nagrał rozmowę, jednak w nagraniu nie znalazła się wypowiedź Chrzanowskiego o tej kwocie. Według biznesmena Chrzanowski miał mu pokazać kartkę, na której zapisał 1 proc., co według „Wyborczej” miało stanowić część wartości Getin Noble Banku „powiązaną z wynikiem banku”. Adwokat miliardera mec. Roman Giertych przyznał, że słynnej kartki z jednym procentem nie ma, ale – jak przekonywał – jest inny sposób na udowodnienie tego, że istniała. – Pan Czarnecki jest gotowy poddać się badaniu wariograficznemu – powiedział RMF Giertych. Po artykule w „GW” Chrzanowski złożył dymisję, a premier ją przyjął. O wszczęciu śledztwa poinformował prokurator generalny Zbigniew Ziobro. Jako wstępną kwalifikację prawną przyjęto z art. 231 par. 2 Kodeksu karnego – przekroczenie przez funkcjonariusza publicznego uprawnień celem osiągnięcia korzyści majątkowej przez osobę trzecią. Śledztwo prowadzi śląski wydział zamiejscowy Prokuratury Krajowej. Kurs Idea Banku spada w poniedziałek popołudniu o ponad 9 proc.",,
MF i KAS ostrzegają przed fałszywymi e-mailami,"E-maile informujące o wszczęciu kontroli przez urząd skarbowy, które nie zostały wysłane z serwerów Krajowej Administracji Skarbowej i Ministerstwa Finansów, są fałszywe – poinformował w komunikacie resort finansów.","W informacji resort przestrzega przed otwieraniem linków lub załączników zamieszczonych w wiadomościach informujących o wszczęciu kontroli skarbowych w firmach, a także przed wysyłaniem odpowiedzi do nadawcy, ponieważ może to „spowodować zainfekowanie komputera szkodliwym oprogramowaniem, a także przekazanie danych nieuprawnionym osobom”. Podkreślono, że fałszywe są wszystkie e-maile, które nie zostały wysłane z serwerów Krajowej Administracji Skarbowej i Ministerstwa Finansów. W informacji przedstawiono też przykład takiego fałszywego e-maila (pisownia oryginalna): „Urzad Skarbowy doreczyl zawiadomienie o zamiarze wszczecia kontroli w dniu 19.01.2020r. Wobec braku mozliwosci nawiazania kontaktu telefonicznego w dniach 3-4.01.2020r. i nie zastania podatnika w jego siedzibie w dniu 2.01.2020r. w celu ustalenia terminu wszczecia kontroli. Urzad Skarbowy wyznacza termin wszczecia kontroli na 19.01.2020r. o godz. 9.00. Jednoczesnie Urzad Skarbowy informuje, ze zgodnie z art. 92a ustawy z dnia 13 pazdziernika 1998r. (Dz. U. z 2007 r., Nr 11, poz.74 z pуzn. zm.) w zwiazku art. 80 ust. 1 ustawy z 2 lipca 2004 r. o swobodzie dzialalnosci gospodarczej (Dz. U. z 2007 r., Nr 155, poz. 1095 z pуzn. zm.) czynnosci kontrolnych dokonuje sie w obecnosci kontrolowanego lub osoby przez niego upowaznionej. Oznacza to ze w wyzej wymienionym terminie jest Pani/Pan zobowiazana/y do obecnosci w siedzibie swojej Firmy i wspуlpracy z inspektorem kontroli. Ponadto zgodnie z art. 80 ust. 3 ustawy o swobodzie dzialalnosci gospodarczej jest Pani/Pan zobowiazany do pisemnego wskazania osoby upowaznionej do reprezentowania Pani/Pana w trakcie kontroli, w szczegуlnosci w czasie Pani/Pana nieobecnosci. Jest Pani/Pan zobowiazana/y do przygotowania wszystkich potrzebnych dokumentуw zwiazanych z prowadzona przez Pania/Pana Firma wymienionych w załączniku. Zalacznik do pobrania Nieobecnosc Pani/Pana moze zostac uznana za stan wyczerpujacy znamiona wykroczenia okreslonego w art. 98 ust. 1 pkt 3 ustawy z 13 pazdziernika 1998 r. (Dz. U. z 2007 r., Nr 11, poz. 74 z pуzn. zm.)”. Jak podkreśla MF, taki e-mail to fałszywka. Przed e-mailami podobnej treści przestrzega również na Twitterze Krajowa Administracja Skarbowa.",,
Witold Pilecki bohaterem Netflixa? Ciekawa inicjatywa posłów,„Zachęcamy Netflixa do stworzenia produkcji przedstawiającej polskich bohaterów wojennych” – piszą w sieci posłowie Porozumienia. –  Nasz pomysł jest reakcją na kłamstwa historyczne. Ale to ma być zdecydowanie akcja pozytywna – dodaje w rozmowie z portalem tvp.info polityk tej partii Kamil Bortniczuk.,"Niemieckie obozy koncentracyjne i zagłady, wpisane w granice współczesnej Polski, znalazły się ostatnio na mapie zamieszczonej w serialu Netflixa o ukraińskim zbrodniarzu wojennym, Iwanie Demianiuku.Wprowadzająca w błąd informacja dotarła do milionów widzów na całym świecie, co wywołało natychmiastową reakcję polskich władz. „Być może dla twórców to mało znaczące pomyłki, ale są bardzo krzywdzące dla Polski i naszym zadaniem jest stanowczo zareagować” – napisał w sieci premier RP Mateusz Morawiecki i zwrócił się do przedstawicieli Netflixa o sprostowanie.Teraz głos w sprawie zabrali także politycy Porozumienia wchodzącego w skład Zjednoczonej Prawicy. W sieci zapoczątkowali akcję #BohaterDlaNetflixa. Jak podkreślają w rozmowie z nami, chcą zachęcić światowego potentata do zainteresowania się niezwykłymi historiami Polaków. Jako pierwszy przykład ugrupowanie wskazało biografię Witolda Pileckiego - rotmistrza kawalerii Wojska Polskiego, który organizował ruch oporu w Auschwitz.„Mamy dla was kilka podpowiedzi. Tylko prawda jest ciekawa. Jesteśmy dumni z naszej historii i naszych bohaterów!” – podkreślają w tweecie skierowanym do Netflixa posłowie Porozumienia. – Kolejnych bohaterów będziemy przedstawiać sukcesywnie – zapewnia tvp.info poseł Porozumienia Kamil Bortniczuk. Jak dodaje, życiorys Pileckiego to „gotowy scenariusz na świetny film i warto go wykorzystać”.– Nasz pomysł jest reakcją na kłamstwa historyczne. Ale to ma być zdecydowanie akcja pozytywna. Jako naród mamy problem z tym, że niesłusznie w ramach polityki historycznej innych krajów lub w wyniku zwykłego braku wiedzy posądza się nas notorycznie, że istniały polskie obozy. Uważamy, że wszyscy Polacy powinni na takie wydarzenia reagować – mówi Bortniczuk. Przypomnijmy, że po ujawnieniu przez media nieścisłości historycznych w serialu Netflixa, bezpośrednio do szefa tej firmy Reeda Hastingsa zwrócił się premier Mateusz Morawiecki. „Mam nadzieję, że moje argumenty spotkają się ze zrozumieniem osób zarządzających” – zaznaczył.Na jego wiadomość odpisał rzecznik Netflixa. ""Jesteśmy świadomi obaw i pilnie analizujemy sprawę"" – oświadczył.",,
Krzysztof Sadowski wydał oświadczenie po zarzutach o pedofilię,"Wszystkie pojawiające się na mój temat „rewelacje” oparte są na pomówieniach jednej osoby, której personaliów nie ujawnię, nie chcąc jej zaszkodzić. Stanowczo zaprzeczam stawianym mi zarzutom, pojawiającym się w mediach – czytamy w oświadczeniu Krzysztofa Sadowskiego. Dziennikarz Mariusz Zielke napisał, że znany muzyk był pedofilem.","Dziennikarz Mariusz Zielke napisał w poniedziałek na Facebooku, że znany polski muzyk Krzysztof Sadowski jazzowy miał molestować i gwałcić dziewczynki występujące m.in. w programie „Tęczowy Music Box”, „Co jest grane?”, a także w zespole „Tęcza”.Prokuratura Okręgowa w Warszawie poinformowała, że w lutym tego roku wszczęła śledztwo w sprawie zgwałcenia w latach 1997-99 w Warszawie dwóch małoletnich pokrzywdzonych, które nie miały wtedy ukończonego 15. roku życia. Postępowanie zostało zainicjowane po zawiadomieniach dwóch kobiet. Treści zawiadomienia prokuratura nie ujawnia.– Kobiety zostały przesłuchane przez sąd z udziałem biegłego psychologa. Śledztwo jest prowadzone w sprawie, czyli nie ma w tej chwili jeszcze nikt zarzutów – przekazała Mirosława Chyr z Prokuratury Okręgowej w Warszawie.Sadowski w oświadczeniu przesłanym portalowi wp.pl odniósł się do oskarżeń; zaprzeczył doniesieniom o molestowaniu dzieci. „Wszystkie pojawiające się na mój temat rewelacje oparte są na pomówieniach jednej osoby, której personaliów nie ujawnię, nie chcąc jej zaszkodzić. Jest to osoba znana mi i mojej rodzinie od przeszło 20 lat i przez większość tego czasu pozostająca z nami w bliskich stosunkach. Niestety, w ubiegłym roku osoba ta poprosiła mnie o przekazanie jej dużej kwoty pieniędzy, które miały posłużyć jej ułożeniu sobie życia. Nie będąc w stanie spełnić tej prośby, ale też mając poczucie nadużycia naszej przyjaźni – odmówiłem. Wówczas, było to w czerwcu ubiegłego roku, zerwała kontakty z nami i skierowała przeciwko mnie zawiadomienie o podejrzeniu popełnienia przestępstwa” – pisze muzyk w oświadczeniu.Dalej wskazuje, że dokładna treść zarzucanych mu czynów nie jest mi znana. „Nie zostałem przesłuchany ani jako świadek, ani tym bardziej jako podejrzany. O toczącym się postępowaniu wiem tylko dlatego, że została w nim przesłuchana w maju br. moja była żona” – pisze.„Chciałbym też wyraźnie podkreślić, że przed publikacją dotyczących mnie materiałów nikt nie podjął próby kontaktu ze mną w celu dowiedzenia się jak wygląda cała historia z mojego punktu widzenia” – wskazuje.„Jestem osobą w podeszłym wieku i złym stanie zdrowia. Kierowane wobec mnie publicznie oszczerstwa dodatkowo ten stan pogarszają, podważając mój dorobek zawodowy i artystyczny oraz godząc w moje dobre imię. Przede wszystkim jednak sprawa ta odbija się fatalnie na mojej rodzinie, krzywdząc moją żonę i córkę. Staliśmy się obiektem bezpośrednich ataków ze strony obcych nam osób, godzących w naszą prywatność i poczucie bezpieczeństwa” – czytamy.",,
"Fotyga: Lepszy byłby dialog z Rosją, ale Rosja go uniemożliwia","Deklaracje Władimira Putina odnośnie odpowiedzialności Polski za drugą wojnę światową i za holokaust były „kłamliwe”, ale nie stanowią niczego nowego – oceniła Anna Fotyga. Eurodeputowana  Prawa i Sprawiedliwości jest autorką rezolucji Parlamentu Europejskiego potępiającej pakt Ribbentrop-Mołotow. Fotyga radzi, żeby zachować czujność w stosunku do Rosji.","– Nie pierwszy raz Federacja Rosyjska próbuje poprawić swoją pozycję. Rok 2020 to jest rok znaczących rocznic i będziemy musieli być czujni. Nic się nie zmienia – wyjaśniła Fotyga w programie „Minęła 20” w TVP Info.  – Parlament Europejski, chociaż sądzono, że będzie reprezentował zupełnie zachowawczą linię, myślę, że jest dość zdecydowany. Chociaż oczywiście sądzimy wszyscy, że lepszą sytuacją byłaby sytuacja dialogu z Rosją, ale swoimi działaniami Rosja uniemożliwia ten dialog – podkreśliła polityk.  Odnosząc się do ostatnich wydarzeń na Bliskim Wschodzie Fotyga oceniła, że brak ofiar w ludziach i tylko niewielkie straty materialne, jakie spowodował irański atak rakietowy na amerykańskie bazy w Iraku, świadczy o „skuteczności operacyjnej koalicji”.",,
Czy po awarii MPWiK powinno pobierać opłaty? Internauci poruszeni,"„Z ciekawości prywatnie was zapytam, czy w związku ze zarzutem ponad 3.600.000 m3 nieoczyszczonych ścieków do Wisły, warszawska spółka powinna pobierać opłaty?” – zapytała na Twitterze Agnieszka Borowska, rzecznik prasowy Głównego Inspektoratu Ochrony Środowiska. Temat okazał się gorący dla internautów.","Pod koniec sierpnia doszło do awarii kolektorów przesyłających ścieki z części lewobrzeżnej Warszawy do oczyszczalni „Czajka”, skutkiem czego MPWiK podjęło decyzję o zrzucie nieczystości do Wisły. W reakcji premier Mateusz Morawiecki zlecił budowę alternatywnego rurociągu na moście pontonowym zbudowanym przez wojsko. W połowie września instalacja osiągnęła 100 proc. wydajności.W czwartek portal TVP Info podał, że do CBA złożono zawiadomienie ws. spalarni osadów ściekowych z oczyszczalni „Czajka”, która nie działa od wielu miesięcy. Jak powiedziała serwisowi rzeczniczka Głównego Inspektoratu Ochrony Środowiska Agnieszka Borowska, „awaria była ukrywana od grudnia”. Pismo GIOŚ w sprawie nieprawidłowości dotyczących spalarni osadów ściekowych do CBA wpłynęło 8 września i jest analizowane.              – Nie ukrywaliśmy awarii spalarni osadów w „Czajce”, wysłaliśmy w tej sprawie pisemną informację do Wojewódzkiego Inspektoratu Ochrony środowiska 26 lutego – przekazała w piątek prezes MPWiK Renata Tomusiak. Jak dodała, spółka stara się, aby uruchomić jeden ciąg spalarni do końca roku.               W piątek o wszczęciu śledztwa ws. niegospodarności przy zajmowaniu się sprawami majątkowymi MPWiK w związku z zarządzaniem Stacją Termicznego Unieszkodliwiania Osadów Ściekowych w oczyszczalni „Czajka” – poinformowała Prokuratura Okręgowa Warszawa-Praga. ",,
Ekstraklasa z PKO BP. Bank ma pomóc w rozwoju ligi,Największy polski bank został na trzy lata sponsorem piłkarskiej ligi – informuje „Puls Biznesu”. Sponsorem tytularnym pozostanie Lotto.,"W czwartek, 19 lipca, spółka Ekstraklasa, zarządzająca najwyższym poziomem piłkarskich rozgrywek, ma oficjalnie zainaugurować sezon i przy tej okazji przedstawić nowych partnerów sponsoringowych. W roli nowego partnera polskiej piłki klubowej zaprezentowany zostanie PKO BP.– PKO Bank Polski planuje zostać oficjalnym partnerem Ekstraklasy. Podpisanie listu intencyjnego nastąpi 19 lipca. Wśród celów projektu jest przede wszystkim pomoc w rozwoju ligi i młodych piłkarskich talentów w Polsce – potwierdza Mariusz Chłopik, dyrektor ds. marketingu sportowego PKO BP. PKO BP zostanie „oficjalnym bankiem Ekstraklasy”. Tytularnym sponsorem pozostanie Lotto, marka państwowego Totalizatora Sportowego.",,
Generał Różański został doradcą Szymona Hołowni,"Generał Mirosław Różański będzie koordynował pracę mojego zespołu ds. bezpieczeństwa narodowego i zwierzchnictwa nad Siłami Zbrojnymi – poinformował były prezenter TVN Szymon Hołownia, który zamierza wystartować w wyborach prezydenckich. „Czy to znaczy, że Hołownia będzie stał na stanowisku, że amerykańskie wojska w Polsce zwiększają zagrożenie dla naszego kraju, nie stać nas na zakup F-35, a przekop mierzei jest niepotrzebny?” – skomentował poseł PiS Radosław Fogiel.","O nowym doradcy w swoim zespole Szymon Hołownia poinformował na Twitterze. Jak napisał, Różański ma być koordynatorem zespołu „ds. bezpieczeństwa narodowego i zwierzchnictwa nad Siłami Zbrojnymi”.  Hołownia poinformował, że w skład tego zespołu „wejdą też inni generałowie, admirałowie, dyplomaci, specjaliści od cyberzagrożeń”. W sobotę Hołownia poinformował, że Piotr Kuczyński będzie koordynatorem zespołu doradców gospodarczych.",,
Odpowiedź Obamy na konflikt Rosja-Ukraina. USA wprowadziły nowe sankcje,"W reakcji na rolę Rosji w konflikcie na Ukrainie USA zaostrzyły sankcje ekonomiczne wobec Moskwy, obejmujące koncern Rosnieft i własny bank Gazpromu, jak też inne duże banki oraz firmy energetyczne i zbrojeniowe.","Sankcje rozszerzono ponadto na szereg wyższych przedstawicieli władz Rosji, w tym zastępcę przewodniczącego Dumy Państwowej, ministra do spraw Krymu iszefa  Federalnej Służby Bezpieczeństwa. Wspomniane przedsiębiorstwa i osoby pozbawiono możliwości osiągania jakichkolwiek korzyści za pośrednictwem systemu finansowego Stanów Zjednoczonych.  „Najostrzejsze sankcje od rozpoczęcia konfliktu” – To najostrzejsze sankcje wobec Rosji od rozpoczęcia konfliktu na wschodzie Ukrainie – powiedział urzędnik administracji waszyngtońskiej, którego cytuje dziennik „New York Times”, nie podając jednak jego nazwiska. Nowe sankcje nie uderzają jednak w całą rosyjską gospodarkę, a takimisankcjami groził wcześniej Moskwie prezydent USA Barack Obama.Chwilę wcześniej przywódcy państw i rządów UE również nałożyli nowe sankcje na Rosję. Na szczycie w Brukseli zwrócili się do Europejskiego Banku Inwestycyjnego, aby nie finansował nowych projektów w Rosji. Poprosili też KE o zawieszenie niektórych programów współpracy z Rosją.CZYTAJ TAKŻE  Unia Europejska nakłada nowe sankcje na Rosję. Wzywa do wstrzymania pożyczek dla Moskwy",,
„Popełnił błąd”; politycy o biznesowej działalności b. prezydenta na Ukrainie,"– Aleksander Kwaśniewski jest dobrą marką dla Polski na Ukrainie i żadne polityczne okoliczności nie zmuszą mnie, żebym temu zaprzeczył. Widziałem polityczne kroki podejmowane tam przez byłego prezydenta i to była dobra działalność. Myślę jednak, że także w jego przypadku błędem jest brak jawności w działalności biznesowej – powiedział startujący w eurowyborach z listy PO Michał Kamiński w programie „Woronicza 17” w TVP Info.","Politycy komentowali medialne doniesienia, że były prezydent jest członkiem rady nadzorczej spółki Burisma Holdings – ukraińskiej firmy gazowej powiązanej z ministrem energii z czasów prezydenta Janukowycza.– Rok temu Aleksander Kwaśniewski mówił, że jeżeli wróci do polityki, to ujawni wszystkie swoje finanse i zaangażowanie biznesowe – mówił Kamiński. – Do polityki wrócił, bo ja go widzę na każdym billboardzie partii Twój Ruch, a więc jest zaangażowany w politykę, a nie zrobił tego. Jak oceniać jego zaangażowanie biznesowe? Ja nie mam takiej wiedzy, aby wysnuwać daleko idące wnioski – dodał. Na pytanie, czy były prezydent powinien pracować dla ukraińskiego oligarchy, Kamiński odparł, że nie da się połączyć interesów politycznych i biznesowych. Kontrowersje wokół posady byłego prezydenta – Dla mnie to jest szersza sprawa, jak się dziś przenikają elity biznesowe i elity polityczne, bo to tak naprawdę wszystko jedno, czy ktoś jest czynnym czy nieczynnym politykiem – mówił Zdzisław Krasnodębski z PiS. – Jest takie pojęcie „flexians”, to są tacy ludzie, którzy są bardzo elastyczni w swoich poglądach, zmieniają ciągle przynależność partyjną. I są elastyczni w tym przepływie między wielkimi pieniędzmi, biznesem, a polityką. To jest choroba elit amerykańskich, choroba elit europejskich i w jeszcze większym stopniu choroba polskich elit w kraju peryferyjnym, w którym bardzo łatwo jest wpływać na polityków i na politykę za pomocą pieniędzy, jeszcze mniejszych, niż gdziekolwiek indziej – dodał Krasnodębski. – Sprawa jest co najmniej dwuznaczna, rzeczywiście pamiętajmy, że na Ukrainie mamy system oligarchiczny, to nie jest demokracja. Pieniądze ukraińskie zlewają się z pieniędzmi rosyjskimi, to wszystko gdzieś jest lokowane, na przykład na Cyprze – mówił Adam Struzik z PSL. – Ja myślę, że pan prezydent Kwaśniewski najzwyczajniej w świecie popełnił błąd. Zgadzam się, że jeżeli negocjuje się w imieniu Unii Europejskiej, no to nie można jednocześnie robić prywatnych biznesów, a wygląda na to, że jedno łączyło się z drugim – dodał. Struzik stwierdził, że ten błąd będzie Kwaśniewskiego kosztował, zarówno w sensie politycznym, jak i wizerunkowym.– Ja mam różne odczucia. Moment jest niezręczny co najmniej z dwóch powodów – pierwszy to właśnie ten, kiedy się nawiązała ta współpraca. Natomiast z drugiej strony trochę sztucznie brzmi ten argument, że ta spółka miała na celu łamanie monopolu Rosji. To jest takie sztuczne i ja bym nie używał takich wielkich armat – mówił Józef Oleksy z SLD. – Aleksander Kwaśniewski miał prawo rozważyć propozycje podjęcia takiej współpracy. I nie rozważył okoliczności wszystkich, które się z tym wiążą i to już jest nieroztropność – dodał.„Za >>nie wypada<< kryje się zawiść”Robert Kwiatkowski z komitetu Europa Plus Twój Ruch nie krył oburzenia opiniami innych rozmówców.– Chcecie ograniczać byłych prezydentów w ich działalności zarobkowej? Nie mam nic przeciwko, tylko nie doprowadźcie do sytuacji, w której oni dostają jakieś utrzymanie swojego biura i 6 tys. miesięcznie, bo jak sobie dobrze przypominacie, to są ludzie, którzy całe swoje życie poświęcili karierze publicznej – mówił Kwiatkowski. – Chce mu pan ograniczać tego typu działalność? To niech pan poda warunki tych ograniczeń. To jest światowa praktyka. O czym my tu rozmawiamy? Jeśli chcecie i Wałęsie i Kwaśniewskiemu ograniczyć te działania, to uzgodnijcie to z nimi wcześniej, zaproponujcie jakąś rekompensatę. Za magiczną formułką „nie wypada” kryje się zawiść – dodał.                                                teraz odtwarzane„Kwaśniewski powinien zrezygnować z posady na Ukrainie, w interesie społecznym”",,
Wybory do Parlamentu Europejskiego 26 maja. Prezydent podpisał postanowienie,Wybory do Parlamentu Europejskiego odbędą się w niedzielę 26 maja; prezydent Andrzej Duda podpisał postanowienie w tej sprawie – poinformowała w poniedziałek Kancelaria Prezydenta RP. Wraz z zarządzeniem wyborów oficjalnie rozpoczyna się kampania wyborcza.,"Zgodnie z Kodeksem wyborczym wybory do PE zarządza prezydent w drodze postanowienia, nie później niż 90 dni przed dniem wyborów, wyznaczając ich datę na dzień wolny od pracy przypadający w okresie wyborczym. Tegoroczne wybory do europarlamentu odbędą się w różnych państwach Unii Europejskiej w dniach 23-26 maja.Państwowa Komisja Wyborcza zwraca uwagę na konieczność pilnej nowelizacji Kodeksu wyborczego, w związku z tym, że liczba mandatów przysługujących Polsce może się zmniejszyć, jeśli do czasu majowych wyborów nie dojdzie do brexitu. Zapowiedziany termin opuszczenia Unii Europejskiej przez Wielką Brytanię to północ z 29 na 30 marca, a więc jeszcze przed eurowyborami.Wielka Brytania opuszczając UE zwolni 73 mandaty europosłów. W związku z tym już w czerwcu 2018 r. ustalono, że liczba euromandatów zmniejszy się z 751 do 705; 46 mandatów zostanie zamrożonych na potrzeby rozszerzania się UE w przyszłości. Pozostałe 27 mandatów zostanie rozdzielone pomiędzy 14 krajów UE, które obecnie są niedoreprezentowane.Po pięć dodatkowych mandatów otrzymają Francja i Hiszpania, po 3 mandaty - Włochy i Holandia, a dwa dodatkowe mandaty przypadną Irlandii. Po jednym dodatkowym mandacie otrzymają Szwecja, Austria, Dania, Finlandia, Słowacja, Chorwacja, Estonia, Rumunia i Polska.Zatem zgodnie z tym ustaleniem w tegorocznych eurowyborach Polacy wybierać będą 52 swoich przedstawicieli do PE; w poprzednich wyborach w 2014 r. wybrali ich 51.Jeśli jednak – jak zwraca uwagę PKW – do brexitu nie doszłoby w zakładanym terminie i Wielka Brytania na początku nowej kadencji Parlamentu Europejskiego (2019-2024) nadal byłaby członkiem UE, wtedy rozdysponowane już mandaty będą musiały wrócić do Wielkiej Brytanii i liczba polskich europosłów obejmujących mandat będzie wynosiła 51. Brak pewności ws. brexitu  W związku ze zbliżającymi się wyborami do PE i brakiem pewności, że do brexitu dojdzie w zakładanym terminie, PKW skierowała do prezydenta, marszałka Sejmu, marszałka Senatu oraz premiera pismo przedstawiające ten problem.PKW wskazuje, że przepisy Kodeksu wyborczego nie dają podstaw do ustalenia i wskazania, który z 52 wybranych w Polsce posłów do PE miałby w takiej sytuacji nie objąć mandatu na początku kadencji. „Brak takiego wskazania mógłby uniemożliwić objęcie mandatów przez wszystkich wybranych posłów, konieczne jest zatem pilne uregulowanie tej kwestii w drodze ustawowej” – uważa PKW.Zdaniem Komisji określenie zasady stanowiącej podstawę wskazania posła do PE, który miałby nie objąć mandatu na początku kadencji, wymaga przeanalizowania określonego w przepisach Kodeksu wyborczego sposobu ustalania wyników wyborów.",,
Zjednoczone nie tylko w Dniu Kobiet,"W wielu polskich miastach środowiska feministyczne  organizują Manify. Tegoroczne hasło  to „Solidarne w kryzysie, solidarne w walce”. W tym roku przypada setny, jubileuszowy Dzień Kobiet.","Jak co roku w warszawskiej Manifie wzięli udział politycy, aktorzy, artyści. Gośćmi honorowymi były Alicja Tysiąc oraz Aneta Krawczyk. Obecna też była prezydentowa Jolanta Kwaśniewska. – Bądźmy solidarne nie tylko 8 marca, bądźmy razem przez 365 dni w roku – zwróciła się do uczestniczek manifestacji Jolanta Kwaśniewska. Przypomniała, że Dzień Kobiet nie jest komunistycznym świętem, ale upamiętnia „walkę naszych prababek o równe prawa”.  – Nie byłoby nas tutaj, gdyby nie one – dodała Kwaśniewska. Była pierwsza dama zwróciła uwagę na projekt ustawy o przeciwdziałaniu przemocy, który nie został uchwalony przez – jak mówiła – niedoczytanie i niezrozumienie. Wyraziła nadzieję, że ustawa jak najszybciej zostanie uchwalona, ponieważ – zdaniem Kwaśniewskiej – jest bardzo potrzebna.  Prof. Magdalena Środa z Uniwersytetu Warszawskiego reprezentująca Kongres Kobiet podkreśliła, że manifa jest świętem nie tylko kobiet, ale wszystkich obywateli. Wyraziła radość, że z roku na rok, uczestniczy w niej coraz więcej mężczyzn. Przypomniała, że kobiety mają wiele postulatów, ale zaznaczyła, że nie da się ich zrealizować bez woli politycznej.  – Dlatego potrzebne są parytety, żeby partie nie wyglądały jak konklawe –  powiedziała prof. Środa.Podsumowanie i walka o godność ekonomicznąXI Wielka Manifa Warszawska miała zwrócić uwagę na nierówności ekonomiczne. Taka idea przyświeca też manifestacjom  organizowanym w innych miastach. W tym roku, już po raz kolejny, w organizację Manify włączył się Wolny Związek Zawodowy Sierpień 80. Po raz pierwszy współorganizatorami były Związek Nauczycielstwa Polskiego, OPZZ oraz Ogólnopolski Związek Zawodowy Pielęgniarek i Położnych. Każda z organizacji zwraca uwagę na najważniejsze z jej punktu widzenia problemy. Organizatorki podkreślają, że postulaty tegorocznej Manify to podsumowanie problemów, o których kobiety mówiły przez ostatnie 10 lat, większość z nich jest wciąż aktualna. Od kilku lat organizowany jest kid's block – specjalna platforma dla dzieci, na której maluchy mogą się bezpiecznie bawić pod fachową opieką. Tegoroczne Manify odbywają się pod znakiem rocznic - w tym roku mija 10 lat od zorganizowania pierwszej Manify, a także 100 lat od ustanowienia Międzynarodowego Dnia Kobiet. Warszawska Manifa rozpoczęła się w południe na Placu Defilad – uczestnicy marszu przeszli do gmachu Sejmu.  Przed Sejmu na uczestników Manify czekała kilkudziesięcioosobowa kontrmanifestacja zorganizowana m.in. przez Młodzież Wszechpolską. Obok stała też grupa osób ze zdjęciami i transparentami porównującymi aborcję do zbrodni hitlerowskich. Zarówno Manifa, jak i kontrdemonstracje przebiegły spokojnie.W sobotę Manify odbyły się w Poznaniu i Trójmieście. W niedzielę przeszły ulicami Olsztyna, Krakowa i Wrocławia. W poniedziałek odbędą się w Łodzi i Katowicach. W niektórych miastach imprezy okołomanifowe trwają przez kilka tygodni. Więcej informacji na temat Manif można znaleźć na stronie www.manifa.org. Warszawską Manifę co roku organizuje Porozumienie Kobiet 8 Marca – nieformalna grupa kobiet, zawiązana w lutym 2000 r., by reagować na rażące przypadki dyskryminacji kobiet. Każda Manifa jest poświęcona innemu problemowi społecznemu kobiet. Międzynarodowy Dzień Kobiet to święto ustanowione w 1910 r. dla upamiętnienia strajku 15 tys. kobiet, pracownic fabryki tekstylnej w Nowym Jorku, które 8 marca 1908 r. domagały się praw wyborczych i polepszenia warunków pracy. Właściciel fabryki zamknął strajkujące w pomieszczeniach fabrycznych. W wyniku pożaru zginęło wówczas 129 kobiet.",,
Rosja daje brytyjskim dyplomatom tydzień na wyjazd. A to jeszcze nie koniec działań Kremla,MSZ Rosji zapowiedziało w sobotę wydalenie z kraju 23 brytyjskich dyplomatów. Na opuszczenie Rosji Brytyjczycy mają zaledwie tydzień. To reakcja na wydalenie z Wielkiej Brytanii rosyjskich dyplomatów.,"Rosyjskie MSZ ogłosiło również, że cofa pozwolenie na otwarcie konsulatu generalnego Wielkiej Brytanii w Petersburgu i kończy działalność w Rosji organizacji kulturalno-edukacyjnej British Council, która zajmuje się m.in. nauką języka angielskiego.Rosyjski resort zastrzegł sobie prawo do podjęcia dalszych środków wobec Wielkiej Brytanii w razie podjęcia przez Londyn kolejnych kroków wobec Rosji. Premier Theresa May występując w parlamencie stwierdziła, że za zamach na Siergieja Skripala i Julię Skripal odpowiedzialne mogą być rosyjskie służby. Szef brytyjskiej dyplomacji Boris Johnson zasugerował, że atak na Skripala miał zlecić prezydent Władimir Putin.Wcześniej Theresa May poleciła wydalenie 23 rosyjskich dyplomatów oraz zapowiedziała ograniczenie kontaktów Londynu z Moskwą. Tropią prowokacjęW ocenie Kremla, działania Londynu  są „prowokacją nacechowaną rusofobią” i „naruszają podstawowe normy międzynarodowe”. W sobotę brytyjski ambasador w Moskwie Laurie Bristow został wezwany przez rosyjskie MSZ.Brytyjscy śledczy ustalili, że w ataku na Skripala i jego córkę wykorzystano produkowaną w Rosji broń chemiczną typu Nowiczok. Obie ofiary pozostają w stanie krytycznym.Skripal został w 2006 roku skazany na 13 lat więzienia za przekazywanie Brytyjczykom od lat 90. danych na temat działających w Europie rosyjskich agentów. W trakcie procesu przyznał się do stawianych mu zarzutów.",,
"Jest nakaz aresztowania Rosjanina, który wywiózł córki do Polski","Sąd rejonowy w Oerebro wydał nakaz aresztowania Rosjanina Denisa Lisowa, który swoje trzy córki wywiózł ze Szwecji do Polski. Szwedzki prokurator uważa, że dzieci są pozbawione właściwej opieki, a mężczyzna może zacierać dowody.","Z pisemnego postanowienia sądu wynika, że Lisow podejrzany jest o samowolne wywiezienie córek ze Szwecji. Nie odprowadził ich do rodziny zastępczej po 6-godzinnym widzeniu, 30 marca. Dzień później został zatrzymany przez Straż Graniczną na warszawskim lotnisku.  Według sądu aresztowanie Lisowa jest niezbędne, gdyż istnieje ryzyko, że będzie on unikać wymiaru sprawiedliwości, utrudniać postępowanie oraz zacierać dowody lub w inny sposób komplikować dochodzenie.  Córki Rosjanina przebywały pod opieką rodziny zastępczej na podstawie wyroku szwedzkiego sądu z 2017 roku. Stwierdzono w nim m.in., że matka „z powodu choroby psychicznej lub jej symulowania” nie może sprawować opieki nad dziećmi, a pracujący w innej miejscowości ojciec nie jest w stanie zrekompensować jej nieobecności.",,
Sąd: Kongres może domagać się od banków dokumentów Trumpa,Sąd Apelacyjny w Nowym Jorku polecił we wtorek Deutsche Bank i Capital One Bank udostępnienie Kongresowi USA dokumentacji transakcji prezydenta Donalda Trumpa i jego najbliższej rodziny. Wydania tych dokumentów od kwietnia domagały się dwie komisje Izby Reprezentantów.,"Pozwy żądające wydania przez obydwa banki informacji finansowych Trumpa, jego przedsiębiorstw i jego najbliższej rodziny, zostały wysłane w kwietniu bieżącego roku, a więc pięć miesięcy przed rozpoczęciem w Izbie Reprezentantów formalnego dochodzenia w sprawie ewentualnego impeachmentu prezydenta.Sąd federalny, tłumacząc swoją decyzję poinformował, że złożenie pozwów przez komisję wywiadu i komisję usług finansowych Izby Reprezentantów było uzasadnione.Podjęte przez komisje kroki „zmierzające do wypełnienia ich konstytucyjnych obowiązków ustawodawczych mają o wiele większe znaczenie dla dobra publicznego [...] niż pragnienie uniknięcia ryzyka, że osoba rządząca państwem będzie miała kłopoty ze skupieniem uwagi (na swojej pracy – PAP) z powodu ujawnienia dokumentów dotyczących jej prywatnych transakcji finansowych” – głosi uzasadnienie wyroku. Przewodniczący sądu federalnego, sędzia Jon O. Newman, dał prezydentowi i jego adwokatom siedem dni na uzyskanie opinii Sądu Najwyższego.Dziewięcioro sędziów Sądu Najwyższego, którzy sami wybierają sprawy, w których mają wydać wyroki, wcześniej zgodziło się rozpatrzyć dwa podobne wnioski dotyczące wydania prywatnych dokumentów podatkowych Trumpa z okresu poprzedzającego jego prezydenturę.Dwa lata starań o dokumentacjęPrzedstawiciele Partii Demokratycznej w komisji usług finansowych Izby Reprezentantów już w grudniu 2017 roku, jeszcze za poprzedniej kadencji Kongresu, kiedy Demokraci byli w mniejszości w izbie niższej, zabiegali o to, aby zarząd Deutsche Banku we Frankfurcie udostępnił raporty dotyczące transakcji Trumpa i jego rodziny.Komisja, jak wynikało z ich listu skierowanego do zarządu Deutsche Bank, chciała się dowiedzieć „czy rząd rosyjski był poręczycielem pożyczek udzielonych Trampowi w przeszłości oraz czy pożyczki były w jakikolwiek sposób powiązane z Rosją”.Deutsche Bank udzielił Trumpowi pożyczek wartości około 300 mln dolarów pod zastaw jego nieruchomości na Florydzie, w Chicago i w Waszyngtonie.Przewodnicząca komisji usług finansowych Maxine Waters wielokrotnie starała się także dowiedzieć, jaki był udział Trumpa w skandalu z „lustrzanymi transakcjami” moskiewskiego oddziału Deutsche Bank. „Lustrzane transakcje”, w które były zamieszane oddziały tego banku w Moskwie, Londynie i Nowym Jorku, spowodowały wyprowadzenie z Rosji w latach 2012–2014 „brudnych pieniędzy” wartości 10 mld dolarów.",,
PiS proponuje pakiet „4x4”,"Prawo i Sprawiedliwość proponuje partiom współpracę w kilku najważniejszych dla państwa dziedzinach. Pakiet noszący nazwę „4x4” skierowany jest do czterech klubów parlamentarnych i dotyczy czterech zagadnień: rodziny, gospodarki, polskiej prezydencji w Unii Europejskiej i konstytucji.","Szefowa klubu PiS Grażyna Gęsicka przedstawiła we wtorek pakiet „4x4” dotyczący współpracy z PO, Lewicą i PSL. Przedstawiona propozycja ma być odpowiedzią na apel premiera Donalda Tuska do opozycji o współpracę.– Chcielibyśmy w atmosferze zbliżających się świąt zaproponować po raz kolejny  współpracę wszystkim klubom parlamentarnym – powiedziała Gęsicka na wtorkowej konferencji prasowej w Warszawie. Jak mówiła, PiS proponuje pakiet „4x4”, czyli „cztery partie i cztery ważneobszary życia, które powinny być przedmiotem współpracy”. Wśród nichwymieniła: sprawy rodziny, gospodarki, polskiej prezydencji unijnej orazustroju państwa, w tym zmian w konstytucji.Szefowa klubu PiS podkreśliła, że jej ugrupowanie traktuje poważniezaproszenie premiera Donalda Tuska do współpracy w zakresie politykigospodarczej i społecznej. Szef rządu apelował do opozycji o współpracę wczasie swojego wystąpienia w Sejmie sprzed dwóch tygodni, kiedy podsumowałdziałanie swojego gabinetu w latach 2007-2010.",,
Dobre skoki Polaków na inaugurację Letniej Grand Prix. Kubacki drugi w kwalifikacjach,"Dawid Kubacki zajął drugie miejsce w kwalifikacjach do niedzielnego konkursu Letniej Grand Prix w skokach narciarskich w Wiśle. Kwalifikacje przebrnęło jeszcze dziesięciu Polaków, a najlepszy w piątek był Słoweniec Timi Zajc.","Zajc uzyskał 128 m, Kubacki wylądował 3,5 m bliżej. Trzeci był Niemiec Markus Eisenbichler – 126,5 m, a czwarty Jakub Wolny – 130,5 m.Bardzo dobrze zaprezentował się też Aleksander Zniszczoł, który zajął szóste miejsce - 133 m. 12. był Andrzej Stękała – 132,5 m, 13. Piotr Żyła – 122 m, 23. Paweł Wąsek – 121 m, 24. debiutujący w zawodach tej rangi Kacper Juroszek - 127 m. Słabiej skoczył Kamil Stoch, któremu 118 m dało 28. miejsce. Na 31. sklasyfikowano Macieja Kota – 121 m, na 40. Klemensa Murańkę – 123 m, a na 44. Tomasza Pilcha – 120,5 m. Jedynym Polakiem, który nie przebrnął kwalifikacji był 52. Stefan Hula – 110,5 m. W Wiśle zabrakło m.in. najlepszego w ostatnim sezonie zimowym Japończyka Ryoyu Kobayashiego. W sobotę na obiekcie im. Adama Małysza rozegrany zostanie konkurs drużynowy.",,
Niemcy importują lekarzy. Miejscowi się zestarzeli,"Nasi zachodni sąsiedzi potrzebują lekarzy, swoich oddali Szwajcarii i Skandynawii. To szansa również dla Polaków – pisze „Puls Biznesu”.","Niemieccy lekarze się starzeją – 44 proc. ma już ponad 50 lat, a młodychbrakuje – chętnie opuszczają kraj, bo w Szwajcarii lepiej zarabiają, a wSkandynawii mają mniej godzin pracy. Tę lukę mogą wypełnić medycy z innychkrajów. W 2013 r. w RFN pracowało ok. 31 tys. lekarzy z zagranicy – wynika z danychBundesarztekammer, niemieckiego stowarzyszenia medycznego. Polacy na liścienarodowościowej są na wysokim 5. miejscu – oddaliśmy sąsiadom 1,6 tys.specjalistów i wyprzedzają nas tylko Rumuni, Grecy, Austriacy i Rosjanie. Tyle na razie, bo rynek zapewne jeszcze bardziej będzie się otwierał –przewiduje „Puls Biznesu”, wskazując, że teraz liderują w tym: Wielka Brytania, gdzie imigranci stanowią 37 proc. lekarzy, Szwajcaria – 29 proc. i USA – 26 proc. Zaś w Niemczech – tylko 8,7 proc. Jednak praca w niemieckim szpitalu to nie tylko wysokie zarobki i dostęp donowoczesnego sprzętu, ale też trud nauki nie najłatwiejszego przecież języka. Np. kraj związkowy Nadrenia-Palatynat sprawdził zdolności językowe 360 przyszłych lekarzy i co trzeci oblał testy.CZYTAJ TAKŻE  Tanie leki z Polski wyciekają za granicę. Pacjenci cierpią, a hurtownie zarabiają",,
"Prezes PiS: Bajką jest to, że kapitał nie ma narodowości","Bajką jest to, że kapitał nie ma narodowości; przeciwnie – kapitał ma narodowość – powiedział lider PiS Jarosław Kaczyński, który wziął udział w pikniku rodzinnym pod hasłem: „Dobry czas dla Polski”, zorganizowanym w Dygowie (Zachodniopomorskie).","– Bajka o tym, że kapitał nie ma narodowości jest właśnie tylko bajką. Ma narodowość. Ma narodowość i zawsze o tym trzeba pamiętać – powiedział Kaczyński. Dodał jednak przy tym, że kapitał zewnętrzny też jest potrzebny, ponieważ wiąże się z inwestycjami i wiedzą, czego w Polsce nie było z powodu komunizmu. W ocenie Kaczyńskiego przez wiele lat w okresie komunizmu, ale także po przemianach 1989 r., tereny województwa zachodniopomorskiego były zaniedbane i zapomniane. – Nie pamiętano o tej ziemi także biorąc pod uwagę inne kwestie, np. sprawę komunikacji. Droga S-11, która powinna połączyć tę ziemię z Poznaniem, a przez Poznań z Warszawą, w ten sposób, żeby można było szybko dojechać. Dopiero teraz zaczynamy ją budować, a powinna być gotowa już dawno – mówił. Prezes PiS przypomniał też o wyprzedaży państwowych zakładów pracy – „sprzedaży całego przemysłu farmaceutycznego, teraz za to płacimy tym brakiem lekarstw, na szczęście to jest już w wielkiej mierze opanowane”. Dodał też, że sprzedawano zakłady przemysłu spożywczego i inne. – Przecież chciano sprzedać nawet Lotos, chciano sprzedać coś, co było dla nas ważne - nie tylko z punktu widzenia gospodarczego, ale i strategicznego i bezpieczeństwa państwa – powiedział. Dodał też, że w III Rzeczypospolitej, uzasadniając zmiany „teorią liberalną”, likwidowano m.in. posterunki policji i szkoły. Mówiąc o liberalizmie Kaczyński przyznał, że to ważna w historii ludzkości idea, ale – jak mówił – „w Polsce prezentowano ją w formach karykaturalnych”. – Uproszczonych i prowadzących do przeświadczenia, że państwo nie ma żadnych obowiązków i nie powinno mieć żadnych obowiązków wobec obywateli – powiedział Kaczyński, dodając, że w wielu krajach, w których osiągnięto sukces, państwo nie jest - zgodnie z liberalizmem  -  tylko tzw. nocnym stróżem. Szef PiS rozpoczynając przemówienie wskazał, że spotkał mężczyznę, który przed laty, kiedy Kaczyński był jeszcze premierem, dziękował mu „za nakarmienie głodnych dzieci, tu w tych okolicach”. – Tak proszę państwa, ja na tych ziemiach często słyszałem, że „państwo o nas zapomniało” – mówił lider PiS. Kaczyński kontynuował, że jeśli spojrzeć wstecz na te ostatnie prawie 30 lat, to „rzeczywiście najpierw był plan Balcerowicza, z jednej strony, w ramach którego robiono rzeczy, które były nie do uniknięcia”. – Trzeba było Polsce przywrócić pieniądz, ceny, podstawowe kategorie ekonomiczne, bo w socjalizmie tego nie było i nie dało się prowadzić rozsądnej gospodarki – mówił. Jak dodał, ta sytuacja dotyczyła zarówno wsi, pracowników PGR-ów, jak i miast, szczególnie tych mniejszych. – Dotyczyła ogromnej części tutejszego społeczeństwa – mówił. – A przecież jesteście Polakami, a Polska jest jednością. Wszyscy Polacy muszą mieć takie same prawa. Ta zasada, że wszyscy jesteśmy Polakami, że obowiązuje solidarność, sprawiedliwość, była wtedy łamana – podkreślił. Podczas swojego przemówienia na Pikniku Rodzinnym #DobryCzasPL Jarosław Kaczyński odniósł się do napisu „Konstytucja”, który zauważył wśród uczestników wydarzenia. – Pewnie nie tym razem, ale przyjdzie taki dzień, że zmienimy konstytucję na potrzebną. Konstytucję, która będzie gwarantowała prawdziwą demokrację, prawdziwą praworządność, prawdziwą równość, która jest dzisiaj łamana - taka będzie ta konstytucja – mówił. Jak zaznaczył, nowa konstytucja „będzie jasna, wyraźna, sformułowana w ten sposób, żeby były jak najbardziej utrudnione różne pokrętne interpretacje”. – Nie zapowiadam tego w tych wyborach, bo to jeszcze pewnie długa droga, ale przyjdzie czas, że to zrobimy – podkreślił. Podczas spotkania z mieszkańcami Kaczyński mówił również o wyborach prezydenckich w 2020 r. – Mamy wspaniałego prezydenta, ale powinien być wybrany na kolejną kadencję. Najlepiej w pierwszej rundzie – powiedział prezes PiS. – Od prawie czterech lat zmieniamy Polskę. (...) Zmieniamy dla obywateli. Państwo ma obowiązki wobec obywateli i ma ogromne możliwości zdziałania różnych dobrych rzeczy. Sądzę, że wielu spośród państwa się o tym już przekonało i ja zapewniam państwa, że taka polityka będzie trwała, ale jeżeli mamy tak trzymać, to musimy mieć wasze poparcie, bo tylko razem możemy tak trzymać – podkreślił.",,
"Działacze LGBT przeciwko inicjatywie Biedronia, Czarzastego i Zandberga","Po sobotnim Marszu Równości w Białymstoku liderzy Lewicy Razem, SLD i Wiosny, chcą w tym mieście zorganizować kolejną manifestację, tym razem pod hasłem „Marsz przeciwko przemocy”. Przeciwko są działacze LGBT. „Zapalcie świeczki. A jak nie pomoże refleksja, to wsadźcie sobie w 4 litery.” – pisze Oktawiusz Chrzanowski z zarządu „Miłość nie wyklucza”.","Na niedzielnej konferencji prasowej przed Sejmem Adrian Zandberg stwierdził, że w sobotę w Białymstoku stało „coś bardzo, bardzo złego”. – Doszło do scen przemocy na ulicach miasta, niewinni ludzie, pokojowi demonstranci, uczestnicy Marszu Równości byli ofiarami przemocy, wyzwisk, urządzono na ulicach Białegostoku regularne polowania na ludzi – wyliczał, przekonując, że „gdy w życiu publicznym pojawia się przemoc, są tylko dwie strony i można albo stanąć po stronie tych, którzy biją, albo stanąć w obronie tych, którzy są bici”.Z kolei lider Wiosny Robert Biedroń zapewniał, że gdyby w Polsce rządziła Lewica, to „nie doszłoby do tego, do czego doszło w sobotę w Białymstoku”. Włodzimierz Czarzasty zwrócił uwagę na przemoc wobec osób, które ze strachu przed prześladowaniem albo pobiciem ukrywają, że „kochają inaczej, albo w coś innego wierzą”. – Demokracja polega na tym, że ludzie, którzy myślą inaczej, chociaż są w mniejszości, mają takie same prawo do pokazywania swoich podglądów, głoszenia ich w taki sposób, że nikt im nic złego nie robi – stwierdził przewodniczący SLD i razem z liderami Lewicy Razem i Wiosny zaprosił na kolejny marsz. – Dokładnie tydzień po tym, jak ruszył „Marsz równości” w Białymstoku - chcielibyśmy spotkać się z państwem wszystkimi w Białymstoku, na marszu niezgody na przemoc, na marsz przeciwko przemocy – powiedział Zandberg. Pomysł Biedronia, Czarzastego i Zandberga (BCZ) nie przypadł do gustu przedstawicielom organizacji Lesbijek, Gejów, Biseksualistów i Transseksualistów (LGBT) oraz sprzyjającym im aktywistom, którzy stanowczo zaprotestowali przeciwko tej inicjatywie.Głos w tej sprawie zabrała m. in. Elżbieta Podleśna – antyrządowa aktywistka występująca w materiałach Amnesty International, znana z ataku na Magdalenę Ogórek pod siedzibą TVP. O Podleśnej zrobiło się głośno, gdy zniekształciła obraz Matki Boskiej Częstochowskiej, wstawiając logo LGBT w miejscu aureoli, a następnie obrazoburczą grafiką obkleiła kosze i toi toie w Płocku.Podleśna ogłosiła, że akcji lewicowych liderów nie poprze. „Dołożę starań, aby obśmiać całą ironią, jaką dysponuję. Ja to odbieram jak policzek wobec osób LGBT i ich rzeczywistych sojuszników” – napisała. „Nie drenujcie nas” – zaapelowała do Biedronia, Czarzastego i Zandberga inna aktywistka LGBT, Małgorzata Linkiewicz, która brała udział w sobotnim Marszu Równości.",,
Donald Trump: Europa popełniła wielki błąd,"Donald Trump skrytykował politykę imigracyjną kanclerz Niemiec Angeli Merkel. Amerykański prezydent oświadczył, że Stany Zjednoczone powinny uniknąć błędu, jaki popełniła Europa, przyjmując miliony przybyszów.","Prezydent USA napisał na Twitterze, że mieszkańcy Niemiec odwracają się od swoich przywódców. Według amerykańskiego prezydenta polityka migracyjna tego kraju prowadzi do zachwiania i tak kruchej koalicji rządowej i do wzrostu przestępczości.              „Europa popełniła wielki błąd, wpuszczając miliony ludzi, którzy powodują znaczące i gwałtowne zmiany kulturowe” – stwierdził Donald Trump, dodając, że nie można dopuścić do tego, by to, co dzieje się w Europie, wydarzyło się w Stanach Zjednoczonych.              Amerykański prezydent bronił też stosowanej przez jego rząd zasady „zero tolerancji”, której skutkiem jest m. in. separacja 2 tys. dzieci od rodziców nielegalnie przekraczających granicę.  „Najgroźniejsi kryminaliści wykorzystują dzieci, by dostać się do naszego kraju” – stwierdził prezydent.",,
Hongkong światową atrakcją turystyczną,"Hongkong, który odwiedziło 26,7 mln osób, prawdopodobnie utrzyma w 2019 roku status najpopularniejszego miasta na świecie wśród turystów z zagranicy, mimo miesięcy niepokojów politycznych, które doprowadziły do gwałtownego spadku liczby odwiedzających – informuje środowy „Puls Biznesu”.","„Autorzy raportu zwracają też uwagę na spory spadek kultowego dla turystów Nowego Jorku. Rok temu miasto odwiedziło 13,6 mln osób, w bieżącym liczba ma wzrosnąć do ok. 14 mln. (...) Nowy Jork wypadnie więc z pierwszej »10« i tym samym USA nie będzie już miało swojego reprezentanta w czołówce” – czytamy.W zeszłym roku Kraków odwiedziło ponad 2,8 mln zagranicznych turystów, więcej niż w 2017 r. Prognozy na bieżący rok zapowiadają kolejny wzrost – do 2,9 mln – informuje gazeta.W światowym rankingu Kraków zajmował 74. miejsce, ale po podliczeniu tegorocznych turystów znacznie spadnie, bo w innych miastach ilość turystów wzrasta. Minimalnie przed Krakowem są Melbourne, San Francisco i Kopenhaga. Tuż za nim plasuje się Marakesz i Kalkuta.„Warszawa zajmowała 83. miejsce, za Honolulu i doskonale znaną polskim turystom egipską Hurgadą. W zeszłym roku do stolicy zawitało 2,7 mln turystów, w obecnym liczba ma podskoczyć do 2,8 mln, ale to i tak za mało na skok w rankingu” – pisze „PB”.",,
Brytyjczycy prowadzą symulacje wojny z Rosją,"Brytyjscy wojskowi przeprowadzili symulacje na wypadek konfrontacji z Rosją, w tym m.in. dotyczące ataku cybernetycznego mającego na celu wyłączenie prądu w Moskwie lub konfrontacji zbrojnej w obronie estońskich wysp – ujawnił niedzielny „Sunday Times”.","Powołując się na źródła w wojsku, brytyjska gazeta ujawniła, że dowódcy są zaniepokojeni tym, że Wielka Brytania ma ograniczone możliwości odpowiedzi na rosyjską agresję, poza użyciem nuklearnego pocisku balistycznego Trident. Taki wniosek sformułowano na cotygodniowych naradach dotyczących rosnącego zagrożenia konfrontacji z Moskwą.Po przeprowadzeniu szeregu gier wojennych oceniono, że konieczne jest wzmocnienie zdolności wojskowych w cyberprzestrzeni, aby móc odpowiedzieć np. atakiem na sieć energetyczną w Moskwie.Jak podkreślono, wypracowanie szerszej gamy opcji ofensywnych dałoby Wielkiej Brytanii więcej czasu na reakcję w razie rozważanych scenariuszy rosyjskiej agresji, np. ataku na jedną z bałtyckich wysp należących do Estonii w celu sprawdzenia jedności NATO dotyczącej obrony wszystkich członków Sojuszu, interwencji w Libii w celu wywołania nowej fali migracyjnej do Europy lub użycia nieregularnych sił – jak te, które były użyte przy aneksji Krymu – do jednorazowego ataku na brytyjskich żołnierzy.W niedzielnym wydaniu dziennika „Times” wskazano również, że w ten weekend 5,5 tys. brytyjskich żołnierzy bierze udział w największych od dekady ćwiczeniach wojskowych, które mają zwiększyć ich gotowość bojową na wypadek konfrontacji z rosyjskimi czołgami lub inspirowanymi przez Rosję siłami hybrydowymi. Manewry za 100 mlnManewry, których koszt szacuje się na ponad 100 mln funtów, odbywają się na pustyni w Omanie i bierze w nich udział 200 pojazdów opancerzonych, sześć okrętów wojennych i osiem myśliwców Typhoon, które mierzą się z odgrywającym rolę wroga pułkiem Household Cavalry, używającym m.in. rosyjskich czołgów T-72.W artykule zaznaczono, że manewry odbywają się zaledwie kilka dni po ujawnieniu przez wywiady Holandii i Wielkiej Brytanii operacji z udziałem czterech agentów rosyjskiego wywiadu wojskowego GRU, którzy próbowali zakłócić międzynarodowe śledztwo w sprawie próby zabójstwa w marcu byłego pułkownika GRU Siergieja Skripala i jego córki Julii.Wysokiej rangi źródło wojskowe ostrzegło „Timesa”, że „Rosja będzie nadal próbowała podkopać zachodnią demokrację”. Zaznaczyło jednak, że Moskwa „prawdopodobnie nie zdecydują się na konwencjonalną wojnę, ale np. na wyspach u wybrzeży Estonii, mogą przetestować przywiązanie NATO do realizacji (gwarancji bezpieczeństwa wynikającej z) artykułu 5” Traktatu Waszyngtońskiego.",,
Podróże Roberta Biedronia. Prezydent Słupska w delegacji 250 dni,"Niemcy, Turcja, Gruzja, Stany Zjednoczone – prezydent Słupska Robert Biedroń wyjechał w sumie na 70 delegacji, z czego 23 delegacje to były podróże zagraniczne. Oficjalnie wyjazdy określane są służbowymi, ale zdaniem niektórych miejskich radnych, celem wizyt jest promocja nie miasta, a samego prezydenta. Od początku swojej kadencji Robert Biedroń spędził 250 dni poza Słupskiem.",,,
"Radosław Sikorski: Nasz Kościół nie jest już katolicki, stał się sektą nacjonalistyczną","– (…) nasz Kościół nie jest już katolicki, tylko stał się sektą nacjonalistyczną. Mamy duchownych modlących się o śmierć papieża – tak na łamach „Emerging Europe” wypowiedział się były minister spraw zagranicznych i obrony, Radosław Sikorski. Polityk komentował również m.in. politykę rządu.",,,
„Zamachy to efekt polityki multikulti i poprawności politycznej”,"– To kolejny z serii ataków. W listopadzie ubiegłego roku był Paryż, w marcu Bruksela, wczoraj Nicea. To jest problem związany z tym, z czym boryka się zachód Europy – dziesiątkami lat polityki multikulti, poprawności politycznej. Takie są niestety tego efekty – powiedział na antenie TVP Info Mariusz Błaszczak po zamachu w Nicei, w którym zginęły 84 osoby. – Przypomnijmy sobie reakcje władz francuskich, belgijskich czy Komisji Europejskiej po zamachach wcześniejszych. Pani Mogherini zalana łzami, na chodniku kredkami malowane kwiatki, kredki oczywiście muszą być w kolorze tęczy LGBT, żeby każdy to widział, marsze i nic z tego nie wynika – podsumował szef MSWiA. Minister zapewnił przy tym, że Polska jest w pełni przygotowana do Światowych Dni Młodzieży.
#wieszwiecej | Polub nas",,,
Ukraina odgradza się od Rosjan. Nie wjadą już „na dowód”,"Przepisy dotyczące podróżowania Rosjan na terytorium Ukrainy, zobowiązujące ich, by wjeżdżali do tego kraju wyłącznie na podstawie paszportu zagranicznego, a nie – jak dotychczas – na
podstawie odpowiednika dowodu osobistego – wprowadza od 1 marca rząd ukraiński.","Rozporządzenie rządowe z datą 30 stycznia ukazało się na portalu RadyMinistrów Ukrainy we wtorek. Premier Arsenij Jaceniuk wyjaśnił, że zmiany tepodyktowane są koniecznością wzmocnienia kontroli na granicyukraińsko-rosyjskiej oraz „wprowadzenia europejskich zasad przekraczaniagranicy, w tym także przez obywateli Federacji Rosyjskiej”.Do tej pory pełnoletni obywatele Rosji mogli wjeżdżać na Ukrainę okazując nagranicy tzw. paszport wewnętrzny, czyli dowód osobisty. Osoby do lat 14 mogłyprzy tym wylegitymować się wyłącznie świadectwem urodzenia.„Prośby Putina zostały wysłuchane”Jaceniuk przypomniał, że w przeszłości o podróżowanie między dwoma państwamiwyłącznie na podstawie paszportów zagranicznych nawoływał prezydent RosjiWładimir Putin. – Cóż, jego prośby zostały wysłuchane – stwierdził Jaceniuk.Premier polecił, by służby graniczne rozpoczęły kontrolowanie terminu pobytuobywateli rosyjskich na terytorium Ukrainy, zaś MSZ ma przekazać informacje onowych regulacjach stronie rosyjskiej.Od początku bieżącego roku na Ukrainę nie wpuszczono 432 RosjanPodczas narady u Jaceniuka szef Państwowej Służby Granicznej Wiktor Nazarenkopoinformował, że w ubiegłym roku jego resort nie zezwolił na wjazd na Ukrainęponad 46 tys. cudzoziemców. Wśród nich 15,5 tys. było obywatelami FederacjiRosyjskiej. Od początku bieżącego roku na Ukrainę nie wpuszczono 432 Rosjan.318 osób zostało zatrzymanych ze względu na podejrzenia o działalnośćterrorystyczną – przekazał.Według rosyjskich mediów paszporty zagraniczne posiada 15-20 proc.mieszkańców Rosji.",,
„Wypchane marionetki” na lewicy. Czarzasty: Opozycja zgodna w granicach rozsądku,"Wszyscy, którzy głosują na lewicę, głosują na KW SLD; nie ma innej lewicy, są tylko wypchane marionetki – powiedział w niedzielę lider SLD Włodzimierz Czarzasty, oceniając relacje z Koalicją Obywatelską.","Czarzasty pytany w Radiu Zet o obecne relacje pomiędzy KW SLD a Koalicją Obywatelską, tłumaczył, że PO „w pewnym momencie zaczęła walczyć o elektorat lewicy”. Jak mówił, politycy lewicy, w tym m.in. b. wiceprzewodnicząca SLD Katarzyna Piekarska, która w nadchodzących wyborach startuje z listy KO w Warszawie, otrzymali od Platformy propozycje przejścia do Koalicji.Ocenił, że nie były to „eleganckie ruchy”. – To było złe ze strony PO – powiedział lider SLD. Dodał jednak, że cieszył się z „przejścia” części działaczy do PO, bo „woli mieć jasność, kto ma ciągoty w stronę prawicy czy Platformy Obywatelskiej, niż przekonać się o tym w pewnej chwili na sali sejmowej”.Czarzasty podkreślił, że w obecnie nie ma Koalicji Europejskiej i jednego opozycyjnego bloku (Koalicję Europejską tworzyły przez wyborami do PE: PO, PSL, SLD, Nowoczesna, Zieloni). – Wszyscy, którzy głosują na lewicę, głosują na KW SLD. Nie ma innej lewicy, są tylko wypchane marionetki – przekonywał. Zaznaczył jednak, że „na opozycji powinna być zgoda w granicach rozsądku”.Czarzasty mówił, że „wszyscy wiedzą”, że Małgorzata Kidawa-Błońska została wystawiona przez PO jako kandydatka Koalicji Obywatelskiej na premiera po to, żeby „schować” Grzegorza Schetynę, który „ciągnął partię w dół”.Włodzimierz Czarzasty pytany o możliwość współpracy Lewicy z Koalicją Obywatelską podkreślił, że pewne jest to, że Lewica „nigdy nie będzie współpracowała z PiS”. – Jeżeli wejdziemy do Sejmu będziemy rozmawiać z demokratami. Nie można Kaczyńskiego porównywać ze Schetyną, bez względu na to, jak to wygląda. Zawsze Koalicja Obywatelska stała po stronie konstytucji, którą Polsce dała lewica – mówił Czarzasty. Dodał, że „najważniejsze jest to, aby cały blok lewicy uzyskał jak najwięcej głosów, bo to on będzie działał dla strony demokratycznej”.",,
Moskwa znowu zakazuje parady gejów,"Władze Moskwy odrzuciły wnioski aktywistów gejowskich, którzy chcieli zorganizować w stolicy Rosji dwie imprezy – paradę i pikietę. Zakaz objaśniły „poszanowaniem moralności i patriotyzmem” – pisze agencja AFP, powołując się na rosyjskie media.","– Przygotowaliśmy odpowiedzi na wszystkie wnioski, które złożyliorganizatorzy, i wyrażamy sprzeciw – powiedział przedstawiciel merostwaAleksiej Majorow.– Zgodnie z rosyjskim prawem musimy dokładnie i konsekwentnie pracować nad przestrzeganiem moralności, koncentrować się na patriotycznym wychowaniu młodego pokolenia, a nie na niezrozumiałych dążeniach, zwłaszcza jeśli w tym celu miałyby być wykorzystane centralne place i ulice miasta – powiedział przedstawiciel władz Moskwy.W poniedziałek stowarzyszenie osób LGBT złożyło wnioski o zgodę nazorganizowanie 25 maja parady, a 26 maja – pikiety. Jeden z organizatorówNikołaj Aleksiejew zapowiedział odwołanie się do sądu w przypadku zakazuprzeprowadzenia tych imprez.W październiku 2010 roku Europejski Trybunał Praw Człowieka w Strasburguukarał Rosję finansowo za łamanie praw gejów i lesbijek przez zakazywanie ich parad w Moskwie.– Homofobia u nas to polityka państwowa – uważa cytowana przez Interfax dysydentka z czasów ZSRR i szefowa Moskiewskiej Grupy Helsińskiej Ludmiła Aleksiejewa.Władze Moskwy rokrocznie odrzucają wnioski środowisk homoseksualnychpragnących zorganizować parady. Aktywiści LGBT są bardzo źle widziani wRosji, gdzie, jak pisze agencja RIA-Nowosti, Duma Państwowa, niższa izbaparlamentu, ma do końca sesji wiosennej przyjąć ustawę o zakazie propagandy homoseksualizmu wśród dzieci. Podobne ustawy uchwalono już w wielu regionach Federacji Rosyjskiej, w tym w Petersburgu.",,
Sasin: Wniosek prokuratora generalnego do TK nie jest niczym nadzwyczajnym,"Wniosek prokuratora generalnego Zbigniewa Ziobry do Trybunału Konstytucyjnego nie jest niczym nadzwyczajnym; tego typu wnioski w innych krajach Unii Europejskiej są rzeczą naturalną - podkreślił szef Komitetu Stałego Rady Ministrów Jacek Sasin. Dodał, że minister Ziobro uprzedził premiera o swoim działaniu.","Prokurator generalny wniósł do TK o uznanie za niekonstytucyjną regulacji prawa europejskiego w zakresie dopuszczalności występowania przez polskie sądy z pytaniami do Trybunału Sprawiedliwości UE w sprawach dotyczących sądownictwa. Chodzi o ocenę konstytucyjności treści normatywnych zawartych w art. 267 Traktatu o funkcjonowaniu UE, który dotyczy procedury pytań prejudycjalnych.Jest to rozszerzenie poprzedniego jego wniosku do TK z sierpnia. Wówczas Ziobro skierował do TK wniosek dotyczący przepisów, na podstawie których Sąd Najwyższy na początku sierpnia zawiesił niektóre zapisy nowej ustawy o SN. Jak poinformował rzecznik prasowy TK, sprawa jest na etapie postępowania merytorycznego i jak na razie nie został wyznaczony termin rozpoznania przez Trybunał wniosku prokuratora generalnego.Jacek Sasin został zapytany w TVN24, czy minister Ziobro uprzedził premiera Mateusza Morawieckiego, że zamierza wysłać do TK pytanie o zgodność unijnego traktatu z polską konstytucją. – Tak, premier był o tym poinformowany – odparł. – Dziwi mnie to, że ci, którzy wykrzykują „konstytucja” przy każdej możliwej okazji, w tym przypadku uważają, że konstytucja jest czymś nieważnym, świstkiem papieru, który można wyrzucić na śmietnik – mówił Sasin.Zaznaczył również, że w traktacie o funkcjonowaniu UE „nic nie jest napisane o tym, jakoby Polska wyrzekła się swojej suwerenności w obszarach nieopisanych, nieuregulowanych tym traktatem, jak chociażby organizacja sądownictwa”.Sasin dodał, że tego właśnie dotyczył wyrok Trybunału Konstytucyjnego w Niemczech, na który powołuje się również Ziobro, mówiąc, iż tylko prawo krajowe reguluje ustrój sądów w danym kraju. – Tam wyraźnie stwierdzono, że kwestie organizacji sądownictwa są kompetencją krajów członkowskich, a nie instytucji europejskich – oświadczył szef Komitetu Stałego.Według Sasina, obecnie mamy „próbę nadinterpretacji zapisów tego traktatu”. – Trzeba to wyjaśnić (...). Chcemy bronić konstytucji – dodał.",,
Trump: nielegalni imigranci z kryminalną przeszłością „wynoszą się” z USA,"Prezydent USA Donald Trump powiedział we wtorek w wywiadzie dla stacji Fox News, że nielegalni imigranci z kryminalną przeszłością „wynoszą się” z USA ze względu na egzekwowanie prawa imigracyjnego przez jego administrację.","– Usunęliśmy strasznych przestępców z tego kraju, nielegalnych imigrantów, którzy popełniali okropne zbrodnie. Mordowali ludzi, gwałcili, działy się straszne rzeczy. Oni wyniosą się z USA albo trafią za kratki – powiedział Trump.Ocenił, że działania podejmowane przez jego poprzednika, prezydenta Baracka Obamę, pozwoliły gangom takim, jak Mara Salvatrucha (MS-13), na działalność i rozwój w amerykańskich miastach.Prezydent chwalił działania ministra bezpieczeństwa narodowego Johna Kelly'ego, który jest odpowiedzialny za egzekwowanie polityki ochrony granic przed nielegalnymi imigrantami i odsyłanie ich do krajów pochodzenia. MS-13 to jedna z najbardziej brutalnych i najlepiej zorganizowanych grup przestępczych w USA. Składa się z różnych grup i frakcji zlokalizowanych na terytorium USA, jednocześnie utrzymując związki ze swoimi odpowiednikami z Salwadoru, Meksyku czy Gwatemali.Deportacja nielegalnych imigrantów, egzekwowanie obowiązującego prawa imigracyjnego oraz skuteczna walka z przestępczością znalazły się wśród głównych postulatów kampanii prezydenckiej Trumpa. Prezydent napisał we wtorek na Twitterze, że wiele miast dziękuje mu za tak stanowcze posunięcia.Trump i prokurator generalny Jeff Sessions w tym tygodniu odwiedzą granicę amerykańsko-meksykańską.",,
Kultowy kombinezon z musicalu „Grease” trafi pod młotek,"W najbliższych dniach trafi na aukcję obcisły, skórzany kombinezon, w którym wystąpiła – razem z Johnem Travoltą w filmowym musicalu „Grease” z 1978 r. – 71-letnia obecnie australijska aktorka Olivia Newton-John. Dochód z aukcji ma wesprzeć chorych na raka.","Kombinezon, jak wspomina Newton-John, był tak ciasny, że puścił w nich na planie zamek błyskawiczny i trzeba było go naprędce wymienić.Strój ten posłużył, razem z makijażem i odpowiednią fryzurą, do przekształcenia grzecznej uczennicy szkoły średniej w seksowną Sandy Olson, która wykonała z Travoltą przebój „You're the one that I want”.Przedstawiciel domu aukcyjnego Julien's w Beverly Hills oświadczył, że spodziewa się, iż kombinezon uzyska cenę w granicach 200 tys. dolarów.Newton-John, która walczy z rakiem piersi, postanowiła sprzedać jeszcze 500 innych rekwizytów z filmu i innych przedmiotów, aby zebrać pieniądze na jej centrum rehabilitacji chorych na raka w Australii.Wśród tych przedmiotów znajduje się oryginalny egzemplarz z tekstem jej roli w musicalu, różowa suknia, w której wystąpiła na premierze „Grease” w Los Angeles i szyty na miarę żakiet, jaki nosiła w filmie. Aktorka ujawniła, że selekcja przedmiotów na aukcję pochłonęła jej dużo czasu, ale rozstaje się z nimi bez żalu. – Z biegiem lat, zwłaszcza po pewnych przejściach, dochodzi się do wniosku, że rzeczy nie są czymś ważnym – powiedziała.Newton-John już po raz trzeci zmaga się z rakiem, który po raz pierwszy zdiagnozowano u niej w 1992 r. Dzięki jej staraniom powstał w Melbourne Olivia Newton-John Cancer Wellness and Research Centre, zajmujący się rehabilitacją zarówno fizyczną, jak i psychiczną chorych na nowotwory.",,
Kim Dzong Un obserwował kolejną próbę rakietową. Wystrzelono co najmniej dwa pociski,Przywódca Korei Płn. Kim Dzong Un obserwował w piątek kolejne próbne odpalenie nowego „systemu rakietowego” – poinformowały w sobotę nad ranem pólnocnokoreańskie media. Prezydent Trump starał się pomniejszyć znaczenie tych prób.,"Według mediów Kim obserwował próbę z „najnowszym wielopociskowym systemem rakietowym dużego kalibru”.Według źródeł wojskowych Korei Południowej Pjongjang wystrzelił przed świtem w sobotę co najmniej dwa pociski krótkiego zasięgu, które spadły do morza. Była to już kolejna próba Północy z tego rodzaju pociskami w ciągu ostatnich ośmiu dni.Tymczasem prezydent USA Donald Trump starał się pomniejszyć znaczenie tych testów oświadczając, że nie naruszają one żadnego z porozumień, jakie zawarł z przywódcą Korei Północnej oraz, że jest pewien, iż Kim „nie chce go rozczarować”. „Przewodniczący Kim nie chce mnie rozczarować naruszając zaufanie. Korea Północna ma zbyt wiele do zyskania...i zbyt wiele do stracenia” – napisał Trump na Twitterze. „On (Kim) zrobi to co słuszne ponieważ jest zbyt mądry aby tego nie zrobić i nie chce rozczarować jego przyjaciela prezydenta Trumpa !” – dodał.",,
W Europie mniej imigrantów przez kryzys,"Kryzys gospodarczy wpłynął na ograniczenie migracji do krajów OECD, w tym Unii Europejskiej, a także zwiększył odsetek bezrobocia wśród imigrantów, co wzmogło niechęć do nich w niektórych krajach – wynika z tegorocznego raportu OECD o migracjach.","„Fakt, że dla opinii publicznej temat migracji jest drażliwy, podczas gdybezrobocie utrzymuje się na wysokim poziomie, skłonił wiele rządów dowdrożenia bardziej restrykcyjnych polityk w dziedzinie migracji” –podkreślono w raporcie przedstawionym w środę w Brukseli. –  Recesja oznacza mniej imigracji oraz zwiększa bezrobocie wśród imigrantów, co stwarza problemy, jeśli chodzi o ich integrację w społeczeństwie  – zwrócił uwagę unijny komisarz ds. zatrudnienia Laszlo Andor na konferencji prasowej. –  Debata polityczna, zbrukana ksenofobiczną retoryką, nie pomaga w odwróceniu tych tendencji  – dodała komisarz ds. wewnętrznych Cecilia Malmstroem. Najboleśniej kryzys dotknął nowych młodych imigrantów bez kwalifikacji. Pomiędzy rokiem 2008 a 2010 odsetek bezrobocia wśród nich wzrósł o 4 pkt proc. (ogółem o 2,5 pkt.). „W większości krajów imigranci odpowiadają w 14 do 30 proc. za wzrostdługoterminowego bezrobocia” – napisano w raporcie. Jednocześnie autorzy zwrócili uwagę, że „do 2015 r. imigracja na obecnym poziomie nie będzie wystarczająca, aby utrzymać poziom populacji w wieku produkcyjnym w wielu krajach OECD, w tym zwłaszcza w Unii Europejskiej”. Malmstroem podkreśliła jednak, że kraje europejskie potrzebują przedewszystkim imigrantów wysoko kwalifikowanych. OECD zwraca uwagę na równoległe zjawisko: emigrację obywateli UE do krajów, gdzie mają oni szansę na pracę i integrację. Autorzy podali przykład Irlandczyków emigrujących do Australii i Kanady, nie zaś innych anglojęzycznych krajów jak Wielka Brytania czy USA, które zostały dotknięte przez kryzys. Raport powstał na podstawie danych z 2010 r., kiedy to imigracja do krajówOECD spadła o 2,5 proc. do 4,1 mln osób. Imigracja do krajów europejskichspadła wówczas o 3 proc., do USA zaś – o 8 proc. Niemniej dane zposzczególnych krajów za rok 2011 sugerują, że napływ imigrantów zwiększyłsię w Australii, USA, Nowej Zelandii oraz większości krajów UE poza Włochami, Hiszpanią i Szwecją.",,
Rosja i podział Jemenu,"Wojna w Jemenie, która trwa od 2015 r., nie zagroziła rządom Hutich w północnej części kraju, w tym w stolicy Sanie. Konflikt w koalicji saudyjsko-emirackiej doprowadził natomiast do zajęcia dawnej stolicy Jemenu Południowego, tj. portu w Adenie przez separatystów południowojemeńskich. Tymczasem gdy Kongres USA naciska na zmniejszenie zaangażowania tego kraju w jemeńską wojnę z uwagi na katastrofę humanitarną i ofiary cywilne, coraz większe zainteresowanie Jemenem wykazuje Rosja, która prowadzi rozmowy zarówno z Hutimi jak i południowojemeńskimi separatystami.","  Gdy ZSRR upadł, wydawało się, że skoro „żelazna kurtyna” runęła również miedzy oboma Jemenami, to nic nie stoi na przeszkodzie w zjednoczeniu. Ale zjednoczenie, dokonane w 1990 r., okazało się raczej wchłonięciem Jemenu Płd. W 1994 r. południe podjęło nieudaną próbę secesji. Choć zakończyło się to klęską, to ruch separatystyczny dalej istniał, a chaos jaki ogarnął Jemen po 2011 r. (Arabska Wiosna) doprowadził do wzrostu siły separatystów. W 2017 r. na czele STC stanął Aidarus al-Zubajdi, b. gubernator Adenu, który skonfliktował się z Hadim. Na emigracji w sąsiadującym z Jemenem Omanie przebywa natomiast Ali Salem al-Beidh, ostatni przywódca rządzącej w Jemeńskiej Republice Ludowo-Demokratycznej Jemeńskiej Partii Socjalistycznej, który później w latach 1990-1994 był wiceprezydentem Jemenu, ale po klęsce rebelii na południu w 1994 r. musiał uciekać z kraju. Jest jednak aktywnym adwokatem południowojemeńskiego separatyzmu. ",,
Na Wigilię Polacy najchętniej zaprosiliby Andrzeja Dudę. Kogo jeszcze?,Prezydent Andrzej Duda i premier Mateusz Morawiecki byliby najchętniej zapraszanymi politykami na Wigilię Bożego Narodzenia. Tak wynika z sondażu przeprowadzonego przez IBRiS. Najmniej głosów Polacy oddali na marszałka Senatu Tomasza Grodzkiego.,"Polacy zostali zapytani, którego z polityków zaprosiliby do wigilijnego stołu. Ankietę przeprowadził Instytut Badań Rynkowych i Społecznych dla Wirtualnej Polski. 25,8 proc. badanych odpowiedziało, że najchętniej zaprosiłoby prezydenta Andrzeja Dudę. Drugim w kolejności był premier Mateusz Morawiecki, a zagłosowało na niego 19,6 proc. osób. Na trzecim miejscu znalazł się Donald Tusk, którego na Wigilię zaprosiłoby 8 proc. ankietowanych.  Następnie 5,7 proc. zapytanych osób zaprosiłoby kandydatkę PO w wyborach prezydenckich 2020 – Małgorzatę Kidawę-Błońską. Z taką samą liczbą głosów znalazł się w rankingu kandydat na prezydenta z PSL Władysław Kosiniak-Kamysz.   Prezes PiS Jarosław Kaczyński zostałby zaproszony przez 5 proc. Polaków. Borysa Budkę z KO zaprosiłoby 4,7 proc. ankietowanych, a Roberta Biedronia z Wiosny 4,2 proc. Na kolejny miejscu znalazł się Szymon Hołownia (3,5 proc.), a za nim marszałek Sejmu Elżbieta Witek (3,3 proc.).  Respondenci zaprosiliby do domu na Wigilię także Krzysztofa Bosaka (2,4 proc.), Janusza Korwin-Mikkego (2,4) z Konfederacji. Wśród odpowiedzi znaleźli się także: Adrian Zandberg (1,8 proc.) oraz Włodzimierz Czarzasty (0,3 proc.) z Lewicy.",,
Spór z niemieckim przewoźnikiem. „LOT zgłosił sprzeciw wobec rejestracji logotypu”,"LOT wszedł w spór prawny z Lufthansą – informuje portal rynek-lotniczy.pl. Sprawa dotyczy nowej wersji logotypu niemieckiego przewoźnika. Ma on za bardzo przypominać logo, którym posługuje się polska firma.","W ubiegłym roku Lufthansa zmieniła sposób malowania swoich samolotów. Granatowego żurawia na żółtym tle na zamieniono na białego żurawia na granatowym tle. Ogony samolotów Lufthansy i LOT-u, oba granatowe z białym logo,  zaczęły więc wyglądać podobnie. W grudniu kancelaria prawna z Lublina złożyła w imieniu LOT sprzeciw wobec rejestracji logotypu. W uzasadnieniu wskazano, że zmiana stwarza ryzyko pomyłki i daje niemieckiemu przewoźnikowi nieuczciwą przewagę nad polskim konkurentem.  „LOT zgłosił sprzeciw wobec rejestracji logotypu – ikony żurawia na granatowym tle statecznika samolotu. Z racji na dobro toczącego się postępowania nie komentujemy sprawy” – powiedział cytowany przez rynek-lotniczy.pl Michał Czernicki, rzecznik prasowy PLL LOT.",,
Niemcy rozszerzają uprawnienia wywiadu. „Inwigilacja na masową skalę”,"Bundestag uchwalił w piątek nowe ustawy o wywiadzie zagranicznym BND, precyzując zasady inwigilowania obywateli innych krajów, także w krajach sojuszniczych, jeśli służy to bezpieczeństwu Niemiec. Parlament zaostrzył również kontrolę nad działaniami wywiadu.","Przed głosowaniem w niemieckim parlamencie doszło do bardzo emocjonalnej debaty. Partie koalicji rządowej – CDU i SPD – broniły nowych przepisów, opozycja – Lewica i Zieloni – ostro je krytykowały.   Christian Flisek z SPD powiedział, że pakiet ustaw „tworzy fundament dla praworządnej działalności BND”. Jak podkreślił, Bundestag ustalił nowe standardy ochrony obywateli i instytucji UE przed inwigilacją. Nina Warken z CDU zauważyła, że ustawy tworzą „rozsądną równowagę pomiędzy uprawnieniami służb a prawami obywateli”.   Posłanka Lewicy Martina Renner powiedziała, że ustawy likwidują zapisaną w konstytucji tajemnicę telekomunikacji i oznaczają zgodę na „inwigilację na masową skalę”. Zdaniem Konstantina von Notza z Zielonych ustawy są sprzeczne z konstytucją. Von Notz przypomniał słowa kanclerz Angeli Merkel sprzed trzech lat, że „szpiegowanie przyjaciół nie uchodzi”;  „wręcz przeciwnie, uchodzi, i to na całego” – wtrącił. Zieloni zamierzają zaskarżyć ustawę do Trybunału Konstytucyjnego. W trosce o bezpieczeństwo Niemiec  Nowe przepisy dają BND prawo pozyskiwania i analizowania za pomocą środków technicznych danych z zagranicznych sieci telekomunikacyjnych (telefonicznych i internetowych), także osobowych, dotyczących cudzoziemców przebywających za granicą, jeżeli służy to odparciu zagrożeń dla bezpieczeństwa wewnętrznego i zewnętrznego Niemiec. Kontroli będą podlegać także telekomunikacyjne węzły znajdujące się na terenie Niemiec. Dane pozyskane podczas przeszukiwania za pomocą haseł (selektorów) sieci mogą być przechowywane przez pół roku. Niemiecki wywiad może je udostępniać zaprzyjaźnionym służbom, w tym amerykańskiej Agencji Bezpieczeństwa Narodowego (NSA). Autorzy ustawy zakazali szpiegostwa gospodarczego. W przypadku inwigilacji instytucji Unii Europejskiej lub instytucji publicznych krajów Wspólnoty urząd kanclerski ma obowiązek powiadomienia niezależnego gremium kontrolnego, które może uznać inwigilację za zbędną i wstrzymać działania wywiadowcze. Przewidziane w ustawie niezależne gremium składa się z sędziów i prokuratorów powołanych przez rząd. Dotychczas kontrolą służb, w tym wywiadu zagranicznego, zajmowała się Parlamentarna Komisja Kontrolna (PKGr). Krytycy ustawy obawiają się, że parlamentarna komisja straci na znaczeniu na rzecz nowej instytucji, jakim będzie niezależne gremium.  Ustawa zakazuje inwigilowania obywateli Niemiec. Dotyczące ich dane, jeśli podczas akcji podsłuchowych przez przypadek dostaną się w ręce wywiadu, mają być natychmiast kasowane. Wiele lat przygotowań   Ustawy o BND przygotowywane były od kilku lat. Impulsem do sprecyzowania podstaw prawnych działalności wywiadu była afera wywołana przez byłego współpracownika wywiadu USA Edwarda Snowdena. W 2013 roku Amerykanin uciekł z USA do Hongkongu, a stamtąd do Rosji, gdzie uzyskał czasowy azyl, a potem zgodę na trzyletni pobyt. Przedtem ujawnił tajne informacje o masowym inwigilowaniu przez NSA zarówno obywateli USA, jak i obcokrajowców, w tym przywódców państw sojuszniczych. Jak się okazało, niemiecki wywiad ściśle współpracował z NSA pomimo braku jasnych podstaw prawnych.",,
„Zdjęcia robione 50 lat temu zachowały się w świetnym stanie”,"– Pierwsze spotkanie zawodowe z Karolem Wojtyłą miałem w 1964 roku. Zdjęcia robione wtedy, ponad pół wieku temu, zachowały się do dzisiaj w świetnym stanie. Karol Wojtyła wchodził do Katedry Wawelskiej jako nowy arcybiskup Krakowa, pamiętam jak wchodził w fioletowej szacie i futerku – wspominał św. Jana Pawła II na antenie TVP Info jego fotograf Adam Bujak.","Mija 12 lat od śmierci Jana Pawła II. Przez cały dzień pielgrzymi będą oddawać w Watykanie hołd papieżowi, ogłoszonemu świętym w 2014 roku. W kaplicy św. Sebastiana, gdzie pochowany jest Jan Paweł II, odbyła się uroczysta msza. W całej Polsce zaplanowano nabożeństwa, koncerty, czuwania, akcje krwiodawstwa i Marsz Świętości Życia – w ich trakcie będzie wspominane nauczanie papieża Polaka.",,
Aktorzy o reakcjach na ich wypowiedzi o LGBT. „Nie mogę już być twoim kolegą”,"Zerwane kontrakty, obelgi, kłamstwa. Znani aktorzy opowiedzieli w „Minęła 20” o reakcjach na ich wypowiedzi dotyczące LGBT. – Nagle mój kolega Andrzej Pągowski pisze wiadomość, że nie może być moim kolegą – powiedział Jarosław Jakimowicz.","Aktor Jarosław Jakimowicz stanął w obronie olimpijki Zofii Klepackiej, która krytycznie wypowiedziała się o podpisanej przez prezydenta Warszawy karcie LGBT+.  W „Minęła 20” opowiedział, z jakimi spotkał się reakcjami. – I teraz nagle mój kolega, Andrzej Pągowski, pisze wiadomość, że nie może być moim kolegą. A znamy się ze 20 lat. Nie odebrał ode mnie telefonu do dzisiaj i nie oddzwonił – mówił Jakimowicz – Pani Karolina Korwin-Piotrowska zrobiła wpis, który zaczyna się od: »czy rzygaliście dzisiaj« i wrzuciła mój filmik. I ruszył skomasowany atak – ocenił aktor. – Z 300 różnych kont zaatakowano mnie słowami, których ja nigdy nie użyłem do nikogo – zapewnił. Jak dodał, dwa dni później zrezygnowano z jego udziału w serialu. – Miałem umówioną taksówkę, która wiezie mnie na plan. Serial, rola, wynegocjowane stawki. Dzwoni do mnie agentka i mówi, że »w związku z twoimi wypowiedziami oni z ciebie zrezygnowali« –  opowiadał Jakimowicz. ",,
Ukraina straci część tranzytu gazu. Rosja dogadała się Turcją,"Porozumienie między Rosją i Turcją w sprawie budowy gazociągu Turecki Potok zakłada, że Ukraina straci około 15 mld metrów sześc. gazu rocznie przesyłanego tranzytem z Rosji, trafi on bowiem bezpośrednio do Turcji – pisze we wtorek „Kommiersant”. Gazeta powołuje się na udostępniony jej projekt porozumienia międzyrządowego, podpisanego w poniedziałek w Stambule w obecności prezydentów Rosji i Turcji, Władimira Putina i Recepa Tayyipa Erdogana.","Ukraiński system przesyłu gazu straci 14-15 mld metrów sześciennych surowca rocznie, które teraz transportowane są przez ten system z przeznaczeniem dla Turcji. „Najważniejszym aspektem, który po raz pierwszy odnotowano oficjalnie, jest przeniesienie przez Gazprom dostaw gazu, jakie teraz trafiają do Turcji przez Bułgarię, do pierwszej nitki Tureckiego Potoku” – podkreśla dziennik „Kommiersant”. W projekcie porozumienia mowa jest o budowie dwóch nitek Tureckiego Potoku, z których każdą można tłoczyć rocznie 15,75 mld metrów sześciennych gazu. Pierwsza nitka będzie przeznaczona na potrzeby Turcji, druga ma służyć tranzytowi gazu do Europy Południowej. Przy czym, jak ocenia gazeta, „sytuacja jest całkiem jasna, jeśli chodzi o pierwszą nitkę”, a w przypadku drugiej „nieuregulowane pozostają kluczowe aspekty”. Zachodnia prasa komentuje– Rosji, która jest już największym dostawcą gazu dla Turcji, rurociąg pozwoliłoby zmniejszyć uzależnienie od Ukrainy i Europy Wschodniej, jednocześnie przyczyniając się do dalszego umocnienia dominacji na europejskim rynku gazu – podaje z kolei Deutsche Welle. „Washington Post” podkreśla z kolei, że zarówno Erdogan jak i Putin „starali się wykorzystać ocieplające się stosunki zarówno w kraju jak i za granicą. Udowodnić, że nie są odizolowani od reszty świata, a jednocześnie pozostają głównymi graczami w przypadku jakiegokolwiek z rozwiązań dotyczących Syrii”.„Wzmocnienie więzi następuje po tym jak turecki przywódca znalazł się w coraz większej izolacji gospodarczej i dyplomatycznej po alienacji od dawnych sojuszników takich jak Europa i Waszyngton. Te związane są między innymi z rosnącymi obawami dotyczącymi pogłębiającego się autorytaryzmu w Turcji”, podkreśla „Wall Street Journal”. Historyczne porozumienieTo pierwsza wizyta Putina w Turcji po „odwilży” w stosunkach rosyjsko-tureckich, która nastąpiła w czerwcu, bo wielu miesiącach napięć. Do pogorszenia relacji między Moskwą i Ankarą doszło w listopadzie ubiegłego roku, gdy Turcja zestrzeliła rosyjski bombowiec Su-24, który naruszył przestrzeń powietrzną tego kraju przy granicy z Syrią.W porozumieniu zapisano możliwość anulowania budowy drugiej nitki na wniosek Gazpromu. Ponadto warunkiem jej budowy jest uzgodnienie przez Gazprom i turecki koncern Botas oddzielnego protokołu.Zgodnie z porozumieniem właścicielami morskich odcinków obu nitek gazociągu będzie Gazprom. Lądowy odcinek pierwszej nitki będzie własnością Botasu i nitka ta stanie się częścią systemu gazociągów Turcji. Właścicielem lądowego odcinka drugiej nitki ma być spółka z udziałem Gazpromu.",,
Autobus zatrzymał się na światłach. Wtedy rozstąpiła się pod nim jezdnia,"W centrum Pittsburgha w USA pod stojącym na czerwonym świetle autobusem zarwała się ziemia. Tylna część pojazdu zapadła się w powstałą w ten sposób wyrwę po sufit. Mimo że do zdarzenia doszło w godzinach szczytu, autobusem podróżował tylko jeden pasażer.","Jak informują miejscowe media, do zdarzenia doszło na ruchliwej ulicy w pobliżu hotelu WestIn. Początkowo sądzono, że w autobusem podróżowało 10 osób, okazało się jednak, że był w nim tylko kierowca i jeden pasażer. Kierowcy nic się nie stało, a pasażer został odwieziony do szpitala z lekkim bólem karku.  Przyczyną zdarzenia było pęknięcie 25-centymetrowej magistrali wodociągowej. Nastąpiło to pod tylną częścią autobusu, cięższą niż przednia, ponieważ właśnie z tyłu umieszczony jest silnik. Tył autobusu zniknął w rozpadlinie, przednia część uniosła się kilka metrów nad ziemię. Wydobywanie autobusu z dziury może potrwać nawet 10 godzin.",,
Wbrew działaczom LGBT Zandberg namawia do udziału w marszu przeciw przemocy,"„Spotkajmy się wszyscy, niezależnie od partyjnych sympatii. Wierzę, że łączy nas sprzeciw wobec przemocy. Pokażmy wspólnie, że potępiamy bandytyzm” – tymi słowami Adrian Zandberg namawia na Twitterze do uczestnictwa w manifestacji „przeciwko przemocy wobec LGBT”. Nowa lewicowa koalicja organizuje   marsz w Białymstoku. Lider partii Razem nie zważa na sprzeciw samych środowisk LGBT wobec tej inicjatywy.","Zandberg namawia w swoim wpisie, by spotkać się „niezależnie od partyjnych sympatii” i „pokazać potępienie dla bandytyzmu”. Pomysł, z jakim w minioną niedzielę wyszli politycy nowej lewicowej koalicji, w której skład wchodzą partie Wiosna, SLD i Razem, nie spodobał się samym środowiskom LGBT. Ich aktywiści protestują przeciwko inicjatywie. Głos zabrała w tej sprawie m.in. Elżbieta Podleśna, autorka obrazoburczej grafiki przedstawiającej Matkę Boską Częstochowską z aureolą w kolorach tęczy. „Dołożę starań, aby obśmiać całą ironią, jaką dysponuję. Ja to odbieram jak policzek wobec osób LGBT i ich rzeczywistych sojuszników” – napisała. W podobnym tonie wypowiedział się m.in. Oktawiusz Chrzanowski z zarządu organizacji „Miłość nie wyklucza”.",,
Przewodnicząca CDU: Rosja próbuje destabilizować Unię Europejską,"– Faktem jest, że Rosja robi wiele, by osłabiać i destabilizować kraje Unii Europejskiej i swych bezpośrednich sąsiadów – stwierdziła w niemieckiej telewizji publicznej ZDF przewodnicząca CDU Annegret Kramp-Karrenbauer. – Musimy jako Europa trzymać się razem – podkreśliła i ostrzegła Moskwę przed ingerowaniem w wybory europejskie.","Szefowa CDU skrytykowała te europejskie partie, które korzystają z rosyjskiego wsparcia. – Są populistyczne siły, zarówno lewicowe, jak i prawicowe, które wspiera Rosja – powiedziała.Annegret Kramp-Karrenbauer odniosła się także do niemiecko-rosyjskiego gazociągu Nord Stream 2, stwierdzając, że „to trudny projekt”.– Na pewno nie jest to projekt bliski memu sercu, ale jest już bardzo zaawansowany w realizacji (...) i jest też odpowiedzią na rezygnację z energii jądrowej i węglowej – powiedziała przewodnicząca niemieckiej partii rządzącej. – Niemniej jednak, projekt ten musi uwzględniać interesy Ukrainy i innych państw w regionie – podkreśliła.",,
Antoni Macierewicz: Rosja przygotowuje się do ataku,"– To nie jest już zimna wojna (...) to jest początek bardzo gorącej wojny. Rosja nie przygotowuje się do obrony, przygotowuje się do ataku – mówił Antoni Macierewicz podczas odbywającego się w Kanadzie Międzynarodowego Forum Bezpieczeństwa.","Międzynarodowe Forum Bezpieczeństwa odbywa się w Halifaxie w Kanadzie. W sobotę Antoni Macierewicz spotkał się z ministrem spraw zagranicznych Ukrainy Pawlem Klimkinem i amerykańskim sekretarzem marynarki wojennej Richardem V. Spencerem. Minister Obrony Narodowej razem z amerykańską senator Jeanne Shaheen, ministrem Pawło Klimkinem, prezesem Instytutu Polityki Energetycznej i rosyjskim działaczem opozycji Władimirem Miłowem oraz prowadzącą panel Susan Glasser, szefową działu zagranicznego portalu POLITICO, wziął udział w dyskusji „Rapprochement with Russia: Post – Putin Prep” (Zbliżenie z Rosją: przygotowania do Rosji post – putinowskiej).Według Miłowa nie należy mówić o nowej zimnej wojnie, lecz zwracać uwagę na to, jak autokratyczne trendy rozprzestrzeniają się poza Rosją, a demokratyczne instytucje są „rozmontowywane”. Klimkin określił rosyjską politykę jako „hybrydową wojnę przeciwko Zachodowi”. Zwrócił też uwagę na prowokacyjny tytuł panelu, podkreślając, że należy zadawać pytanie o jakiej Rosji rozmawiają politycy, mówiąc o zbliżeniu z tym krajem.  – Czy o kraju, w którym Stalin wciąż jest bohaterem i coraz mniej ludzi wierzy w popełnione przez niego zbrodnie – mówił Klimkin.Antoni Macierewicz, oceniając politykę Władimira Putina, powiedział, że „to nie jest już zimna wojna (...) to jest początek bardzo gorącej wojny”.  – Rosja nie przygotowuje się do obrony, przygotowuje się do ataku – dodał minister obrony narodowej. Krytyka Trumpa Senator Sheehan, która we wrześniu 2016 r. jako pierwszy amerykański polityk zwróciła uwagę na możliwość ingerencji Rosji w wybory w USA, podkreśliła, że obecne stanowisko prezydenta Donalda Trumpa nie pomaga w prowadzeniu polityki wobec Rosji. – Przekazuje sprzeczne komunikaty na temat tego, co sądzi o Putinie –  powiedziała. Miłow dodał, że Trump nigdy nie powiedział złego słowa o Putinie, choć ten „na to zasługuje”. Dodał, że wypowiedzi Trumpa takie jak o „przestarzałości” NATO są „muzyką dla uszu” Putina i podkreślił, że wybory populistycznych polityków na Zachodzie utrudniają budowę nowoczesnego społeczeństwa w Rosji.Międzynarodowe Forum Bezpieczeństwa w Halifaxie zostało utworzone w 2009 r. jako program w ramach amerykańskiego German Marshall Fund, z finansową pomocą rządu Kanady. Coroczne spotkania odbywają się w stolicy prowincji Nowa Szkocja w połowie listopada.",,
"PO - 28 proc.,  za nią PiS - 26 proc.","Gdyby wybory odbyły się w pierwszej połowie września, największym poparciem cieszyłaby się PO (28 proc.), a drugie miejsce zajęłoby PiS (26 proc.) - wynika z najnowszego sondażu TNS Polska. Do Sejmu weszłyby też: SLD (7 proc.), Ruch Palikota (5 proc.) i PSL (5 proc.).","Z sondażu wynika, że poniżej progu wyborczego znalazłyby się: SolidarnaPolska Zbigniewa Ziobry (3 proc.), Nowa Prawica Janusza Korwin-Mikkego (2proc.) oraz Polska Jest Najważniejsza Pawła Kowala (1 proc.). 23 proc.badanych nie było zdecydowanych, na jaką partię oddać głos.W porównaniu z sondażem przeprowadzonym w sierpniu poparcie dla PO spadło o 1 punkt procentowy, a dla PiS wzrosło o 2 punkty proc. Notowania SLD pozostały na tym samym poziomie, zaś Ruchu Palikota – pogorszyły się o 2 punkty proc. PSL w porównaniu z sierpniowym wynikiem zyskało 1 punkt proc.Notowania SP, Nowej Prawicy oraz PJN nie zmieniły się.Według TNS Polska, jeżeli w badaniu uwzględni się tylko wyborców, którzywiedzą, na którą partię by zagłosowali, PO popierana jest przez 37 proc.ankietowanych, PiS – 34 proc., SLD – 10 proc., RP – 7 proc., PSL – 6 proc.,SP – 3 proc., Nowa Prawica – 2 proc., PJN – 1 proc.Jak wynika z sondażu, gdyby wybory odbyły się w pierwszej połowie września,to „zdecydowanie” wzięłoby w nich udział 30 proc. badanych (spadek o 1 punktproc. w porównaniu z sierpniem), a „raczej tak” – 28 proc. (wzrost o 1 punktproc.). Zdecydowanie nie wzięłoby udziału w wyborach 24 proc. respondentów(wzrost o 2 punkty proc.), a 13 proc. raczej nie poszłoby do urn (spadek o 2punkty proc.).Prezentowane wyniki poparcia dla partii dotyczą badanych deklarujących„zdecydowanie” lub „raczej” zamiar uczestniczenia w wyborach. Ponadto wbadaniu przedstawiono wyniki z wyłączeniem osób niezdecydowanych jak głosować.Sondaż Zespołu Badań Społecznych OBOP w TNS Polska zrealizowano w dniach 7-10 września na reprezentatywnej, losowej 959-osobowej ogólnopolskiej próbie osób od 18. roku życia za pośrednictwem bezpośrednich wywiadów kwestionariuszowych.",,
Franciszek zaprosił 20 więźniów na kolację. Dwóch skorzystało z okazji i dało nogę,"Dwaj więźniowie osadzeni w zakładzie karnym koło włoskiej Modeny nie musieli kopać tunelu, żeby wydostać się na wolność. Wykorzystali zaproszenie na Obiad Solidarności z papieżem Franciszkiem. Zbiegowie są poszukiwani przez policję.","Do incydentu doszło 1 października. Grupa 20 więźniów z zakładu karnego w Castelfranco Emilia koło Modeny wzięła udział w Obiedzie Solidarności w bazylice bazyliki św. Petroniusza w Bolonii. Oprócz nich w obiedzie wzięło udział około tysiąca osób – bezdomnych i podopiecznych miejscowej Caritas oraz innych organizacji dobroczynnych.Dwóch więźniów wykorzystało zamieszanie i przepadło bez wieści. Choć do incydentu doszło niemal dwa tygodnie temu, dopiero teraz media o nim informują. Zwracają uwagę, że policja utrzymywała zdarzenie w tajemnicy, a nawet niechętnie udziela informacji na temat zbiegów i szczegółów ich ucieczki.Dziennik „Il Tempo” wskazuje, że zbiegowie to uzależnieni od narkotyków mężczyźni z Neapolu, którzy byli przetrzymywani w więziennej klinice. W ramach nagrody mieli nie tylko uczestniczyć w posiłku, ale przede wszystkim pomagać przy rozdawaniu jedzenia. Wcześniej już brali udział w podobnych uroczystościach.",,
Paweł Kukiz i Leszek Miller gośćmi wieczornych programów w TVP Info,"Poranne negocjacje między klubami parlamentarnymi będą tematem programu „Minęła dwudziesta” o godz. 20.12. Gośćmi w studiu TVP Info będą Paweł Kukiz (Kukiz’15), Jacek Sasin (PiS) , Andrzej Czerwiński (PO), Andżelika Możdżanowska (PSL) oraz Joanna Schmidt (Nowoczesna).","W czwartek przed południem w Kancelarii Premiera odbyło się spotkanie przedstawicieli partii zasiadających w parlamencie. Politycy omawiali zgłoszoną przez premier Beatę Szydło propozycję rozwiązania sporu wokół Trybunału Konstytucyjnego. Szefowa rządu chce, by partia rządząca wskazywała siedmiu z 15 sędziów TK. Nominacja pozostałych ośmiu należałaby do opozycji. Jedynie partia Kukiz’15 zgodziła się na tę propozycję. – Jesteśmy dokładnie w tym samym miejscu, w którym byliśmy, jeśli chodzi o sprawę Trybunału Konstytucyjnego – powiedziała po spotkaniu premier Szydło. W „Minęła dwudziesta” o godz. 20.12 dyskutować będą o tym przedstawiciele klubów.Studio TVP Info w czwartek wieczorem będzie gościć także redaktora naczelnego tygodnika „Wprost” Tomasza Wróblewskiego oraz mecenasa Stefana Hamburę, którzy wystąpią w programie „Po przecinku” o godz. 18.28. Z kolei rozmówcą Krzysztofa Ziemca w programie „Dziś wieczorem” o godz. 19.57 będzie były premier i ustępujący szef SLD Leszek Miller.",,
"Joachim Brudziński: Będziemy przekonywać, że rządy PiS są dobre dla Polski","Szef sztabu wyborczego PiS Joachim Brudziński zapowiedział w poniedziałek, że podczas kampanii wyborczej kandydaci będą przekonywać Polaków, iż rządy PiS są dobre dla Polski. Zaprezentował też hasło wyborcze partii – „Dobry czas dla Polski” i promujący je billboard.","Brudziński powiedział, że jego partia na pierwszym miejscu stawia na „pokorę i ciężką pracę”. Zapowiedział, że w trakcie trwającej kampanii wyborczej kandydaci PiS będą spotykać się z wyborcami także w małych miejscowościach. – Chcemy spotykać się z wyborcami w każdej gminie, a nawet w każdym sołectwie – dodał.Brudziński zapowiedział, że PiS rozpoczyna akcję zbierania podpisów. – Chcemy zebrać je jak najszybciej i zarejestrować listy, tak, aby nasi kandydaci mogli rozpocząć formalnie kampanię – podkreślił.Zapowiedział też czynny udział w kampanii wyborczej prezesa PiS Jarosława Kaczyńskiego i premiera Mateusza Morawieckiego. – Lider PiS Jarosław Kaczyński dotrze do wszystkich czterdziestu okręgów wyborczych – zadeklarował Brudziński. Adopcja dzieci Szef sztabu wyborczego PiS zadeklarował, że „nie będzie zgody PiS na adopcję dzieci przez pary homoseksualne”. – Nie będzie zgody PiS, aby terminy matka, ojciec zamienić zapisami „rodzic jeden”, „rodzic dwa”, aby zmieniać dokumenty w urzędzie stanu cywilnego – mówił. – Tolerancja, tak, afirmacja, nie – oświadczył szef sztabu PiS.– Wolność w Polsce nie jest w żaden sposób zagrożona. Prawa obywatelskie są zapewnione, a wywoływanie tych tematów jest jedynie paliwem dla tych, którzy z walki z PiS-em uczynili oręż – przekonywał Brudziński.",,
