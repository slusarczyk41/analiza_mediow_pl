"Sasin o jedynkach opozycji: Byli premierzy, emeryci polityczni – to jest ewakuacja","– Jak słyszę, że jedynka w Warszawie to Włodzimierz Cimoszewicz, byli premierzy, emeryci polityczni, jak Leszek Miller, Kazimierz Marcinkiewicz czy inni – to pokazuje, że to oni traktują Parlament Europejski jako miejsce do tego, żeby polityków nieczynnych już w Polsce tam wysłać. To jest ewakuacja – powiedział Jacek Sasin, przewodniczący Komitetu Stałego Rady Ministrów, komentując przygotowania do  kampanii przed wyborami do PE.","Jacek Sasin, przewodniczący Komitetu Stałego Rady Ministrów komentował w „Gościu Wiadomości” wypowiedzi opozycji krytykującej „jedynki” PiS na listach do wyborów europejskich. Grzegorz Schetyna stwierdził, że listy PiS to ewakuacja. – Śmieszą mnie te komentarze opozycji. Świadczą przede wszystkim o tym, że ich zaskoczyliśmy – powiedział gość programu. W ocenie Sasina opozycja jest zaskoczona siłą tych list. – Prawo i Sprawiedliwość, wbrew temu, co twierdzili, nie ma krótkiej ławki. Jesteśmy w stanie zbudować bardzo dobrą drużynę na wybory europejskie i jednocześnie nie osłabić rządu i naszego zaplecza politycznego w Polsce. Tu nadal zostają politycy, którzy będą te polskie sprawy na miejscu ciągnąć do przodu – mówił przewodniczący Komitetu Stałego Rady Ministrów. ",,
„Nie zgodzimy się na nowe obciążenia”. Trzaskowski o szczycie klimatycznym,"– Nie nakładajcie na nas nowych obciążeń, bo się na to nie zgodzimy – mówił wiceminister spraw zagranicznych Rafał Trzaskowski w programie „Polityka przy kawie” w TVP 1. Komentował trudną walkę o kształt pakietu klimatycznego. Kraje UE od kilku lat próbują ustalić, o ile w najbliższych dekadach należy zmniejszyć emisję dwutlenku węgla.","Na dni 23 i 24 października zaplanowano w Brukseli szczyt UE, który ma uzgodnić nowy cel redukcji emisji CO2 w Unii Europejskiej po 2020 r. Komisja Europejska zaproponowała na początku roku cel redukcji do 2030 r. emisji CO2 o 40 proc. Na to rozwiązanie nie chce zgodzić się wiele krajów tzw. „Nowej Unii” m.in. Polska, Czechy, Węgry, Bułgaria i Rumunia.   Niedługo nastąpi moment prawdy   – Mamy 10 dni ciężkiej pracy. Jestem w kontakcie telefonicznym przez cały czas, spotykamy się z partnerami, którzy mają podejmować najważniejsze decyzje – mówił wiceminister spraw zagranicznych Rafał Trzaskowski w programie „Polityka przy kawie”.  Rozmowy ws. paktu klimatycznego mają być też prowadzone na najbliższym szczycie Unia Europejska-Azja. – W czwartek jedziemy na szczyt, na którym pani premier będzie się spotykać z wieloma partnerami i rozmawiać o tym, czy taki kompromis da się wypracować – dodał wiceminister na antenie TVP 1. Trzaskowski nie wykluczył też porażki negocjacji. – Jeżeli nie, to w przyszłym tygodniu damy naszym partnerom sygnał, że nie powinno znaleźć się to w agendzie szczytu. To będzie moment prawdy – dodał.   Unia podzielona ws. energii   – To jest tak skomplikowana rzecz, która dotyczy tak wiele aspektów np. odnawialnej energii, cen węgla, kwestii dotyczących elektrooszczędności. Jego zdaniem państwa UE w tym kwestiach mają odmienne stanowiska. – Nasza część  Europy, Grupa Wyszehradzka, Bułgaria i Rumunia, prezentuje jednolite stanowisko, żeby te cele nie był aż tak ambitne. Tego chcą państwa „starej” Unii Europejskiej. Te podziały się już kończą, ale jeśli chodzi o kwestie energetyczne,  funkcjonują dalej – dodał. Zdaniem wiceministra spraw zagranicznych państwa „starej” Unii są bogate i stać je za to, aby śrubować standardy. Społeczeństwo na dorobku  – Nasza sytuacja jest inna. Jesteśmy na dorobku, na innym etapie rozwoju gospodarczego. W Niemczech nie powiększy się liczba samochodów razy trzy, a u nas tak może się stać – przekonywał w programie „Polityka przy kawie”. – Nasza gospodarka jest w 90 proc. oparta na węglu. Żadna gospodarka w UE, a nawet na świecie, nie jest tak zależna od węgla. Następni są Czesi – 60 proc. – podkreślił.    –  Powtarzamy naszym partnerom, żeby się zastanowili, zanim zaczną śrubować standardy, bo to nie jest dla nikogo dobre rozwiązanie – dodał.  Twarde stanowisko Kopacz  Podczas swojego exposé w Sejmie premier Ewa Kopacz zadeklarowała, że rząd nie zgodzi się na dodatkowe koszty polityki klimatycznej UE, w tym na podwyżki cen energii. Podkreślała, że najnowsze propozycje dla polskiego węgla pozwolą zyskać czas na podniesienie konkurencyjności tej branży.  Szefowa rządu wielokrotnie później zapewniała, że Polska twardo będzie prezentować swe stanowisko w kwestii redukcji emisji CO2 w UE i nie wykluczyła weta.",,
Polacy założyli w Wielkiej Brytanii ponad 60 tysięcy firm,"Polacy założyli na Wyspach Brytyjskich już ponad 60 tys. firm, a Wielka Brytania to nasz trzeci partner handlowy – powiedziała minister przedsiębiorczości i technologii Jadwiga Emilewicz w piątek podczas Forum Gospodarczego Wielka Brytania-Polska w Warszawie.","Szefowa MPiT podkreśliła, że stosunki polsko-brytyjskie zmieniły się od 2005 roku. – Eksport brytyjski do Polski wzrósł dwukrotnie, natomiast, ku zaskoczeniu strony brytyjskiej, eksport z Polski do Wielkiej Brytanii zwiększył się trzykrotnie – wskazała Emilewicz.Jak mówiła, Wielka Brytania to trzeci partner handlowy naszego kraju. – Polacy w Wielkiej Brytanii to jest już ponad 60 tys. założonych firm. A zatem to dobre podstawy, żeby powiedzieć, że Wielka Brytania staje się naszym coraz ważniejszym partnerem – wskazała. Wspólne cele Minister powiedziała, że oba kraje mają wspólne cele. – Strategia przemysłowa Wielkiej Brytanii i nasza strategia na rzecz odpowiedzialnego rozwoju są bardzo podobne w wielu obszarach. Chcemy te obszary pogłębiać w zakresie digitalizacji, w zakresie przemysłu 4.0 – wyliczała. Zaznaczyła, że mamy wspólne podłoże kulturowe i „łączy nas tyle rzeczy w historii XX wieku, że byłoby źle, gdybyśmy tego nie wykorzystali także w rozwoju gospodarczym”.Emilewicz odniosła się też do kwestii Brexitu. – To jest przełomowy rok, jeśli chodzi o ułożenie relacji pomiędzy Wielką Brytanią a Unią Europejską – zaznaczyła szefowa resortu przedsiębiorczości i technologii. „Polska idealnym partnerem”Brytyjski wiceminister ds. handlu międzynarodowego Greg Hands wskazał, że wartość brytyjskiego eksportu towarów i usług do Polski „osiągnęła w 2016 r. 5,9 mld funtów, zaś wartość polskiego eksportu towarów i usług do Wielkiej Brytanii wzrosła do 11,5 mld funtów”. Dodał, że po Niemczech Polska jest największym przemysłowym eksporterem do Wielkiej Brytanii.– Chcemy wzmacniać nasze przyjaźnie i nasze relacje, a Polska jest idealnym partnerem dla nas, dla naszej przyszłości handlowej i inwestycyjnej – podkreślił Hands. Forum zorganizowane przez ambasadę brytyjską oraz Ministerstwo Przedsiębiorczości i Technologii jest platformą dla polskich i brytyjskich firm do nawiązywania kontaktów z potencjalnymi partnerami, klientami i inwestorami, a także okazją do wysłuchania ekspertów i analityków dyskutujących na temat najnowszych trendów i wyzwań w dwustronnych relacjach gospodarczych.Według GUS w 2017 r. polski eksport do Wielkiej Brytanii wyniósł 55 mld 425 mln zł (wzrost o ok. 2 mld rok do roku), a import - 20 mld 657 mln zł (wzrost o ok. 300 mln rok do roku). Łączna wartość obrotów sięgnęła ok. 76 mld zł. Jak wynika z przedstawionych podczas forum danych, do sklepów w Wielkiej Brytanii trafia ponad 9 proc. polskiego eksportu z sektora rolno-spożywczego. Wielka Brytania jest drugim pod względem wielkości odbiorcą polskich produktów rolno-spożywczych.",,
"Węgry chcą przyjąć krzyż, który ma zostać usunięty z pomnika Jana Pawła II","Węgierskie władze chcą przyjąć krzyż, który decyzją francuskiej Rady Stanu ma zostać usunięty z pomnika Jana Pawła II w mieście Ploërmel w Bretanii. Minister spraw zagranicznych Węgier Péter Szijjártó oświadczył, że węgierski rząd poniesie wszystkie koszty związane z przewiezieniem krzyża z pomnika papieża Polaka na Węgry. Poinformował, że Węgry wysłały w tej sprawie zapytanie do władz miasta Ploërmel w Bretanii, ale na razie nie otrzymały odpowiedzi.","Minister stwierdził, że ze względu na przyszłość Europy każda decyzja, która, powołując się na tolerancję, ma na celu stłumienie chrześcijaństwa i nakazuje usunięcie symboli chrześcijańskich, jest niezmiernie szkodliwa. Dodał, że jest to sprzeczne z interesami Europy, a takie posunięcia można traktować jako działania dążące do likwidacji europejskiej cywilizacji i kultury. Chrześcijański charakter EuropyMinister ocenił, że należy zachować chrześcijański charakter Europy, a przybysze z innych kultur powinni przyjąć i szanować przepisy oraz tradycje europejskie.Wcześniej premier Beata Szydło zapowiedziała, że polski rząd podejmie działania w celu ochrony pomnika przed - jak to określiła - ocenzurowaniem. Jednym z działań mogłoby być przeniesienie go do Polski.Rzecznik rządu Rafał Bochenek zapowiedział podjęcie kolejnych działań w tej sprawie. W radiowej Jedynce zapewniał przy tym, że na pewno nic nie zostanie zrobione wbrew Francuzom. Wyraził przy tym nadzieję, że obie strony będą chciały dojść do porozumienia.",,
News portalu tvp.info: Nie tylko SKOK Wołomin. Nowe podejrzenia wobec byłych władz KNF,Zaniedbania byłych władz Komisji Nadzoru Finansowego doprowadziły do upadku jeszcze jednego - poza SKOK-iem Wołomin - banku w tym mieście – podejrzewa prokuratura. Chodzi o spółdzielczy SK Bank. Straty są o połowę większe niż w SKOK-u – sięgają 3 mld zł. Prokuratura prowadzi śledztwo w sprawie niedopełnienia obowiązków i braku nadzoru KNF – ustalił portal tvp.info.,"– Doniesienia o masowym wyłudzaniu kredytów z SK Banku ten sam zarząd KNF w tym samym czasie traktował z równą niefrasobliwością jak w przypadku SKOK-u Wołomin. Zareagował z prawie rocznym opóźnieniem – mówi nam osoba znająca kulisy śledztwa. – Na zaniedbania KNF wskazywała nawet Najwyższa Izba Kontroli, kierowana przez Krzysztofa Kwiatkowskiego, a więc polityka Platformy Obywatelskiej, która dziś broni byłych władz Komisji Nadzoru Finansowego – dodaje rozmówca portalu tvp.info.Afera wokół SK Banku jest podobna do tej ze SKOK Wołomin. Do ich upadku doprowadziło masowe wyłudzanie kredytów. Pieniądze straciło kilkadziesiąt tysięcy klientów. Jak wynika z ustaleń prokuratury i Najwyższej Izby Kontroli, straty byłyby mniejsze, gdyby nie spóźnione działania Komisji Nadzoru Finansowego.Gdzie był KNF?W przypadku SK Banku – jak twierdzi NIK – Komisja Nadzoru Finansowego spóźniła się z kontrolą o co najmniej dziewięć miesięcy. Podjęła ją dopiero we wrześniu 2014 r., cztery lata po poprzedniej, mimo wcześniejszych raportów o złej kondycji finansowej banku. Zarząd komisaryczny w SK Banku wprowadziła po kolejnym roku.Podobnie było ze SKOK-iem Wołomin. Według prokuratury KNF już we wrześniu 2012 r. miała informacje, że w SKOK udziela się kredytów podstawionym osobom, a jesienią 2013 r. Komisja przygotowała projekt wprowadzenia zarządu komisarycznego w Kasie. Taki zarząd KNF ustanowiła jednak dopiero po kolejnym roku. Mimo poważnych dowodów obciążających byłych członków kierownictwa KNF zatrzymanie ich w grudniu zeszłego roku w związku z aferą SKOK-u Wołomin sprowokowało ataki polityków opozycji, którzy rządzili państwem, gdy z Kasy i z SK Banku wypływały miliardy do kieszeni przestępców. Afera SK BankuWedług ustaleń prokuratury SK Bank, czyli Spółdzielczy Bank Rzemiosła i Rolnictwa w Wołominie, stworzył wraz z warszawską firmą deweloperską rodzaj piramidy finansowej. Aby ominąć prawo bankowe, pieniądze trafiały do 50 powiązanych z tą firmą spółek.Dostały one ponad połowę kredytów, jakich SK Bank w ogóle udzielił. Wartość zobowiązań sięgnęła prawie 1,5 mld zł. Zabezpieczeniem były nieruchomości o zaniżonej wartości. Jak wynika z ustaleń śledczych, do których dotarł portal tvp.info, SK Bank tych wycen nie weryfikował. Nie sprawdzał też zdolności kredytowej spółek, a gdy nie spłacały kredytów - przedłużał im w nieskończoność spłatę, zamiast wypowiedzieć umowy kredytowe. W rezultacie bank ogłosił plajtę. Na zaniedbania władz KNF – tych samych, które z rocznym opóźnieniem wprowadziły zarząd komisaryczny w SKOK-u Wołomin – w październiku 2016 r. wskazywała w raporcie Najwyższa Izba Kontroli. Kierowana przez polityka PO Krzysztofa Kwiatkowskiego Izba zarzuciła KNF, że jej działania były nierzetelne, nieskuteczne i spóźnione.Miażdżący raport NIKNIK wprost oskarżyła Komisję, że „nie zapobiegła upadkowi SK Banku ze szkodą dla jego klientów”, na których spłatę nie wystarczył już majątek upadłego banku. Co więcej, KNF miała narazić na straty także Skarb Państwa. Opinie na temat kondycji banku, jakie Komisja przekazywała ministrowi finansów i NBP, były niepełne. „Przewodniczący KNF nie dołożył należytej staranności, aby w przekazywanych opiniach zawrzeć wszystkie informacje, które mają istotny wpływ na ocenę sytuacji ekonomiczno-finansowej banku” – głosi raport Najwyższej Izby Kontroli. W odniesieniu do samych opinii Komisji raport stwierdza: „Podstawą ich kalkulacji były dane liczbowe pochodzące ze sprawozdań banku, których wiarygodność była niska”. W rezultacie minister finansów zgodził się na udzielenie gwarancji w wysokości 250 mln zł, które miały być zabezpieczeniem kredytu na ratowanie SK Banku, a Narodowy Bank Polski pożyczył bankowi aż pół miliarda złotych. Prokuratura w akcjiDziałania prokuratury są – jak dowiedział się portal tvp.info – rezultatem ustaleń Najwyższej Izby Kontroli. Chodzi o podejrzenie niedopełnienia obowiązków i przekroczenia uprawnień przez byłe władze KNF. Ten wątek jeszcze na początku 2018 r. został wyłączony z głównego śledztwa w sprawie afery SK Banku.Drugi wątek postępowania ma związek ze sprzedażą przez SK Bank tzw. polisolokat i indeksowanych kredytów walutowych. Dotyczy braku nadzoru byłego kierownictwa KNF i jest konsekwencją zawiadomienia o przestępstwie złożonego w prokuraturze przez Stowarzyszenie Stop Bankowemu Bezprawiu.Trwa jednocześnie szereg śledztw dotyczących afery w SKOK-u Wołomin. Z ustaleń prokuratury wynika, że głównym pomysłodawcą i koordynatorem grupy przestępczej, która wyłudzała z Kasy kredyty, był były oficer PRL-owskiego wywiadu wojskowego, a następnie Wojskowych Służb Informacyjnych Piotr P. Zarzuty usłyszały już 1124 osoby. Prawie 300 zostało prawomocnie skazanych.",,
"Merkel w Monachium: sukces rozmów z Putinem niepewny, ale było warto","Kanclerz Niemiec Angela Merkel przyznała na konferencji bezpieczeństwa w Monachium, że „nie ma pewności, czy rozmowy z prezydentem Rosji Władimirem Putinem w Moskwie przyniosą wyniki”. – Warto było jednak podjąć taką próbę. Jesteśmy to winni mieszkańcom Ukrainy – zaznaczyła. Dodała, że jest „głęboko przekonana, iż konfliktu na Ukrainie nie można rozwiązać środkami militarnymi”.","Merkel wyjaśniła, że „chodzi o to, by zrealizować porozumienie z Mińska i, że Zachód nie chce konfrontacji z Rosją”. – Chcemy budować bezpieczeństwo w Europie z Rosją, a nie przeciwko niej - zaznaczyła.   Rosja, zdaniem Merkel musi przyczynić się do rozwiązania kryzysu na Ukrainie, dlatego że konflikt w Donbasie naruszył pokojowe podstawy Europy, do czego przyczyniły się działania Rosji. – Polityka nakierowana na zmianę granic w Europie nie ma racji bytu w XXI wieku – podkreśliła kanclerz Niemiec w Monachium. Nie ma mowy o broni dla Ukrainy Merkel odpowiadając na pytania po przemówieniu na 51. Monachijskiej Konferencji Bezpieczeństwa podkreśliła, że „koncentrujemy się na działaniach dyplomatycznych”. Była to jasna deklaracja dotycząca ewentualnego dozbrajania Ukrainy. Jak zaznaczyła, „może zrozumieć” dyskusję o uzbrajaniu Ukrainy, ale wątpi w to, by dostawy broni pomogły osiągnąć władzom w Kijowie ich cele. – Ilość broni na Ukrainie jest ogromna, co jednak nie przyczyniło się do rozwiązania konfliktu - wskazała, odpowiadając na pytanie jednego z amerykańskichsenatorów.                                                    Joe Biden, Petro Poroszenko i Angela Merkel (fot. PAP/EPA/ANDREAS GEBERT) Kanclerz Niemiec, wiceprezydent USA Joe Biden i prezydent Ukrainy Petro Poroszenko rozpoczęli na 51. Konferencji Bezpieczeństwa w Monachium, rozmowy na temat rozwiązania konfliktu na Ukrainie - poinformowała agencja Reutera. Rozmowy w Moskwie Angela Merkel i prezydent Francji Francois Hollande zaproponowali w piątek prezydentowi Rosji opracowanie wspólnego dokumentu o wcieleniu w życie porozumień z Mińska i zakończeniu walk na Ukrainie. Wcześniej rozmawiali o tym planie z prezydentem Ukrainy Petro Poroszenką. W niedzielę czterej przywódcy mają przeprowadzić w tej sprawie konsultacje telefoniczne.",,
Szef Departamentu Energetyki USA wezwał Węgrów do rezygnacji z rosyjskich gazociągów,"Szef Departamentu Energetyki USA Rick Perry zaapelował w Budapeszcie do Węgier i ich sąsiadów o rezygnację z rosyjskich gazociągów. Wskazał, że służą one Moskwie do umocnienia wpływów w Europie Środkowej i Wschodniej.","Jak zaznaczył na wspólnej konferencji prasowej w szefem węgierskiej dyplomacji Peterem Szijjarto, dywersyfikacja źródeł energetycznych jest dla regionu sprawą kluczową, gdyż Rosja wykorzystywała w przeszłości swoje surowce jako broń.– Rosja wykorzystuje projekt Nord Stream 2 i wielonitkowy Turecki Potok do próby umocnienia swej kontroli nad bezpieczeństwem i stabilnością Europy Środkowej i Wschodniej – oznajmił Perry.– Stany Zjednoczone zdecydowanie się sprzeciwiają tym projektom i apelujemy do Węgier oraz ich sąsiadów, by wraz z nami je odrzucili – dodał.Szijjarto oświadczył ze swej strony, że dociągnięcie Tureckiego Potoku będzie dla Węgier korzystne i nie może to stanowić problemu, bo według planów do Europy Zachodniej doprowadzony zostanie gazociąg o dużo większej przepustowości. Zaznaczył, że krytykowanie Węgier w tej sprawie uważa za stosowanie podwójnych standardów.",,
"Posadziły dreamlinera tam, gdzie nie mają żadnych praw. Historyczny „kobiecy” rejs do Arabii Saudyjskiej","To urocze trio w hidżabach to obecnie arabskie królowe przestworzy. Dziewczyny rządzą niepodzielnie w kokpicie wielkiego Dreamlinera 787, którym wylądowały niedawno na lotnisku w Dżudda w Arabii Saudyjskiej. To duży krok dla arabskiego feminizmu. W Arabii Saudyjskiej kobiety nie mogą siedzieć z kółkiem czy podróżować bez obecności mężczyzny.","Dziewczyny są ozdobą Królewskich Linii Lotniczych Brunei. Za sterami siedzi kapitan Szarifa Czarena. Pomagają jej zaś Sariana Nordin oraz Nadia Hasziem. To pierwsza w pełni żeńska załoga pilotów. Dzielne kobiety przebojem wdarły się do męskiego świata. Niedawno urocze panie w hidżabach odbyły historyczny lot z Brunei do Arabii Saudyjskiej. Na lotnisku w Dżudda posadziły wielkiego Dreamlinera 787. Kapitan Czarena to stary wyjadacz. Rozmawiała już z niejedną wieżą i lądowała na wielu ważnych lotniskach na świecie m.in. na londyńskich Heathrow, gdzie po raz pierwszy posadziła maszynę w 2012 r. – To pokazuje młodym, a szczególnie dziewczynom, że wszystko cokolwiek marzą to mogą to osiągnąć – powiedziała przed laty. Wygląda na to, że sen trwa. Lot „Dremlinerem” do „zakazanej” Arabii wydaje się tego przykładem.",,
Władze Zakopanego zadowolone ze zmiany lokalizacji sylwestra z TVP,"Władze Zakopanego z zadowoleniem przyjęły informację TVP o rezygnacji z organizacji koncertu sylwestrowego pod Wielka Krokwią. Zabawa ma się odbyć, jak w minionych latach, na Równi Krupowej.","„Z zadowoleniem przyjęliśmy informację, że na nasz wniosek i w wyniku toczących się od dłuższego czasu rozmów, Telewizja Polska ostatecznie wskazała i potwierdziła lokalizację tegorocznego »Sylwestra Marzeń«. Cieszymy się, że udało się nam przekonać TVP do powrotu na Górną Rówień Krupową. Jesteśmy przekonani, że wypracowana wspólnie decyzja o organizacji wydarzenia w tym miejscu jest najlepszym rozwiązaniem” – napisała kierowniczka Biura Komunikacji Społecznej i Promocji Urząd Miasta Zakopane Anna Karpiel–Semberecka. Plany organizacji „Sylwestra Marzeń” z TVP pod Wielka Krokwią budziły kontrowersje. Swoje zaniepokojenie wyraziły m.in. władze Tatrzańskiego Parku Narodowego, ponieważ teren skoczni bezpośrednio graniczy z parkiem.  W minioną sobotę Krupówkami przeszła kilkusetosobowa manifestacja sprzeciwu wobec organizacji imprezy pod skoczni, a petycję w sprawie zmiany lokalizacji zabawy sylwestrowej podpisało ponad 28 tys. osób. „Sylwester z TVP już trzy razy odbywał się na Równi Krupowej. Jest to miejsce sprawdzone, w którym zarówno służby, jak i Miasto Zakopane wraz z organizatorem wydarzenia Telewizją Polską wypracowało bardzo dobre procedury związane z jego przygotowaniem, przebiegiem, a także zapewnieniem porządku oraz bezpieczeństwa. Jednocześnie chcemy podkreślić, że ta wyjątkowa impreza ma ogromne znaczenia dla naszego miasta. Cieszymy się, że po raz czwarty będzie gościć w Zakopanem, a także wspieramy Telewizję Polską w działaniach zmierzających do jej organizacji. Również większość mieszkańców Zakopanego i przedsiębiorców bardzo pozytywnie odbierała dotychczasowe trzy edycje »Sylwestra Marzeń« i oczekiwała kolejnych, widząc ich ogromny wpływ na promocję miasta i rozwój turystyki oraz wysoki poziom organizacji. Chcielibyśmy, aby również w przypadku czwartej edycji ten odbiór pozostał pozytywny” – napisano w komunikacie. Podczas czwartkowego głównego wydania „Wiadomości” podano, że TVP rezygnuje z organizacji sylwestra pod skocznią. Decyzję podjęto „w imię tego, żeby sylwester łączył, nie dzielił, żeby nie wywoływał jakichkolwiek negatywnych emocji, w tym roku wrócimy do lokalizacji na Równi Krupowej” – powiedział w materiale „Wiadomości” prezes TVP Jacek Kurski po spotkaniu z dyrektorem Tatrzańskiego Parku Narodowego Szymonem Ziobrowskim. Organizowany w Zakopanem od kilku lat sylwester z TVP cieszy się bardzo dużą popularnością. Pod Giewontem w latach ubiegłych występowały takie gwiazdy jak: Luis Fonsi, Modern Talking, Ricchi e Poveri, Al Bano, Boney M., Dr Alban, Oceana, Shaun Baker i gwiazdy polskiej estrady.",,
"„Uderz w stół, a nożyce się odezwą”. Premier skomentował kampanię billboardową opozycji","– Uderz w stół, a nożyce się odezwą; prawda jest taka, że to oni tolerowali złodziejstwo, a my postawiliśmy na sprawne państwo, sprawną gospodarkę i sprawny system podatkowy – powiedział premier Mateusz Morawiecki, odnosząc się do kampanii billboardowej Koalicji Obywatelskiej.","Koalicja Obywatelska PO i Nowoczesnej w prowadzonej kampanii prezentuje billboardy z wizerunkiem prezesa PiS Jarosława Kaczyńskiego i hasłem „PiS wziął miliony”, które dopełniają różne podtytuły np.: „a wszystko drożeje”, „i chce być bezkarny”, „a tanich mieszkań nie ma”. Na akcję PO i Nowoczesnej sztab PiS odpowiedział swoją akcją – billboardy PiS przedstawiają twarz dziecka z napisem: „PiS odebrał złodziejom miliony i dał je dzieciom”.Pytany w poniedziałkowej rozmowie z Polsat News o ocenę dotychczasowego przebiegu kampanii, w tym przeprowadzonej przez Koalicję Obywatelską kampanii billboardowej, premier mówił, że jest zdziwiony, że po tym, jak obóz rządzący odzyskał miliardy wypływające z budżetu i pokazał, że „rzeczywiście złodzieje okradali Polskę”, opozycja „od razu się odezwała jako wywołana do tablicy”. – Uderz w stół, a nożyce się odezwą – podsumował Morawiecki.– Prawda jest taka, że właśnie oni tolerowali to złodziejstwo, tę niefrasobliwość, ale też oczywiście ten wyciek, ogromny wypływ podatków, jak przez dziurawy garnek, do wszystkich możliwych mafii polskich i zagranicznych niestety, a my postawiliśmy na sprawne państwo, sprawną gospodarkę i sprawny system podatkowy – dodał. Reforma sądownictwa i podatek VATPremier w Polsat News mówił też o reformie sądownictwa w Polsce. – Albo nie będzie wyroku TSUE, albo jeśli będzie - będzie pozytywny, albo jeśli nie będzie do końca pozytywny, myślę, że się porozumiemy z instytucjami UE; w sprawie reformy sądownictwa postępujemy zgodnie z konstytucją, zgodnie z prawem – zaznaczył Morawiecki.Premier wskazał też na podatek VAT, jako źródło coraz to większych dochodów do budżetu.– Coś, co było gdzieś w szufladzie, czternastej szufladzie, zamkniętej szafie, czy to ma jakiekolwiek znaczenie, że ktoś teoretycznie się czymś zajmował? To nie ma oczywiście żadnego znaczenia, bo VAT wyciekał, czyli największe źródło podatku dla dochodu państwa było nieefektywne, było dziurawe. My to uszczelniliśmy – oświadczył Morawiecki.Szef rządu powiedział, że rząd PiS „oddał ten podatek społeczeństwu”. – Dzisiaj mamy na armię, na drogi, na politykę społeczną, na bezpieczeństwo, na odtwarzanie posterunków policji, które oni zamknęli – dodał premier.Odbudowa polskiego kapitałuPremier zapewnił, że jego rząd „bardzo dobrze prowadzi całe sprawy gospodarcze”. – Zarówno oszczędności rosną w gospodarce, jak i inwestycje – powiedział Morawiecki. – W tych samorządach, gdzie wygra PiS, inwestycje będą w bardzo pozytywnym sprzężeniu zwrotnym z gospodarką całego państwa – zapowiedział premier Mateusz Morawiecki. Jak podkreślił, Prawo i Sprawiedliwość dąży do odbudowy polskiego kapitału.",,
„Przemoc dokonywana w imię Boga bezcześci jego imię”,„Nie” dla przemocy popełnianej w imię religii – powiedział papież Franciszek na jednym z najbardziej prestiżowych uniwersytetów islamskich. Po południu Franciszek przyleciał do Kairu na dwudniową pielgrzymkę pod hasłem „Papież pokoju w Egipcie”.,"Podczas konferencji pokojowej wspólnie z imamem Ahmedem al-Tajibem, najwyższym autorytetem sunnitów, papież apelował o pokój i o niewykorzystywanie religii do celów politycznych. Franciszek apelował o otwartość chrześcijan i muzułmanów na siebie nawzajem i o budowanie dialogu.Ojciec Święty podkreślił, że przemoc dokonywana w imię Boga bezcześci jego imię. – Z tego kraju, gdzie spotykają się niebo z ziemią i wiara z nauką, powtórzmy wyraźne „nie” wobec każdej formy przemocy zemsty i nienawiści, popełnianej w imię religii lub w imię Boga – mówił.Franciszek wskazał, że religia nie jest problemem świata, ale służy rozwiązaniu jego problemów. Zaapelował o poszanowanie świętości każdego życia. Mówił też o potrzebie walki z biedą na świecie i o zapobieganiu handlu bronią.Religia pokojuW podobnym tonie wypowiadał się Al-Tayeb, który mówił, że żadnych przestępstw nie można tłumaczyć religią. Podkreślił, że islam nie jest religią przemocy, lecz pokoju.Po przemówieniach przywódcy duchowi symbolicznie objęli się, co zarejestrowały kamery telewizyjne.Wizyta papieża Franciszka przypada na czas napięć między muzułmanami a chrześcijańskimi Koptami w Egipcie. W Niedzielę Palmową terroryści z lokalnej filii tzw. Państwa Islamskiego zabili 45 osób w dwóch eksplozjach w koptyjskich kościołach w Egipcie. Msza w bazie lotniczejMimo to papież odmówił korzystania w Egipcie z opancerzonego samochodu. Ze względów bezpieczeństwa, Franciszek odprawi sobotnią mszę świętą w bazie lotniczej pod Kairem, a nie na stadionie – jak pierwotnie planowano. Jeszcze w piątek wieczorem Ojciec Święty spotkał się z koptyjskimpatriarchą Aleksandrii Tawadrosem II. Do rozmowy doszło w siedzibie patriarchy obok katedry św. Marka Ewangelisty w Kairze.W swoim przemówieniu koptyjskoprawosławny papież i patriarcha podkreślił, że trwająca wizyta Franciszka w Egipcie jest „nowym krokiem na drodze do miłości i braterstwa wszystkich ludzi”. Porównał ją do spotkania św. Franciszka z Asyżu z sułtanem al-Kamilem, do którego doszło w 1219 roku w Egipcie.Wspólne dzielnie chlebemW imieniu Kościoła koptyjskiego zapewnił też: „Oczekujmy dnia, kiedy będziemy mogli wspólnie łamać chleb na świętym ołtarzu”. Na ręce Franciszka złożył podziękowanie dla katolików, którzy prowadzą w Egipcie szkoły i szpitale. Wyraził też wdzięczność za otwartość, jakiej doświadczają Koptowie poza granicami kraju.Ojciec Święty ze swej strony przypomniał, że wyznawcy obu Kościołów są wezwani do dawania wspólnego świadectwa o Jezusie i do niesienia światu „naszej wiary”. Przywołał też świadectwo „ekumenizmu krwi”, przelanej zarówno w pierwszych wiekach chrześcijaństwa, jak i w naszych czasach.Franciszek nazwał również Egipt „ziemią męczenników” i podkreślił wielki wkład chrześcijan tego kraju do całego chrześcijaństwa. Wyraził przy tym uznanie dla trwającego już dialogu teologicznego między obu Kościołami.",,
Jak sędzia Juszczyszyn uniknął odpowiedzialności za przekroczenie prędkości [DOKUMENTY],"Sędzia Paweł Juszczyszyn jechał z prędkością 101 km/h w terenie zabudowanym. Okazał legitymacje sędziowską, a Kolegium Sądu Okręgowego w Olsztynie uznało, że „wykroczenie nie stanowi rażącej obrazy przepisów prawa wykroczeń i nie nastąpiło uchybienie zasad etyki i godności urzędu sędziego” - ustalił portal tvp.info. Dokumentację w tej sprawie przekazał nam kolega Juszczyszyna, oburzony faktem, że ten „angażując się politycznie wybiela swoją przeszłość”.","Sobota, 17.10.2015 roku, godzina 16. Przez Wilkasy pod Giżyckiem pędzi swoim samochodem sędzia Paweł Juszczyszyn. Przy drodze stał policjant, zobaczył że pomiar wskazuje, że mężczyzna kieruje pojazdem 101 kilometrów na godzinę i to w terenie zabudowanym, więc zatrzymał kierowcę. „Sędzia okazał legitymację nr 212, wydaną przez Prezesa Sądu Rejonowego w Olsztynie i oznajmił iż jest sędzią” – czytamy w urzędowej notatce. Juszczyszyn „nie miał zastrzeżeń do pomiaru prędkości”.               O sprawie pisał w grudniu ubiegłego roku lewicowy serwis OKO.press, broniąc sędziego i tłumacząc, że „mogło być tak, że wjeżdżając do Wilkas [Juszczyszyn] wytracał prędkość”. Jak było naprawdę? Portal tvp.info dotarł do dokumentacji dotyczącej całej sprawy.              Czy sędzia Juszczyszyn poniósł odpowiedzialność? Nie. Tego samego dnia, w pięcioosobowym składzie zebrało się Kolegium Sądu Okręgowego w Olsztynie. Koledzy Juszczyszyna z pracy, tj. sędziowie: Wacław Bryżys (przewodniczący), Adam Barczak, Katarzyna Zabuska oraz sędzia Bogusława Olszewska-Wojgienica z SSR w Giżycku i Jolanta Wiszniewska z SSR w Bartoszycach rozpatrzyli wniosek dotyczący „informacji Komendy Powiatowej Policji w Giżycku o popełnieniu wykroczenia drogowego z udziałem sędziego Sądu Rejonowego w Olsztynie Pawła Juszczyszyna”.              Na posiedzeniu nie pojawiło się czterech sędziów z Olsztyna i Kętrzyna. Jeden był na zwolnieniu lekarskim (Mirosław Wieczorkiewicz), drugi w trakcie wizytacji (Marek Jaszczak), trzeci na szkoleniu (Jarosław Walentynowicz z SSR w Kętrzynie), a sędzia Beata Urbańska-Woike była na urlopie.              Przewodniczący zgromadzenia przedstawił informację z komendy i odczytał wyjaśnienia złożone przez Juszczyszyna, a koledzy uznali, że nic się nie stało. „Kolegium uznaje, że wykroczenie nie stanowi rażącej obrazy przepisów prawa wykroczeń i nie nastąpiło uchybienie zasad etyki i godności urzędu sędziego oraz w zachowaniu sędziego brak jest znamion oczywistego i rażącego naruszenia przepisów prawa, które uzasadniałoby skierowanie wniosku o wszczęcie postępowania dyscyplinarnego” – uznali sędziowie. ",,
USA „uderzą” w Unię Europejską. Nowe cła na stal i aluminium,"– Stany Zjednoczone wprowadzą cła na import aluminium i stali z Kanady, Meksyku i Unii Europejskiej – poinformował amerykański sekretarz do spraw handlu Wilbur Ross. Cła wejdą w życie o północy czasu obowiązującego w Nowym Jorku.","Wartość ceł będzie wynosić 25 procent na stal i 10 procent na aluminium.Podczas briefingu telefonicznego Ross cytowany przez agencję Reutera oznajmił, że gdy któraś ze stron podejmie kroki odwetowe, nie oznacza to, że nie będzie dalszych negocjacji. Minister dodał, że w czasie rozmów z europejskimi przywódcami osiągnięto w tej sprawie postęp, jednak niewystarczający, by UE nadal była wyłączona z wprowadzonych w marcu ceł.– Czekamy na dalsze negocjacje, z jednej strony z Kanadą i Meksykiem, z drugiej z Komisją Europejską, ponieważ są inne sprawy, które również trzeba rozwiązać – wskazał Ross.",,
Jan Śpiewak o działaniach burmistrza Włoch ws. RKS Okęcie: Brzmi to szokująco,"Działacz społeczny i publicysta Jan Śpiewak skomentował nasze nowe doniesienia dotyczące zatrzymanego przez CBA burmistrza Włoch. Artur W. od maja zabiegał o to, żeby miasto przejęło kontrolę nad wartymi pół miliarda złotych gruntami użytkowanymi od ponad pół wieku przez klub sportowy RKS Okęcie. – Brzmi to szokująco. Wygląda na to, że politycy PO traktują każdą część ziemi w tym mieście, która nie jest zabudowana deweloperką, jako swojego wroga, którego trzeba natychmiast przejąć i zmienić jej funkcję – powiedział portalowi tvp.info Śpiewak.","Startujący w wyborach samorządowych z list Platformy Obywatelskiej burmistrz warszawskiej dzielnicy Włochy, który został zatrzymany przez CBA i usłyszał zarzut przyjęcia korzyści majątkowej, od maja wysyłał pisma do Biura Mienia Miasta i Skarbu Państwa. Informował w nich, że klub prowadzi na terenach, które w 1990 r. otrzymał w bezterminowe użytkowanie, nielegalną działalność komercyjną. Władze klubu tłumaczą wynajmowanie niewielkiej części terenu potrzebą sfinansowania działalności sportowej i opłacenia rachunków. Prezes klubu zapewnił nas, że „od dłuższego czasu czyni starania, by wyprostować wszystkie kwestie formalne”.  – Miasto robi wszystko, żeby przychylić nieba deweloperom i wygląda na to, że mieliśmy do czynienia z kolejnym tego typu działaniem. Zastanawiamy się, dlaczego zawsze przegrywa interes publiczny i nie ma pieniędzy na dofinansowanie tych klubów, na działalność społeczną, za to zawsze znajduje się wola polityczna, żeby coś zamienić w deweloperkę – stwierdził Śpiewak.Działacz społeczny podejrzewa, że wkrótce możemy usłyszeć o podobnych działaniach Artura W. dotyczących innych warszawskich dzielnic. Jan Śpiewak przekonywał, że jako samorządowiec Artur W. nie miał najlepszej opinii wśród mieszkańców. – Dotarła do mnie taka opinia, że z Arturem W. było niesłychanie trudno się umówić, jeśli ktoś był mieszkańcem, ale za to miał bardzo dużo czasu dla deweloperów i tym deweloperom mocno sprzyjał – powiedział nam socjolog.  Dlaczego teren klubu RKS Okęcie był dla burmistrza Włoch tak istotny? – To bardzo dynamicznie rozwijająca się dzielnica, położona blisko lotniska, która nie jest tak szczelnie zabudowana jak inne dzielnice. Tam jest dużo terenu pod zabudowę i widać, jak jest komercjalizowany – tłumaczył Śpiewak.",,
KE „bardzo zaniepokojona” ostateczną decyzją Sejmu ws. ustaw sądowych,Komisja Europejska jest zaniepokojona ostateczną decyzją Sejmu w sprawie ustaw sądowych i sytuacją w Polsce dotyczącą praworządności – poinformował rzecznik KE Christian Wigand.,"– Nasze stanowisko było jasne od samego początku. Wiele razy wyraziliśmy nasze obawy. W liście z 19 grudnia wiceprzewodnicząca KE Viera Jourova zwróciła się do polskich władz o niekontynuowanie prac nad ustawą bez odpowiedniej konsultacji. Nadal uważnie śledzimy rozwój sytuacji i będziemy analizować ostateczny tekst aktu prawnego przyjętego wczoraj pod kątem zgodności z prawem UE – zaznaczył. Pytany, czy polski rząd powinien dostosować się do decyzji Sądu Najwyższego, odpowiedział, że KE ma obawy co do przedstawionych przez polskie władze stanowisk w sprawie dalszych działań związanych z orzeczeniem SN. Zaznaczył też, że niezależność i prawomocność TK w Polsce została „poważnie podważona” i nie może on wydawać już „efektywnej konstytucyjnej oceny”.Podkreślił, że KE „bez wahania podejmie odpowiednie środki w razie potrzeby”. Nie odpowiedział jednak na pytanie, jakie mogą być to środki.Sejm odrzucił uchwałę Senatu w sprawie odrzucenia w całości nowelizacji ustaw sądowych, rozszerzającej odpowiedzialność dyscyplinarną sędziów. Oznacza to, że nowela trafi teraz do podpisu prezydenta.",,
Działaczka Femenu chciała zabrać z szopki figurę Dzieciątka. Krzyczała: „Bóg jest kobietą”,Obnażona do pasa działaczka feministycznego ugrupowania Femen usiłowała w poniedziałek zabrać figurę Dzieciątka z bożonarodzeniowej szopki na placu św. Piotra w Watykanie. Kobieta została zatrzymana.,"Według fotografa agencji Reutera kobieta wyskoczyła zza barierek i krzycząc: „Bóg jest kobietą” rzuciła się w stronę żłóbka. To samo hasło miała wypisane na ciele.  Zanim zabrała figurkę, została zatrzymana przez żandarmerię. Do incydentu doszło na dwie godziny przed wygłoszeniem przez papieża Franciszka bożonarodzeniowego orędzia do zgromadzonych przed bazyliką. Na swojej stronie internetowej Femen podał nazwisko działaczki w Watykanie i przypomniał, że celem ugrupowania założonego na Ukrainie jest „całkowite zwycięstwo nad patriarchalizmem”. Podobną akcję organizacja przeprowadziła w 2014 roku. Papież w orędziu wygłoszonym z loggii Bazyliki Świętego Piotra mówił m.in.: „Widzimy Jezusa w dzieciach Bliskiego Wschodu, które nadal cierpią z powodu nasilających się napięć między Izraelczykami a Palestyńczykami” i modlił się o wsparcie dla wszystkich spośród społeczności międzynarodowej, którzy „pragną pomóc tej udręczonej ziemi w odnalezieniu – pomimo poważnych przeszkód – zgody, sprawiedliwości i bezpieczeństwa”. Franciszek podkreślił, że Jezusa widać w twarzach dzieci syryjskich, „wciąż naznaczonych wojną, która w minionych latach wykrwawiła ten kraj”. Przypomniał o losie dzieci z Iraku, kraju od 15 lat „poranionym i podzielonym” przez wrogość.",,
PO rozpoczęła kampanię wyborczą. Nie obyło się bez wpadek,Kilka dni temu Platforma Obywatelska rozpoczęła kampanię przed zbliżającymi się wyborami parlamentarnymi. Posłowie opozycji wyszli do ludzi i w krótkim czasie zaliczyli kilka wpadek oraz usłyszeli wiele niepochlebnych opinii na swój temat.,"Platforma Obywatelska ogłosiła niedawno „rozpoczęcie kampanii, która oparta będzie na kontakcie z Polakami”. W ramach kampanii politycy spotykają się z wyborcami w wielu miastach Polski. – Będziemy bardzo blisko ludzi, żeby rozmawiać, żeby pytać, żeby słuchać – mówił Schetyna.Start kampanii ciężko jednak zaliczyć do udanych, bowiem politycy opozycji spotkali się z niepochlebnymi opiniami i popełnili kilka gaf.  Arłukowicz wyśmiał wyborcę W piątek pojawił się w mediach społecznościowych film, na którym widać,jak europoseł PO Bartosz Arłukowicz wyśmiewa się z wyborcy, który podał mu rękę.Na nagraniu widać jak były ministrem witając się z wyborcą stwierdza: „mówią, że jest pan najsłynniejszym wsparciem PiS w Węgrowie”. Gdy mężczyzna się oddala, Arłukowicz i osoby mu towarzyszące – m.in. Barbara Nowacka i Krzysztof Truskolaski (poseł PO z Podlasia), wybuchają śmiechem. W niedzielę okazało się, że Bartosz Arłukowicz prawdopodobnie pomylił osoby i słowa o „najsłynniejszym wsparciu PiS w Węgrowie” skierował nie do tej osoby.Patrząc na komentarze pod filmami można odnieść wrażenie, że ludziom bardzo nie spodobała się cała sytuacja i sposób, w jaki politycy potraktowali napotkanego człowieka.Z mieszkańcami Suwałk PO chce rozmawiać o programie w WarszawieBartosz Arłukowicz miał okazję rozmawiać nie tylko z mieszkańcami Węgrowa, ale także z mieszkańcami Suwałk. Jak się okazało, żeby wyborca miał okazję poznać program PO musi… przyjechać do Warszawy na konwencję.– Pana program interesuje, to ja pana zapraszam w przyszłą sobotę na godz. 9.00 do Warszawy – powiedział Arłukowicz napotkanemu mężczyźnie.– Ja z Suwałk mam jechać do pana do Warszawy na rozmowę? Nie, nie, nie – odpowiedział stanowczo mężczyzna. Niepochlebne komentarze mieszkańców– A wy jakiś program macie? Bo ja nie słyszałem waszego programu… – powiedział mężczyzna, który natknął się na polityków PO.– Złodzieje chodzą tutaj, lizaki rozdają. A do roboty – stwierdziła kobieta na widok polityków.– Ci kradli i tamci kradli, ale ci to się przynajmniej dzielą – w ten sposób rządy obecne i poprzednie skomentowała jedna z kobiet, z którą spotkał się w Węgrowie Krzysztof Brejza (PO). Wpadka byłego ministra. Zamiast o „sztabie” napisał o „Szwabie”Wpadki politykom PO zdarzają się nie tylko wśród wyborców, ale także w internecie.Były minister obrony narodowej, obecny senator Platformy Obywatelskiej Bogdan Klich zaliczył wpadkę na Twitterze. Polityk we wpisie informującym o działaniach swojej partii zamieścił hasztag #TwojSzwab zamiast #TwojSztab. Wpis już usunął, jednak internauci nie dali zapomnieć politykowi o popełnionym błędzie.",,
„Jacy oni zalatani. A Szydło najbardziej”. „Fakt” publikuje nieprawdziwą informację,W piątkowym wydaniu „Faktu” możemy przeczytać o podróżach rządowymi maszynami premierów RP. Według dziennika najbardziej „zalatana” była Beata Szydło. – Redakcja ma problemy z liczeniem – zwrócił uwagę szef Komitetu Wykonawczego PiS Krzysztof Sobolewski. „Pani Premier Beata Szydło sprawowała urząd 25 miesięcy a nie 13” – wyjaśnił.,"„Fakt” napisał o podróżach premierów RP rządowymi samolotami. Z wyliczeń dziennika wyszło, że najczęściej podróżowała Beata Szydło, średnio 12,6 lotu na miesiąc. „Poważna wydawałoby się redakcja a są problemy z liczeniem, że o wyciąganiu średniej nie wspomnę :)” – napisał na Twitterze szef Komitetu Wykonawczego PiS Krzysztof Sobolewski, odnosząc się do artykułu. Lider rzeszowskiej listy Prawa i Sprawiedliwości zwrócił uwagę, że „Pani Premier Beata Szydło sprawowała urząd 25 miesięcy, a nie 13”. „Będzie jakieś sprostowanie jutro?” – zapytał.",,
Zybertowicz komentuje apel Kidawy-Błońskiej. „Nikt jej tego nie wytłumaczył”,"Oglądałem nagranie Małgorzaty Kidawy-Błońskiej, która na tle Biura Bezpieczeństwa Narodowego, gdzie na co dzień pracuję, mówiła, że ten budynek od lat jest nieużywany. Apelowała o zwołanie Rady Bezpieczeństwa Narodowego. Mam wrażenie, że nikt pani Małgorzacie Kidawie-Błońskiej nie wytłumaczył różnicy między dwoma rozwiązaniami instytucjonalnymi, jakimi są Rada Bezpieczeństwa Narodowego i Biuro Bezpieczeństwa Narodowego – mówił prezydencki doradca prof. Andrzej Zybertowicz.","We wtorek, z inicjatywy prezydenta Andrzeja Dudy odbyło się posiedzenie Rady Gabinetowej, czyli posiedzenia rządu pod przewodnictwem głowy państwa. Tematem obrad były m.in. ostatnie wydarzenia na Bliskim Wschodzie.  Kandydatka Platformy Obywatelskiej na prezydenta Małgorzata Kidawa-Błońska zwróciła się do prezesa PiS Jarosława Kaczyńskiego, by doprowadził do zwołania przez Andrzeja Dudę posiedzenia Rady Bezpieczeństwa Narodowego, w której oprócz prezydenta, premiera, marszałków Sejmu i Senatu, szefów MSZ, MON i MSWiA, zasiadają też liderzy ugrupowań opozycyjnych.  – Drodzy państwo, w ostatnich tygodniach z niepokojem obserwujemy wzrost napięcia w polityce międzynarodowej. Polska atakowana jest i szkalowana przez prezydenta Putina, na Bliskim Wschodzie, gdzie stacjonują polscy żołnierze, narasta groźny konflikt – podkreśliła Kidawa-Błońska w krótkim nagraniu zamieszczonym w mediach społecznościowych.  Według niej tematy te powinna omówić Rada Bezpieczeństwa Narodowego. – Tuż za mną jest budynek nieużywany od lat; budynek, w którym powinny odbywać się Rady Bezpieczeństwa Narodowego, zwoływane przez prezydenta. Ubolewam, że prezydent nie jest samodzielny, dlatego wprost zwracam się do Jarosława Kaczyńskiego, aby doprowadził do zwołania Rady Bezpieczeństwa Narodowego – zaapelowała wicemarszałek Sejmu.",,
Sąd Najwyższy odmówił podjęcia uchwały ws. wyboru prezesa TK,Sąd Najwyższy odmówił rozpatrzenia wysłanego przez Sąd Apelacyjny pytania w sprawie „umocowania prawnego” prezes Trybunału Konstytucyjnego Julii Przyłębskiej.,"W uzasadnieniu decyzji Sąd Najwyższy stwierdził, że rozstrzygnięcie Sądu Okręgowego o odrzuceniu wniosku Rzeplińskiego o tzw. zabezpieczenie było prawidłowe.  Pytania do sędziów Sędziowie Sądu Najwyższego badali  sprawę „umocowania” Julii Przyłębskiej jako prezesa Trybunału Konstytucyjnego. Chodziło o sprawdzenie, czy sąd powszechny ma kompetencje, aby ocenić prawidłowość powołania danej osoby na prezesa Trybunału. A jeśli tak, to czy Julia Przyłębska została powołana na to stanowisko zgodnie z prawem. Takie pytania skierowali w lutym do Sądu Najwyższego sędziowie Sądu Apelacyjnego w Warszawie. Przedstawicielka Prokuratury Krajowej prok. Bożena Górecka wniosła, by SN odmówił odpowiedzi na oba pytania. Mówiła w SN, że pytanie Sądu Apelacyjnego w Warszawie nie powinno być zadane, a SA samodzielnie powinien był rozstrzygnąć sprawę. Spór prawny W listopadzie zeszłego roku Sąd Okręgowy w Warszawie odrzucił wniosek, wskazując na niedopuszczalność drogi sądowej. Rzepliński złożył zażalenie do SA. 19 grudnia 2016 r. przed rozpoznaniem zażalenia, upłynęła jego kadencja w TK, a 21 grudnia prezydent Andrzej Duda powołał sędzię Przyłębską na prezesa TK. 11 stycznia złożyła ona oświadczenie o wycofaniu zażalenia Rzeplińskiego. Jego pełnomocnicy kwestionowali w SA skuteczność tej czynności i podważali jej pełnomocnictwo w tym procesie, wskazując na naruszenie przepisów przy powołaniu jej na prezesa. W związku z tym SA w lutym tego roku zadał z urzędu pytanie prawne SN, czy sąd powszechny jest kompetentny do oceny umocowania Przyłębskiej „do dokonywania czynności za prezesa TK, jako stronę albo uczestnika postępowania cywilnego”. W przypadku pozytywnej odpowiedzi, SA pytał, czy sędzia Przyłębska „jest upoważniona do dokonywania czynności za prezesa TK”.  5 września prezes Przyłębska napisała do SN, że sądy powszechne i SN nie mają kompetencji do rozstrzygania powołania prezesa TK. „Konieczne i w pełni zasadne jest, zatem postanowienie SN o odmowie odpowiedzi na pytanie prawne” – dodała. TK: sądy nie mogą badać sprawy Teraz TK orzekł niejednogłośnie z wniosku posłów PiS, że sądy, w tym SN, w trybie cywilnym nie mogą badać prawidłowości powołania prezesa TK oraz wyboru sędziów TK przez Sejm. TK zgodził się, że sąd ma prawo badać, czy Skarb Państwa jest należycie reprezentowany przed sądem, ale nie może to polegać na dokonywaniu samodzielnych ustaleń co do ważności aktu powołania prezesa TK. Według TK, prowadzi to do podważenia aktu prezydenta o charakterze ustrojowym i jest sprzeczne z zasadami konstytucji.– Wyrok TK niczego tak do końca nie rozjaśnia – skomentował rzecznik SN sędzia Michał Laskowski. Mówił wtedy, że SN może wydać uchwałę i udzielić odpowiedzi na pytania SA; może też odmówić wydania uchwały lub też przejąć całą sprawę do samodzielnego rozpoznania.",,
Pełnomocnik zwolnionego pracownika krytykuje oświadczenie Ikei i publikuje dokumenty,"„Zwolniony pracownik, wbrew fałszywym insynuacjom kierownictwa przedsiębiorstwa, nie nawoływał do agresji, a jedynie dał wyraz swoim przekonaniom religijnym poprzez zamieszczenie prostych cytatów z Pisma Świętego” – napisano w komunikacie Instytut Ordo Iuris, który reprezentuje mężczyznę. Oceniono w nim, że szeroko komentowana sprawa została nierzetelnie opisana przez władze Ikei. Mają to potwierdzać publikowane przez instytut artykuły i wpis pracownika, a także dokument z wypowiedzeniem przez pracodawcę umowy o pracę.","W piątek szwedzka firma wydała oświadczenie, w którym oceniła, że pracownik „wykorzystał cytaty ze Starego Testamentu mówiące o śmierci, krwi w kontekście tego, jaki los powinien spotkać osoby homoseksualne”. Takie przedstawienie sprawy narusza dobra osobiste Tomasza K., z kolei uznanie cytowania Biblii za niedopuszczalne, stanowi rażący brak tolerancji wobec chrześcijan – ocenia Ordo Iuris. Przytoczone przez zwolnionego cytaty miały jedynie uzasadnić wypływający z katolickiego systemu wartości sprzeciw wobec promowania ideologii ruchu LGBT – napisano w komunikacie instytutu.Zwolniony zamieścił na wewnętrznym forum firmy wpis, w którym stwierdził, że „akceptacja i promowanie homoseksualizmu i innych dewiacji to sianie zgorszenia”. Uzasadniał to dwoma cytatami z Pisma Świętego w powszechnym tłumaczeniu Biblii Tysiąclecia: „biada temu, przez którego przychodzą zgorszenia, lepiej by mu było uwiązać kamień młyński u szyi i pogrążyć go w głębokościach morskich” oraz „ktokolwiek obcuje cieleśnie z mężczyzną, tak jak się obcuje z kobietą, popełnia obrzydliwość. Obaj będą ukarani śmiercią, a ich krew spadnie na nich”.Komentarz zwolnionego pracownika na wewnętrznym forum IkeiOrdo Iuris podkreśla, że oświadczenie Ikei – zawierające ich zdaniem manipulacje – będzie przedmiotem osobnego pozwu przeciwko spółce.Oceniono, że firma „próbuje cenzurować Pismo Święte – wskazuje na cytat ze Starego Testamentu jako prawnie niedopuszczalny i uzasadniający zwolnienie pracownika”, a oświadczenie Ikei można odczytywać jako motywowane uprzedzeniami wobec chrześcijan. ",,
Putin: Będziemy zdecydowanie bronić praw naszych rodaków na świecie,"Prezydent Rosji Władimir Putin zapewnił, że Rosja będzie zdecydowanie bronić praw i interesów swoich rodaków za granicą w sytuacji rosnących na świecie napięć.","Prezydent Federacji Rosyjskiej ocenił, że sytuacja na świecie jest niełatwa i wzmaga się „agresywny nacjonalizm”. – Rośnie napięcie, podkopywane są podstawy prawa międzynarodowego, niszczone są wieloletnie porozumienia pomiędzy państwami – powiedział Putin, występując na odbywającym się w Moskwie kongresie rosyjskiej diaspory.– Będziemy zdecydowanie bronić waszych praw i interesów i wykorzystywać w tym celu wszelkie istniejące mechanizmy dwustronne i międzynarodowe – zapowiedział rosyjski prezydent.",,
Były poseł ziobrysta współpracuje z PiS,"Prof. Mariusz-Orion Jędrysek, który pod koniec lipca wystąpił z klubu Solidarnej Polski Zbigniewa Ziobry i został posłem niezależnym, złożył trzy projekty ustaw z podpisami polityków Prawa i Sprawiedliwości – dowiedział się portal tvp.info. W PiS interpretuje się to jako znak przystąpienia do klubu Prawa i Sprawiedliwości.",,,
Polak skazany za kontakty z separatystami. Sąd podwyższył wyrok,"Indonezyjski Sąd Najwyższy podwyższył do 7 lat wyrok więzienia dla Jakuba Skrzypskiego, Polaka skazanego w 2018 r. na karę 5 lat więzienia za kontakty z separatystami w Papui Zachodniej. Podejmowane próby interwencji na jego korzyść nie przyniosły rezultatów.","Prokurator Ricarda Arsenius powiedział indonezyjskiej państwowej agencji Antara, że Skrzypski zostanie przeniesiony z aresztu policyjnego, gdzie przebywał od listopada 2018 roku, do miejscowego więzienia.Pochodzący z Olsztyna podróżnik Jakub Skrzypski został wcześniej skazany na 5 lat więzienia za domniemane kontakty z papuaskimi separatystami i udział w antyrządowym spisku, na podstawie przepisów o zdradzie stanu. Po rozpatrzeniu odwołania złożonego w sierpniu zarówno przez obronę, jak i prokuraturę, sędziowie Sądu Najwyższego uznali, że Skrzypski jest winny.Adwokat Skrzypskiego Latifah Anum Siregar w rozmowie z PAP nazwała sprawę „bardzo polityczną”, a dowody – które obejmowały zdjęcia Polaka na sportowej strzelnicy w Szwajcarii i rozmowy na Facebooku – niezwykle słabymi. Wyrok Sądu Najwyższego jest jednak ostateczny, choć indonezyjskie prawo przewiduje możliwość kontroli sądowej procedury wydania wyroku.Jakub Skrzypski to jedyny cudzoziemiec skazany w Indonezji za próbę obalenia rządu. W sierpniu 2018 roku został aresztowany w Papui Zachodniej, najdalej wysuniętym na wschód regionie kraju, w którym od kilkudziesięciu lat trwają walki rządowych służb z miejscowymi separatystami. Zatrzymano go po spotkaniu z trzema lokalnymi działaczami, którzy – według policji – mieli ze sobą amunicję. Fałszywe twierdzeniaPolak został oskarżony o przystąpienie do separatystycznej Narodowej Armii Wyzwolenia Papui Zachodniej – grupy uznawanej przez Indonezję za terrorystyczną – należącej do szerszego Ruchu Wyzwolenia Papui. Skrzypski miał w sieci wyrażać poparcie dla zbrojnego ruchu niepodległościowego Papui. Funkcjonariusze twierdzili też, że jest handlarzem broni, lecz ten zarzut nie znalazł się ostatecznie w akcie oskarżenia.Podróżnik zaprzeczył wszystkim zarzutom przyznając jedynie, że poznał ludzi, którzy okazali się później członkami Narodowego Komitetu Papui Zachodniej, organizacji wzywającej do przeprowadzenia pokojowego referendum niepodległościowego. Dodał, że zarzuty przeciwko niemu zostały sfabrykowane, a świadkowie przekupieni lub zastraszeni.Początkowo Skrzypski był przetrzymywany w mieście Jayapura, stolicy prowincji Papua, ale w listopadzie 2018 roku został przeniesiony do odizolowanego miasteczka Wamena, gdzie toczył się proces. Od tamtego czasu przebywał w policyjnym areszcie.W październiku Parlament Europejski nazwał Polaka więźniem politycznym i w przyjętej rezolucji wyraził obawę o jego życie z powodu protestów i krwawych zamieszek, które latem wybuchły w Papui Zachodniej. Europarlamentarzyści wezwali do uwolnienia Skrzypskiego i odesłania do Polski. Polskie Ministerstwo Spraw Zagranicznych zwróciło uwagę na szereg uchybień proceduralnych podczas postępowania sądowego, a dyplomaci wezwali do przeniesienia więźnia do miasta Bandung, położonego bliżej polskich placówek dyplomatycznych.",,
Szef niemieckiej adwokatury: Wzywamy do przywrócenia w Polsce rządów prawa,"Prezydent Niemieckiego Samorządu Adwokackiego Edith Kindermann domaga się od polskiego rządu, by przywrócił w Polsce rządy prawa – doniósł portal wPolityce.pl, powołując się na pismo prawniczki w tej sprawie. Pod dokumentem w tej sprawie podpisali się również dziekani Paryskiej Izby Adwokackiej i Okręgowej Rady Adwokackiej w Warszawie.","Z informacji portalu wynika, że Edith Kindermann, dziekan Okręgowej Rady Adwokackiej w Warszawie Mikołaj Pietrzak oraz dziekan Paryskiej Izby Adwokackiej Marie-Aimée Peyron podpisali dokument, w którym wezwali polskie władze „do podjęcia wszelkich kroków niezbędnych dla przywrócenia rządów prawa, niezależności władzy sądowniczej oraz do zachowania niezależności zawodów prawniczych i ich samorządów, w szczególności w zakresie postępowań dyscyplinarnych”. Jak podał portal, prawnicy w piśmie wyrazili też sprzeciw „wobec postępującemu łamania zasady niezależności sądownictwa i w konsekwencji rządów prawa przez polskie władze ustawodawczą i wykonawczą”. „Stwierdzamy, że zagrożenia dla rządów prawa, wynikające z wprowadzonych przepisów, przybrały obecnie formę realnych i konkretnych działań przeciwko osobom, które działają w obronie zasad wspólnych dla europejskiej kultury prawnej i sprzeciwiają się niekonstytucyjnym reformom wprowadzanym przez polskie władzę. Dotyczy to w szczególności działań podejmowanych przeciwko sędziom, prokuratorom praz adwokatom” – cytuje pismo adwokatów portal wPolityce.pl.",,
Trump: Kavanaugh zdołał odeprzeć potworny atak Demokratów,"Prezydent Donald Trump pogratulował sędziemu Brettowi Kavanaughowi zatwierdzenia przez Senat w sobotę jego „wielkiej nominacji”. W ocenie prezydenta Trumpa na szczególne uznanie zasługuje to, że Kavanaugh zdołał odeprzeć potworny atak Demokratów na swą osobę.","– To dla nas prawdziwy zaszczyt, że umiał tego dokonać – podkreślił Trump.Prezydent, który w sobotę wybrał się do Kansas, gdzie uczestniczy w wiecu przedwyborczym Republikanów, skomentował zatwierdzenie nominacji sędziego Sądu Apelacyjnego w dystrykcie stołecznym i zarazem wykładowcy renomowanych uniwersytetów USA już z pokładu samolotu prezydenckiego Air Force One.Podczas rozmowy z dziennikarzami na pokładzie samolotu Trump zasugerował, że Christine Blasey Ford, która oskarżyła Bretta Kavanaugha o to, że w 1982 r., kiedy miała zaledwie 15 lat, dopuścił się on wobec niej napaści seksualnej, „wskazała na niewłaściwą osobę w swym zeznaniu, gdy oskarżała Kavanaugha. – To był zresztą jeden z powodów, dla których go wybrałem – pochwalił się Trump. – Mało jest ludzi z tak krystaliczną przeszłością jak Brett Kavanaugh – zapewnił.Prezydent skomentował zatwierdzenie swego nominata również na Twitterze; zapowiedział bezzwłoczne podpisanie pisma potwierdzającego nominację tak, aby jak najszybciej mogło dojść do zaprzysiężenia sędziego. Już po przybyciu na miejsce, Trump wypowiedział się też na temat waszyngtońskich manifestacji przeciwko zatwierdzeniu Kavanaugha. – Tłum przed wejściem do SN jest nieliczny, wygląda, że jest tam nie więcej niż 200 osób (wśród których przeważają zresztą gapie – nawias DT). Jest ich tak mało, że nie wypełniliby nawet pierwszych rządów podczas naszego wiecu w Kansas, ale fejkowe media starają się, żeby to wyglądało na coś masowego – ocenił Donald Trump.Brett Kavanaugh nominowany przez prezydenta Donalda Trumpa na stanowisko 114. sędziego Sądu Najwyższego został zaprzysiężony na to stanowisko bezpośrednio po zatwierdzeniu jego nominacji przez Senat w sobotę. Ceremonia odbyła się w gmachu Sądu Najwyższego. Przysięgę przyjął Prezes SN John Roberts oraz emerytowany sędzia Anthony M. Kennedy, który złożył rezygnację z urzędu ze względu na stan zdrowia i wiek, co otworzyło drogę do urzędu przed Brettem Kavanaughem.",,
Czeka nas mniej snu. W nocy z soboty na niedzielę zmieniamy czas na letni,"W nocy z soboty na niedzielę zmieniamy czas z zimowego na letni, przez co pośpimy o godzinę krócej. 26 marca nad ranem wskazówki zegarów przesuniemy z godz. 2.00 na 3.00. Do czasu zimowego wrócimy w ostatnią niedzielę października.","W całej Unii Europejskiej czas letni zaczyna się w ostatnią niedzielę marca, a kończy w ostatnią niedzielę października. W 2017 roku do czasu zimowego wrócimy więc 29 października. Mówi o tym obowiązująca bezterminowo dyrektywa UE ze stycznia 2001 roku : „Począwszy od 2002 r. okres czasu letniego kończy się w każdym państwie członkowskim o godz. 1 czasu uniwersalnego (GMT) w ostatnią niedzielę października”.W Polsce zmianę czasu reguluje rozporządzenie prezesa Rady Ministrów. Poprzednie obowiązywało do 2016 roku i niektórzy przeciwnicy zmiany czasu, np. Fundacja Republikańska i Stowarzyszenie KoLiber apelowali do premier Beaty Szydło o niepodpisywanie kolejnej decyzji w tej sprawie. Na początku listopada 2016 roku rząd wydał jednak rozporządzenie, które przedłuża stosowanie czasu letniego i zimowego do 2021 roku. Zmiana czasu propozycją Benjamina FranklinaPrzeprowadzana dwa razy w roku zmiana czasu ma przyczynić się do efektywniejszego wykorzystania światła dziennego i oszczędności energii, choć opinie co do tych korzyści są podzielone.Wprowadzenie czasu letniego, tj. przesuwanie wskazówek zegarów o godzinę do przodu w okresie wiosenno-letnim, jako pierwszy proponował podobno Benjamin Franklin w XVIII. Miało to pomóc lepiej dopasować czas aktywności człowieka do godzin, w których jest najwięcej światła słonecznego i przynieść oszczędności. Dlatego też czas letni określa się w języku angielskim, jako „czas oszczędzający światło dzienne”. W Polsce zmiana czasu została wprowadzona w okresie międzywojennym, następnie w latach 1946-1949, 1957-1964, a od 1977 r. stosuje się ją nieprzerwanie.",,
Polak zginął podczas rozbiórki dawnej synagogi,"Polski imigrant zginął przy rozbiórce dawnej synagogi na Manhattanie. Sprawa, która wstrząsnęła opinią publiczną, wskazuje na problemy i tragedię w kontekście rozwoju metropolii i gry interesów – powiedział adwokat reprezentujący rodzinę zmarłego.","Do wypadku doszło w poniedziałek w budynku przy Norfolk Street. Na 52-letniego imigranta Stanisława Supińskiego runęła zewnętrzna ściana budynku. Przewieziono go do szpitala, gdzie zmarł. W wyniku zdarzenia ucierpiał także inny pracownik; jest w poważnym, lecz stabilnym stanie.Obaj „znajdowali się (w oknie) prawdopodobnie na wysokości 6-7 stóp (1,8-2,1 m)” – mówił cytowany przez telewizję CBS świadek wydarzenia, pracownik budowlany.Sprawa trafiła do sądu, gdzie rodzinę zmarłego Polaka będzie reprezentować adwokat Sławomir Platta, którego kancelaria prawna w 2011 r. stworzyła w najwyższym Sądzie Apelacyjnym stanu Nowy Jork precedens mający zastosowanie w takich właśnie wypadkach. Chodzi o wypadki, w których siła grawitacji spadającego obiektu powoduje kalectwo lub śmierć pracownika. Wygrana kancelarii Platty doprowadziła do zmiany prawa budowanego dla całego stanu Nowy Jork.„Społeczność Nowego Jorku, także polonijna, była wstrząśnięta tym wypadkiem. Stał się on jednym z najważniejszych tematów omawianych w ostatnich dniach. Śmierć Polaka przybliżyła problemy, z jakimi wciąż boryka się budownictwo, ale też uwydatnia ludzką tragedię w kontekście rozwoju ekonomicznego metropolii i gry interesów deweloperów” – ocenił Platta.",,
Kwaśniewski: Nowacka twarzą lewicy. Będę miał na kogo głosować,"– To trafna i ze wszech miar słuszna decyzja. U wielu wyborców lewicy może wzbudzić nadzieję i pchnąć ich do zagłosowania na Zjednoczoną Lewicę. Cieszę się, że Barbara Nowacka startuje jako „jedynka” w Warszawie, bo mam na kogo głosować – w taki sposób Aleksander Kwaśniewski, komentował w „INFOrozmowie” informację, że Barbara Nowacka będzie twarzą Zjednoczonej Lewicy. Były prezydent przyznał także, że błędem Donalda Tuska było eliminowanie silnych osobowości ze swojego otoczenia.","Podczas konwencji wyborczej Zjednoczonej Lewicy, która odbędzie się w niedzielę 4 października, koalicja zaprezentuje swoją liderkę. „Wiadomości” TVP Info ustaliły, że twarzą lewicy będzie Barbara Nowacka, współprzewodnicząca Twojego Ruchu. Poparcie prezydenta Aleksander Kwaśniewski uważa, że Zjednoczona Lewica podjęła bardzo dobrą decyzję, a zmiana pokoleniowa w tej formacji jest koniecznością. – Wykazała dużo politycznego zmysłu i talentu. U wielu wyborców lewicy może wzbudzić nadzieję i pchnąć ich do zagłosowania na Zjednoczoną Lewicę. Tym bardziej, że Barbara Nowacka wzbudza zaufanie. A to jest to, czego dzisiaj lewicy brakuje – stwierdził były prezydent. Komplementując liderkę Twojego Ruchu, Kwaśniewski wyraził dla niej jednoznaczne poparcie: – Cieszę się, że startuje z pierwszego miejsca w Warszawie, bo mam na kogo głosować. Były prezydent wieszczył jednak, że w przypadku nie uzyskania przez ZL progu 8 proc., będzie to oznaczało dla lewicy zniknięcie na dłużej ze sceny politycznej. Silne kobiety w polityce Kwaśniewski wskazał, że obecnie kobiety podbijają polska politykę. – Za sprawą takich postaci jak Ewa Kopacz, Beata Szydło i Barbara Nowacka nadchodzi zmiana jakościowa w polityce. Porównajmy, kto może z nimi konkurować - „przejrzali” politycy dobiegający 70. W gronie swoich rówieśników panie te wyraźnie się wyróżniają – tłumaczył. Jednocześnie były prezydent przyznał, że premier Ewa Kopacz w czasie roku swoich rządów stała się „silniejsza, bardziej zdecydowana i kompetentna”. – Premier Ewa Kopacz nie musi mieć kompleksów, co do niektórych problemów w III RP – podkreślił.                                                teraz odtwarzaneKwaśniewski: Rola Jarosława Kaczyńskiego w działaniach prezydenta Dudy będzie istotna Nic zdrożnego w wieczornym spotkaniu prezydent–prezes Za poważny błąd uznał były prezydent „eliminowanie przez Donalda Tuska silnych osobowości ze swojego otoczenia”. To miało doprowadzić, jego zdaniem, do znacznego osłabienia rządzącej partii. – Następcy to problem nie tylko w polityce, ale także i w życiu – mówił Kwaśniewski. Komentując nocne spotkanie prezydenta Andrzeja Dudy w mieszkaniu Jarosława Kaczyńskiego, były prezydent stwierdził, że „to coś zupełnie normalnego”. – Całkiem usprawiedliwione jest, że prezydent jedzie do prezesa, który jest człowiekiem starszym. Może wieczorowa pora mogła służyć temu, że można było zdjąć garnitury. Naturalne jest, że prezydent ma kontakty z szefem ugrupowania, z którym był związany. Jednak próba przekonywania, że chodziło o coś innego, jest zabawna i nikt w to nie uwierzy – wyjaśniał.",,
Katastrofa w Genui. Rodziny odmówiły udziału w państwowym pogrzebie,"W Geniu rozpoczął się państwowy pogrzeb ofiar wtorkowej katastrofy wiaduktu. Rodziny 20 z 41 ofiar odmówiły udziału w uroczystościach pogrzebowych z udziałem przedstawicieli najwyższych władz kraju. Reprezentanci rządu i Kościoła mówią, że rozumieją tę decyzję.","Większość rodzin postanowiła pochować swych bliskich podczas prywatnych ceremonii w swych miejscach zamieszkania. Niektórzy swą decyzję uzasadnili trwającą w kraju polityczną polemiką, jaka wybuchła po tragedii. Jak wyjaśnili, nie chcą uczestniczyć w wymianie oskarżeń między politykami rządzącej większości i opozycji na temat odpowiedzialności za stan konstrukcji i skuteczności kontroli ze strony instytucji oraz rzekomych partyjnych powiązań ze spółką – zarządcą autostrad.Rządząca obecnie większość zarzuca to swym poprzednikom, którzy oskarżenia te odpierają.Przedstawiciel władz Genui Matteo Campora wyjaśnił, że z udziału w ceremonii zrezygnowali też ci, którzy nie są katolikami.Pierwsze prywatne uroczystości pogrzebowe odbyły się w przeddzień oficjalnych w genueńskiej hali. Ustawiono tam 18 trumien ofiar. Kilka pogrzebów odbędzie się równocześnie z państwowym pożegnaniem. „To gest bliskości z ofiarami”Sobota jest we Włoszech dniem ogłoszonej przez rząd żałoby narodowej po katastrofie z 14 sierpnia.Ekipy ratownicze, pracujące bez przerwy od wtorku, w nocy z piątku na sobotę odkopały samochód przygnieciony zawalonym filarem wiaduktu. W środku były ciała włoskiej rodziny - dwojga rodziców i 9-letniej córeczki. Liczba śmiertelnych ofiar katastrofy wzrosła tym samym do 41. Według szacunków, w rumowisku powinna znajdować się jeszcze jedna ofiara katastrofy. Druga, której poszukiwali ratownicy – obywatel Niemiec – sam zgłosił się do służb, telefonicznie zapewniając o swoim bezpieczeństwie.Wicepremier Luigi Di Maio w liście do parlamentarzystów swego ugrupowania – Ruchu Pięciu Gwiazd, opublikowanym w mediach społecznościowych napisał: „Postanowiliśmy w czasie obrad Rady Ministrów zorganizować uroczysty pogrzeb, gdyż uznaliśmy, że będzie to gest bliskości z ofiarami, ale nie możemy krytykować rodzin za to, że wybrały prywatne pogrzeby w swoich miejscowościach, także na znak dezaprobaty dla państwa, które zamiast chronić swych synów wolało przez lata sprzyjać potężnym siłom”. Te słowa to głos w trwającym politycznym sporze.Drugi wicepremier, szef MSW Matteo Salvini zapewnił w wywiadzie: „Rozumiem doskonale, że ludzie są wściekli i zawiedzeni, mają całe moje zrozumienie”.– Mają rację, że mają pretensje do państwa – ocenił.Metropolita Genui kardynał Angelo Bagnasco, który będzie przewodniczyć państwowej ceremonii wyraził zaś opinię, że decyzję większości rodzin należy respektować.– Z całą pewnością da ona do myślenia tym, na których spoczywają obowiązki – stwierdził arcybiskup miasta.",,
Błaszczak o szczycie NATO w Londynie: Rezultat bardzo zadowalający,"Rezultat szczytu NATO w Londynie jest bardzo zadowalający – ocenił minister obrony Mariusz Błaszczak. Odniósł się także do białorusko-rosyjskich rozmów na temat zacieśniania integracji, zaznaczając, że plany NATO uwzględniają związane z tym zagrożenia.","Minister był pytany w radiowej Jedynce o ocenę szczytu NATO w Londynie, podczas którego państwa Sojuszu Północnoatlantyckiego zgodziły się na aktualizację planu obrony Polski i krajów bałtyckich. Porozumienie zawarto, mimo że wcześniej prezydent Turcji Recep Tayyip Erdogan zapowiadał, że zablokuje plan obrony NATO, jeżeli Turcja nie uzyska politycznego poparcia Sojuszu w walce przeciw kurdyjskim milicjom YPG w Syrii.  – Rezultat jest rzeczywiście bardzo zadowalający. Turcja zaakceptowała przyjęcie planów odpowiedzi. To są plany, które są skonstruowane w ten sposób, że w sytuacji zagrożenia państwa Sojuszu Północnoatlantyckiego realizują działania związane ze wsparciem państw, które są zagrożone – powiedział Błaszczak, podkreślając aktywność prezydenta Andrzeja Dudy, który w tej sprawie osobiście rozmawiał z prezydentem Turcji.  Minister ocenił też, że wcześniejsze krytyczne wypowiedzi prezydenta Francji Emmanuela Macrona pod adresem NATO okazały się niezwiązane z rzeczywistością. Minister stwierdził też, że aktualizacja planów obrony NATO wiąże się z koniecznością bycia gotowym w sytuacji kryzysowej. – Chodzi o to, żeby wojska państw NATO były przygotowane do reakcji (...), żeby była przygotowana odpowiedź i to nie deklaratywna, ale realna, stąd konstrukcja systemu 4 x 30, a więc 30 jednostek wojsk lądowych, wojsk Sił Powietrznych i Marynarki Wojennej gotowych do użycia najdłużej w ciągu 30 dni – powiedział Błaszczak.  Szef MON był też pytany o białorusko-rosyjskie rozmowy na temat zacieśnienia integracji, w tym o umowę, która zakłada połączenie straży granicznej Rosji i Białorusi. – To rzeczywiście nie jest dobra informacja, ale my jesteśmy przygotowani, żeby była odpowiedź w sytuacji zagrożenia, żeby ta odpowiedź była realna. Stąd postanowienia szczytu, stąd plany właśnie przyjęte – odpowiedział, zapewniając, że plany NATO uwzględniają tego rodzaju zagrożenia.  Rozmowy w sprawie pakietu dokumentów o pogłębionej integracji mają przeprowadzić w piątek w Soczi premierzy Rosji i Białorusi. W weekend zaplanowane jest także spotkanie prezydentów Białorusi – Alaksandra Łukaszenki i Rosji – Władimira Putina.    Moskwa otwarcie naciska na „pogłębianie integracji” z Białorusią od grudnia 2018 r. i uzależnia dalsze gospodarcze wsparcie dla tego kraju od realizacji zapisów umowy o powstaniu państwa związkowego z 1999 r., które przewidują m.in. utworzenie wspólnych instytucji państwowych.",,
"Niemcy: Nieznaczne zwycięstwo chadeków, dobry wynik Zielonych","Wstępne oficjalne wyniki wyborów do europarlamentu w Niemczech nie różnią się znacząco od wyników sondażu exit poll. Najsilniejszy, choć z wyraźnie mniejszym poparciem niż pięć lat temu, jest blok partii chadeckich CDU/CSU. Najwięcej zyskują Zieloni.","Według wstępnych oficjalnych wyników po przeliczeniu głosów w 358 z 401 okręgów wyborczych najsilniejszy w RFN wciąż jest blok partii chadeckich CDU/CSU. Traci on jednak znacząco w porównaniu z rokiem 2014. Na CDU – partię kanclerz Angeli Merkel – głosowało 22,2 proc. wyborców. Jest to najgorszy wynik tego ugrupowania w wyborach ogólnokrajowych w historii. Rezultat jest niższy od tego sprzed pięciu lat o 7,3 pkt. proc. Z kolei bawarska CSU w skali całego kraju zdobyła 7,2 proc. głosów – 1,1 pkt. proc. więcej niż poprzednio. W sumie chadecki blok ma 29,4 proc. poparcia, co przekłada się na 29 miejsc w europarlamencie, o 5 mniej niż w mijającej kadencji.Szefowa CDU Annegret Kramp-Karrenbauer przyznała, że wynik wyborczy nie odpowiada ambicjom jej ugrupowania. Przyczynę słabego rezultatu dostrzega w „mało przekonującej pracy rządu federalnego”. Zdaniem przewodniczącej CDU „brakuje tam dynamiki i przekonania, którego oczekują obywatele”. Przyznała również, że zostały popełnione błędy w kampanii – chadecy nie potrafili zaoferować wyborcom odpowiedzi na pytania, które były dla nich ważne, szczególnie w dziedzinie ochrony klimatu. Z badań wynika, że właśnie ten temat był dla głosujących najważniejszy przy podejmowaniu decyzji wyborczej. Zadeklarowało tak 48 proc. badanych. Na dalszych pozycjach są takie kwestie jak bezpieczeństwo socjalne, pokój na świecie i migracje. Największym beneficjentem takich nastrojów stali się Zieloni. Według podanych wyników głosowało na nich 21,2 proc. obywateli, o 10,2 pkt. proc. więcej niż w roku 2014. Jeśli wynik się potwierdzi, to partia niemal podwoi liczbę swych mandatów w PE (wzrost z 11 do 21). – Jest to sygnał dla większej ochrony klimatu – powiedziała czołowa kandydatka ugrupowania Ska Keller, komentując wynik. – Rozumiemy to jako zadanie, by wreszcie zadbać o działania w tej dziedzinie – dodała. Wtórował jej przewodniczący partii Robert Habeck: „To sensacja, która trochę odebrała nam dech w piersi. Ależ będziemy mieć dużo do roboty”. Sondaże dotyczące przepływów elektoratu pokazują, że Zielonym udało się przyciągnąć wyborców wszystkich partii reprezentowanych w Bundestagu – nawet narodowo-konserwatywnej Alternatywy dla Niemiec (AfD). Najwięcej sympatyków straciły jednak dwie partie masowe – chadecy i socjaldemokraci: odpowiednio 1,1 mln i 1,2 mln. Największą porażkę ponieśli socjaldemokraci, tracąc w ciągu pięciu lat 11,8 pkt. proc. Rezultat SPD – 16,1 proc. – daje tej partii 16 miejsc w Parlamencie Europejskim. – Wynik nie może pozostać bez konsekwencji – skomentował krótko sekretarz generalny ugrupowania Lars Klingbeil. Szefowa SPD Andrea Nahles pogratulowała Zielonym, a zwracając się do członków swojej partii powiedziała: „Głowa do góry”. Oznajmiła też, że przyjmuje wyzwanie, jakim jest wynik Zielonych. Czołowa kandydatka socjaldemokratów w wyborach, minister sprawiedliwości Katarina Barley przyznała podobnie jak Kramp-Karrenbauer, że SPD zaniedbała kwestię ochrony klimatu w swojej kampanii. Poniżej oczekiwań wypadła Alternatywa dla Niemiec, na którą głos oddało 10,1 proc. Niemców. Jest to co prawda wynik o 3,2 pkt. proc. lepszy niż w poprzednich wyborach, ale sondaże dawały antyimigracyjnemu i antyislamskiemu ugrupowaniu od 12 do 14 proc. poparcia. AfD będzie miała w PE 10 posłów. Przewodniczący partii Alexander Gauland mimo to jest zadowolony. – Cieszy nas dwucyfrowy wynik – powiedział. Dodał też, że udało się go osiągnąć mimo zmasowanego ataku na AfD ze strony pozostałych ugrupowań i prób wiązania jego partii ze skandalem w Austrii. Pozostałe dwie partie reprezentowane w Bundestagu – liberalna FDP i postkomunistyczna Lewica – zdobyły odpowiednio po 5,4 proc. i 5 proc. poparcia, co przekłada się w każdym przypadku na 5 mandatów. W związku z tym, że w RFN w wyborach europejskich nie obowiązuje próg wyborczy, mandaty zdobyły też drobne partie: Wolni Wyborcy (Freie Waehler) – 2; satyryczna Die Partei – 2; Partia Ochrony Zwierząt (Tierschutzpartei) – 2; Ekologiczna Partia Demokratyczna (OeDP) – 1, Niemiecka Partia Rodzin (Familienpartei) – 1; Volt – 1; Piraci – 1. Frekwencja wyborcza wyniosła 61,3 proc. i była wyższa o 13,3 pkt. proc. niż w poprzednich eurowyborach oraz najwyższa od 1989 roku.",,
Razem poparło Biedronia jako wspólnego kandydata Lewicy na prezydenta,Rada Krajowa Razem udzieliła poparcia Robertowi Biedroniowi jako wspólnemu kandydatowi koalicji lewicowej w wyborach prezydenckich; wcześniej kandydaturę lidera Wiosny zarekomendował zarząd krajowy ugrupowania – poinformowała w poniedziałek rzeczniczka Razem Dorota Olko.,"Członkowie Razem o poparciu kandydatury Biedronia zdecydowali w głosowaniu, które zakończyło się w poniedziałek w południe.  Jeden z liderów Razem Adrian Zandberg ocenił, że Biedroń „to chłopak z małej miejscowości, który miał w życiu pod górkę, ale się nie poddał”.  – Jego biografia odbija doświadczenie milionów Polaków. Jest też człowiekiem, który potrafi walczyć. W wyborach wystąpi z przemyślanym, prospołecznym programem. Jeśli zdobędzie urząd prezydenta, będzie gwarantem Polski nowoczesnej i różnorodnej, dobrym partnerem dla przyszłego, lewicowego rządu – ocenia Zandberg cytowany w komunikacie Razem.  We wtorek podczas zarządu krajowego SLD przewodniczący Sojuszu Włodzimierz Czarzasty ma zarekomendować Biedronia jako wspólnego kandydata na prezydenta.  Ostatecznie Biedronia ma zatwierdzić konwencja SLD, która zbierze się 19 stycznia. Olko z kolei stwierdziła, że Biedroń to naturalny kandydat w wyborach prezydenckich.  – Przygotowywał się do tego startu od wielu miesięcy, wcześniej przez lata działał na rzecz równości i praw człowieka (...). Stoi za nim doświadczenie w pracy publicznej na wielu poziomach: od zarządzania miastem po reprezentację Polski w gremiach międzynarodowych – uzasadnia rzeczniczka Razem.  Biedroń był prezydentem Słupska w latach 2014-2018, a wcześniej posłem w latach 2011-2014 w klubie Ruch Palikota i Twój Ruch. W lutym 2019 roku na Torwarze zainaugurowała działalność partia Wiosna, na której czele stanął. Z list swojej partii dostał się do Parlamentu Europejskiego zdobywając 96 388 głosów. W PE pełni funkcję wiceprzewodniczącego Komisji Praw Kobiet i Równouprawnienia.  W wyborach parlamentarnych pełnił funkcję szefa sztabu komitetu wyborczego Sojuszu Lewicy Demokratycznej, z którego list startowali politycy SLD, Wiosny i Lewicy Razem. W połowie grudnia ub.r. ciała statutowe SLD i Wiosny zdecydowały o konsolidacji obu ugrupowań. Nowa partia ma nosić nazwę Nowa Lewica, jej kongres założycielski ma odbyć się na początku roku.",,
Lech Wałęsa: W Polsce wygrali populiści i demagodzy,"Były prezydent Lech Wałęsa powiedział na międzynarodowej konferencji Forum 2000 w Pradze, że wybory w Polsce wygrali populiści i demagodzy. Apelował także o wsparcie reform m.in. w Rosji.","– W Polsce (do władzy) doszli populiści i demagodzy, i rozdają w tym populizmie wszystko, co się da, i kupują masy. A klimat do tego jest dobry – oświadczył były prezydent.Zwrócił uwagę na zmiany zachodzące od czasów Solidarności. Wskazywał na Kościół, który w czasach dyktatury wiele rzeczy ukrywał. – Dyktatury upadły, więc możemy wyczyścić Kościół. Masy wierzyły księżom, kościołom, a dziś mówią: politycy zawiedli, Wałęsa zawiódł, Kościół zawiódł. Kogo wybierać? – powiedział i dodał, że wobec takich pytań ludzie głosują na tych polityków, którzy dają więcej. – Oddaliśmy tym demagogom i populistom pole i oni demagogię głoszą, i wygrywają – ocenił.Zdaniem Wałęsy dzisiejsza demokracja przeżywa kryzys, przed którym przestrzegał przed 20 laty. – W demokracji większość wygrywa, a dziś większość nie idzie na głosowanie. To gdzie jest demokracja? – pytał. – Stare partie, to wszystko nie nadaje się na te czasy – ocenił.Wałęsa zwrócił uwagę, że reformatorzy i porządni ludzie – jak ich określił – muszą walczyć na argumenty. – Podważają (demagodzy) Unię Europejską, to gdzie my będziemy się porozumiewać? – powiedział.Pytany o Rosję odparł: „Rosja tak dalece się zmieniła, że nie poznaję Rosji, ale to jest za mało jak na dzisiejsze czasy”. Dodał, że jego zdaniem to, co robią rosyjscy demokraci jest dobre, ale trzeba to realizować „mocniej i solidarniej”. – Rosja jest potrzebna całemu światu, to piękny kraj – powiedział.Wałęsa wystąpił na zakończenie międzynarodowego Forum 2000, które poświęcone jest testamentowi byłego prezydenta Czech i Czechosłowacji, dysydenta i dramaturga Vaclava Havla. Tegoroczna edycja konferencji przebiegała pod hasłem „Jak odbudować nadzieję 1989 r.”. Debaty dotyczyły przede wszystkim wyzwań, jakie stoją na całym świecie przed demokracją.",,
Jest rezolucja ws. impeachmentu. „Szaleńcza obsesja Nancy Pelosi i Demokratów”,"Izba Reprezentantów USA przegłosowała w czwartek wniesiony przez Demokratów projekt rezolucji dotyczącej formalizacji dochodzenia ws. ewentualnego odsunięcia od władzy prezydenta USA Donalda Trumpa. Do głosowania w ostrych słowach odniósł się sam Trump. Na Twitterze napisał, że to „największe polowanie na czarownice w historii USA”.","Rezolucja zawiera szereg proceduralnych zasad, zgodnie z którymi izba niższa amerykańskiego parlamentu prowadzić będzie kolejne kroki w śledztwie.– To przykry dzień, bo nikt nie dostaje się do Kongresu, by doprowadzić do impeachmentu prezydenta – mówiła przed czwartkowym głosowaniem demokratyczna szefowa Izby Reprezentantów Nancy Pelosi.Podczas poprzedzającej głosowanie gorącej debaty przedstawiciele Demokratów wzywali do przestrzegania konstytucji oraz przekonywali, że Biały Dom utrudnia śledztwo. Demokratyczny kongresmen Jamie Raskin zapewniał, że w dochodzeniu Trumpowi zostaną zapewnione prawa, które mieli zagwarantowane w procedurze impeachmentu jego poprzednicy.– Będziemy nadal prowadzić to dochodzenie z powagą, na jaką zasługuje to zadanie, ponieważ jest to nasz obowiązek i ponieważ nikt nie stoi powyżej prawa – mówił w trakcie debaty szef komisji wywiadu Izby Reprezentantów Adam Schiff. Do głosowania w ostrych słowach odniósł się sam Trump. Na Twitterze napisał, że to „największe polowanie na czarownice w historii USA”. Jeszcze przed przyjęciem rezolucji pisał, że śledztwo w sprawie impeachmentu ma negatywny wpływ na giełdy. Wzywał też do przeczytania zapisu jego rozmowy z prezydentem Ukrainy Wołodymyrem Zełenskim.„Prezydent nie zrobił niczego złego i Demokraci o tym wiedzą. Szaleńcza obsesja Nancy Pelosi i Demokratów, dotycząca tego bezprawnego śledztwa w sprawie impeachmentu nie dotyka prezydenta Trumpa; dotyka Amerykanów” – głosi oświadczenie Białego Domu.Głosowanie było pierwszym plenarnym posiedzeniem Izby Reprezentantów USA, w której ta wyraziła swoje stanowisko w sprawie śledztwa dotyczącego ewentualnego impeachmentu Trumpa. Tylko dwóch Demokratów wypowiedziało się przeciwko rezolucji.Upoważnia ona m.in. przewodniczącego komisji wywiadu Izby do przeprowadzania otwartych przesłuchań i przedłożenia raportu komisji sprawiedliwości. Gwarantuje również Republikanom możliwość – za zgodą demokratycznego szefa komisji – wydawania wezwań pod rygorem kary (sobpoena). Zgodnie z nią prawnicy prezydenta mają prawo do odnoszenia się do zeznań podczas przesłuchań. Jeśli jednak Trump „niezgodnie z prawem odmówi współpracy”, to prawo to zostanie im cofnięte. Dochodzenie w sprawie afery ukraińskiej i ewentualnego odsunięcia prezydenta od władzy prowadzą komisje spraw zagranicznych, wywiadu oraz nadzoru i reform w Izbie Reprezentantów. Administracja Trumpa jak dotąd odmawiała współpracy w tej sprawie z Kongresem i bojkotowała wezwania pod rygorem odpowiedzialności karnej do udostępnienia dokumentów i składania zeznań.Śledztwo w sprawie ewentualnego odsunięcia prezydenta od władzy uruchomił raport sygnalisty, który poinformował o kontrowersyjnej rozmowie telefonicznej Trumpa z Zełenskim, która miała miejsce 25 lipca. Zdaniem Demokratów Trump nadużył swojego urzędu, nalegając na władze Ukrainy, by wszczęły nowe śledztwo w sprawie syna Joe Bidena, Huntera, w związku z jego zatrudnieniem w ukraińskiej firmie gazowej Burisma Holdings. W ten sposób chciał ich zdaniem zaszkodzić Joe Bidenowi, który jest obecnie jego najpoważniejszym rywalem w wyborach prezydenckich.Trumpowi zarzuca się wywieranie presji na inne państwo w celu skłonienia go do ingerencji w amerykańskie wybory prezydenckie oraz próby zamaskowania tych zabiegów. Zeznania świadków potwierdzają jak dotąd ocenę i obawy sygnalisty; prezydent USA utrzymuje, że w rozmowie z Zełenskim nie popełnił błędów.",,
Nowacka  liderką Zjednoczonej Lewicy. „Spełniło się marzenie mojej matki o zjednoczeniu”,"Barbara Nowacka została liderką Zjednoczonej Lewicy. Ogłoszono to oficjalnie podczas niedzielnej konwencji w Łodzi. Dziennikarze „Wiadomości” TVP1 podawali tę informację nieoficjalnie we wtorek. – Lewica idzie do walki z konserwatystami – zapowiedziała bohaterka konwencji. Podkreśliła, że spełnia się wielkie marzenie jej matki Izabeli Jarugi-Nowackiej o wspólnej, zjednoczonej lewicy. Barbara Nowacka będzie gościem programu „Dziś wieczorem” TVP Info.","Dużą część swojego wystąpienia nowa liderka Zjednoczonej Lewicy poświęciła gospodarce. Wskazywała na potrzebę wzmocnienia praw pracowniczych i roli związków zawodowych. W programie Zjednoczonej Lewicy przedstawionym przez  Nowacką znalazło się m.in. podniesienie kwoty wolnej od podatku do 2 tys. 500 złotych. ZL chce też m.in. wprowadzić podatek katastralny od nieruchomości o wielkiej wartości (powyżej 5 mln),  przywrócić podatek spadkowy od majątków powyżej 5 mln,  zlikwidować bezpłatne staże i skrócić tydzień pracy do 31 godzin.  Nowacka mówiła również o braku wspólnoty społecznej w Polsce. Jej zdaniem, to wynik „10-letniej wojny” PO z PiS-em. Współprzewodnicząca Twojego Ruchu podkreślała, że trudno o rozwój kraju w sytuacji jałowego sporu między dwoma głównymi partiami politycznymi. W jej ocenie „prawa do wolności, godnego życia i miłości” nie mogą się przebić przez „sztuczny jazgot” politycznej sceny. Sama Nowacka deklarowała, że lewica chce działać w oparciu o wartości moralne i poszanowanie wyborców. Przekonywała, że jej ugrupowanie różni się od innych. ZL: mniej posłów i likwidacja Senatu– Oni mówią: Prawo i Sprawiedliwość. My mówimy: dobre prawo i sprawiedliwość społeczna. Inni mówią: Platforma Obywatelska. My: społeczeństwo obywatelskie. Jeszcze inni: kropka nowoczesna. A my mówimy: Nowoczesna Polska! – trawestowała nazwy konkurencyjnych ugrupowań.Nowacka zadeklarowała, że rządy lewicy będą oznaczać zmniejszenie liczby posłów oraz likwidację Senatu. – Niektóre ministerstwa były tworzone nie z potrzeby logiki, ale stanowisk. Nie ma naszej zgody, aby pracę dostawać nie ze względu na kwalifikacje, ale na koniczynkę (to symbol PSL – PAP) albo inną flagę partyjną – mówiła liderka ZL. W jej ocenie, polskie państwo karze nas za rzeczy drobne – np. posiadanie oleju konopnego. Polityka i wymiar sprawiedliwości muszą być mądre, a nie zideologizowane – powiedziała. – W tych wyborach chodzi o naszą wolność, o to,czy PiS pod dyktando prezesa będzie pisało konstytucję, czy pod dyktando biskupów PiS będzie pisało prawo. O to, czy zachowamy model demokracji liberalnej, do której przywykliśmy i na której nam zależy, czy też wprowadzimy +demokraturę+ na wzór putinowski lub orbanowski – mówiła Nowacka. Rozdział Kościoła od państwa i opodatkowanie księżyPowtórzyła postulat lewicy – całkowitego rozdziału Kościoła od państwa i opodatkowania wszystkich obywateli - także księży. Jak zadeklarowała, lewica jeśli zdobędzie władzę, zakaże eksmisji na bruk, ale z jednym wyjątkiem – sprawców przemocy domowej. – Dla nich litości nie będzie – powiedziała. Zarazem – jak dodała – w Polsce wolnej nikt nie zmusi kobiety, by urodziła dziecko z gwałtu. – Nie zgadzamy się na seksualizację dzieci, dlatego chcemy nowoczesnej edukacji seksualnej w szkole, a nie pornografii w internecie – deklarowała Nowacka. Lewica chce również walczyć o darmowe żłobki i przedszkola oraz żywienie w szkołach, „łatwy i tani” dostęp do kultury, „promocję literatury, polskiej kultury i sztuki, a nie powstań”.   Podniesienie wynagrodzeń w służbie zdrowiaLiderka ZL chce też, by każdy obywatel miał ubezpieczenie na zdrowie i przyjęty do szpitala. – Lekarz powinien otrzymywać pieniądze od ilości przyjętych pacjentów. Nie ma naszej zgody, by chorzy leżeli na korytarzach bez leków i opieki, bo nie są zakontraktowani. Lekarz pierwszego kontaktu powinien być adwokatem swego pacjenta u specjalistów –  mówiła. Zapowiedziała podniesienie wynagrodzeń w służbie zdrowia i wykluczyła możliwość prywatyzacji szpitali. „Taka dobra zmiana to twarz kobiety”– Na lewicy potrzebna jest dobra zmiana, która będzie pokazywała, że jest alternatywą między Platformą i PiS. Taka dobra zmiana to twarz kobiety – Barbary Nowackiej. To może być nowa nadzieja dla Polski, której brakuje pod rządami PO. Ale może to być też tama dla tego, co niesie w swoim programie PiS – mówił we wtorek Krzysztof Gawkowski w rozmowie z TVP. – Dzisiaj potrzeba jednego lidera – dodał.Kandydatka na premiera ewentualnej antypisowskiej koalicjiSekretarz generalny SLD, pytany czy Nowacka będzie także kandydatką ZL na premiera, stwierdził, że na razie lewicowa koalicja „nie szuka kandydata na premiera”. – Taki kandydat jest wskazywany, wtedy gdy partia jest pewna zwycięstwa. My idziemy po lepszą zmianę i będziemy pokazywali nowego lidera – mówił. Współprzewodniczący Twojego Ruchu Janusz Palikot zadeklarował z kolei, że jeśli w następnym parlamencie powstanie antypisowska koalicja, to Barbara Nowacka będzie kandydatką Zjednoczonej Lewicy na premiera.                                                teraz odtwarzaneBarbara Nowacka została liderką Zjednoczonej Lewicy. „Różne drogi prowadziły nas do tej sali”",,
Prawie połowa Włochów mówi o zagrożeniu ze strony migrantów,"46 proc. Włochów uważa, że migranci „stanowią zagrożenie dla porządku publicznego i bezpieczeństwa osób” – tak wynika z nowego sondażu. Włoskie media podkreślają, że jest to najwyższy wskaźnik od 10 lat.","Sondaż przeprowadził Instytut Demos na zamówienie Fundacji Unipolis z Bolonii, zajmującej się kwestiami społecznymi i bezpieczeństwa. W analizie wyjaśniono, że najwięcej osób widzących zagrożenie w imigrantach to reprezentanci grupy wiekowej 45-54 lat (49 proc.) i z wykształceniem podstawowym (66 proc.). Najmniejszy odsetek jest wśród młodzieży w wieku od 18 do 29 lat (38 proc.) i z wyższym wykształceniem (40 proc.).Wśród osób odczuwających zagrożenie ze strony imigrantów dominują wyborcy prawicowej Ligi Północnej (75 proc.) oraz pozostałych ugrupowań prawicy i centroprawicy. W elektoracie centrolewicowej rządzącej Partii Demokratycznej wskaźnik ten wynosi 18 proc. Odnotowano także, że od października 2007 r. nie było tak wysokiego odsetka osób uważających, że imigranci stanowią zagrożenie dla porządku publicznego i bezpieczeństwa. Wtedy wynosił on 51 proc. W kolejnych latach spadał, osiągając najniższy poziom - 26 proc. - w grudniu 2012 r. Od tamtego czasu zaczął znów systematycznie rosnąć. W ciągu kilku ostatnich miesięcy odsetek ten wzrósł o 6 punktów procentowych. Inny sondaż, o którym informuje dziennik „La Repubblica”, wskazuje na znaczny spadek liczby zwolenników przyznania obywatelstwa Włoch urodzonym w tym kraju dzieciom imigrantów mających prawo pobytu. Podczas gdy w 2014 r. opowiadało się za tym 80 proc. ankietowanych, we wrześniu tego roku pomysł ten popiera 52 proc. Włochów. W lutym było ich 70 proc.  Prace w parlamencie Włoch na temat ustawy w tej sprawie, znanej pod nazwą ius soli (prawo ziemi), są odkładane z powodu braku wystarczającego poparcia dla takiego rozwiązania.",,
Premier: Wynegocjowaliśmy najlepszy dla Polski mechanizm realizacji polityki klimatycznej,"– Prowadzimy bardzo ambitną, ale jednocześnie racjonalną ekonomicznie politykę klimatyczną; to, co udało nam się w nocy wynegocjować rzeczywiście będzie przyczyniało się do poprawy jakości życia polskiej rodziny – powiedział w piątek po szczycie UE w Brukseli premier Mateusz Morawiecki.","Przywódcy unijni porozumieli się w czwartek na szczycie w Brukseli ws. osiągnięcia przez UE neutralności klimatycznej do 2050 r. Polska, jak podkreślono we wnioskach nie mogła „zobowiązać się do realizacji tego celu” na tym etapie. Szefowie państw i rządów mają wrócić do tej sprawy w czerwcu przyszłego roku.– Prowadzimy bardzo ambitną, ale jednocześnie racjonalną ekonomicznie politykę klimatyczną, politykę energetyczną – podkreślił Morawiecki. – Prowadzimy bardzo ambitną, ale jednocześnie racjonalną ekonomicznie politykę klimatyczną; to, co udało nam się w nocy wynegocjować rzeczywiście będzie przyczyniało się do poprawy jakości życia polskiej rodziny – powiedział w piątek po szczycie UE w Brukseli premier Mateusz Morawiecki.– Musimy jednak zapewnić takie tempo zmian, jakie będzie dostosowane do potrzeb polskiej gospodarki, do potrzeb polskiego społeczeństwa. To jednocześnie gwarantuje nam, że będziemy w najszybszym możliwym tempie realizować programy zapewnienia czystego powietrza – zaznaczył szef rządu. Premier wymienił tu programy „Czyste powietrze” oraz „Mój prąd”. „Transformacja energetyczna w Polsce będzie wspierana przez UE” Transformacja energetyczna w Polsce będzie wspierana przez UE, to jest wniosek bezpośrednio wynikający z konkluzji szczytu UE w Brukseli, poprzez Fundusz Sprawiedliwej Transformacji będziemy mogli realizować również polskie projekty – poinformował w piątek w Brukseli premier Mateusz Morawiecki.Przywódcy unijni porozumieli się w czwartek na szczycie w Brukseli w sprawie osiągnięcia przez UE neutralności klimatycznej do 2050 r. Polska, jak podkreślono we wnioskach, nie mogła ""zobowiązać się do realizacji tego celu"" na tym etapie. Szefowie państw i rządów mają wrócić do tej sprawy w czerwcu przyszłego roku.Morawiecki powiedział na konferencji prasowej, że dzięki zapisom konkluzji szczytu, poprzez Fundusz Sprawiedliwej Transformacji, będziemy mogli realizować również polskie projekty energetyczne. „W interesie krajów UE jest to, aby zmiany energetyczne w Polsce zachodziły bezboleśnie” W interesie Polski i pozostałych krajów UE jest zastosowanie odpowiednich mechanizmów wsparcia dla zmian energetycznych tak, żeby zachodziły one w Polsce możliwie bezboleśnie, z korzyścią dla społeczeństwa - powiedział w piątek po szczycie UE w Brukseli premier Mateusz Morawiecki.Premier zapytany w piątek po szczycie UE w Brukseli o to, czy Polska może nie otrzymać szacowanej kwoty ok. 20 mld euro z Fundusz Sprawiedliwej Transformacji, jeśli nie przystąpi do programu neutralności klimatycznej, odpowiedział, że „jest dokładnie odwrotnie”. – W interesie Polski i pozostałych krajów, które chcą osiągnąć neutralność klimatyczną wcześniej, jest to, by zastosować odpowiednie mechanizmy wsparcia dla zmian energetycznych, tak, żeby one także zachodziły w Polsce możliwie bezboleśnie, żeby było z korzyścią dla społeczeństwa, życie zwykłej rodziny – dodał premier.Zdaniem Morawieckiego „kolektywne liczenie neutralności klimatycznej zgodnie z zapisami konkluzji prowadzi do tego, że wspólnie mamy interes”. „Ścieżki dojścia państw do neutralności klimatycznej są różne” – Ścieżki dojścia do neutralności klimatycznej państw są różne - powiedział w piątek w Brukseli premier Mateusz Morawiecki. Nie wyznaczamy dat, chcemy zachować zdrowy rozsądek; koszty transformacji systemu energetycznego musza być wsparte i będą przez UE – wskazał.Przywódcy unijni porozumieli się w czwartek na szczycie w Brukseli ws. osiągnięcia przez UE neutralności klimatycznej do 2050 r. Polska, jak podkreślono we wnioskach nie mogła „zobowiązać się do realizacji tego celu” na tym etapie. Szefowie państw i rządów mają wrócić do tej sprawy w czerwcu przyszłego roku.Szef rządu wskazał na konferencji prasowej, że warto zwrócić uwagę na różnice w uzależnieniu systemu energetycznego od węgla. – Nie jest winą Polski, że po drugiej wojnie światowej mogliśmy budować taki, a nie inny system energetyczny. Nie mogliśmy zbudować elektrowni jądrowej. Nasi południowi sąsiedzi Czesi, Słowacy, Węgrzy są dzisiaj w dużo lepszym, łatwiejszym położeniu od nas – ocenił. „Doprowadziliśmy do wynegocjowania korzystnych dla Polski zapisów zmian klimatycznych” – Doprowadziliśmy do wynegocjowania bardzo korzystnych dla Polski zapisów na tym etapie zmian klimatycznych, ale jednocześnie utrzymaliśmy spójność, utrzymaliśmy całość Rady Europejskiej; dogadaliśmy się – powiedział Morawiecki.– Doprowadziliśmy do wynegocjowania bardzo korzystnych dla Polski zapisów na tym etapie zmian klimatycznych, ale jednocześnie utrzymaliśmy spójność, utrzymaliśmy całość Rady Europejskiej. Jak to się mówi potocznie, nie wywróciliśmy stolika, nie trzeba było. Dogadaliśmy się, na takiej zasadzie, że Polska rzeczywiście uzyskała bardzo korzystny dla nas wyjątek – podkreślił premier.",,
Walka ze smogiem. Miliardy na „Czyste Powietrze”,"W perspektywie na lata 2021-2027 chcemy uzyskać 30 mld zł na realizację programu antysmogowego Czyste Powietrze – poinformował minister środowiska Henryk Kowalczyk. Zapowiedział, że co roku mają być zaostrzane normy ostrzegania o smogu.","Minister uczestniczył we wtorkowym posiedzeniu sejmowej komisji środowiska, która debatowała nad wnioskiem PO-KO o wyrażenie wotum nieufności wobec niego. Zdaniem opozycji Kowalczyk jest odpowiedzialny za utratę środków europejskich w wysokości kilkudziesięciu miliardów złotych na realizację programu Czyste Powietrze. Innego zdania był sam zainteresowany. Ostatecznie komisja negatywnie zaopiniowała wniosek o wyrażenie wotum nieufności wobec ministra.Posłanka PO-KO Agnieszka Pomaska przekonywała, że resort środowiska „dezinformuje” na temat wyników realizacji programu Czyste Powietrze. Twierdziła, że po 10 miesiącach jego funkcjonowania udzielono „zaledwie” 20 tys. dotacji, a „w kolejce ustawionych jest jeszcze prawie 60 tys. wnioskodawców”. Zdaniem PO-KO wskazuje to na „nieporadność administracyjną na szczeblu ministerialnym”.We wniosku opozycja przywołuje wyliczenia „Gazety Wyborczej”, według której bez unijnych pieniędzy nie da się zrealizować tego programu. „W optymistycznym wariancie 160 tys. dotacji udzielanych przez dziesięć lat daje 1,6 mln zlikwidowanych pieców zamiast 4 mln” – oceniono. Pomaska dodawała, że na jego realizację możemy stracić kilkadziesiąt mld zł.Kłamliwe doniesieniaMinister środowiska ripostował, że przedstawiane przez opozycję informacje są „delikatnie mówiąc nieścisłe” i opierają się „na kłamliwych doniesieniach jednej z gazet”. Odnosząc się do rzekomo utraconych pieniędzy z UE na program Czyste Powietrze, Kowalczyk powiedział, iż „ich nie mieliśmy, nie mamy, ale jesteśmy przekonani, że mieć będziemy”.Kowalczyk poinformował, że w przyszłej perspektywie finansowej resort planuje pozyskać ze środków europejskich (Programu Operacyjnego Infrastruktura i Środowisko) ok. 30 mld zł na program Czyste Powietrze. Ocenił, że realnie pieniądze te powinno się udać uruchomić od 2022 roku. Zdaniem ministra pieniądze z POIiŚ będą „ułamkiem” tego, co z funduszy unijnych ma zostać przeznaczone na walkę o czystsze powietrze w Polsce.",,
Niemiecki finansista idzie na wojnę z imigrantami,"Niemiecki naród się kurczy, a społeczeństwo przechodzi jakościowe i kulturowe zmiany na skutek fali imigracji z krajów muzułmańskich – mówił członek zarządu Bundesbanku, socjaldemokrata Thilo Sarrazin podczas prezentacji w Berlinie swojej najnowszej książki.","Dzieło zatytułowane „Deutschland schafft sich ab” (Niemcy likwidują się same) od tygodnia budzi kontrowersje i oburzenie. SPD zamierza wykluczyć Sarrazina z partii, a kanclerz Angela Merkel ostrzegła władze banku centralnego (Bundesbanku), że wypowiedzi Sarrazina szkodzą wizerunkowi tej instytucji.   Sarrazin bronił w poniedziałek swojej analizy sytuacji społeczno-gospodarczej w Niemczech. Twierdzi, że jest ona poparta empirycznie i logiczna. Przypomina, że każde pokolenie Niemców jest mniejsze niż poprzednie. I łączy to z faktem, że „imigracja koncentrowała się w minionych dziesięcioleciach w coraz większym stopniu na niewykształconych warstwach z krajów ukształtowanych przez islam”. Sarrazin powraca też do problemu asymilacji ludności napływowej. Jego zdaniem,  problemów z integracją nie mają przybysze ze wschodniej Europy czy państw azjatyckich, lecz przede wszystkim 4-6 milionów imigrantów z państw muzułmańskich. –  Nawet w drugim i trzecim pokoleniu ci imigranci są w mniejszym stopniu zintegrowani, jeśli chodzi o edukację czy rynek pracy  – mówi. Według niego, można mówić o „równoległym społeczeństwie”. –  Islam ukształtował ich w sposób, który nie da się pogodzić ze stylem życia i kulturowymi wartościami świeckiego społeczeństwa  – dzieli się swoimi przekonaniami  biznesmen. I martwi się, że stwarza to dodatkowe socjalne i gospodarcze problemy dla państw europejskich, bo „koszty socjalne powodowane przez takich imigrantów są większe niż ich wkład w gospodarkę”. Zdaniem Sarrazina Niemcy już dawno temu powinny prowadzić politykę imigracyjną na wzór USA, Kanady czy Nowej Zelandii, czyli „wysokie wymogi dotyczące kwalifikacji i brak transferów socjalnych”. –  Wówczas 90 proc. obecnie żyjących w Niemczech muzułmańskich imigrantów w ogóle nie przybyłoby do Niemiec  – mówi. Sarrazin jest oburzony oskarżeniami o rasizm. I uważa za niebezpieczne populistyczno-prawicowe ugrupowania, które zyskują na znaczeniu np. w Holandii czy Francji i które posługują się w kwestiach polityki imigracyjnej identyczną argumentacją.  Prezentacji książki Sarrazina towarzyszyła demonstracja około 200 osób – członków organizacji antyfaszystowskich, związków zawodowych, zwolenników Lewicy i Zielonych. Rzecznik niemieckiego rządu Steffen Seibert oświadczył w poniedziałek, że wypowiedzi Sarrazina szkodzą wizerunkowi Bundesbanku zarówno w kraju jak i za granicą.  Sarrazin mógłby zostać odwołany z zarządu Bundesbanku na wniosek tego zarządu i tylko przez prezydenta Niemiec. Na poniedziałek prezes Bundesbanku Axel Weber zapowiedział wydanie oświadczenia.",,
Trzaskowski odpowiada na raport Kalety. „Samorządy podejmują heroiczną walkę”,"Pan minister (Sebastian Kaleta – przyp. red.) czyni olbrzymią szkodę wszystkim tym, którzy są uzależnieni od narkotyków. Wszystkim tym, którzy są po prostu chorzy na AIDS, albo którzy są w grupie ryzyka. Dlatego, że samorządy podejmują heroiczną walkę o to, żeby rozwijać programy profilaktyki – powiedział prezydent Warszawy Rafał Trzaskowski, komentując raport ujawniony przez Kaletę. Wiceminister sprawiedliwości komentując słowa Trzaskowskiego zaznaczył, że ratusz od czasu publikacji raportu nie wydał jakiegokolwiek dementi.","Kaleta ujawnił raport o działalności niektórych organizacji korzystających z dotacji m. st. Warszawy. Wynika z niego, że z publicznych pieniędzy warszawskiego samorządu płynął miliony złotych na fundacje i organizacje, które m.in. promują ideologię LGBT, a także instruują, jak zażywać narkotyki, by akty homoseksualne po ich przyjęciu, tzw. chesmex, były bardziej satysfakcjonujące. Jako pierwszy o raporcie Kalety informował portal tvp.info.  Do raportu odniósł się prezydent stolicy Rafał Trzaskowski w rozmowie z wp.pl. – To niesłychane i przerażające, jeżeli radny formułuje jakieś zarzuty, które są czystą manipulacją, kłamstwem. Niestety się do tego przyzwyczailiśmy ze strony posłów czy radnych PiS. Jeżeli wiceminister sprawiedliwości formułuje zarzuty, które są czystą manipulacją i kłamstwem, to niestety kładzie się to cieniem na powadze urzędu, który sprawuje. Wszystkie zawarte informacje są po prostu czysto manipulacją – ocenił.  Dalej wyjaśniał, że „my prowadzimy wraz z organizacjami pozarządowymi programy, które mają przede wszystkim przeciwdziałać zapadalności na bardzo ciężkie choroby – AIDS, działania profilaktyczne”. W jego opinii najsmutniejsze jest to, że „pan minister czyni olbrzymią szkodę wszystkim tym, którzy są uzależnieni od narkotyków”.  – Wszystkim tym, którzy są po prostu chorzy na AIDS albo którzy są w grupie ryzyka. Dlatego że samorządy podejmują heroiczną walkę o to, żeby rozwijać programy profilaktyki. O to, żeby otoczyć takiej osoby opieką, po to, żeby prowadzić akcje edukacyjne wśród młodzieży, która może zażywać narkotyki – mówił. Dodał też, że wiceminister Kaleta „tworzy taką atmosferę psychozy i czystej manipulacji”.  Słowa Trzaskowskiego skomentował na Twitterze sam Kaleta. Napisał, że „zamiast kontroli w organizacjach, które realizują milionowe projekty, Trzaskowski atakuje mnie za ujawnienie wątpliwości”. „W przyszły poniedziałek kontrola poselska tych wydatków” – dodał.",,
"Komisja Europejska chce, by polski rząd wdrożył zalecenia Komisji Weneckiej","Komisja Europejska chce, by polski rząd „prawidłowo” wdrożył zalecenia Komisji Weneckiej. Jak poinformował w oświadczeniu rzecznik KE Christian Wigand, Komisja dokładnie przeanalizuje opinię KW i uwzględni ją w swojej ocenie.","„Komisja Europejska przyjmuje do wiadomości opinię Komisji Weneckiej w sprawie nowego projektu ustawy o sądownictwie, opublikowaną wczoraj. Ważne jest prawidłowe wdrożenie zaleceń Komisji Weneckiej. Komisja Europejska dokładnie przeanalizuje opinię, która zostanie uwzględniona w jej ocenie” – wskazał Wigand.Komisja Wenecka, organ doradczy Rady Europy, w wydanej w czwartek opinii na temat nowelizacji ustaw sądowych oceniła, że niektóre z zapisów przyjętych przez Sejm mogą być postrzegane jako dalsze osłabienie niezależności sądownictwa w Polsce.",,
"Liczba bojowych ładunków nuklearnych maleje, ale rośnie ryzyko ich użycia","Na początku roku państwa posiadające broń nuklearną posiadały łącznie 13865 bojowych ładunków tego typu broni; ich liczba maleje, ale rośnie ryzyko użycia – wynika z opublikowanego raportu Sztokholmskiego Międzynarodowego Instytutu Badań nad Pokojem (SIPRI).","Według raportu przygotowanego przez szwedzkich ekspertów, dziewięć państw posiadających broń jądrową (USA, Rosja, Wielka Brytania, Francja, Chiny, Indie, Pakistan, Izrael i Korea Północna) miało na początku bieżącego roku 13865 bojowych ładunków nuklearnych. Oznacza to spadek o 600 sztuk względem 2018 roku. Z obecnej liczby bojowych ładunków nuklearnych 3750 gotowych jest do użycia. Ogólny spadek ich liczby związany jest z realizacją przez USA oraz Rosję, na które przypada 93 proc. światowego arsenału broni jądrowej, zawartego w 2010 roku układu New START (o dalszej redukcji i ograniczeniu ofensywnych zbrojeń strategicznych). Jak podkreślają autorzy raportu, porozumienie to przestanie obowiązywać w 2021 roku, a obecnie nie są prowadzone żadne rozmowy na temat jego przedłużenia. – Perspektywa doprowadzenia do negocjacji w sprawie dalszych cieć arsenałów jądrowych USA oraz Rosji staje się coraz mniej prawdopodobna ze względu na polityczne i militarne różnice między tymi krajami – twierdzi Shannon Kile z SIPRI. W ocenie SIPRI zarówno Rosja, jak i USA prowadzą szeroko zakrojone i kosztowne programy wymiany oraz modernizacji głowic jądrowych, a także rakiet i samolotów zdolnych do przenoszenia broni jądrowej. Ponadto zmienia się strategia ich możliwego użycia. – Mamy do czynienia z nową doktryną, która oznacza, że wielkie mocarstwa dopuszczają wykorzystanie arsenału broni jądrowej do walki z bronią konwencjonalną. To zwiększa ryzyko jego wykorzystania. Amerykanie inwestują w bardziej precyzyjne ładunki nuklearne o mniejszej mocy, a w Rosji trwa debata, czy broń jądrowa może zostać użyta do osłabienia konfliktu konwencjonalnego – podkreśla Kile.Jak stwierdza raport SIPRI, pozostałe państwa posiadające arsenały jądrowe odgrywają znacznie mniejsza rolę, ale wszystkie rozwijają swoje systemy broni jądrowej lub deklarują ich modernizację. Chiny, Indie oraz Pakistan zwiększają liczbę bojowych ładunków nuklearnych. –  Indie oraz Pakistan rozbudowują swoje zakłady produkujące materiały rozszczepialne w takim stopniu, że może to doprowadzić do znacznego zwiększenia ich arsenałów jądrowych w ciągu kolejnych 10 lat – zaznacza Kile.W opinii ekspertów Korea Północna wciąż priorytetowo traktuje swój wojskowy program jądrowy, mimo iż w 2018 roku ogłoszono memorandum na testy jądrowe oraz testy pocisków batalistycznych i pocisków dalekiego zasięgu.",,
Relikwie Żłóbka z Rzymu wrócą do Betlejem,"Relikwie Żłóbka, które znajdują się w Bazylice Matki Bożej Większej (Basilica Papale di Santa Maria Maggiore) w Rzymie, wrócą przed Bożym Narodzeniem do Betlejem i tafią do Kościoła Świętej Katarzyny Aleksandryjskiej – poinformowały w piątek władze Autonomii Palestyńskiej.","Burmistrz Betlejem Anton Salman powiedział, że decyzja taka zapadła po niedawnej wizycie prezydenta Autonomii Palestyńskiej Mahmuda Abbasa w Watykanie, podczas której poprosił on papieża Franciszka o zwrócenie fragmentów Żłóbka znajdujących się w Bazylice Matki Bożej Większej – podał Reuters.Watykan jeszcze nie potwierdził tej informacji – pisze agencja – ale członkini palestyńskiej Komisji do spraw Kościołów Amira Hanania powiedziała, że relikwie dotrą do Betlejem 30 listopada.Hanania podkreśliła, że „jest to wydarzenie historyczne”, ponieważ relikwie „wracają do miejsca swego pochodzenia i będą atrakcją dla wierzących z Palestyny i dla turystów z całego świata”.",,
„Bezwzględnie rekomendujemy unikanie...” MSZ odradza podróże na Bliski Wschód,"– Bezwzględnie rekomendujemy unikanie zgromadzeń publicznych, marszów i demonstracji oraz apelujemy o omijanie określonych miejsc między innymi jednostek administracyjnych. Najlepiej pozostawać w kurortach turystycznych i ich nie opuszczać – powiedział wiceminister spraw zagranicznych Piotr Wawrzyk. Jak dodał, sytuacja polityczna w regionie Bliskiego Wschodu „może negatywnie wpływać na bezpieczeństwo przebywających tam osób”.","Ministerstwo Spraw Zagranicznych, w komunikacie zamieszczonym na swojej stronie zaleca unikanie podróży do Iranu, „które nie są konieczne”, w tym turystycznych. Odradza wszelkie podróże do irańskich prowincji Sistan i Beludżystan, a także do części prowincji Kerman na wschód od stolicy regionu.  „Iran jest państwem zagrożonym terroryzmem. Celem ataków mogą być przede wszystkim budynki rządowe, obiekty kultu religijnego oraz atrakcje turystyczne” – czytamy na stronie polskiego MSZ.  Resort zaleca także unikanie podróży do innych państw regionu, między innymi: Iraku, Jordanii, Libanu oraz Izraela - szczególnie do Strefy Gazy i obszarów bezpośrednio z nią graniczących.  Podobny komunikat wystosowało brytyjskie Biuro Spraw Zagranicznych oraz Wspólnoty (The Foreign and Commonwealth Office; FCO). W związku z niestabilną sytuacją w regionie, z lotów do Iranu rezygnują również największe niemieckie linie lotnicze Lufthansa. W wydanym w piątek komunikacie poinformowały, że odwołują loty do i z Teheranu do 20 stycznia włącznie. Tymczasem oferty podróży na Bliski Wschód wciąż są dostępne u polskich touroperatorów. Edyta Romanowska, rzeczniczka prasowa biura Rainbow w rozmowie z PAP przyznała, że „na razie” oferty podróży do Iranu są w sprzedaży. Zaznaczyła, że najbliższy wyjazd jest zaplanowany na 11 lutego.  – Wycieczka jest nadal w sprzedaży i na razie jej nie odwołujemy. Oczywiście jesteśmy bacznymi obserwatorami wszystkich wydarzeń na Bliskim Wschodzie. Na bieżąco śledzimy komunikaty Ministerstwa Spraw Zagranicznych i będziemy postępować tak, aby zapewnić bezpieczeństwo naszym klientom. Grupa lutowa nie została na razie anulowana, dajemy sobie czas na podjęcie decyzji – powiedziała Romanowska.  Rzeczniczka dodała, że na tę chwilę turyści nie rezygnują z wykupionych podróży. – Na razie nie mieliśmy rezygnacji, ale otrzymujemy wiele telefonów od klientów dotyczących tej oferty. Na razie sytuacja nie ma też wpływu na zmianę cen – powiedziała. Romanowska dodała, że w ofercie biura aktualne są także wycieczki do innych państw Bliskiego Wchodu między innymi Emiratów Arabskich. Podróże do Iranu oferuje także ITAKA. Z informacji zamieszczonej na stronie internetowej operatora wynika, że najbliższa podróż zaplanowana jest na 9 lutego. Wyjazd ma potrwać 8 dni; w programie jest m. in. zwiedzanie Shiraz, Persepolis i Isfahan.  W nocy z wtorku na środę z terytorium Iranu wystrzelono ponad 20 pocisków rakietowych na cele Stanów Zjednoczonych w Iraku: bazę wojskową Ain Al-Asad, położoną 160 km na zachód od Bagdadu, oraz bazę w Irbilu, w irackim Kurdystanie na północy kraju. Iran przeprowadził ostrzał rakietowy w odwecie za atak dronów USA w Bagdadzie z 3 stycznia, w którym zginął generał Kasem Sulejmani, dowódca elitarnej irańskiej jednostki wojskowej Al-Kuds. Kilka godzin po zaatakowaniu przez Iran dwóch baz lotniczych w Iraku, w Teheranie doszło do katastrofy ukraińskiego samolotu pasażerskiego. Boeing 737-800 miał wylądować w Kijowie w środę o godzinie 8 czasu lokalnego (godz. 7 w Polsce). W katastrofie zginęło 176 osób, w tym 82 Irańczyków, 63 Kanadyjczyków, 11 Ukraińców, a także obywatele Szwecji, Afganistanu, Wielkiej Brytanii i Niemiec.",,
Koncert na 40–lecie Solidarności na PGE Narodowym. TVP wśród organizatorów,"Wiceminister kultury Jarosław Sellin, prezes TVP Jacek Kurski, wicepremier, minister aktywów państwowych Jacek Sasin oraz przewodniczący NSZZ „Solidarność” Piotr Duda podpisali w  Warszawie list intencyjny ws. organizacji koncertu z okazji 40–lecia powstania NSZZ „Solidarność”.","Do podpisania listu doszło na PGE Narodowym w Warszawie, gdzie na 29 sierpnia zaplanowany jest koncert. Jak podano w liście, sygnatariusze „wyrazili chęć zorganizowania koncertu upamiętniającego tę rocznicę”. W wydarzeniu uczestniczyli także m.in. prezes Grupy Kapitałowej PGE Henryk Baranowski oraz prezes PGE Narodowego Włodzimierz Dola. 40 lat temu, 17 września 1980 r., przedstawiciele Międzyzakładowych Komitetów Założycielskich przyjęli statut, który rozstrzygał powstanie Niezależnego Samorządnego Związku Zawodowego „Solidarność” – jednego ogólnokrajowego związku o strukturze regionalnej. Na czele Krajowej Komisji Porozumiewawczej stanęli: Lech Wałęsa jako przewodniczący oraz Andrzej Gwiazda. Marian Jurczyk został przewodniczącym Zarządu Regionu Pomorze Zachodnie.",,
Przyszedł na antyrządową demonstrację z lwem [WIDEO],"Przez Irak przetacza się fala antyrządowych protestów, tłumionych przez władze. Po tym jak policja zaczęła szczuć demonstrantów psami, jeden z mężczyzn przyszedł na protest z lwem.","Antyrządowe protesty odbywają się w stolicy Bagdadzie, m.in. na placu Tahrir, oraz na południu kraju. Często dochodzi podczas nich do starć i pacyfikacji, siły bezpieczeństwa używają m.in. gumowych kul, ale strzelają też ostrą amunicją.Po tym policja poszczuła manifestantów specjalnie szkolonymi psami, jeden z przeciwników rządu przyszedł na protest w Bagdadzie z lwem. Zwierzę było owinięte iracką flagą. Na nagraniu widać jak najpierw próbuje zaatakować grupkę mężczyzn, ale potem było już spokojne.Protesty nie ustają mimo apeli szyickiego ajatollaha Alego Sistaniego. Duchowny w cotygodniowych piątkowych modłach po raz kolejny wsparł demonstrantów i podkreślił, że żadne z ich żądań nie zostało spełnione. Zaapelował o nową ordynację wyborczą, która – jak mówił – przywróciłaby publiczne zaufanie do systemu i dałaby wyborcom możliwość wyboru „nowych twarzy”.",,
Prezydent Duda po ataku w Iraku: Liczymy na deeskalację i utrzymanie jedności euroatlantyckiej,"W sprawie ostatnich wydarzeń w Iraku działamy spokojnie i z rozwagą, mając na względzie w pierwszej kolejności bezpieczeństwo i interes Polski oraz naszych obywateli – zapewnił prezydent Andrzej Duda. Wyraził też nadzieję na deeskalację konfliktu, a także zlecił BBN monitorowanie sytuacji w ciągłym kontakcie z MON i MSZ, polskim przedstawicielstwem przy NATO oraz miejscowymi placówkami dyplomatycznymi.","„W związku z ostatnimi wydarzeniami w Iraku, Prezydent Rzeczypospolitej Polskiej Andrzej Duda zwrócił się do ministra spraw zagranicznych o udzielenie szczegółowych informacji, a także prowadzi bieżące konsultacje z ekspertami ds. Bliskiego Wschodu” – przekazało BBN w komunikacie.  Jak czytamy dalej, prezydent Duda wyraża nadzieję na deeskalację konfliktu, a także utrzymanie jedności euroatlantyckiej, służącej zapewnieniu stabilności w regionie.  BBN poinformowało również „o braku jakichkolwiek sygnałów wskazujących na wystąpienie zagrożeń dla Polski oraz jej obywateli”. Władze USA potwierdziły, że to siły amerykańskie zniszczyły pociskiem wystrzelonym z bezzałogowca samochód, którym jechali dowódcy.  Minister spraw zagranicznych Iranu Mohammad Dżawad Zarif zagroził, że „USA poniosą odpowiedzialność za wszelkie konsekwencje tego zbójeckiego awanturnictwa”. NATO utrzymuje w Iraku misję szkoleniową, w której uczestniczy polskie wojsko. Polacy odpowiadają za szkolenie irackich żołnierzy w obsłudze i naprawach poradzieckiego sprzętu i uzbrojenia; polski kontyngent wojskowy służy też szkoleniami i doradztwem siłom jordańskim w zwalczaniu tzw. Państwa Islamskiego, działając w ramach globalnej koalicji przeciw IS. Zgodnie z postanowieniem prezydenta liczebność PKW w Iraku może wynieść do 350 żołnierzy i pracowników wojska.",,
W niedzielę obchodzony jest Światowy Dzień Pamięci Ofiar Wypadków Drogowych,"Światowy Dzień Pamięci Ofiar Wypadków Drogowych przypada w trzecią niedzielę listopada, a w tym roku to 17 dzień miesiąca. W Polsce główne obchody odbywają się co roku w Zabawie k. Tarnowa.","Jak przypomniało biuro prasowe Konferencji Episkopatu Polski, pamięć ofiar wypadków drogowych czczona jest w Zabawie koło Tarnowa, miejscu związanym z błogosławioną Karoliną Kózkówną. W tym roku poprzedził je m.in. odbywający się w Bochni program edukacyjny Road Show, który dotyczył bezpieczeństwa na drodze.Do pamięci o ofiarach wypadków drogowych zachęca tego dnia Krajowy Duszpasterz Kierowców ks. dr Marian Midura.– Z całego serca zachęcam wszystkich, proszę i o to się modlę: kierujmy się Miłością na drodze, na każdej drodze naszego życia – zaapelował ks. Midura.Zachęcał też, aby „w sposób szczególny pamiętać tego dnia w modlitwie o tych, którzy zginęli lub doznali obrażeń ciała w wypadkach na drogach, ale także o ich rodzinach i bliskich, przeżywających z tego powodu tragedie rodzinne i osobiste”.Z okazji obchodów od piątku do niedzieli w Sanktuarium Błogosławionej Karoliny Kózkówny w Zabawie trwają rekolekcje z modlitwą o uzdrowienie oraz warsztaty terapeutyczne. Natomiast stowarzyszenie MIVA Polska prowadzi zbiórkę środków na zakup ambulansów do misyjnych szpitali. Dodał, że za sprawą powołanego przy ITS Centrum Usług Motoryzacyjnych dla Osób Niepełnosprawnych pokrzywdzeni w wypadkach mają szansę powrócić do uczestnictwa w ruchu drogowym. – Bez specjalnej, dedykowanej pomocy zazwyczaj nie mają na to szans – ocenił szef ITS.Z danych Komendy Głównej Policji wynika, że w 2018 roku zgłoszono policji 31,7 tys. wypadków drogowych, w których śmierć poniosło 2 862 osoby, a 37 359 osób zostało rannych, z czego prawie 11 tys. odniosło ciężkie obrażenia.Jak przekazało biuro prasowe KEP, Światowy Dzień Pamięci Ofiar Wypadków Drogowych (World Day of Remembrance for Road Crash Victims) został zainicjowany przez angielską organizację Road Peace w 1993 roku. Przez wiele lat znany był jako Europejski Dzień Pamięci. 26 października 2005 r. Zgromadzenie Ogólne ONZ zaprosiło państwa członkowskie i społeczność międzynarodową do obchodzenia trzeciej niedzieli listopada jako corocznego dnia pamięci.Biuro prasowe KEP przypomniało, że w Polsce po raz pierwszy ten dzień obchodzono 19 listopada 2006 r. w Katedrze Polowej w Warszawie. Obchody zorganizowało Krajowe Duszpasterstwo Kierowców.Organizatorami obchodów Światowego Dnia Pamięci Ofiar Wypadków Drogowych w naszym kraju są: związane z Sanktuarium w Zabawie Stowarzyszenie Pomocy Ofiarom Wypadków i Katastrof Komunikacyjnych „Przejście”, Instytut Transportu Samochodowego, Krajowa Rada Bezpieczeństwa Ruchu Drogowego, Centrum Inicjatyw na rzecz poprawy Bezpieczeństwa Ruchu Drogowego. Obchody organizuje również Krajowy Duszpasterz Kierowców i Miva Polska.",,
Poseł Kukiz'15: kwestia wotum nieufności przykrywa reformę służby zdrowia,"– Mamy reformę i totalną zmianę finansowania szpitalnictwa. Wychodzimy z obecnego finansowania kontraktowego, czyli takiego, że pieniądze idą za pacjentem, i przechodzimy na system ryczałtowy. Szpitale dostaną pieniądze z góry. To jest totalna zmiana, rewolucja – podkreślał w „Gościu poranka” poseł Jerzy Kozłowski z Kukiz'15. Kozłowski twierdzi, że konstruktywne wotum nieufności wobec rządu Beaty Szydło od początku było skazane na niepowodzenie i służyło tylko utrwaleniu podziału sceny politycznej między dwie partie. Zamiast tego, jak twierdzi, partie powinny zająć się debatą nt. reformy służby zdrowia, która rozpoczyna się w tym tygodniu w parlamencie.","Wniosek o konstruktywne wotum nieufności wobec rządu Platforma Obywatelska zaprezentowała w piątek, wskazując jako kandydata na premiera Grzegorza Schetynę. Kozłowski uważa, że inicjatywa PO od początku pozbawiona była sensu i służyła jedynie utrwaleniu podziału sceny między PO i PiS. – Niekoniecznie trzeba tkwić w układzie klinczu politycznego, można pracować dla Polaków. Dlatego, jego zdaniem, powinniśmy się zająć omawianą w tym tygodniu w Sejmie reformą finansowania szpitali. – Służba zdrowia jest obszarem, który wymaga gruntownej reformy. W Polsce jest za mało specjalistów, dlatego musimy radykalnie zmienić podejście do młodych lekarzy, dać im możliwość realizacji w Polsce – mówił poseł.",,
Talibowie miękną. Zgodzili się na działalność Czerwonego Krzyża,Talibowie znieśli zakaz działalności Międzynarodowego Komitetu Czerwonego Krzyża w Afganistanie. Jednocześnie przywrócili gwarancje bezpieczeństwa jego personelowi prowadzącemu działalność humanitarną w tym kraju.,"Islamscy fundamentaliści nałożyli zakaz na MKCK i Światową Organizację Zdrowia (WHO) w kwietniu, twierdząc, że organizacje te zajmują się „podejrzanymi działaniami” w ramach prowadzonego programu szczepień.„Emirat Islamski przywraca Międzynarodowemu Komitetowi Czerwonego Krzyża wcześniejsze gwarancje bezpieczeństwa i nakazuje wszystkim mudżahedinom, aby utorowali drogę dla działań ICRC i zwracali uwagę na bezpieczeństwo pracowników i wyposażenie tej organizacji” – napisał w oświadczeniu rzecznik talibski Zabihullah Mudżahid.Media zwracają uwagę, że nie wymienił przy tym Światowej Organizacji Zdrowia, która jest w Afganistanie głównym organizatorem szczepień przeciwko polio. MKCK organizuje w Afganistanie pomoc medyczną, kontroluje warunki w więzieniach, podejmuje zwłoki poległych. Organizacja ta ma w tym kraju około 1600 współpracowników. Wcześniej korzystała z gwarancji bezpieczeństwa wszystkich stron konfliktu, więc działała na terenie całego kraju, także na obszarach kontrolowanych przez talibów, bez eskorty, nie korzystając z pojazdów opancerzonych. Komitet ogłosił zawieszenie swej działalności w kwietniu po utracie gwarancji bezpieczeństwa ze strony talibów.Fundamentaliści kontrolują obecnie ponad połowę z 410 okręgów w Afganistanie.",,
Korea: Ciężki sen o zjednoczeniu,"Podczas niedawnej wizyty w Korei Południowej Donald Trump wraz z towarzyszącym mu prezydentem Korei Południowej Mun Dze-inem odwiedził DMZ, strefę zdemilitaryzowaną, jeden z budzących najwięcej emocji punktów zapalnych na mapie świata. DMZ to obszar przedzielający obie Koree tam, gdzie rozdzieliła je nigdy formalnie niezakończona wojna, ciągnący się przez cały półwysep pas o szerokości czterech kilometrów. Wbrew nazwie naszpikowany bronią (i pełen gotowych do jej użycia żołnierzy) z obu stron konfliktu, dopiero od niedawna stopniowo wycofywaną przez obie strony w ramach ograniczonego resetu we wzajemnych relacjach.","Tu, w leżącym w strefie Panmundżonie, spotykają się przedstawiciele obu państw, czasem, zawsze dramatycznie rzadko w stosunku do potrzeb, członkowie rozdzielonych przez wojnę sprzed ponad pół wieku rodzin, czekających na taką możliwość po kilkadziesiąt lat. Strefa jest też atrakcją turystyczną zwiedzaną przez setki tysięcy turystów. Dla wielu to jedyna możliwość, by chociaż z daleka zobaczyć owianą złowrogą legendą i zamkniętą, choć przecież nie na cztery spusty, Północ. Nie wszystkim wystarcza jednak odwagi, by udać się w jedną z pilnowanych dzień i noc przez bezpiekę wycieczek, inni nie chcą wspierać w ten sposób reżimu, czasem zaś nie są przez dyktaturę mile widziani. Zresztą, cóż, do Seulu dostać się o wiele łatwiej niż do częściowo odciętego od świata Pjongjangu. Korea Północna zarządzana przez dynastię Kimów nazywana jest w skrócie państwem komunistycznym, tak naprawdę jednak oparta jest o własną doktrynę Dżucze, zakładającą całkowitą autarkię państwa. Kimirsenowska Dżucze przez Kim Dzong-ila rozwinięta została o ideologię Songun, czyli pierwszeństwa armii. W sytuacji, gdy samowystarczalność okazała się być gospodarką niedoboru, która w obliczu klęsk żywiołowych doprowadziła do głodu i śmierci kilkuset tysięcy ludzi, armia znajduje się na uprzywilejowanej pozycji przy podziale wciąż brakujących dóbr. Doktryna nuklearna Kim Dzong-una wynika bezpośrednio z Songun i jest jej uwieńczeniem. Sytuacja gospodarcza Północy pozostaje tymczasem zła, chociaż po zawaleniu się w latach 80. systemu pełnego rozdziału dóbr przez państwo i następującej po nim klęskę głodu dopuszczono śladowy handel prywatny, który najlepiej rozwija się tam, gdzie możliwy jest przemyt, a więc w prowincjach położonych najbliżej granicy Chin. Według niektórych sygnałów Kim Dzong-un wykazuje zresztą pewne tendencje reformatorskie, ponoć wysyła nawet swoich ludzi, by podpatrywali rozwiązania gospodarcze funkcjonujące za granicą, przy czym pozostaje to, oczywiście, w sferze spekulacji i plotek. W filmach nielicznych odwiedzających Koreę Północną  youtuberów (w tym Polaka Emila Truszczyńskiego) możemy jednak odnaleźć ślady działającej lokalnej małej gastronomii i innych form handlu. Niestety, według najnowszych informacji w tym roku północ półwyspu znów nawiedziły susze i powodzie, przez które mieszkańcom głód może zajrzeć w oczy. Południe obiecało już olbrzymie dostawy ryżu, można jednak się zastanawiać, czy dramatyczna sytuacja nie wpłynie trochę na postawę reżimu, chcącego uzyskać przynajmniej czasowe złagodzenie sankcji gospodarczych. Bieda w Korei Północnej doprowadziła m. in. do tego, że dziś statystyczny mieszkaniec tego kraju jest o kilka centymetrów niższy od swojego rodaka z Południa. Tymczasem do lat 70. to Północ, choć trudno w to uwierzyć, była bogatszą z dwóch Korei. Gdy doktryna Dżucze zaczynała niedomagać, na południu dokonano olbrzymiego, rozłożonego na wiele lat skoku gospodarczego opartego o system, który moglibyśmy określić miejscową wersją partnerstwa publiczno-prywatnego czy raczej kapitalistyczną wersją gospodarki nakazowo rozdzielczej. Propaganda PRL, uznająca tylko Koreę Północną, w latach 80. z lubością donosiła o kolejnych falach protestów przetaczających się przez wrogie, kapitalistyczne południe półwyspu. Po latach historia w tej sprawie rację przyznaje ówczesnym demonstrantom. W 1980 r. dochodzi do masakry protestujących w mieście Kwangju, która, będąc tłem do przewrotu na szczytach władzy, bardzo przypomina nasz Grudzień’70. Siedem lat później potężne protesty po zamordowaniu opozycyjnego studenta przez policję stają się impulsem do potężnych demonstracji, w efekcie zaś końca dyktatury wojskowej. I mimo że pierwszym wybranym demokratycznie prezydentem okazuje się być jeszcze człowiek tej dyktatury, zmiany są już nieuchronne. Korea Południowa pozostaje jednak państwem o dość niestabilnych sympatiach politycznych; dość wspomnieć, że żaden z prezydentów wybranych po 1988 r., nie pełnił swojej funkcji przez dwie kadencje. Jednym z elementów wciąż zmieniającej się linii politycznej Korei Południowej jest oczywiście stosunek do niebezpiecznego sąsiada. W czasach reżimu sprawa wydawała się prosta, choć po latach okazuje się, że Seul i Pjongjang potrafiły wspólnie dokonywać wymierzonych w siebie nawzajem prowokacji, by w ten sposób wpływać na pożądany dla obu stron wynik wyborów na południu. Mniej więcej od początku obecnego stulecia kluczowym pojęciem stała się tzw. „słoneczna polityka”, którą w pewnym sensie porównać można do naiwnego podejścia części Europy, a przez chwilę i USA, do Putinowskiej Rosji. Prezydenci Kim Da-joung i Roh Moo-hyun w pierwszej dekadzie XXI wieku wychodzili z założenia, że praktycznie bezwarunkowe nawiązanie z północą relacji gospodarczych i kulturalnych doprowadzi do zmiany zachowania reżimu. Po latach Koreańczycy ocenili ten eksperyment jako kosztowną porażkę, z której została tak naprawdę tylko funkcjonująca z przerwami specjalna strefa ekonomiczna Keasong, gdzie pracownicy z Północy pracują dla firm z Południa. Jednak postać prezydenta Roha ma kluczowe znaczenie dla zrozumienia polityki dzisiejszych władz w Seulu. Główna oś podziału w tamtejszej polityce przebiega między prawicowymi, konserwatywnymi stronnictwami, których korzenie wywodzą się z czasów wojskowego autorytaryzmu i pełnej patologii symbiozy polityki i wielkiego biznesu, a lewicującymi demokratami z dawnej opozycji. Prawnikiem zaangażowanym w obronę prześladowanych opozycjonistów był prezydent Roh, zaś Mun Dze-in to jego wieloletni współpracownik i szef kancelarii, dziś często odwołujący się do dziedzictwa byłego szefa. Roh to dla wielu Koreańczyków postać tyleż kontrowersyjna, co kultowa. Z funkcji odszedł w wyniku prawdopodobnie spreparowanych oskarżeń o korupcję, życie zakończył zaś śmiercią samobójczą, której bezpośrednią przyczyną miały być kłopoty ze zdrowiem, lecz również niekończący się atak na prezydenta i jego najbliższych. Aby jednak wykazać, że nie warto do koreańskich podziałów przykładać żadnych polskich miar, trzeba wspomnieć, że zarówno Roh, jak i Mun są katolikami, co mimo rosnącej popularności tego wyznania w Korei Południowej nie jest bynajmniej oczywiste. Obraz uzupełnia fakt, że Mun zastąpił skazaną za korupcję i odsuniętą w atmosferze skandalu prezydent Park Geun-hye, córkę zamordowanego w latach 70. przez szefa własnej ochrony długoletniego prezydenta Park Chung-hee. Afery z jej udziałem przebiły się nawet do mało zainteresowanych sprawami Korei Południowej polskich mediów. Rozmowy z Kim Dzong-unem ograniczają się właściwie do kwestii broni jądrowej, tymczasem brak jakichkolwiek podstaw, by uznać, że jego państwo zrezygnowało ze swojej represyjnej polityki opartej na bezwzględnej i zbiorowej odpowiedzialności wobec przeciwników politycznych reżimu, w tym choćby społeczności chrześcijańskiej.  Prawa człowieka zniknęły jednak zupełnie z agendy, ustępując miejsca obawom o bezpieczeństwo w regionie. Za ewentualny pokój największą cenę zapłacą zapewne ci, których i tak nie widać, choć nie znaczy to, że ich tam nie ma. Ewentualna normalizacja sytuacji, a przynajmniej uspokojenie nastrojów, powodują pytania o możliwość zjednoczenia obu Korei. Formalnie i oficjalnie znajduje się to wśród celów władz obu krajów. Praktycznie jest to jednak przedsięwzięcie bardzo trudne, zważywszy nie tylko na rozbieżne interesy państw Półwyspu Koreańskiego, lecz przede wszystkim skalę różnic społecznych i kulturowych. Nawet uciekinierzy w Korei Północnej, pomimo państwowej pomocy mają duże problemy z aklimatyzacją w nowym kraju. Inny świat, inne problemy, a nawet, w pogłębiającym się stopniu, różnice językowe, przede wszystkim zaś olbrzymi rozdźwięk poziomu życia sprawiają, że wszelkie problemy, które znamy z przypadku zjednoczenia Niemiec, tu pomnożyć można wielokrotnie. Jednym z pomysłów, dla którego trudno jednak wyobrazić sobie akceptację komunistów z Pjongjangu, jest podział Korei Północnej na strefy zarządzane przez poszczególne południowokoreańskie czebole, odpowiadające za włączenie danego obszaru i jego mieszkańców do normalnie funkcjonującej gospodarki. Trudno też spodziewać się zachwytu Chin czy Japonii dla pojawienia się nowego, bardzo silnego gracza w tej części świata, choć trudno powiedzieć, ile czasu po tak gwałtownej zmianie zjednoczona Korea potrzebować będzie, by stanąć na nogi i odzyskać pełnię swego potencjału. Wreszcie – czy mieszkańcy bogatszego, lecz bynajmniej niebędącego mlekiem, miodem i k-popem płynącym rajem na ziemi, targanego wielkim rozwarstwieniem ekonomicznym i mającym problem ze stworzeniem własnej młodzieży szans na godne życie Południa, gotowi będą do wielkiego poświecenia dla ludzi, z którymi coraz mniej ich łączy?",,
Powyborczy impas w Hiszpanii. Socjalistom nie po drodze ze skrajną lewicą,"Kryzys koalicyjny po przedterminowych wyborach parlamentarnych w Hiszpanii. Żądania skrajnie lewicowej partii Podemos zostały uznane za nie do przyjęcia przez premiera Pedro Sancheza i jego Partię Socjalistyczną. Jeśli nie zdobędzie on większości w czwartkowym głosowaniu, kolejne mają odbyć się we wrześniu.","Anonimowy, wysoko postawiony członek Podemos miał powiedzieć agencji Reutera, że partia już przygotowuje się na wrześniowe głosowania.Wiele wskazuje na to, że koalicja nie powstanie, bowiem sama Partia Socjalistyczna zadeklarowała, że nie będzie forsować kandydatury Pedro Sancheza na stanowisko premiera, jeśli nie zdobędzie wotum zaufania.We wtorek hiszpańska izba deputowanych przegłosowała wotum nieufności wobec premiera Pedro Sancheza. Przeciw liderowi Partii Socjalistycznej zagłosowało 170 z 350 posłów. 124 było „za”, a 52 wstrzymało się od głosu.Ugrupowanie Sancheza od kwietniowych wyborów ma w izbie deputowanych 123 miejsca i aby stworzyć rząd, potrzebuje wejść w koalicję. Potencjalny sojusznik – także lewicowa partia Podemos – swoje wsparcie uzależnia od przyznania jej politykom znaczących posad rządowych.",,
Podrywanie to nie zbrodnia. Francuzki odcinają się od ruchu #MeToo,"100 Francuzek, w tym aktorka Catherine Deneuve, podpisało się pod listem w obronie prawa mężczyzn do uwodzenia. – Skandal wokół producenta z USA Harveya Weinsteina zabrnął za daleko – oceniły. Zdaniem feministek to oznaka pogardy wobec ofiar przemocy seksualnej.","– Gwałt jest zbrodnią. Ale uporczywa czy niezręczna próba podrywania nie jest przestępstwem, a szarmanckość – szowinistyczną agresją – czytamy w opublikowanym na portalu dziennika „Le Monde” tekście, pod którym podpisały się francuskie pisarki, aktorki, uczone i dziennikarki.W swym liście kobiety – poruszone „powrotem purytanizmu” i nadejściem feminizmu „nienawidzącego mężczyzn i seksualności” – odcinają się od ruchu #MeToo, narodzonego w związku ze skandalem wokół Weinsteina, którego w ostatnich miesiącach kilkadziesiąt kobiet ze świata filmu i mediów oskarżyło o molestowanie seksualne.– Bronimy wolności do naprzykrzania się, niezbędnej dla wolności seksualnej. Jesteśmy teraz wystarczająco zaniepokojone, by przyznać, że popęd seksualny jest ze swej natury agresywny i dziki, ale jesteśmy także wystarczająco przenikliwe, by nie mylić niezręcznego flirtu z agresją seksualną – uważają m.in. pisarki Catherine Millet i Catherine Robbe-Grillet, a pod tekstem podpisały się, oprócz Deneuve, także dziennikarka Elisabeth Levy i spikerka radiowa, dawna aktorka porno Brigitte Lahaie.Zdaniem tych Francuzek mężczyźni są karani lub zmuszani do odejścia z pracy, „podczas gdy jedynym ich błędem było dotknięcie kolana, próba skradzenia pocałunku, mówienie o sprawach »intymnych« podczas służbowych kolacji czy wysyłanie wiadomości o podtekście seksualnym do kobiety, która nie odwzajemnia zauroczenia”.",,
Prawybory w New Hampshire; nowy faworyt?,"Wśród ekspertów przebywających w New Hampshire, gdzie we wtorek odbędą się kolejne prawybory w Partii Republikańskiej, spekuluje się, że mogą się one okazać trampoliną dla Jona Huntsmana, któremu dotąd nie dawano szans w walce o nominację prezydencką.","Tymczasem najnowsze badania, prowadzone wśród wyborców w New Hampshire,wskazują, że chociaż na czele stawki kandydatów znajduje się wciąż MittRomney z ponad 30 procentami poparcia (choć jest ono już mniejsze niżpoprzednio w tym stanie), na drugim miejscu plasuje się tam kongresmanRon Paul, a na trzecim – właśnie Huntsman. Jego akcje rosną.Szanse byłego ambasadora zwiększa fakt, że w New Hampshire – w odróżnieniu od wielu innych stanów - w republikańskich prawyborach mogą głosować takżewyborcy niezależni, a nawet Demokraci. Wyborcy ci – jak wynika z badań opinii – są zniechęceni skrajnie konserwatywnym stanowiskiem w wielu sprawach takich kandydatów jak Newt Gingrich i Rick Santorum, których prawica u Republikanów lansowała jako alternatywę dla ideologicznie niewyraźnego Romneya.W poniedziałek, w przeddzień prawyborów w New Hampshire, Huntsman odwiedziłm.in. piekarnię Cosby's w Nashua. Rozmawiał z jej pracownikami, ściskał imręce i odpowiadał na pytania dziennikarzy.Przed piekarnią zgromadził się tłum jego fanów, w większości młodych ludzi,którzy przyszli tam z transparentami. Huntsman ma podobny elektorat co RonPaul: dominuje w nim młode pokolenie, konserwatywne w sprawach fiskalnych,ale bardziej liberalne w kwestiach społecznych, a także przeciwnicy wojen,zwolennicy wycofywania sił USA do kraju i redukcji amerykańskich bazwojskowych na świecie.Według sondaży, w przeddzień prawyborów, aż 40 procent mieszkańców NewHampshire nie było zdecydowanych na kogo we wtorek zagłosują. Można więcspodziewać się niespodzianek.",,
Protesty amerykańskiej Polonii przeciw ustawie o restytucji mienia pożydowskiego,"Amerykańska Polonia protestowała przeciw ustawie S. 447, która uprawnia władze Stanów Zjednoczonych do wspierania żydowskich roszczeń. Protesty odbywały się w Nowym Jorku, Chicago, Bostonie, Los Angeles i Filadelfii. Zgodnie z aktem prawnym, podpisanym przez prezydenta Donalda Trumpa, amerykański Kongres będzie kontrolował zwrot żydowskiego mienia pozbawionego spadkobierców, pozostawionego w Polsce po II wojnie światowej.","Protestujący ostrzegali, że przepisy ustawy S. 447 stanowią poważne zagrożenie dla dobra Polski, w tym suwerenności i ekonomicznej przyszłości kraju.Ustawa uprawnia Departament Stanu USA do wspomagania organizacji międzynarodowych, które zrzeszają ofiary Holocaustu. Chodzi o pomoc w odzyskiwaniu żydowskich majątków, do których nie ma spadkobierców. Przepisy zezwalają na działanie w tej sprawie między innymi amerykańskich dyplomatów. Organizatorzy protestu przedstawiają się jako środowisko patriotyczne i nie chcą być utożsamiani z inicjatywami politycznymi. Od akcji dystansuje się Kongres Polonii Amerykańskiej. Jego prezes, Frank Spula, wystosował list w tej sprawie. Napisał między innymi, że „najlepszym sposobemnaprawienia błędu Kongresu Stanów Zjednoczonych jest droga prawna, a nie uliczne protesty”. Poinformował, że polonijna organizacja pracuje nad rezolucją w formie poprawki, która miałaby usunąć Polskę z listy krajów wymienionych w ustawie S. 447.",,
"„Petru zostanie zjedzony przez Schetynę, a później lider PO będzie miał mdłości”","– Widać, że jest kryzys Nowoczesnej. Platforma jest przyjaznym obserwatorem – powiedział w „Minęła 8” Bogusław Sonik z PO. – To nie jest żadne obserwowanie, tylko znęcanie się nad Ryszardem Petru – powiedział Dominik Tarczyński z PiS. – Myślę, że to początek realizacji planu Ryszarda Petru – ocenił Paweł Bejda z PSL i dodał, że efektem będzie powiększające się pęknięcie w Nowoczesnej.","W TVP Info politycy komentowali sytuację w Nowoczesnej oraz odejście z niej Adama Kądzieli, przewodniczącego Forum Młodych Nowoczesnej.  – Widać, że jest kryzys Nowoczesnej. To dość charakterystyczne dla takich partii, które pojawiają się przed wyborami, błyskawicznie wznoszą się w sondażach, a potem następuje załamanie i zjazd – powiedział Bogusław Sonik z PO i dodał, że to także próba sił ugrupowania, czy będzie potrafiło odbić się i pozyskać na nowo wyborców. Pytany o rolę swojej partii stwierdził, że Platforma jest „przyjaznym obserwatorem”. – Idziemy razem do wyborów, więc w naszym interesie jest wzmacniać siłę obu ugrupowań – mówił polityk PO. „Schetyna będzie miał mdłości”Dominik Tarczyński z PiS powiedział, że „Nowoczesna skończy jak Janusz Palikot. A Platforma jak SLD”. – Ryszard Petru zostanie „zjedzony” przez Grzegorza Schetynę, później Schetyna będzie miał mdłości – mówił. – To nie jest żadne obserwowanie, tylko znęcanie się nad Ryszardem Petru – powiedział Tarczyński. Ocenił, że Petru zniszczył Nowoczesną. – Pani Lubnauer już nie ma czasu, żeby te wszystkie straty odbudować – stwierdził. – Petru stał się ze śmiesznego groteskowym politykiem – dodał i ocenił, że po wyborach parlamentarnych Nowoczesnej w Sejmie nie będzie. „PO mówi, czego chce Angela Merkel”Tarczyński zguby PO upatruje w narzuconej narracji. – Narracja jest im narzucana przez tych, którzy są mocodawcami Donalda Tuska. W mojej ocenie w wielu aspektach to są poglądy niemieckie, chociażby jeśli chodzi o euro. To jest uzależnione od tego, co Angela Merkel powie. PO mówi nie to, co chcieliby Polacy, lecz to, czego chce Angela Merkel w tej rozgrywce europejskiej – powiedział Tarczyński.  Paweł Bejda z PSL stwierdził, że Nowoczesną dotyka kryzys. W odejściu Adama Kądzieli  ludowiec widzi porozumienie z Ryszardem Petru. – Myślę, że to początek realizacji planu Ryszarda Petru – powiedział i dodał, że finalnie realizacja planu doprowadzi do powiększającego się pęknięcia w Nowoczesnej.",,
Schetyna: ceną za pokój w Syrii nie będzie Ukraina,"– Nie ma takiego równania, aby kosztem Ukrainy zająć się rozwiązaniem sytuacji w Syrii. Oczywiście przy zaangażowaniu Rosji można doprowadzić do zakończenia konfliktu w Syrii, choć będzie to bardzo trudne – uspokajał szef polskiej dyplomacji Grzegorz Schetyna w „Dziś wieczorem” TVP Info. Po wystąpieniach Baracka Obamy i Władimira Putina na sesji ONZ pojawiły się ostrzeżenia, że ceną za pomoc Rosji w zakończeniu wojny w Syrii, może być pozostawienie Ukrainy samej sobie.","Rosja nie wyklucza przyłączenia się do międzynarodowej koalicji, prowadzącej ataki lotnicze na pozycje Państwa Islamskiego w Syrii. Takie stanowisko przedstawił prezydent Władimir Putin po spotkaniu w siedzibie ONZ w Nowym Jorku z prezydentem USA Barackiem Obamą. Przywódcy, którzy odbyli w poniedziałek ponadpółtoragodzinną rozmowę, zgodzili się, by szukać politycznego rozwiązania dla Syrii. Różnią się jednak ws. przyszłości prezydenta tego kraju. Rosja uważa, że tylko reżym Baszara al-Asada może pokonać ISIS. USA z kolei uważają, że nie uda się osiągnąć stabilność w Syrii z Asadem pozostającym u władzy. W związku z tą różnicą poglądów pojawiły się spekulacje, że Amerykanie, którym najbardziej zależy na pokonaniu islamskich fanatyków, mogą porozumieć się z Rosją, kosztem np. zniesienia sankcji wobec Rosji, nałożonych w związku z aneksją Krymu i wojna we wschodniej Ukrainie. Ruch po stronie RosjiGrzegorz Schetyna uspokajał, że nic nie wskazuje na to, aby Zachód chciał „przehandlować Ukrainę” za spokój na Bliskim Wschodzie. – Nie ma takiego równania, aby kosztem Ukrainy, zająć się rozwiązaniem sytuacji w Syrii. Oczywiście przy zaangażowaniu Rosji można doprowadzić do zakończenia konfliktu w Syrii, choć będzie to bardzo trudne – mówił minister. – Rosja, ale i Chiny, muszą się w pełni zaangażować, aby postawić tamę temu, co się dzieje w Syrii – dodał. Szef polskiej dyplomacji przyznał, że oczekuje jutrzejszego wystąpienia Władimira Putina, licząc, że „będzie to skuteczna inicjatywa ze strony Rosji, która pozwoli rozwiązań konflikt w Syrii”. Putin wraca na salony? Pytany, czy atencja, z jaką przyjmowany jest Władimir Putin w USA, nie oznacza, że jego kraj powraca na międzynarodowe salony, minister zgodził się, że może tak być. – Rosja jest traktowana jako pewnego rodzaju nadzieja na rozwiązanie problemów wynikających z wojny w Syrii. Będzie więc kalkulować i grać w swoją grę, próbując powrócić na najwyższe miejsce w politycy międzynarodowej – mówił. Schetyna zastrzegł jednocześnie, że nie można zapominać o wciąż trudnej sytuacji na Ukrainie.  – Rosjanie muszą w ewidentny sposób zakończyć swój udział w konflikcie na Ukrainie – stwierdził.",,
Znów ogień w ośrodku dla uchodźców. Seria pożarów w Szwecji,"W nocy w Szwecji doszło do pożaru w ośrodku przeznaczonym dla uchodźców w mieście Danderyd, leżącym na północ od Sztokholmu.","Straż pożarna została wezwana około godz. 2 w nocy do budynku dawnego przedszkola w Danderyd, w którym mieli zamieszkać imigranci. Pożar został jednak ugaszony jeszcze przed przyjazdem strażaków. Nikomu nic się nie stało. W połowie listopada do ośrodka miało trafić około 70 obcokrajowców ubiegających się o azyl w Szwecji.We wtorek wieczorem doszło z kolei do próby podpalenia ośrodka w miasteczku Färingtofta na południu Szwecji. Ktoś wrzucił do środka kamień oraz butelkę z łatwopalnym płynem. Od ognia zajął się tylko dywan w sieni.Kilkadziesiąt atakówW Szwecji coraz częściej dochodzi do podpaleń ośrodków dla uchodźców. W ciągu ostatnich kilku miesięcy podpalono lub zniszczono kilkadziesiąt z nich. Urząd do spraw migracji zalecił wręcz gminom nieujawnianie miejsc, w których będą mieszkali imigranci.10-milionowa Szwecja jest jednym z najbardziej zaangażowanych w pomoc dla uchodźców krajów Unii. Władze spodziewają się, że tylko w tym roku wnioski o azyl złoży tam 190 tys. osób. Powoli zaczyna brakować już miejsc noclegowych. Doraźnie imigranci lokowani są w namiotach, halach sportowych, koszarach i więzieniach.",,
"Zwiększymy zaangażowanie wojskowe w Afganistanie? Tak, ale nie bojowe","W razie potrzeby Polska zwiększy zaangażowanie wojskowe w Afganistanie, ale nie będzie ono miało charakteru bojowego – powiedział szef MON. Antoni Macierewicz zaznaczył, że na razie nie ma oczekiwań zwiększenia liczebności polskiego kontyngentu.","Minister, który wrócił z wizyty w USA, powiedział dziennikarzom, że wśród tematów rozmów były działania Korei Północnej, Rosja i „sytuacja na obszarach, na których terroryzm zagraża bezpieczeństwu międzynarodowemu i gdzie USA są zaangażowane”. Szef MON przypomniał, że „jest przygotowywana nowa strategia w ramach której Stany Zjednoczone będą się zwracały o pomoc do innych krajów, w tym do Polski”.– Będziemy rozważali tę kwestię i udział wojsk polskich w niekinetycznych działaniach, chociaż ta kwestia nie została sprecyzowana – zaznaczył. Dodał, że polska propozycja zostanie przedstawiona, „kiedy ze strony Stanów Zjednoczonych zostanie sformułowana precyzyjna potrzeba, kiedy będziemy wiedzieli dokładnie, jak dowództwo Stanów Zjednoczonych na teatrze afgańskim wyobraża sobie niezbędne wsparcie i rozszerzenie polskiego udziału”. Będziemy szkolić i doradzaćMinister podkreślił, że nie chodzi o zaangażowanie w działania bojowe. – Mówimy o udziale niekinetycznym, szkoleniowym, doradczym – powiedział. Pytany o rozważane rozmieszczenie sił pokojowych na Ukrainie, minister obrony narodowej podkreślił, że rozmowy – choć dotyczyły Ukrainy – nie odnosiły się do tej propozycji. Wyraził przekonanie, że gdyby miały one zostać rozmieszczone wzdłuż granicy rosyjsko-ukraińskiej, „to taka możliwość istnieje”. – Gdyby to miała być operacja, która by w jakikolwiek sposób tworzyła chociażby pozór legalizacji zawłaszczenia terytoriów ukraińskich, to oczywiście to nie jest możliwe – dodał. 200 Polaków w Resolute SupportPo zakończeniu w 2014 r. misji bojowej ISAF, w Afganistanie działa natowska misja Resolute Support. Polski kontyngent liczy do 200 żołnierzy i pracowników wojska uczestniczących w projektach szkoleniowo-doradczych na rzecz sił afgańskich. Minister obrony zwrócił też uwagę na dyskusję o reformach w NATO. – Najważniejsze z naszego punktu widzenia, żeby był stały, jasny, sprecyzowany łańcuch dowodzenia, który jeśli chodzi o nasze interesy, powinien opierać się na dowództwie dywizyjnym elbląskim i dowództwie korpuśnym szczecińskim – powiedział. Podkreślił, że sprawa dowództwa w Szczecinie „nie jest już przedmiotem dyskusji, to oczywiste” i zaakceptowane w strukturach NATO. – Sprawa dowództwa wielonarodowej dywizji w Elblągu też jest zaaprobowana, ale jej realizacja będzie zależała od tego, czy uda nam się – a jestem przekonany, że tak – osiągnąć pełną gotowość tego dowództwa w czerwcu przyszłego roku – powiedział minister. Wstępną gotowość dowództwo w Elblągu osiągnęło w tym roku. Szef MON dodał, że na konieczność utworzenia takiego dowództwa wskazało ostanie rosyjsko-białoruskie ćwiczenie Zapad, którego, jak mówił, „jednym z głównych celów był atak na batalionowe grupy bojowe”. Cztery wielonarodowe bataliony NATO zostały rozmieszczone w Estonii, na Litwie, Łotwie i w Polsce dla wzmocnienia wschodniej flanki NATO na mocy postanowienia szczytu sojuszu w Warszawie. Także utworzenie w Elblągu dowództwa Wielonarodowej Dywizji Północny Wschód, w której skład wchodzą bataliony, jest konsekwencją porozumień szczytu.",,
"„Jeśli dyplomacja zawiedzie, rozważymy wszystkie opcje”. Obama po spotkaniu z Merkel","– Nie ma wątpliwości, że Rosja narusza integralność terytorialną Ukrainy i zbroi separatystów – mówił na konferencji prasowej Barack Obama, po rozmowach w Białym Domu z niemiecką kanclerz Angelą Merkel.  Prezydent USA zapewnił, że Stany Zjednoczone będą kontynuowały wysiłki na rzecz pokoju na Ukrainie. – Jeśli dyplomacja zawiedzie rozważymy wszystkie opcje, łącznie z dostawami broni defensywnej dla Ukrainy – podkreślił.","Stany Zjednoczone nie podjęły jeszcze decyzji o dozbrojeniu Ukrainy. Jednak prezydent Barack Obama po rozmowach w Białym Domu z niemiecką kanclerz Angela Merkel przyznał, że jeśli „dyplomacja zawiedzie”, to nie wyklucza militarnej pomocy dla Kijowa. – Możliwość [dostaw – przyp. red.] śmiercionośnej broni obronnej jest jedną z rozważanych opcji. Ale jeszcze nie podjąłem w tym zakresie decyzji. Konsultowałem to nie tylko z Angelą Merkel, ta kwestia będzie jeszcze przedmiotem rozmów z naszymi sojusznikami – powiedział  Obama.    „Oczekiwanie, że Ukraina odeprze rosyjską armię, jest mało realne”  Barack Obama na wspólnej z Angelą Merkel konferencji oświadczył, że liczy na dyplomatyczne rozwiązanie konfliktu rosyjsko-ukraińskiego. Prezydent USA zaznaczył, że perspektywa skuteczności militarnego oporu Ukrainy wobec Rosji jest mało prawdopodobna.  – Angela i ja podkreśliliśmy, że możliwość militarnego rozwiązania tego problemu była zawsze niewielka. Rosja ma bardzo silną armię. Biorąc pod uwagę długość rosyjsko-ukraińskiej granicy oraz historię tych dwóch państw, oczekiwanie, że Ukraina odeprze rosyjską armię jest mało realne – podkreślił Obama. USA deklaruje dalszą pomoc dla Ukrainy   Prezydent USA Barack Obama powiedział, że zgadza się z kanclerz Niemiec Angelą Merkel w sprawie kontynuacji strategii NATO wzmacniania obecności sojuszu w krajach Europy Wschodniej. Amerykański prezydent zapowiedział dalszą pomoc finansową i ekonomiczną dla Ukrainy, wspieranie budowy obronności Kijowa do czasu, gdy Rosja przestanie wspierać separatystów.  „Rosja torpeduje porozumienia z Mińska”   Po poniedziałkowych rozmowach z szefową niemieckiego rządu Obama powiedział także, że Rosja wysłała na terytorium Ukrainy więcej czołgów i artylerii niż stamtąd wycofała.– To jasne, że separatyści i wspierająca ich Rosja torpedują m.in. porozumienia z Mińska. Zamiast wycofywania ze wschodu Ukrainy, rosyjskie wojska nadał tam działają, szkoląc separatystów i pomagając w koordynacji ataków. Zamiast wycofywać swoje siły, Rosja dostarcza tam coraz więcej czołgów, żołnierzy i ciężkiej artylerii. Z rosyjskim wsparciem separatyści zyskują coraz więcej terytoriów i ostrzeliwują cywilne terytoria, burząc wioski i wyganiając Ukraińców z ich domów. To są fakty. Zaznaczył, że Rosja nie może siłą zmieniać kształtu granic w Europie. Dodał, że zgadza się z Merkel co do utrzymania sankcji wobec Rosji. Ostrzegł, że jeśli Kreml będzie kontynuować obrany kurs, pogłębi się międzynarodowa izolacja Rosji.  Merkel: stawką jest „pokojowy porządek w Europie” Angela Merkel podkreśliła, że stawką konfliktu na Ukrainie jest „pokojowy porządek w Europie”. Zaznaczyła, że wraz z prezydentem Francji Francois Hollandem będzie kontynuować dyplomatyczne wysiłki na rzecz pokoju w Donbasie.Kanclerz Niemiec przyznała, że doszło do pewnych niepowodzeń na drodze do osiągnięcia z Rosją dyplomatycznego rozwiązania konfliktu na Ukrainie, ale mimo to nie opowiada się za rozwiązaniem militarnym.",,
Rząd Hiszpanii prosi Watykan o zablokowanie pochówku gen. Franco w katedrze,Hiszpański rząd zwrócił się do Stolicy Apostolskiej z prośbą o zablokowanie pochówku generała Francisco Franco w madryckiej katedrze Almudena. Ponowny pogrzeb jest wynikiem zabiegów gabinetu o usunięcie zwłok dyktatora z mauzoleum wojny domowej w Hiszpanii.,"Jak poinformował w czwartek rząd Pedro Sancheza, wicepremier Carmen Calvo wkrótce uda się do Rzymu, aby omówić m.in. kwestię ponownego pochówku generała Franco. Pod koniec października przedstawicielka rządu w Madrycie miałaby spotkać się z watykańskim sekretarzem stanu kardynałem Pietro Parolinem. Hiszpańscy komentatorzy przypominają, że sprawa ekshumacji Franco i przeniesienia jego zwłok poza mauzoleum wojny domowej była jednym z głównych priorytetów rządzącego od czerwca gabinetu socjalistów. Sanchez uzasadniał wydany w tej sprawie w sierpniu dekret „koniecznością poszanowania ofiar wojny” z lat 1936-1939, spoczywających w Dolinie Poległych (Valle de los Caidos). Ponad 33 tys. zabitych w konflikcie spoczywa tam w sąsiedztwie grobu generała Franco, który zapoczątkował wojnę przewrotem stanu. 13 września br. Kongres Deputowanych Hiszpanii wyraził zgodę na ekshumację i przeniesienie zwłok Franco poza Dolinę Poległych. Głosowanie odbyło się na podstawie dekretu rządu. W piątek grupa ośmiu hiszpańskich eurodeputowanych zaapelowała do papieża Franciszka o zablokowanie pochówku Franco w madryckiej katedrze Almudena. W liście skierowanym do papieża wskazali oni, iż do nowego grobu dyktatora mogą przybywać przedstawiciele skrajnych organizacji prawicowych propagujących ideologię faszystowską. Na początku października arcybiskup Madrytu kardynał Carlos Osoro zadeklarował, że zgadza się na przeniesienie zwłok generała Franco do katedry Almudena. Stwierdził, że nie może przeciwstawić się pochowaniu zwłok generała, gdyż „Kościół przyjmuje wszystkich ludzi”. W ocenie hiszpańskiego historyka Carlosa Garcii istnieje duże prawdopodobieństwo, że Franco spocznie w krypcie madryckiej katedry Almudena. Wyjaśnił, że władzom archidiecezji w Madrycie w praktyce trudno jest odmówić tego pochówku. „Kluczową kwestią w złożeniu zwłok byłego dyktatora w Almudenie jest fakt, że rodzina Franco posiada w krypcie tej świątyni własny grobowiec. Problem stanowi raczej roszczeniowa postawa potomków generała, którzy chcą, aby został on pochowany z honorami państwowymi, a więc m.in. przy dźwiękach hymnu państwowego i honorowych salwach” – powiedział PAP Garcia. Po wydaniu sierpniowego dekretu przez rząd Sancheza kard. Osoro sprzeciwiał się ekshumacji Franco z powodu braku zgody ze strony rodziny dyktatora. Zarzucała ona socjalistycznemu gabinetowi Sancheza chęć zemsty na Franco i próbę zyskania sympatii lewicowego elektoratu. Pod koniec września potomkowie generała wskazali jednak Almudenę jako odpowiednie miejsce dla pochówku generała.",,
„Koalicja PO-PSL swoimi decyzjami doprowadziłaby do takich zdarzeń jak w Paryżu”,"– Opozycja, która wcześniej rządziła, czyli koalicja PO-PSL swoimi decyzjami w konsekwencji, gdyby rządziła dalej, doprowadziłaby do takich właśnie zdarzeń (jak w Paryżu w czasie sylwestra – przyp. red.), bo to oni zgodzili się na to, żeby Polska przyjmowała uchodźców, czytaj: muzułmańskich imigrantów z Afryki Północnej i Bliskiego Wschodu – stwierdził w programie „Minęła 8” TVP info minister spraw wewnętrznych i administracji Mariusz Błaszczak.","Mariusz Błaszczak przypomniał zdarzenie z sylwestrowej nocy w Paryżu, kiedy rozwścieczony tłum imigrantów w brutalny sposób zaatakował policjantkę. Stwierdził również, że przybysze napływający z krajów Afryki Północnej i Bliskiego wschodu „nie integrują się z Europejczykami”. Dodał też, że dzięki decyzji Polaków, którzy w 2015 roku opowiedzieli się za rządem PiS „takich scen w Polsce nie ma”.Premier na WęgrzechOficjalna wizyta w Budapeszcie premiera Morawieckiego była kolejnym tematem rozmowy z ministrem Błaszczakiem. – Rzeczywiście, jeżeli chodzi o relację z Węgrami, to one są bardzo dobre – ocenił Błaszczak w środę na antenie TVP Info.Pytany o to, czego spodziewa się po spotkaniu premierów Polski i Węgier, powiedział, że „potwierdzenia świetnej współpracy”. Przypomniał, że obaj politycy będę ze sobą rozmawiać nie pierwszy raz, ale - jak zauważył - Morawiecki pierwszy raz wystąpi w roli premiera. – Te relacje są dobre, te relacje pokazują, że można zbudować silną pozycję państw w Unii Europejskiej, które wcześniej były skazywane na to, żeby być gdzieś na peryferiach. Tak stało się w przypadku Węgier, tak dzieje się na naszych oczach już od dwóch lat w przypadku Polski – podkreślił szef MSWiA.",,
Trump nie przejmuje się testami rakietowymi Korei Północnej,Przebywający w Japonii prezydent USA Donald Trump zbagatelizował niedawne testy rakietowe Korei Północnej. „To nie jest dla mnie problem” – napisał na Twitterze.,"„Korea Północna wystrzeliła niewielką broń, która zaniepokoiła niektórych moich ludzi, ale nie mnie” – oświadczył Trump. „Jestem przekonany, że Kim Dzon Un dotrzyma swojej obietnicy w sprawie denuklearyzacji” – dodał.Agencje podkreślają, że słowa Trumpa są sprzeczne z tym, co w sobotę powiedział doradca Białego Domu ds. bezpieczeństwa narodowego John Bolton, który stwierdził, że testy rakietowe Pjongjangu stanowią naruszenie rezolucji Rady Bezpieczeństwa ONZ. Bolton dodał, że Waszyngton nie zmieni stanowiska zajętego podczas ostatniego szczytu prezydenta Trumpa i przywódcy Korei Północnej Kim Dzong Una w Hanoi, ale Trump „pozostawia dla Kima drzwi otwarte”.",,
Europoseł PiS: Nie ustąpimy w sprawie reformy sądownictwa,"– Tym razem ustąpić nie możemy – stwierdził w programie „Strefa starcia” eurodeputowany PiS Kosma Złotowski pytany, czy Prawo i Sprawiedliwość ustąpi w sprawie reformy wymiaru sprawiedliwości. Prowadzący program red. Adamczyk przypomniał, że trzy lata temu w wyniku nacisków ze strony instytucji Unii Europejskiej partia rządząca poszła na pewne ustępstwa w sprawie reform.","–  Jeżeli ustąpimy, jeżeli Prawo i Sprawiedliwość stwierdzi, że ustawa, która została właśnie przez Sejm przyjęta zostaje w jakiś sposób wycofana, to oznaczałoby, że w Polsce nie rządzi ani suwerenny Sejm, ani suwerenny parlament, ani suwerenny rząd, tylko kto inny – podkreślił Złotowski odnosząc się do niedawno przyjętej nowelizacji ustaw sądowych, rozszerzających odpowiedzialność dyscyplinarną sędziów. – Pytanie kto – sędziowie, czy też Komisja Europejska? Ani jedno, ani drugie rozwiązanie nie jest dla nas do przyjęcia – podsumował europoseł. W minionym tygodniu sejmowa Komisja Sprawiedliwości i Praw Człowieka negatywnie zaopiniowała uchwałę Senatu o odrzuceniu nowelizacji ustaw sądowych.  Na posiedzeniu plenarnym Sejmu za odrzuceniem uchwały Senatu zagłosowało 234 posłów PiS. Przeciwko odrzuceniu było 211 posłów z: KO, Lewicy oraz PSL-Kukiz'15. Dziewięciu posłów Konfederacji wstrzymało się od głosu.   Nowela czeka teraz na podpis prezydenta Andrzeja Dudy.",,
Putin musiał czekać na prezydenta Chin. Zagrał na fortepianie [WIDEO],"Prezydent Rosji Władimir Putin znany jest z tego, że często spóźnia się na oficjalne spotkania. W niedzielę sam musiał czekać w Pekinie na prezydenta Chin Xi Jinpinga, w jego rezydencji. Oczekiwanie skrócił sobie, grając na fortepianie gospodarza.","Rosyjska telewizja państwowa pokazała Putina grającego fragmenty dwóch piosenek: „Moskiewskie okna” i „Miasto nad wolną Newą”. Oba utwory pochodzą z czasów radzieckich.   Putin przebywa w Pekinie na Forum Pasa i Szlaku, które jest poświęcone chińskiej koncepcji rozbudowy połączeń infrastrukturalnych między Azją a Europą i Afryką.",,
Lotnictwo zaatakowało obiekty Hamasu w Strefie Gazy,"Izraelskie lotnictwo zaatakowało w piątek wieczorem obiekty palestyńskiego ugrupowania Hamas w Strefie Gazy – poinformował rzecznik izraelskich sił powietrznych. Dodał, że atak nastąpił po tym jak z palestyńskiej enklawy wystrzelono rakietę w kierunku Izraela.","Rakieta eksplodowała na otwartym terenie, nie powodując ofiar ani zniszczeń.We wtorek wieczorem izraelska armia poinformowała, że ze Strefy Gazy, kontrolowanej przez Hamas, wystrzelono dwie rakiety, z których jedna została przechwycona przez system obrony przeciwrakietowej Żelazna Kopuła. Nie było doniesień o zniszczeniach bądź ofiarach.W odwecie izraelskie lotnictwo przeprowadziło naloty na kilka obiektów Hamasu w Strefie Gazy. Ich głównym celem były składy amunicji należące do Hamasu.",,
Na pokładzie samolotu do USA bez laptopa? UE żąda pilnych rozmów,"Unia Europejska zażądała pilnych rozmów ze Stanami Zjednoczonymi na temat ewentualnego rozszerzenia na niektóre państwa europejskie amerykańskiego zakazu wnoszenia laptopów na pokład samolotów, lecących do USA – informuje w czwartek Reuters z Brukseli.","Agencja informacyjna powołuje się na pismo, wystosowane przez unijnych komisarzy Violetę Bulc (transport) i Dimitrisa Awramopulosa (migracja, sprawy wewnętrzne i obywatelstwo) do amerykańskich ministrów bezpieczeństwa narodowego i transportu – Johna Kelly'ego i Elaine Chao. Reuters pisze, że jest prawdopodobne, iż administracja Donalda Trumpa rozszerzy wspomniany zakaz, obowiązujący obecnie w przypadku lotów do USA z 10 portów lotniczych na Bliskim Wschodzie, Afryce Północnej i Turcji.  USA uzasadniają ten zakaz obawami, że w urządzeniach elektronicznych zabieranych przez pasażerów na pokład mogą być ukryte bomby. Zgodnie z nowymi zasadami laptopy, tablety, konsole do gier, czytniki książek, przenośne odtwarzacze DVD, aparaty fotograficzne itd. muszą zostać umieszczone w bagażu rejestrowanym. USA wprowadziły ten zakaz w marcu; ich śladem poszła wkrótce Wielka Brytania.",,
"Fejk z byłą minister. „Film sugeruje, że PiS rozstał się ze mną przez protest przeciw 5G”","Polska Strategia 5G powstała pod moim patronatem, zatem nie może być mowy o moim proteście przeciwko tej technologii – napisała w mediach społecznościowych Anna Streżyńska. Była minister cyfryzacji skomentowała nagranie, które opublikowano na platformie YouTube. Zasugerowano w nim – jak zaznacza Streżyńska nieprawdziwą informację – że „PiS rozstał się ze mną z powodu mojego protestu przeciwko technologii 5G”.","Była minister cyfryzacji w rządzie premier Beaty Szydło i Mateusza Morawieckiego w oświadczeniu wydanym na Facebooku napisała, że w zamieszczonym na YouTubie filmie przypisuje się jej słwa, których nigdy nie wypowiedziała.Na nagraniu zasugerowano, że technologia 5G służy „depopulacji ludności” i została wymyślona przez loże masońskie.  Dalej Streżyńska zaznacza, że „Polska jest gotowa na 5G”. „Polska bez nowych technologii pozostanie wyspą archaicznych stosunków gospodarczych i społecznych. Całym swoim życiem pracowałam w UOKiK i UKE nad udostępnieniem ludziom łączności m.in. dla potrzeb społeczeństwa obywatelskiego, wolności słowa, wymiany idei, w Ministerstwo Cyfryzacji dla potrzeb zwiększenia komfortu i decyzyjności w relacjach z władzą i utilities, a także po to, by nasza praca była twórcza, innowacyjna i dawała poczucie sensu i kreatywności” – czytamy we wpisie.Dalej wskazała, że rząd RP „musi czuć się zobowiązany do stałego monitorowania bezpieczeństwa zdrowotnego, niezależnie od tego, czy mówimy o 5G czy o energetyce jądrowej, czy o autonomicznych autach, czy o technologiach opartych na węglu i o kompatybilności elektromagnetycznej suszarek do włosów”.",,
Do Florydy zbliża się huragan Michael. Trwa ewakuacja 120 tys. osób,"Huragan drugiej kategorii Michael zmierza w kierunku południowego wybrzeża Stanów Zjednoczonych. 120 tysięcy osób otrzymało nakaz ewakuacji. Prezydent Donald Trump zapewnia, że służby federalne są przygotowane na nadejście żywiołu.","Znajdujący się nad Zatoką Meksykańską Michael przybiera na sile. Obecnie towarzyszy mu wiatr o prędkości 175 kilometrów na godzinę, ale jego prędkość będzie rosła. Gdy jutro uderzy w zachodnie wybrzeże Florydy, będzie huraganem trzeciej kategorii. Na jego trasie znajdzie się prawdopodobnie 40-tysięczne miasto Panama City oraz szereg mniejszych miejscowości turystycznych. Meteorolodzy ostrzegają nie tylko przed silnym wiatrem, ale też przed trzymetrową falą powodziową, która może zalać przybrzeżne wyspy. „Jesteśmy bardzo dobrze przygotowani, Agencja Zarządzania Kryzysowego jest w pełnej gotowości. Może będziemy mieć szczęście, ale wszystko może się zdarzyć. Jesteśmy przygotowani” – zapewnił prezydent Donald Trump.",,
"Schetyna: solidarność z uchodźcami, ale dobrowolna. „Dodawanie kolejnych liczb nie pomoże”","– Solidarność w kryzysie migracyjnym musi być, ale dobrowolna – tak minister spraw zagranicznych Grzegorz Schetyna skomentował pomysły Komisji Europejskiej, by zmusić kraje UE do przyjmowania uchodźców i przydzielić im obowiązkowe limity.","Bruksela w przyszłym tygodniu przedstawi swój plan rozmieszczenia dodatkowych 120 tys. migrantów w UE. Z nieoficjalnych informacji wynika, że Polska będzie musiała przyjąć w sumie około 10 tysięcy osób. Ta sprawa jest jednym z tematów spotkania unijnych ministrów spraw zagranicznych w Luksemburgu.  Według Grzegorza Schetyny Polska wykaże się solidarnością, ale sama zdecyduje, ilu uchodźców będzie chciała przyjąć. – Wszystko dobrowolne, z argumentami, z przekonywaniem i poczuciem wspólnoty. To jest najważniejsze – powiedział polski minister.   „Nie” dla kwot  Podkreślał, że nie można dyskusji o imigracji ograniczyć do podziału uchodźców. – Jeżeli teraz będziemy dodawać kolejne liczby, to znowu pojawi się następna fala imigrantów i znowu trzeba będzie dodawać, i to niczego nie rozwiąże, bo chętnych do przyjazdu, zwłaszcza imigrantów ekonomicznych, są miliony – mówił.  Podkreślił, że Unia Europejska powinna przygotować strategię walki z kryzysem migracyjnym – zastanowić się, jak zatrzymać falę uchodźców i jak skutecznie przeprowadzać ich rejestrację.",,
Komisja Wenecka chce konsultacji z TK. Trybunał: Merytoryczna ocena w formie orzeczenia,"– Trybunał Konstytucyjny stoi na stanowisku, że jako jedyny organ konstytucyjnie umocowany w Rzeczypospolitej Polskiej do orzekania w sprawach zgodności ustaw z konstytucją nie wypowiada się o ich treści przed dokonaniem merytorycznej oceny w formie orzeczenia – powiedział doktor Bartosz Skwara, kierownik Sekretariatu Biura Służby Prawnej Trybunału Konstytucyjnego.","Na dwudniowe rozmowy w związku z pracami nad przygotowaniem pilnej opinii na temat nowelizacji ustaw sądowych przyjechała w czwartek do Warszawy delegacja Komisji Weneckiej.  O wydanie opinii wystąpił do Komisji – organu doradczego Rady Europy, marszałek Senatu Tomasz Grodzki.  Komisja Wenecka informowała PAP, że jej delegacja wyraziła chęć przeprowadzenia rozmów z przedstawicielami Ministerstwa Sprawiedliwości, Krajowej Rady Sądownictwa, Sądu Najwyższego, Trybunału Konstytucyjnego, Sejmu i Senatu oraz z Rzecznikiem Praw Obywatelskich. Sprawozdawcy Komisji mają się też spotkać ze stowarzyszeniami sędziów.  Jak poinformował w środę Kierownik Sekretariatu Biura Służby Prawnej Trybunału Konstytucyjnego doktor Bartosz Skwara, do Trybunału Konstytucyjnego nie wpłynęło pytanie dotyczące ewentualnego spotkania z przedstawicielami Komisji Weneckiej.  – Trybunał Konstytucyjny stoi na stanowisku, że jako jedyny organ konstytucyjnie umocowany w Rzeczypospolitej Polskiej do orzekania w sprawach zgodności ustaw z konstytucją nie wypowiada się o ich treści przed dokonaniem merytorycznej oceny w formie orzeczenia – powiedział doktor Bartosz Skwara.",,
"„Z Polską należy wejść w autentyczny, a nie pozorowany dialog”","– Polska jest postrzegana jako lider sporej grupy państw oraz duży kraj, z którym należy wejść w autentyczny, a nie pozorowany dialog. Dialog świadomy tego, że istnieją między nami istotne różnice, co do przyszłego kształt UE – mówi Andrzej Przyłębski, ambasador RP w Berlinie. Stosunki polsko-niemieckie będą jednym z tematów programu „Bez retuszu”. Na antenie TVP Info od godz. 21:50.","Gośćmi Michała Adamczyka będą:  historyk Bogdan Musiał, europoseł PiS Zbigniew Kuźmiuk,  ekspert ds. międzynarodowych Jarosław Guzy,  ekspert ds. europejskich Tomasz Krawczyk,  politolog prof. Antoni Dudek,  poseł Nowoczesnej Krzysztof Mieszkowski. – Wizyta pani kanclerz Angeli Merkel to doskonała okazja do pogłębionego omówienia problemów polsko-niemieckich w kontekście europejskim i transatlantyckim. Przygotowanie medialne do wizyty stanowią dwa teksty prasowe, Gerharda Gnaucka w „Die Welt” i Konrada Schullera w „FAZ” (ten drugi po dwugodzinnej rozmowie ze mną), pokazujące, że możliwe jest w Niemczech  inne, bardziej koncyliacyjne rozumienie naszego kraju, znaczenia przemian w nim zachodzących i logicznej polityki nowego rządu – podkreśla Andrzej Przyłębski, ambasador RP w Niemczech.   Traktować Polskę „fair i bez uprzedzeń”    Zamiast krytykować Warszawę, lepiej byłoby postawić na niemiecko-polski dialog, także z polską prawicą – napisał w „Die Welt” Gnauck. Jak zauważa dziennikarz, w ostatnim czasie mnożą się apele z Polski do zagranicznych, w tym niemieckich mediów, by traktować Polskę „fair i bez uprzedzeń”. Odnosząc się do planowanej w lutym wizyty kanclerz Niemiec Angeli Merkel w Polsce, dziennik „Frankfurter Allgemeine Zeitung” napisał z kolei, że jej ewentualne spotkanie z Jarosławem Kaczyńskim może doprowadzić do „pragmatycznego postępu” we wzajemnych relacjach.   „W rozmowach ze mną niemieccy politycy podkreślają teraz bardzo mocno, że wybór Donalda Trumpa na prezydenta USA zawiera ryzyko dla partnerstwa transatlantyckiego i Unia Europejska może to zrównoważyć tylko przez stworzenie zjednoczonej Europy opartej na silnych i sprawnych państwach narodowych” – dodaje ambasador.",,
Kijów nakłada sankcje na Rosjan z „listy Sawczenko”,"Ukraina ogłosiła wprowadzenie sankcji personalnych wobec osób odpowiedzialnych za skazanie ukraińskiej pilotki, ale też reżysera Ołeha Sencowa i działacza społecznego Ołeksandra Kolczenki. Lista obejmuje 84 nazwiska.","Lista będąca spisem osób objętych sankcjami personalnymi i ekonomicznymi została zatwierdzona przez ukraińską Radę Bezpieczeństwa i Obrony oraz podpisana przez prezydenta Petra Poroszenkę.Sankcję wprowadzono między innymi na szefa rosyjskiej Federalnej Służby Bezpieczeństwa Aleksandra Bortnikowa, szefa rosyjskiego Komitetu Śledczego Aleksandra Bastrykina , ale też przywódcę separatystycznej tzw. Ługańskiej Republiki Ludowej Ihora Płotnickiego, czy prokurator Krymu Natalię Pokłonską.Kijów uważa te osoby za odpowiedzialne za wydania bezprawnych wyroków oraz inne przestępstwa wobec Sawczenko, Sencowa i Kolczenki. KontynuacjaUkraina już wcześniej nałożyła gospodarcze oraz inne restrykcje na ponad 400 rosyjskich obywateli i firm jako reakcję na zaanektowanie przez Rosję Krymu w marcu 2014 roku oraz jej udział w konflikcie w obwodach donieckim i ługańskim.Ukraińska lotniczka Nadia Sawczenko została skazana na 22 lata łagru za rzekomy udział w zabójstwie rosyjskich dziennikarzy w Donbasie. Reżyser usłyszał wyrok 20 lat łagru za rzekome przygotowywanie zamachów na Krymie oraz między innymi zniszczenie pomniku Lenina. Rzekomy terroryzm przypisano również Kolczence, którego skazano na 10 lat łagru.",,
Eksplozje w Bagdadzie w „zielonej strefie”,"Dwie lub trzy rakiety typu Katiusza spadły w środę późnym wieczorem w Bagdadzie, na dzielnicę rządowo-dyplomatyczną, zwaną potocznie Zieloną Strefą. Jak poinformowały irackie źródła bezpieczeństwa, atak nie spowodował ofiar. W mieście słychać syreny przeciwlotnicze.","Iracka telewizja podała, że w mieście było słychać eksplozje i syreny alarmowe. Co najmniej jedna z rakiet spadła w odległości około 100 metrów od ambasady USA. Na razie nikt nie przyznał się do ataku.Według dostępnych informacji w ataku rakietowym na dzielnicę rządowo-dyplomatyczną w stolicy Iraku, Bagdadzie, nikt nie ucierpiał – poinformowało w nocy ze środy na czwartek Ministerstwo Spraw Zagranicznych. Resort zapewnił, że monitoruje sytuację w Iraku i na Bliskim Wschodzie i zachęcił do śledzenia komunikatów.Na swej stronie internetowej ministerstwo apeluje o zachowanie ostrożności podczas pobytu w Iraku. „Od początku 2020 r. na Bliskim Wschodzie utrzymuje się bardzo napięta sytuacja polityczna, która może wpływać negatywnie na bezpieczeństwo przebywających tam osób. MSZ rekomenduje bezwzględne unikanie zgromadzeń publicznych, marszów i demonstracji oraz apeluje o omijanie okolic baz i obiektów wojskowych w Iraku. MSZ zaleca uważne śledzenie sytuacji politycznej w Iraku zarówno przebywając na miejscu, jak i planując tam podróż” – podano.Silnie ufortyfikowana Zielona Strefa powstała w 2003 r. Obejmuje obszar 10 km kwadratowych. Znajduje się tu wiele urzędów państwowych i zagranicznych ambasad, w tym USA oraz Wielkiej Brytanii. Na terenie tej drugiej swoją siedzibę ma również ambasada RP. W ostatnich miesiącach i latach Zielona Strefa była często celem podobnych ataków rakietowych. Trzeci atakBył to trzeci ostrzał rakietowy tej dzielnicy od czasu zabicia w Bagdadzie w nocy z czwartku na piątek przez siły USA irańskiego generała Kasema Sulejmaniego.W odwecie, w nocy z wtorku na środę, z terytorium Iranu wystrzelono ponad 20 pocisków rakietowych na cele w Iraku należące do dowodzonej przez USA międzynarodowej koalicji walczącej z Państwem Islamskim – bazę wojskową Ain Al-Asad, położoną 160 km na zachód od Bagdadu, oraz bazę w Irbilu, w irackim Kurdystanie na północy kraju.– Iran zemścił się za śmierć generała Kasema Sulejmaniego i nie zamierza podejmować nowych działań wojskowych, jeśli nie będzie agresji ze strony Stanów Zjednoczonych – oświadczył w Nowym Jorku ambasador Iranu przy ONZ Madżid Tacht Rawanczi.„Iran wysyła wiadomości do sojuszniczych milicji”Jak poinformował wiceprezydent USA Mike Penc, otrzymuje zachęcające informacje wywiadowcze, że Iran wysyła wiadomości do sojuszniczych milicji, aby te nie atakowały amerykańskich celów i cywilów. – Mamy nadzieję, że ta wiadomość zostanie potwierdzona – oświadczył Pence w wywiadzie dla stacji CBS News.Trump zapowiada sankcjePrezydent USA Donald Trump oświadczył w środę, że po po ataku Iranu na amerykańskie bazy w Iraku nie ma ofiar śmiertelnych ani znacznych strat. Trump nie zagroził w bezpośredni sposób operacją wojskową wymierzoną w Iran, ocenił też – jak zauważył agencja Reutera – że „wygląda na to, iż Iran wycofuje się” z konfrontacji.",,
„To wyraz troski o Kościół”. Jest petycja przeciw pochowaniu abp. Paetza w katedrze,"Powstała petycja przeciw pochowaniu zmarłego niedawno abp. Juliusza Paetza w poznańskiej katedrze. Jak powiedział w rozmowie z portalem tvp.info ks. Daniel Wachowiak, jeden z inicjatorów petycji, jest ona „wyrazem potężnej troski o Kościół, ale też sygnałem, że nam, także przedstawicielom poznańskiego duchowieństwa, nie jest to obojętne”.","– Petycja jest Wyrazem naszej prośby, by sprawa abp Paetza została odpowiednio przez Kościół potraktowana. Jego śmierć spowodowała, że ta rana znów wybuchła i będzie wybuchała nadal – mówił ks. Wachowiak. Jak dodał, wyraz troski jest skierowany do abp Gądeckiego. Abp Juliusz Paetz zmarł w piątek.  23 lutego 2002 r. w „Rzeczpospolitej” ukazał się artykuł „Grzech w pałacu arcybiskupim”, w którym napisano, że arcybiskup Paetz molestował seksualnie kleryków i księży. Dziennik twierdził, że o skłonnościach homoseksualnych hierarchy było wiadomo od co najmniej dwóch lat, a władze kościelne nie reagowały.",,
Rosja rozszerza listę sankcji i szantażuje Ukrainę. „Zdecydowaliśmy się dać Kijowowi trochę czasu”,"Albania, Czarnogóra, Liechtenstein i Islandia. To nowe kraje, od których Rosja nie będzie kupować żywności – powiedział Dmitrij Miedwiediew. Premier Rosji ostrzegł też Kijów i zaznaczył, że jeśli umowa stowarzyszeniowa między Kijowem, a Unią Europejską wejdzie w życie, to zakaz importu obejmie także Ukrainę.","– Teraz do państw Unii Europejskiej, Australii, Kanady, Norwegii i Stanów Zjednoczonych dodajemy kilka krajów, a mianowicie: Albanię, Czarnogórę, Islandię oraz Liechtenstein – oświadczył w Moskwie premier Dmitrij Miedwiediew.Specjalnie warunki Rosja przedstawiła Kijowowi. – Jeśli chodzi o Ukrainę, to zakaz importu produktów rolnych wejdzie w życie tylko w przypadku przyjęcia przez rząd umowy stowarzyszeniowej z UE, którą Kijów podpisał w czerwcu ubiegłego roku – powiedział premier.– Zdecydowaliśmy się dać Ukrainie trochę dodatkowego czasu, aż do stycznia 2016 r., na decyzję w sprawie gospodarczych regulacji – dodał Miedwiediew.  Sankcje i embargo  Rok temu UE, USA i Kanada wspólnie nałożyły sankcje na rosyjskie banki państwowe, koncerny naftowe i zbrojeniowe. Była to reakcja na aneksję Krymu oraz zaangażowanie Moskwy w konflikt w Donbasie. W odpowiedzi Kreml zakazał importu owoców, warzyw, mięsa, drobiu, mleka i nabiału z państw zachodnich. Łączna wartość zablokowanych produktów wynosi 9 mld dol.",,
Kradzież w siedzibie rządu w Sztokholmie. Zniknęły pistolety i naboje,"Z siedziby szwedzkiego rządu w Sztokholmie skradziono broń i amunicję. Jak informuje gazeta „Dagens Juridik”, z szafy pancernej rządowej kancelarii zniknęło sześć pistoletów Glock i 300 naboi.","W rządowym budynku w Rosenbad, w centrum Sztokholmu, znajduje się siedziba premiera, a także kilku ministrów.  Jak oświadczyli urzędnicy dziennikarzom gazety – broń była przechowywana na wypadek „niespodziewanych sytuacji”, na przykład ataku terrorystycznego. Policja potwierdza fakt kradzieży, nie chce jednak ujawnić, kiedy do niej doszło.  Śledztwu w tej sprawie nadano najwyższy priorytet.",,
Putin zlecił wprowadzenie nowych sankcji gospodarczych wobec Ukrainy,Prezydent Rosji Władimir Putin podpisał dekret przewidujący wprowadzenie „specjalnych środków ekonomicznych” wobec Ukrainy w odpowiedzi na jej „nieprzyjazne działania”. Będą to nowe restrykcje i mają być one dopiero opracowane przez rząd Rosji.,"Zgodnie z poleceniem zawartym w dekrecie należy także opracować jeszcze wykaz osób prawnych i fizycznych, które zostaną objęte sankcjami. Dokument podpisany przez Putina głosi, że działania podjęte przez Rosję są odpowiedzią na „nieprzyjazne” kroki ze strony Ukrainy wobec firm i obywateli rosyjskich i że celem jest ochrona interesów narodowych Rosji. Dekret odwołuje się do przyjętej przez Rosję ustawy, która mówi o możliwej odpowiedzi władz w Moskwie na „nieprzyjazne działania Stanów Zjednoczonych i innych obcych państw”. Ustawa ta przewiduje takie kroki odwetowe, jak przerwanie lub zawieszenie współpracy, wprowadzenie zakazu na wwożenie do Rosji takich czy innych towarów czy też na ich import z Rosji. Latem tego Putin podpisał dekret o przedłużeniu do końca 2019 r. embarga na dostawy produktów żywnościowych z Ukrainy. Embargo żywnościowe dotyczy także krajów UE. Rosja wprowadziła je w reakcji na sankcje ogłoszone wobec niej przez Zachód po dokonanej w 2014 r. nielegalnej aneksji Krymu.",,
Kaczyński: Pleszew symbolizuje oszustwo wyborcze oferowane przez PO,"Wypowiedź Rafała Grupińskiego (PO) o tym, że Platforma Obywatelska nie mówi nic w kampanii o legalizacji związków partnerskich, bo wyrzucono by ją z Pleszewa spowodowała, że Pleszew symbolizuje oszustwo wyborcze oferowane przez PO – ocenił w piątek prezes PiS Jarosław Kaczyński.","W porannym wywiadzie dla radiowych „Sygnałów Dnia” Kaczyński powiedział, że „gdyby Platforma Obywatelska mówiła wszystko, co chce zrobić w Polsce tak zupełnie szczerze, to w bardzo wielu innych miejscach byłaby przepędzona, nie wyłączając z tego wcale wielkich miast”. W jego ocenie Pleszew bez swojej winy po wypowiedzi Grupińskiego stał się symbolem prowincji, ale stał się też „symbolem polityki rozumianej jako jedna wielka manipulacja, albo po prostu – mówiąc prościej – jako jedno wielkie oszustwo”. – Jedno wielkie oszustwo, polegające na tym, że się nie mówi obywatelom o co naprawdę chodzi, do czego się naprawdę dąży, a wtedy – przy takiej polityce – demokracja traci sens. Gdyby wszystkie formacje robiły to samo, to w gruncie rzeczy akt wyborczy nic by nie znaczył – tłumaczył szef PiS.",,
Prezes TVP o „lamentach nad złamaniem monopolu informacyjnego w Polsce”,"Szef klubu Platforma Obywatelska-Koalicja Obywatelska Sławomir Neumann oświadczył, że jego ugrupowanie rozważa zakończenie bojkotu TVP. „Dziękuję za potwierdzenie, że TVP jest gigantem oglądalności” – napisał na Twitterze prezes Telewizji Polskiej Jacek Kurski.","Politycy PO od stycznia bojkotują programy TVP. Jednocześnie politycy i osoby związane z tym ugrupowaniem twierdzą, że Telewizja Polska miała wpływ na wynik ostatnich wyborów do Parlamentu Europejskiego, które zakończyły się wysokim zwycięstwem PiS-u.–  Zastanawiamy się, czy trzeba być może to znieść (bojkot – przyp. red.) i iść się bić także na tamtym polu – powiedział na antenie Radia ZET przewodniczący Neumann.Prezes TVP opublikował na Twitterze to nagranie oraz wypowiedzi innych także polityków i działaczy opozycji. – Prawo i Sprawiedliwość wygrało dlatego, że tym, co sprzyja im oprócz socjalnych transferów, są niestety media publiczne. Powiedziałabym, że cichym zwycięzcą tych wyborów jest Jacek Kurski – mówiła w jednym z udostępnionych wywiadów szefowa Nowoczesnej Katarzyna Lubnauer. „Posłuchajcie lamentów nad złamaniem monopolu informacyjnego w Polsce” – skomentował na Twitterze prezes TVP. Jacek Kurski przypomniał też wypowiedź szefa Rady Europejskiej Donalda Tuska, który komentując wynik wyborczy Koalicji Obywatelskiej ocenił go „wysoko”, chociaż nie ma ona – dowodził – „mediów publicznych”. – Wyborcza przewaga PiS-u jest zrozumiała. Nie budzi mojego zdziwienia, choć mówię to bez satysfakcji. Moje serce biło dla kolegów i koleżanek z opozycji – przekonywał. „Tomaszu Lisie, Donaldzie Tusku, Katarzyno Lubnauer, Władysławie Kosiniaku-Kamyszu, Grzegorzu Schetyno, Radosławie Sikorski, Leszku Millerze etc. dziękuję za potwierdzenie, jak ważna dla pluralizmu i wolności wyborczej w Polsce jest TVP i jakim jest gigantem oglądalności” – napisał na Twitterze prezes Kurski.Odniósł się także do zarzutów opozycji o rzekomą niską oglądalność Telewizji Polskiej. „Czy jest już comiesięczny wirtualny raport, że nikt nie ogląda TVP?” – dopytywał.",,
Rusza projekt „Śląski Tucznik”. Rolnicy chcą przywrócić wieprzowinie dawny smak,"Kilkunastu hodowców świń rozpoczęło projekt „Śląski Tucznik”. Jego celem jest wprowadzenie na rynek mięsa wieprzowego mającego wysokie walory żywieniowe i smak znany z domowych wyrobów sprzed wielu lat. W hodowli, do paszy dodaje się specjalną kompozycję ziół.","Program „Śląski Tucznik”, w którego promocję chce zaangażować się samorząd województwa opolskiego i Opolski Ośrodek Doradztwa Rolniczego w Łosiowie, polega na odpowiednim doborze krzyżówek tuczników oraz specjalnej diecie, w której wykorzystuje się m.in. zioła i przyprawy mające wpływ na walory odżywcze mięsa. Założyciel spółdzielni „Opolskie Fermy Trzody” Rafał Duś, w rozmowie z PAP przyznał, że na pomysł przywrócenia mięsa o walorach smakowych podobnych do tych sprzed wielu lat wpadł przypadkiem, gdy do karmy dla swoich zwierząt zaczął dodawać różnego rodzaju zioła.  – Okazało się, że mięso wyprodukowane przy udziale ziół nie tylko ma zupełnie inny smak, ale też inaczej się zachowuje na patelni. Przede wszystkim jest w nim mniej wody, której miejsce zajmuje tłuszcz śródmięśniowy - nośnik smaku odpowiedzialny także za kruchość mięsa. Trochę czasu nam zajęło ustalenie odpowiedniej mieszanki, którą dodajemy do pasz, ale efekt został osiągnięty. Mamy szynkę, która smakuje jak ta, znana starszemu pokoleniu z czasów jego dzieciństwa – zapewnia Duś.  Dzisiaj hodowcy działający w ramach spółdzielni stosują już specjalną mieszankę ziołową, w skład której wchodzi m.in. czosnek, rozmaryn i szałwia. Po uzyskaniu powtarzalnych wyników w hodowli, zdecydowali się na poddanie wytworzonego według ich sposobu mięsa pod ocenę naukowców. Pierwsze badania mięsa wytwarzanego w ramach projektu „Śląski Tucznik” przeprowadził prof. dr hab. inż. Władysław Migdał z Katedry Przetwórstwa Produktów Zwierzęcych Uniwersytetu Rolniczego w Krakowie.",,
Miedwiediew: jest nowa zimna wojna między Rosją i Zachodem. Duda:  Rosja próbuje podważyć ład w Europie,"Wzrost napięcia między Rosją a Zachodem doprowadził do „nowej zimnej wojny” – przyznał rosyjski premier Dmitrij Miedwiediew. Podczas konferencji bezpieczeństwa w Monachium przekonywał, że Kreml „prawie codziennie jest oskarżana o groźby pod adresem NATO, Europy, Stanów Zjednoczonych lub innych krajów” i że to Zachód odpowiada za pogorszenie stosunków. Prezydent Andrzej Duda ocenił, że Rosja próbuje podważyć ład w Europie, kiedy mówi o powrocie do zimnej wojny.","Premier przestawił rosyjski punkt widzenia na sytuację międzynarodową. – Relacje między Unią Europejską a Rosją są zepsute, na Ukrainie toczy się wojna domowa – wypalił. Skrytykował też NATO, Europę i Amerykę za przedstawianie Rosji jako największego zagrożenia dla pokoju. – Prawdziwe zagrożenia są gdzie indziej – ocenił, wskazując na Ukrainę, Bałkany, Mołdawię i terroryzm.Komentując wydarzenia w Syrii Miedwiediew zapewnił, że jego kraj nie bombarduje tam żadnych celów cywilnych. – Nie ma na to dowodów. To po prostu nieprawda – odrzucił oskarżenia. Przekonywał, że Rosja nie ma Syrii „żadnych ukrytych celów”. – Bronimy jedynie swojego narodowego interesu – tłumaczył.Niszczą wysiłki?W konfrontacyjnym tonie rosyjskim premier stwierdził, że oskarżenia iż Rosja nie chce współpracować z Zachodem są „śmieszne”. Szef NATO dowodził wcześniej, że prowadzone przez Moskwę bombardowania w Syrii niszczą wysiłki społeczności międzynarodowej, by zakończyć wojnę domową.W przemówieniu na konferencji w stolicy Bawarii premier Francji Manuel Valls zaapelował do Rosji o wstrzymanie nalotów na cele związane z umiarkowaną opozycją oraz cywilami w Syrii. – To niezwykle istotne, by móc wynegocjować pokój w tym kraju – podkreślił.Pomagają AsadowiW październiku ubiegłego roku rosyjskie siły powietrzne rozpoczęły operację w Syrii. Moskwa zapewnia, że celem jest zwalczanie dżihadystów, ale Zachód dowodzi, że pozorem walki z tzw. Państwem Islamskim atakowani są przede wszystkim przeciwnicy polityczni prezydenta Syrii Baszara al-Asada, sojusznika Rosji.Ostatnie naloty na Aleppo doprowadziły do kolejnego exodusu mieszkańców regionu. ONZ poinformowała, że około 50 tysięcy uchodźców ruszyło w kierunku Turcji. Komentarz prezydenta Dudy    Przebywający w Monachium prezydent  Andrzej Duda ocenił, że Rosja próbuje podważyć ład w Europie, kiedy mówi o powrocie do zimnej wojny. Prezydent chce, by w Europie Środkowo-Wschodniej znalazły się stałe bazy sprzętowe NATO, a obecność rotacyjna sił Sojuszu w praktyce oznaczała obecność stałą.  Polski prezydent uważa, że biorąc pod uwagę ostatnie działania zbrojne Rosji o charakterze ofensywnym, które „niewątpliwie mają charakter pewnego działania imperialnego”, Rosja, mówiąc o powrocie do zimnej wojny, mówi o własnych działaniach. W tym kontekście wymienił: zaangażowanie sił rosyjskich w wojnę w Syrii i agresję na Ukrainę, „wręcz prowokacyjne ćwiczenia” wojskowe u granic NATO, dozbrajanie wojsk w obwodzie kaliningradzkim i rozmieszczanie tam nowych rakiet.  – Rosja mówi o tym, że wraca do retoryki zimnowojennej, wraca do zimnej wojny, co oznacza, że próbuje podważyć ład, który ukształtował się w Europie – dodał. – To jest właśnie to, wobec czego cała wspólnota światowa, zwłaszcza w aspekcie naruszania prawa międzynarodowego, powinna w sposób zdecydowany powiedzieć NIE – podkreślił Duda. Dodał, że powinno się to spotkać z adekwatną reakcją UE i NATO. Jak mówił, jest to kwestia sankcji i zdecydowanej polityki.  Prezydent podkreślił, że z Rosją należy prowadzić dialog, ale musi on być konstruktywny, „realizowany z pozycji partnerskiej”. Ocenił także, że tylko rzeczywista obecność sił Sojuszu Północnoatlantyckiego może zapewnić skuteczną politykę odstraszania, która zapobiegnie dalszym imperialnym działaniom ze strony Rosji.",,
Były wiceprezydent USA przytulił na spotkaniu związkowca. „Miałem jego pozwolenie”,"Były wiceprezydent USA Joe Biden, któremu kilka kobiet zarzuca, że czuły się niekomfortowo za sprawą jego gestów, zapewnił, że nigdy nie chciał, żeby ktokolwiek źle poczuł się z powodu jego dotyku. – Przepraszam, że nie miałem lepszego wyczucia – powiedział na spotkaniu z przedstawicielami związkowcow i zaczął obejmować znajdujące się tam osoby.","– Jeśli sprawiłem, że ktokolwiek poczuł się niekomfortowo, bardzo mi przykro z tego powodu. Nigdy nie było to moją intencją, nigdy, przenigdy – powiedział były  wiceprezydent dziennikarzom po przemówieniu, które wygłosił w Waszyngtonie na spotkaniu ze związkiem zawodowym pracowników przemysłu elektrycznego IBEW.  – Przepraszam, że nie miałem lepszego wyczucia. Nie przepraszam za moje intencje. Nie przepraszam za nic, co kiedykolwiek zrobiłem – nigdy nie wykazałem braku szacunku specjalnie, wobec mężczyzny czy kobiety – dodał.  Wcześniej, podczas przemówienia, Biden zażartował, że „miał pozwolenie”, żeby przytulić przewodniczącego IBEW Lonniego Stephensona. Przyjaźnie nastawiona, w większości męska publiczność zareagowała śmiechem – relacjonuje agencja Reutera. Podobny żart Biden rzucił, gdy na scenę weszły zaproszone dzieci uczestników spotkania, a on objął jednego z chłopców ramieniem.  Ostatnio kilka kobiet skarżyło się, że w czasie wydarzeń politycznych Biden dotykał ich w nieodpowiedni sposób.  W środę na Twitterze Biden opublikował nagranie, w którym wyjaśniał, że politykę postrzegał zawsze jako „nawiązywanie kontaktów""” pełne „wymian uścisków dłoni, kładzenia ręki na ramieniu czy przytulania”. Dodał jednak, że słyszy, co mówią ci, którzy czują się z tym niekomfortowo, i obiecał, że chociaż jego postrzeganie polityki się nie zmieni, „będzie bardziej uważny i będzie miał większy szacunek dla cudzej przestrzeni osobistej”.",,
Trzy miliony Syryjczyków będą mogły wrócić do strefy bezpieczeństwa,Do strefy bezpieczeństwa w północnej Syrii mogą powrócić 3 mln Syryjczyków – powiedział prezydent Turcji Recep Tayyip Erdogan podczas poniedziałkowego spotkania z prezydentami Iranu i Rosji –  Hasanem Rowhanim i Władimirem Putinem. Rozmowy dotyczyły m.in. sytuacji w syryjskiej prowincji Idlib.,"Erdogan powiedział, że jeśli bezpieczna strefa w północnej Syrii zostanie rozszerzona i będzie obejmować tereny od tureckiej granicy po prowincję Dajr az-Zaur przy granicy z Irakiem i ar-Rakkę, dawną stolicę Państwa Islamskiego (IS), to pomieści ona do trzech milionów syryjskich uchodźców.Dodał też, że wspieranie w tym regionie zbrojnych ugrupowań „pod pretekstem walki z Państwem Islamskim jest nie do zaakceptowania, a prawdziwym zagrożeniem w Syrii jest kurdyjska milicja Ludowe Jednostki Samoobrony (YPG)”.USA wspierają w Syrii YPG, które Ankara uważa za organizację terrorystyczną będącą przedłużeniem zdelegalizowanej w Turcji separatystycznej Partii Pracujących Kurdystanu (PKK). Jednak dla Waszyngtonu kurdyjskie milicje są głównym sprzymierzeńcem w walce z IS w Syrii.Erdogan ocenił, że rozmowy turecko-irańsko-rosyjskie mają szanse doprowadzić do trwałego pokoju w Syrii, a ustalenia podjęte na szczycie eliminują przeszkody, które stały na drodze do stworzenia syryjskiej komisji konstytucyjnej. Jego rozmówcy nie komentowali szeroko spotkania; Putin i Rowhani powiedzieli, że jedynym możliwym rozwiązaniem konfliktu w Syrii jest porozumienie polityczne.Przed spotkaniem w Ankarze pojawiły się ponownie obawy, że ofensywa syryjskich sił rządowych w Idlibie, wspierana przez Rosjan, może doprowadzić do powstanie kolejnej fali uchodźców, która będzie się starała przedostać do Turcji. „Proporcjonalna odpowiedź”Putin poinformował, że przywódcy nie poruszyli tematu sobotnich ataków na saudyjskie rafinerie naftowe, jednak odniósł się do nich Rowhani, który nazwał je proporcjonalną odpowiedzią „narodu jemeńskiego” na ataki sunnickiej koalicji, która – pod wodzą Saudyjczyków – prowadzi wojnę z jemeńską milicją Huti, wspieraną przez szyicki Iran.Wspierane przez Iran szyickie milicje Huti przyznały się do przeprowadzenia tego ataku, ale zarówno USA jak i Saudyjczycy uważają, że stał za nim Teheran.W czwartek w przemówieniu wygłoszonym do przedstawicieli swojej Partii Sprawiedliwości i Rozwoju (AKP), Erdogan powiedział, że Turcja może być zmuszona do otwarcia szlaku migracyjnego prowadzącego do Europy, jeśli na północnym zachodzie Syrii nie powstanie wkrótce strefa bezpieczeństwa dla uchodźców z tego kraju.",,
Prezydent opowiedział anegdotę o Mariuszu Błaszczaku.  „Nie wytrzymam”,"Andrzej Duda na zakończenie wizyty w Centralnym Ośrodku Szkolenia Straży Granicznej w Koszalinie postanowił rozluźnić atmosferę. – Nie wytrzymam, muszę coś państwu opowiedzieć – powiedział rozbawiony i przytoczył anegdotę o ministrze obrony Mariuszu Błaszczaku.","Prezydent Andrzej Duda spotkał się z kierownictwem COSSG, z kursantami rozpoczynającymi szkolenie podstawowe i funkcjonariuszami kursu oficerskiego. Prezydent podpisał również i wmurował akt erekcyjny pod budowę strzelnicy na potrzeby szkolenia funkcjonariuszy Straży Granicznej.Na zakończenie wizyty prezydent postanowił rozluźnić atmosferę, opowiadając anegdotę. Historia dotyczyła strzelnicy, a jej głównym bohaterem był minister obrony narodowej Mariusz Błaszczak. – Nie wytrzymam, muszę coś państwu opowiedzieć. Skoro uroczystość się już zakończyła, to tak już bardziej na wesoło, ale też i poważnie – zaczął Duda.– Ta strzelnica jest realizowana ze środków na modernizację służb, z programu (...) na lata 2017-20. W 2016 r. tuż przed Świętem Policji przyszedł do mnie ówczesny szef MSWiA Mariusz Błaszczak i mówi do mnie tak: Słuchaj, Andrzej, mam do ciebie taką sprawę. Wiesz, że trzeba zmodernizować policję i inne służby, bo sam wiesz, jak jest. Nie wszystko tam działa tak jak powinno, nie mają nowoczesnego sprzętu, który im jest potrzebny. Na to są potrzebne pieniądze, potrzebne są remonty. (...) Pieniądze muszą się znaleźć, a ja mam problem, bo w rządzie mi mówią, że nie ma i nie chcą mi dać. Ale wiesz, wymyśliłem taki program modernizacji. Opracowaliśmy go już, przygotowaliśmy. No, tylko nie mogę tego zrealizować. Jakbyś tak na tym Święcie Policji powiedział, że będzie taki program modernizacji, bo jak powiesz, to już będzie musiał być. No i ja rzeczywiście powiedziałem. No i jest – powiedział ze śmiechem prezydent.",,
Kaczyński: prawica się konsoliduje,"Politycy Polski Plus wracają do Prawa i Sprawiedliwości m.in. ze względu na narastające zagrożenie dla demokracji – powiedział prezes PiS Jarosław Kaczyński. Dla jego partii – jak mówił – cenny jest każdy, kto jest gotów zabiegać o zmianę tej sytuacji.","Kongres Polski Plus ma przyjąć uchwałę o połączeniu z Prawem i Sprawiedliwością. Politycy obu partii od wielu tygodni rozmawiali na temat powrotu działaczy Polski Plus do PiS-u. Tą sprawą zajmie się sobotnia Rada Polityczna Prawa i Sprawiedliwości.  Prezes PiS, pytany w piątek w Sejmie, dlaczego jego ugrupowanie zdecydowało się przyjąć działaczy Polski Plus odpowiedział: sądzimy, że ta sytuacja, która jest w Polsce, czyli narastające zagrożenie dla demokracji, ten atak na wszystkie instytucje, które poparły mnie (...) wskazuje na to, że tutaj się próbuje wymusić system w istocie jednopartyjny.  Prezes PiS zastrzegł, że to Platforma Obywatelska uważa, iż m.in. Kościół poparł go w wyborach prezydenckich, tymczasem on sam żadnej pewności w tej sprawie nie ma.  W kontekście narastającego zagrożenia dla demokracji prezes PiS wymienił atak na Solidarność, atak na Kościół, rozpowszechnianie różnych informacjina temat tego, co Kościół spotka, jeżeli w dalszym ciągu będzie popierał(...) naszą formację (PiS).  Jak ocenił, jest to próba stworzenia systemu, który będzie po prostu umacniał tę oligarchię, ten skrajny, anachroniczny, niszczący nasz kraj, degradujący go system.   Dlatego każdy, kto jest gotów wraz z nami zabiegać o zmianę tej sytuacji, jest dla nas cenny   oświadczył prezes PiS.  Polska Plus skupia m.in. byłych polityków PiS, w tym Jerzego Polaczka, Kazimierza M. Ujazdowskiego, Jana Filipa Libickiego, Lucjana Karasiewicza oraz Jarosława Sellina. W Sejmie działa też koło parlamentarne tej partii.",,
"Po brutalnym morderstwie ukrywał się w Polsce. Ukrainiec myślał, że uniknie kary","Policja zatrzymała w Poznaniu 28-letniego obywatela Ukrainy podejrzanego o dokonanie brutalnego morderstwa młodej dziewczyny na Ukrainie – poinformowała Komenda Główna Policji. Mężczyzna myślał, że poza granicami swojego kraju uniknie odpowiedzialności. Był kompletnie zaskoczony zatrzymaniem.","Mykola S. został już przekazany ukraińskim funkcjonariuszom. Ukrywającego się przed wymiarem sprawiedliwości 28-letniego obywatela Ukrainy udało się zatrzymać dzięki współpracy polskiej i ukraińskiej policji.Jak poinformowała w środę Komenda Główna Policji w Warszawie, „z informacji przekazanych przez kolegów z policji ukraińskiej, własnych dalszych ustaleń oraz czynności operacyjnych ustalono, że Mykola S., mając zamiar uniknąć odpowiedzialności, ukrywał się poza granicami ojczystego kraju”.28-latek po raz pierwszy wyjechał do Polski już kilka dni po zabójstwie, a gdy odnaleziono ciało zamordowanej w 2018 roku 17-latki, nad Wisłą pojawił się ponownie.Został zatrzymany na jednej z poznańskich ulic. KGP wskazała, że akcja przebiegła „w sposób bardzo dynamiczny, jednak profesjonalny i bezpieczny dla postronnych osób oraz pasażerów pojazdu, którym podróżował podejrzany. On sam był kompletnie zaskoczony policyjną akcją”. Mężczyzna został już przekazany ukraińskim funkcjonariuszom.",,
Mąż premiera Luksemburga złamał kolejne tabu... pozował do zdjęcia z pierwszymi damami,"Zdjęcie pierwszych dam ze szczytu NATO w Brukseli na pewno przejdzie do historii. Wszystko za sprawą Gauthiera Destenay, długoletniego partnera premiera Luksemburga, który stanął do wspólnej fotografii z pierwszymi damami.","Xavier Bettel i Gauthier Destenay są parą już od wielu lat. Od 2010 roku żyli w zarejestrowanym związku partnerskim, a w 2015 r. wzięli ślub, po tym jak parlament Luksemburga pozwolił na zmianę prawa i umożliwił gejom  na związki małżeńskie i adopcję dzieci.Gauthier Destenay towarzysz premierowi Luksemburga w oficjalnych wizytach, gdzie łamią obyczajowe tabu. Byli m.in. w Rzymie podczas uroczystości 60-lecia podpisania Traktatów Rzymskich i na audiencji u papieża Franciszka. Niedawno para była Brukseli, gdzie na szczycie NATO światowi przywódcy dyskutowali o kwestiach bezpieczeństwa.",,
„Fatima jest orędziem nadziei!” Msza św. w 100. rocznicę objawień fatimskich na Krzeptówkach,"– Fatima jest orędziem nadziei! Jest krzykiem, który chce poruszyć
sumienia i serca ludzi! - podkreślił portugalski biskup Virgilio
do Nascimento Antunes podczas mszy na zakopiańskich Krzeptówkach.
Podczas liturgii polscy biskupi odnowili Akt poświęcenia Kościoła
w Polsce Niepokalanemu Sercu Maryi. W uroczystościach udział brali prezydent Andrzej Duda wraz z małżonką oraz premier Beata Szydło.","Eucharystii przewodniczył metropolita poznański abp Stanisław Gądecki, przewodniczący Konferencji Episkopatu Polski. Homilię wygłosił  bp Virgílio do Nascimento Antunes, biskup diecezji Coimbra z Portugalii, były rektor sanktuarium w Fatimie.Podczas uroczystości w sanktuarium na Krzeptówkach, zwanego „polską Fatimą"", został odnowiony Akt Poświęcenia Kościoła w Polsce Niepokalanemu Sercu Maryi. – Chodzi o przypomnienie, że całe życie osobiste, rodzinne i społeczne powinno być ukierunkowane ku Chrystusowi, którego matką jest Maryja i której serce wyobraża najdoskonalej miłość Bożą – powiedział abp Stanisław Gądecki. „Troska o godność każdego człowieka”Było to nawiązanie do aktu dokonanego 8 września 1946 r. przez biskupów zgromadzonych pod przewodnictwem prymasa Polski kard. Augusta Hlonda na Jasnej Górze. Wcześniej – w 1942 r. – ofiarowania świata Niepokalanemu Sercu Maryi dokonał papież Pius XII. Akt Poświęcenia Kościoła w Polsce Niepokalanemu Sercu Maryi zostanie ponowiony w każdej diecezji, parafii i rodzinie 8 września, w święto narodzenia Matki Bożej. – W tym akcie jest zwrócenie się do Matki Najświętszej, powierzenie się Matce Najświętszej, troska o godność każdego człowieka od poczęcia do naturalnej śmierci, jest troska o godność kobiety i troska o małżeństwa, rodziny oraz nasze diecezje i wiernych – wyjaśnił rzecznik Konferencji Episkopatu Polski ks. Paweł Rytel-Andrianik. „Będziemy się zawierzać Matce Najświętszej”Na Krzeptówkach zgromadziły się tysiące pielgrzymów z całej Polski. Wierni podkreślają, że zakopiańskie sanktuarium to szczególne miejsce kultu Matki Bożej z Fatimy, jednocześnie ściśle związane z osobą św. Jana Pawła II. Dokładnie w środę minie 20. rocznica konsekrowania przez Ojca Świętego sanktuarium Matki Bożej Fatimskiej. Świątynię wybudowano jako votum za ocalenie życia papieża Jana Pawła II po zamachu z 13 maja 1981 roku. – Będziemy się zawierzać Matce Najświętszej, jej Niepokalanemu Sercu. To wszystko w blasku tamtych wspomnień sprzed 20 lat, kiedy te ziemie, to miasto, ten dom uświęcił papież Jan Paweł II – powiedział ks. Lesław Mirek, dyrektor domu rekolekcyjnego „Księżówka” w Zakopanem. „Fatima jest orędziem nadziei”Biskup Virgilo do Nscimento Antunes podczas homilii wskazał, że objawienia Matki Bożej w Fatimie, odczytane przez Kościół jako smuga światła, która oświetla ciemności świata, są wołaniem nieba do ludzkości, aby nie opuszczała Domu Ojca.– Bóg Ojciec, który z miłości posłał swego Syna na świat, abyzbawić całą ludzkość, nadal troszczy się o nas. Podczas gdy świat proponuje ateizm jako drogę, którą winien iść wolny człowiek, Dziewica Maryja, Matka wszystkich żyjących, wskazuje na swoje Niepokalane Serce otoczone cierniami niewdzięczności,przynaglając nas delikatnie i miłościwie, abyśmy nie wygaszaliw sobie głodu więzi z Bogiem - powiedział. Hierarcha zwrócił uwagę, że Fatima nie jest orędziem tragedii. - Fatima jest orędziem nadziei! Jest krzykiem, który chce poruszyć sumienia i serca ludzi! Jest jak morze światła, które przerywa ciemności kultury grzechu i śmierci próbujące zdominować nasz świat - mówił.",,
„Dzięki 500+ bieda w Polsce przestaje mieć twarz dziecka”,"– Program 500+ jest nie tylko dobry, w sensie socjalnym ,dla wielu polskich rodzin, ale też jest korzystny dla polskiej gospodarki, bo dostarcza pieniądze na rynek – powiedział w „Czterech stronach” Leszek Miller.","– Od początku uważałem, że to jest bardzo dobry program – powiedział Leszek Miller w TVP Info o programie 500+. Pochwalił także  inne kwestie socjalne, które podjął rząd premier Szydło i dodał, że jego ugrupowanie w poprzedniej kadencji Sejmu zgłaszało podobne propozycje.    – Program 500+ jest nie tylko dobry w sensie socjalnym wielu polskich rodzin, ale też jest korzystny dla polskiej gospodarki, bo dostarcza pieniądze na rynek. Wzrasta popyt konsumpcyjny i prowadzi do bardzo potrzebnego ożywienia – mówił polityk.   Podkreślił, że im więcej pieniędzy trafia do polskich rodzin, tym większych zakupów mogą dokonać. Efekty widać w gospodarce.",,
"„30 lat temu, gdy upadły mury, kraje naszego regionu wybrały ścieżkę wolności”","30 lat temu, gdy upadły mury i reżim, fala optymizmu ogarnęła Europę, a kraje naszego regionu wybrały ścieżkę wolności, demokracji – mówił premier Mateusz Morawiecki w Muzeum Narodowym w Pradze, gdzie wspólnie z szefami rządów krajów Grupy Wyszehradzkiej upamiętnił w niedzielę 30. rocznicę aksamitnej rewolucji.","Morawiecki podkreślał, że Polska był tym krajem, który rozpoczął proces zmian w Europie Środkowej na początku lat 80. XX wieku, gdy powstała Solidarność oraz przez częściowo wolne wybory w 1989 r. – Polska stała się pierwszym wyłomem w murze, który przyniósł następne – na Węgrzech, w NRD i w Czechosłowacji – podkreślał.Szef polskiego rządu przypominał także relacje i więzy, jakie łączyły dysydentów polskich i czechosłowackich. Stwierdził, że już wtedy istniało przekonanie o współpracy między krajami regionu. W tym kontekście Morawiecki nawiązywał do obecnej współpracy krajów Grupy Wyszehradzkiej: Polski, Czech, Słowacji i Węgier.Morawiecki przypomniał również wspólne dla Polski i Czech rocznice przypadające na 2019 rok: 20 lat członkostwa w NATO oraz 15 lat członkostwa w UE.– Jestem przekonany, że historia Czech, Polski i innych krajów naszego regionu jest historią sukcesu i inspiruje inne narody – mówił szef polskiego rządu. – Opowiedzmy tę historię razem: niech żyje wolność, niech żyje demokracja, niech żyją wolne i niezależne Czechy i Słowacja – dodał. „Demontaż  komunizmu rozpoczął się od Polski”Premier Czech Andrej Babisz podkreślał rolę byłego prezydenta Vaclava Havla. Zaznaczył, że demontaż reżimu komunistycznego rozpoczął się od Polski, w której jako pierwszej miały miejsce wolne wybory.– To, co w Polsce trwało 10 lat, na Węgrzech kilka miesięcy, dzięki Wam w Czechach trwało 10 dni – powiedział Babisz zwracając się do premierów Polski i Węgier. Premier Czech podkreślał także rolę dysydenta, późniejszego prezydenta Czechosłowacji i Czech Vaclava Havla w przemianach, jakie miały miejsce w kraju. – Odwaga Havla była godna podziwu – mówił Babisz. Przyznał, że sam był członkiem partii komunistycznej. – Nie jestem z tego dumny. Nie miałem tyle odwagi, co Havel – powiedział czeski premier.Podziękował za wszystkie wydarzenia, które rozpoczęło Forum Obywatelskie. – Dziękuję tym, którzy wprowadzili nas do UE. Dziękuję tym, którzy wprowadzili nas do NATO. Dziękuję tym, którzy chodzą głosować – powiedział Babisz.Orban: Jesteśmy demokratami Europy ŚrodkowejPremier Węgier Viktor Orban podkreślał, że historie Węgier oraz Czech wielokrotnie łączyły się po II wojnie światowej. –Dla nas młodych ludzi z Węgier wzorem był opór Vaclava Havla – on był dla nas punktem wyjścia – mówił.Nawiązywał również w swoim wystąpieniu do adaptacji filmowych nowel Bohumila Hrabala – „Pociągów pod specjalnym nadzorem” i „Postrzyżyn”. – Wydawało nam się, że to wszystko mówi też o nas; dziękuję za to – dodał.Orban zaznaczył, że kraje regionu chcą bronić państw narodowych, a rok 1989 r. uczy nas wciąż potrzeby wolności i niezależności. – Jesteśmy demokratami Europy Środkowej i dlatego musimy chronić nasze państwa narodowe – mówił. – W 1989 r. udało nam się zniszczyć komunizm. Domagaliśmy się godnego życia – dodał. Pellegrini ocenił, że tak, jak 30 lat temu zburzone zostały mury i barykady, tak dziś także istnieją one „w głowach ludzi”. – Na bazie naszych własnych przekonań twórzmy szeroką zgodę. Zadaniem polityków musi być jednoczenie własnych narodów – apelował.Fenomen „pokojowych rewolucji” Przewodniczący Bundestagu Wolfgang Schaeuble podkreślał, że „rewolucje pokojowe” w 1989 r. były „tak rozmaite, jak narody, które ich dokonały”. Przypominał, że tylko kilka miesięcy dzieliły Czechy od protestów w 1989 r. do prezydentury Vaclava Havla. – Jedność niemiecka poprzedzona była walką ludzi o niezależność i wolność za żelazną kurtyną –  mówił szef Bundestag.W imieniu Niemców dziękował również za przyczynienie się przez Czechów i kraje regionu do zjednoczenia jego kraju.Po swoich wystąpieniach szefowie rządów państw Grupy Wyszehradzkiej oraz przewodniczący Bundestagu otworzyli multimedialną wystawę dotyczącą wydarzeń sprzed 30 lat. Następnie udadzą się na lunch wydawany przez szefa czeskiego rządu.17 listopada 1989 roku w centrum Pragi siły porządkowe brutalnie uderzyły w uczestników marszu zorganizowanego w celu upamiętnienia 50. rocznicy zamknięcia czeskich szkół wyższych przez niemieckie władze okupacyjne. Po pacyfikacji studenci oraz wspierający ich aktorzy teatralni ogłosili strajk protestacyjny, który stał się początkiem zmiany systemu. Seria ulicznych protestów (w największym uczestniczyło 800 tys. osób) doprowadziła do zmian we władzach Komunistycznej Partii Czechosłowacji, w tym m.in. rezygnacji z zapisu w konstytucji o rządach jednej partii. 29 grudnia prezydentem został Vaclav Havel.",,
Papież podziękował Kościołowi w Polsce za solidarność z prześladowanymi,Papież Franciszek podziękował polskiemu Kościołowi za organizowany w najbliższą niedzielę po raz dziesiąty Dzień Solidarności z Kościołem Prześladowanym. Ojciec Święty spotkał się z wiernymi na audiencji generalnej na placu św. Piotra.,,,
Prezes PiS o współpracy Kujdy ze służbami PRL: Informacja spadła na mnie jak grom z jasnego nieba,– Nie usprawiedliwiam w żadnym wypadku współpracy Kazimierza Kujdy ze służbami PRL; informacja o niej spadła na mnie jak grom z jasnego nieba – powiedział w wywiadzie dla PAP prezes PiS Jarosław Kaczyński.,"PAP zapytała prezesa PiS, jak przyjmuje doniesienia medialne z zeszłego tygodnia dotyczące współpracy ze Służbami Bezpieczeństwa PRL byłego prezesa NFOŚiGW, wieloletniego prezesa spółki Srebrna, Kazimierza Kujdy, i fakt, że jego teczka trafiła do zbioru zastrzeżonego IPN.Dziennikarze agencji zadali również pytanie J. Kaczyńskiemu, czy wiedział o współpracy Kujdy z aparatem bezpieczeństwa PRL.– Nie wiedziałem. Dowiedziałem się dopiero, gdy sprawa wybuchła w mediach. Gdy powstawał zbiór zastrzeżony, nie byliśmy przy władzy. Zielonego pojęcia nie miałem o sprawie. Nie ukrywam, że ta informacja spadła na mnie jak grom z jasnego nieba. Nigdy nie zauważyłem niczego, co by wskazywało na to, że Kazimierz Kujda działa przeciwko nam czy spółce, a spółka była atakowana. Zawsze się sprawdzał – powiedział prezes PiS. PAP zapytała również prezesa PiS, czy Kazimierz Kujda złożył wniosek o autolustrację po ich rozmowie.– Nie. Sam złożył także dymisję ze swojego stanowiska – oświadczył Jarosław Kaczyński.W ubiegłym tygodniu pojawiły się doniesienia medialne dot. współpracy Kujdy z aparatem bezpieczeństwa PRL. „Rzeczpospolita” podała, że Kujda „widnieje w jawnym już inwentarzu IPN jako tajny współpracownik o pseudonimie Ryszard, który współpracę miał rozpocząć w 1979 r. w Siedlcach – zgadza się jego data urodzenia”. Według „Rz” w 2002 r. teczka Kazimierza Kujdy trafiła do zbioru zastrzeżonego IPN.Po publikacjach medialnych Kujda oświadczył, że nigdy nie podjął z SB współpracy, która doprowadziłaby do czyjejś krzywdy. Przyznał, że mógł „podpisać jakieś dokumenty”, ubiegając się o wyjazd za granicę. Zapowiedział, że wystąpi do IPN o autolustrację (wniosek jednak należy składać do sądu okręgowego) i opublikuje dokumenty.Od 2015 r. Kujda kierował Narodowym Funduszem Ochrony Środowiska i Gospodarki Wodnej. We wtorek minister środowiska Henryk Kowalczyk poinformował, że przyjął dymisję Kujdy z tej funkcji.",,
Cztery ofiary starć w Bangladeszu z powodu obraźliwego wpisu o Mahomecie na Facebooku,"Co najmniej cztery osoby zginęły, a około 50 odniosło obrażenia w niedzielę w starciach z policją, które wybuchły na południu Bangladeszu z powodu obraźliwego wpisu na Facebooku o proroku Mahomecie – poinformowała miejscowa policja. W 160-milionowym Bangladeszu, w którym ponad 90 proc. mieszkańców stanowią wyznawcy islamu, co pewien czas dochodzi do przemocy na tle wyznaniowym.","Do starć doszło w dystrykcie Bhola, około 200 km od Dhaki, gdzie kilkuset muzułmanów żądało natychmiastowego postawienia przed sądem domniemanego autora wpisu, zatrzymanego już w piątek hindusa. – Protestujących zapewniono, że oskarżony trafił do aresztu i wszczęto wobec niego działania prawne, ale oni nie słuchali i zaczęli obrzucać funkcjonariuszy kamieniami – powiedział przedstawiciel lokalnej policji Salahuddin Miah. Według jego relacji policjanci w samoobronie zaczęli strzelać ślepymi nabojami, ale „tłumu był nie do opanowania” i zmusił funkcjonariuszy do schronienia się w jednym z okolicznych budynków. W październiku 2016 roku w dystrykcie Brahmanbaria, na wschodzie kraju, wybuchły protesty wywołane publikacją w mediach społecznościowych fotomontażu, który przedstawiał hinduistycznego boga Śiwę w sanktuarium Al-Kaba w Mekce, zawierającym Czarny Kamień, który stanowi dla muzułmanów największą świętość.",,
Potężny pożar w Moskwie. Zginęło 12 osób,"W jednej ze szwalni we wschodniej części Moskwy w sobotę w nocy wybuchł pożar. Zginęło 12 osób, które pracowały i mieszkały w tym budynku. Według rosyjskich mediów wszystkie ofiary to imigranci z państw Azji Centralnej.","Telewizja Rossija 1 podała, że według nieoficjalnych informacji wśród ofiar są trzy osoby nieletnie. Sześć osób ewakuowano z budynku.Według radia Echo Moskwy w budynku, dawnym pomieszczeniu zakładów tekstylnych, szyto bieliznę pościelową. Również nieoficjalne doniesienia cytowane przez media mówią, że ofiary pożaru pochodziły z Azji Centralnej.Ogień objął powierzchnię 3 tys. metrów kwadratowych. Jak podała Rossija 1, budynek był stary, z drewnianymi elementami i kratami w oknach. Strażacy walczyli z ogniem przez cztery godziny. Wśród przyczyn tragedii rozpatrywane są przyczyny techniczne, wersja nieumyślnego spowodowania pożaru, jak i celowego podpalenia.",,
"„Rzeź Woli była karą za to, że Polacy upomnieli się o wolność”","„Rzeź Woli miała być karą za to, że Polacy upomnieli się o swoją wolność i postanowili wskrzesić niepodległe państwo polskie” – napisał prezydent Andrzej Duda w liście odczytanym przy pomniku pamięci mieszkańców Woli zamordowanych podczas Powstania Warszawskiego.","Rzeź Woli była największą jednorazową masakrą ludności cywilnej dokonaną w Europie  podczas II wojny światowej. „Jej rozmiar ukazuje wypisana na pomniku liczna ofiar – 50 tysięcy. Wiemy jednak, że nie jest to liczba dokładna i że pomordowanych mieszkańców Woli mogło być jeszcze więcej” – napisał prezydent Duda.Prezydent przypomniał, że poprzez zabijanie cywilów, w tym kobiet i dzieci, wykonywano „rozkaz zburzenia Warszawy i zgładzenia całej jej ludności”. Jak zaznaczył, „miała to być kara za to, że Polacy upomnieli się o swoją wolność, że chwycili za broń, że postanowili wskrzesić niepodległe państwo polskie”.Akt odwagi powstańców „Po niemal pięciu latach niemieckiej okupacji powstańcy warszawscy stanęli do walki o swoją stolicę. Na ulicach Warszawy zapanowało poczucie, że Polska nie zginęła, że żyje, że odrodziła się tu, w Warszawie. Niemcy i towarzyszące im oddziały kolaboranckie odpowiedziały na ten akt odwagi z niezwykłą brutalnością” – dodał Duda. Prezydent przypomniał, że „winni tej zbrodni nie zostali ukarani, a prawda o niej była przez lata przemilczana”. „Dziś odkrywamy tę straszliwą kartę naszych dziejów i przywracamy pamięć o tamtych wydarzeniach. Myślimy o wszystkich naszych rodakach, którzy wtedy stracili życie, zginęli, bo byli Polakami. Zgładzono ich w imię ideologii, która przyznawała jednemu narodowi wyższość nad innymi” – dodał.Niedzielną uroczystość w hołdzie ludności cywilnej Woli zorganizowano w ramach obchodów 74. rocznicy Powstania Warszawskiego pod pomnikiem ""Pamięci 50 tysięcy Mieszkańców Woli Zamordowanych przez Niemców podczas Powstania Warszawskiego 1944"". Znajduje się on w rozwidleniu ul. Leszno i Alei Solidarności w Warszawie.",,
Włoski rząd: Zgoda kilku krajów na przyjęcie migrantów to nasze zwycięstwo,"Za swoje „polityczne zwycięstwo” uznał rząd Włoch wynik prowadzonej przez siebie ofensywy dyplomatycznej, która doprowadziła do tego, że pięć krajów UE – Francja, Niemcy, Malta, Hiszpania i Portugalia – przyjmie po 50 migrantów z 450 przybyłych w rejon Sycylii.","Dopiero wtedy, gdy kilka państw Unii zadeklarowało chęć udzielenia wsparcia Włochom w uporaniu się z napływem kolejnej grupy migrantów, którzy przypłynęli kutrem rybackim z Libii, MSW w Rzymie wyraziło w nocy z niedzieli na poniedziałek zgodę na to, by wszyscy zeszli na ląd z dwóch statków wojskowych. Jednostki te zabrały migrantów z kutra, a następnie dwa dni stały na redzie sycylijskiego portu Pozzallo oczekując na decyzje.Wcześniej rząd ostrzegł, że jeśli migranci nie zostaną przyjęci również przez inne kraje, nikt nie zejdzie na ląd. To realizacja nowej polityki migracyjnej koalicji, która postanowiła nie przyjmować wszystkich rozbitków i migrantów zabranych z łodzi i pontonów, lecz domaga się europejskiej solidarności.W pierwszej kolejności na mocy decyzji włoskich władz pokład opuściły kobiety, wśród nich ciężarne, oraz dzieci. Niektóre z tych osób trafiły od razu do szpitali. Rząd ogłosił, że migranci otrzymają na terytorium Włoch wszelką niezbędną pomoc w oczekiwaniu na to, aż zostaną odesłani do innych krajów europejskich.– Dzisiaj po raz pierwszy możemy powiedzieć, że migranci schodzą na ląd w Europie – podkreślił Urząd Rady Ministrów w Rzymie informując o zgodzie na to, by opuścili pokłady statków Gwardii Finansowej i unijnej agencji ds. granic Frontex.– To polityczne zwycięstwo – oświadczył szef MSW, wicepremier Matteo Salvini.Drugi wicepremier Luigi Di Maio stwierdził zaś: „Jestem pełen ufności co do tego, co w najbliższych tygodniach i miesiącach wydarzy się w Unii Europejskiej”. Di Maio zauważył, że po raz pierwszy zdarzyło się, że jeszcze zanim migranci zeszli ze statku, zapadła decyzja o ich rozlokowaniu w krajach UE.– To zdarzyło się po raz pierwszy dzięki premierowi Giuseppe Conte, który przez dwa dni dzwonił do europejskich liderów mówiąc: (migranci) przybywają do Europy, nie do Włoch, niech każdy kraj weźmie ich pewną liczbę – powiedział wicepremier.",,
"Piąta kolumna, czyli jak Unia i opozycja pochyla się nad Polską [OPINIA]","Guy Verhofstadt to polityk bardzo zainteresowany Polską. We wtorek Parlament Europejski kolejny raz mógł pochylić się nad naszymi problemami, a szef frakcji liberałów miał okazję zabłysnąć.","Mógł to zrobić między innymi na Twitterze, gdzie był uprzejmy podzielić się następującą refleksją – „Europa ma piątą kolumnę w swoich szeregach: cheerleaderki Putina, które chcą zniszczyć Europę i liberalną demokrację od wewnątrz: Le Pen, Wilders, Farage, Orbàn, Kaczyński, Salvini używają pieniędzy i wywiadu Kremla”. Porównanie bardzo na czasie, ponieważ cały świat śledzić będzie wielką piłkarską imprezę w Moskwie, święto piłki, lecz wolności niekoniecznie. Timmermans jedzie, Putin wita Znakomicie pokazują to plakaty Andriya Yermolenko, którymi demokratyczny Zachód zachwyca się równolegle z oglądaniem ceremonii otwarcia i słuchaniem wystąpienia Władimira Putina. Za te same grafiki ponoć można dostać również ostrzeżenie na dbającym o standardy  portalu społecznościowym. Putin tymczasem wita w Rosji i czyni to z wielką mocą. Tak wielką, że Frans Timmermans zapowiada na przyszły tydzień podróż do Moskwy po to, by… rozmawiać z polskim rządem o praworządności. Timmermans ośmiesza się na własny koszt, ale już koszty jego działań ponosić będziemy wszyscy, jeśli to jego podejście do Polski, jako wymagającej skarcenia ubogiej krewnej miało ostatecznie zwyciężyć w Unii Europejskiej. Unijna góra, choć ostatnio nie całkiem może się w sprawie Polski dogadać, chętnie słucha skarg na łamanie polskiej demokracji i praworządności. O tę pierwszą upomina się chętnie choćby Dariusz Rosati, znów tak chłodno oceniający swoich kolegów – funkcjonariuszy ekipy stanu wojennego. Symbolem drugiej mają być prawnicy ze stażem i praktyką w stanie wojennym, dziś niezawiśli sędziowie, oczywiście bez własnych poglądów, doświadczeń i skandalicznych wyroków na koncie. Jak jednak widać nie represji ze strony prawa opozycja się dziś obawia, patrząc na praktykę sądów niższego szczebla, najzupełniej słusznie. Skoro sam RPO notoryczne prowokacje na spotkaniach z politykami PiS uzasadnia jako „zadawanie pytań”, widać, że nikomu włos z głowy nie spadnie. A skoro nic za to nie grozi, tym przyjemniej mówić o łamaniu praw człowieka czy ograniczaniu swobód. Opozycjoniści wraz z aparatczykami „3 lipca w Polsce wejdzie w życie ustawa o Sądzie Najwyższym, która ostatecznie zniesie w Polsce zasadę trójpodziału władzy i istotę demokratycznego państwa prawa. Zasadę, która stanowi tożsamość Unii Europejskiej jako instytucji oraz idei zjednoczonych państw (…) mechanizmy obrony państwa prawa w Polsce okazały się zbyt słabe, a partia rządząca kończy dzieło demontażu systemu trójpodziału władz, łamiąc wprost zapisy polskiej konstytucji (…). Nie będzie demokratycznej Polski bez państwa prawa. Nie będzie Europy bez wartości. Nie będzie wolności bez praworządność” – głosi list, czy raczej prośba o interwencję, którą podpisali Lech Wałęsa, Aleksander Kwaśniewski, Bronisław Komorowski, Włodzimierz Cimoszewicz, Leszek Miller, Marek Belka, Kazimierz Marcinkiewicz, Andrzej Olechowski, Dariusz Rosati, Adam Rotfeld, Radosław Sikorski, Władysław Frasyniuk, Bogdan Lis oraz Zbigniew Bujak. Mamy tu więc i dawnych opozycjonistów i aparatczyków, dziś tak chętnie czyniących porównania z PRL, w którym, czerpiąc z życia pełnymi garściami, najwyraźniej czuli się bardzo źle, tak samo, jak dzisiaj. Jeśli komuś działanie to służy, jest to oczywiście PiS, pozwala to bowiem na konsolidację elektoratu, który przecież sam przejawia czasem własne wątpliwości. Niektóre przepisy dotyczące przedsiębiorstw, brak zapowiedzianych obniżek podatków i nowe opłaty, na razie potencjalne, lecz budzące społeczne emocje – to zagrożenia dla poparcia rządu. Jednak w sytuacji kolejnego ataku ze strony nielubianych przez elektorat PiS polityków, połączonego z kolejną porcją połajanek z zagranicy, te sprawy nie przeważą i nie wpłyną na konsolidację wokół obozu zjednoczonej prawicy. Pisma i apele do Brukseli, przez wyborców prawicy traktowane jako donosy na własny kraj są dla nich najlepszą szczepionką na zmianę politycznych sympatii. Zaniepokojenie eurokratów jest zaś tym większe, że politycy dotychczas dominujących sił coraz częściej czują na plecach oddech konkurencji. To już nie tylko ekscesy półdzikich peryferii, za jakie uważają zapewne Polskę, a przed czym czasem przestrzegają ich mądrzejsi koledzy w rodzaju niemieckiego ministra finansów Wolfganga Schaeuble czy byłego komisarza KE Güntera Verheugena. To Włochy z „populistycznym” rządem, którego powstanie Bruksela próbowała zablokować, co zresztą spotkało się ze sprzeciwem przedstawicieli dotychczasowego mainstreamu Włoch, obecnego w unijnych władzach. To również Austria, która co prawda nie została naszym sojusznikiem, na co liczyli pokładający nadzieje w niepoprawnym politycznie młodym kanclerzu Sebastianie Kurzu, lecz w kwestii polityki wobec imigrantów i muzułmanów odbiega coraz śmielej od unijnych standardów. Rację ma więc młody eurodeputowany Partii Wolność Dobromir Sośnierz, mówiący podczas wtorkowej debaty „Umowa jest taka, że za każdym razem, gdy jakieś państwo odchyli się od z góry wyznaczonego kursu, pozostałe będą nim trzęsły, aż na ten kurs wróci. Ci, którzy teraz domagają się interwencji w Polsce, też się boją, że u siebie przegrają wybory i oczekują, że wówczas wdzięczni koledzy z Platformy u nich będą destabilizować sytuację tak długo, aż oni wrócą do władzy.” Sondaże kontra wola walkiW Polsce tymczasem trwa w najlepsze, choć wciąż jeszcze nieoficjalnie, kampania wyborcza przed kolejnymi wyborami, tym razem samorządowymi. Z oczywistych przyczyn najwięcej mówi się o starciu Patryka Jakiego i Rafała Trzaskowskiego. Pierwszy z nich ma większą wolę walki, jest praktycznie wszędzie, spotyka się, rzuca pomysłami i bardzo działa na nerwy zwolennikom drugiego. Tym bardziej, że Trzaskowski ma większe szanse, co wynika i z sondaży i dotychczasowej praktyki, lecz ta pewność wygranej pozbawia go woli działania. Rzadsze spotkania z mieszkańcami idą w parze z zaskakującą kampanią w internecie, polegającą głównie na blokowaniu użytkowników Twittera. Również tych, którzy nigdy nie weszli w interakcje z kandydatem. Ofiarą tej kampanii padli nawet zwolennicy polityka PO. Niezręczność całej sytuacji próbowała nieumiejętnie ukryć związana z Platformą analityczka socialmediów, Anna Mierzyńska, która próbowała wykazać, że internetowa aktywność zwolenników Jakiego jest sztucznie pompowana przez boty. Co zresztą spowodowało jedynie jeszcze mocniejszą identyfikację z kandydatem, wzmocniło też więź między jego zwolennikami. Przy okazji widać jeszcze inne ciekawe zjawisko – nasilają się ataki na kandydatów spoza głównej dwójki, przede wszystkim zaś na Jana Śpiewaka i zastanawiającą się nad poparciem jego kandydatury lewicę. Wszelka aktywność po tej stronie przedstawiana jest przez zwolenników Trzaskowskiego jako gra na rzecz PiS, choć obecność Śpiewaka na Paradzie Równości przypomina, jak daleko w niektórych sprawach jest mu do prawicy. Jest to w pewnym sensie powtórka z niedawnej krytyki wobec Roberta Biedronia, który dla wielu stał się wręcz cichym sojusznikiem najpierw Andrzeja Dudy, a potem Patryka Jakiego. Wystarczyło, by zasugerował półżartem, że może stanąć do wyborów prezydenckich obok Donalda Tuska, następnie zaś przyznał, że kampania Jakiego jest bardziej dynamiczna. Tam ciągle prześladuje się ludzi... Ostatnie dni pokazują, że najwięksi wrogowie mogą się dogadać. Świat ogląda z pewnym niedowierzaniem zdjęcia z rozmów Donalda Trumpa i Kim Dzong Una, zakończonego porozumieniem. Denuklearyzacja półwyspu, spokój szczątków dla ofiar wojny koreańskiej, w perspektywie pokój i zniesienie sankcji dla wciąż biednej Korei Północnej to zapowiedzi tyleż obiecujące, co rewolucyjne. Nie chcąc psuć dobrego nastroju trzeba jednak z niepokojem odnotować brak, przynajmniej na tym etapie, tematu praw człowieka. Tymczasem na północy półwyspu koreańskiego wciąż prześladuje się zarówno więźniów politycznych, jak i chrześcijan. Dla osób interesujących się tematem tego kraju nie jest zaskoczeniem, że obecny przywódca przejawia zainteresowanie pewnymi reformami gospodarczymi, być może na wzór chiński. Od czasu wielkiego głodu reżim złagodzić musiał politykę gospodarczą wobec własnych mieszkańców, możliwe są kolejne kroki w kierunku pewnej liberalizacji, czemu sprzyjać będzie na pewno również nowa, nastawiona na porozumienie ekipa rządząca Koreą Południową. Pokój jest wartością cenną, zwłaszcza w sytuacji atomowego zagrożenia, poprawa losu cierpiącego nędzę narodu również. Miejmy nadzieję, że wcześniej czy później do agendy wrócą również kwestie praw człowieka.",,
"Kac po Katzu, karta Trzaskowskiego i koalicja (dla) Schetyny","W sobotę pożegnaliśmy premiera Jana Olszewskiego. W niedzielę Polskę i Polaków zaatakował Israel Katz, a echa jego wypowiedzi  wracały do nas przez cały tydzień. We wtorek PiS ogłosił liderów listy do europarlamentu. Zaś Grzegorz Schetyna w tym tygodniu poszerzył swoją koalicję o kolejne ofiary.","Sobota 16. Pogrzeb premiera Jana Olszewskiego  W sobotę na warszawskich Powązkach spoczął były premier Polski Jan Olszewski, który odszedł po długiej chorobie. W uroczystościach pogrzebowych wzięły udział najwyższe władze państwowe z prezydentem Andrzejem Dudą, premierem Mateuszem Morawieckim, marszałkami Sejmu i Senatu, ministrami, posłami i senatorami.Dla Lecha Wałęsy pogrzeb premiera Olszewskiego był doskonałą okazją, by mało wymyślnie zaatakować liderów Prawa i Sprawiedliwości oraz polską ortografię. SLD skapitulował i ogłosił decyzję o przyłączeniu się do Koalicji Europejskiej pod wodzą Grzegorza Schetyny. Teraz wszystko w rękach lidera PO. To on zdecyduje, kto z SLD będzie miał szansę dostać się do Brukseli. Niedziela. Skandaliczna wypowiedź Katza. Osobliwością dyplomacji okazał się nowo mianowany minister spraw zagranicznych Izraela. Israel Katz w imieniu wszystkich Izraelczyków i Żydów powiedział: „(…) nie zapomnimy i nie przebaczymy. Było wielu Polaków, którzy kolaborowali z nazistami i – tak jak powiedział Icchak Szamir, któremu Polacy zamordowali ojca, »Polacy wyssali antysemityzm z mlekiem matki«.”Katz powiedział to w przeddzień zaplanowanego w Izraelu szczytu Grupy Wyszehradzkiej. Jego słowa spotykają natychmiastową reakcję zarówno polskiej dyplomacji, jak i środowisk żydowskich. Wszyscy czekają na przeprosiny, a nawet (zasłużoną!) dymisję p.o. ministra spraw zagranicznych Izraela… Czekają, czekają… Poniedziałek. Odwołany szczyt V4 i karta LGBT …i czekają również w poniedziałek, a Katz nie tylko nie przeprasza, ale jeszcze raz potwierdza swoje antypolskie tezy. I nie zostaje odwołany z funkcji ministra. Reakcją premiera Morawieckiego jest odwołanie szczytu Grupy Wyszehradzkiej w Jerozolimie. „Będziemy walczyć o prawdę historyczną i o honor Polaków, którzy walczyli o wolność i życie swoje i wszystkich obywateli Polski – zapowiedział na Twitterze Mateusz Morawiecki.A Warszawa w poniedziałek świętowała. Nie, to nie otwarcie wyremontowanego stadionu Skry ani nawet kolejna oddana stacja metra. Prezydent Rafał Trzaskowski uroczyście podpisał kartę LGBT+. Ze środków publicznych zapewni osobom LGBT nocleg w hostelu, rozrywkę w specjalnym centrum kultury i pełnomocnika ds. LGBT w ratuszu. Największe obawy mieszkańców budzi zapowiedź tzw. edukacji antydyskryminacyjnej i seksualnej w szkołach. Czy warszawiacy naprawdę myśleli, że Trzaskowski zbuduje im metro? Wtorek. PiS odkrywa karty.Róża Gräfin von Thun und Hohenstein, europosłanka z PO, powiedziała o funduszach unijnych w programie Tomasza Lisa: „My walczymy o to: zawieszać, zamrażać te pieniądze”. Chodziło  blokowanie w budżecie unijnych środki dla Polski, która rzekomo łamie praworządność. Trzeba przyznać, że poczucie solidarności narodowej von Thun und Hohenstein mrozi krew w żyłach… Prawo i Sprawiedliwość ogłosiło liderów list wyborczych do Parlamentu Europejskiego. Na listach bardzo rozpoznawalni politycy, również ministrowie obecnego rządu, jak Beata Szydło i Joachim Brudziński, a także obecni europosłowie, jak Ryszard Czarnecki czy Ryszard Legutko. Doświadczeni politycy nie spodobali się liderowi partii Wiosna… Środa. Biedroń dyskryminuje. Robert Biedroń popełnił kolejny błąd wizerunkowy. „Myślałem, że dinozaury wyginęły! PE to nie dom spokojnej starości! Leśne dziadki na płatnych wczasach. Mówię: nie! Skończmy z dziadostwem w polskiej polityce” – tak oto przemówiła w Biedroniu wrażliwość społeczna i walka z dyskryminacją. Za drwiny z wieku oberwało się Biedroniowi nawet od polityków z Koalicji Europejskiej. Na głosy w domach spokojnej starości też już Biedroń nie ma co liczyć. Szef gabinetu prezydenta Krzysztof Szczerski poinformował, że trwają polsko-francuskie rozmowy dotyczące przyjazdu prezydenta Emmanuela Macrona do Polski. Nie wiadomo jeszcze, czy Macron chce przyjechać tylko na trochę – odpocząć od żądających jego ustąpienia „żółtych kamizelek”, czy też poprosić o azyl. Joanna Scheuring-Wielgus, choć ubrała się zupełnie niestosownie do okazji, została jednak przyjęta przez papieża Franciszka. Posłanka ubrała się w dżinsy na spotkanie z głową Kościoła katolickiego. Być może Ojciec Święty pomyślał, że w ramach pokuty drogę do Watykanu posłanka przebyła na kolanach, co uzasadniałoby strój z wytrzymałego materiału. Czwartek. Lincz na pomniku prałata. Pod adresem zmarłego dziewięć lat temu księdza prałata Henryka Jankowskiego padają ostre, ale nieudowodnione oskarżenia. W nocy ze środy na czwartek trzech mieszkańców Warszawy przewróciło pomnik prałata w  Gdańsku. Zrobili to przed kamerą Tomasza Sekielskiego. Dziennikarz umieścił nagranie tego aktu wandalizmu w mediach społecznościowych. I do wpisu dodał jeszcze reklamę swojego nowego filmu.  Sprawców zatrzymała policja. Niejednoznacznie do dewastacji odniosła się p.o. prezydenta Gdańska Aleksandra Dulkiewicz.  Dulkiewicz potępiła akt bezprawia, ale jednocześnie zablokowała możliwość powrotu pomnika na na przypisane mu miejsce… Przeciwko wandalom, jak i dziwnej postawie władz miasta protestuje gdańska „Solidarność”. Piątek. Schetyna bierze wszystkich… I skreśla.Joannie Scheuring-Wielgus najwyraźniej nie spodobała się środowa audiencja u papieża Franciszka, bo powiedziała, że chce postawić Kościół rzymskokatolicki przed trybunałem w Hadze. Dlatego rozważa start w wyborach do europarlamentu. Być może szef Koalicji Europejskiej Grzegorz Schetyna wytłumaczy jej, że nie musi tego robić. Europarlament nie ma bowiem nic wspólnego z trybunałem w Hadze. A chętnych na listy Schetyny nie brakuje.  Do kolejki ustawiła się też Nowoczesna, która w piątek ogłosiła swój akces do Koalicji Europejskiej. Do Brukseli ze Schetyną chce się zabrać nawet zapomniane przez wyborców Stronnictwo Demokratyczne. Lider PO, niezależnie od wyniku wyborów może już świętować.  Schetynie udało się niemal całkowicie wyeliminować opozycyjną konkurencję. I teraz może sam kontrolować kampanię i listy kandydatów (właśnie wykreślił Bohdana Zdrojewskiego).",,
Orlen reaguje na tekst „GW” o zanieczyszczonej ropie. „Zawiera spekulacje i wprowadza w błąd”,"PKN Orlen zareagował na artykuł „Gazety Wyborczej”, dotyczący zakupu tankowca z rosyjską ropą, która okazała się być zanieczyszczona. „Cały artykuł zawiera spekulacje i wprowadza opinię publiczną i inwestorów w błąd” – napisano w oświadczeniu firmy.","„GW” zasugerowała, że „za kilkadziesiąt milionów dolarów Orlen kupił tankowiec rosyjskiej ropy, wiedząc, iż jest drastycznie zanieczyszczona”. W oświadczeniu Orlen zaprzecza, jakoby wiedział o zanieczyszczeniu ropy.„Wbrew sugestiom autora tekstu, PKN ORLEN, tak jak i większość odbiorców,  nie posiadał wiedzy o zanieczyszczonej ropie. Transakcja zakontraktowania tankowca Mendeleev Prospect odbyła się 5 kwietnia 2019 r., czyli kilka tygodni przed poinformowaniem przez PERN o zamknięciu rurociągu »Przyjaźń« (24 kwietnia br.), którym płynęła zanieczyszczona ropa z kierunku wschodniego” – napisano. Polski koncern stwierdził ponadto, że „nie jest prawdą, że ropa na tankowcu Mendeleev Prospect nie spełnia normy GOST – norma ta dotyczy wyłącznie jakości ropy dostarczanej rurociągami”. Dziennik napisał również, że francuski koncern Total „na gwałt chciał się pozbyć zanieczyszczonego surowca i zaoferował go Orlenowi. A Orlen się skusił, bo z powodu zanieczyszczeń dostał rabat – czysty ładunek byłby wart ok. 50 mln dol.”. Zdaniem Orlenu taka sugestia jest nadużyciem. „Problem dotyczy wszystkich firm, które zakontraktowały i odebrały w kwietniu br. ropę od Rosjan. Tankowców z zanieczyszczoną ropą było kilkanaście. PKN ORLEN nie dopuści do generowania jakichkolwiek strat w związku z ropą na tankowcu Mendeleev Prospect” – czytamy w oświadczeniu.",,
Ryanair zaczyna działać w Polsce pod nową nazwą,"Polska spółka irlandzkiego przewoźnika, która do tej pory występowała jako Ryanair Sun, zmieniła nazwę na Buzz. Z ogona samolotów zniknie harfa, zamiast niej  pojawi się pszczoła. To pomysł na ominięcie zawirowań gospodarczych związanych z brexitem.","Polski oddział Ryanaira (Ryanair Sun) prowadzi operacje lotnicze w Europie Środkowo-Wschodniej. Rebranding linii może pomóc w uniknięciu zawirowań związanych z brexitem.  Irlandia, która jest ojczyzną Ryanaira, nadal bowiem nie wie, jakie konsekwencje dla kraju będzie miało wyjście Wielkiej Brytanii ze struktur Unii Europejskiej.  –  Buzz będzie realizował loty czarterowe oraz połączenia regularne dla Ryanaira. W tym roku flota linii będzie liczyła 25 samolotów – podkreślał w marcu Michał Kaczmarzyk, prezes Buzz.Bazy  Ryanaira w Pradze i Sofii Buzz przejmie od listopada.  Z kolei w grudniu dołączy do nich Budapeszt. Linia będzie nadal świadczyła usługi leasingu floty dla Ryanaira, gdyż zmienia się głównie znak towarowy; sama firma pozostaje częścią grupy.",,
Belgia musi przyjąć dziesięcioro dzieci bojowników tzw. Państwa Islamskiego,"Sąd w Brukseli nakazał belgijskiemu rządowi zapewnić powrót do Belgii dziesięciu urodzonym w Syrii dzieciom bojowników tzw. Państwa Islamskiego, którzy mieli obywatelstwo belgijskie. Obecnie dzieci przebywają w obozie dla uchodźców w północno-wschodniej Syrii.","Dzieci w wieku od siedmiu miesięcy do siedmiu lat muszą zostać przetransportowane do Belgii w ciągu mniej niż sześciu tygodni, orzekł sąd. Obecnie przebywają w obozie dla uchodźców w Al-Hol w północno-wschodniej Syrii, który jest pod kontrolą Kurdów.Jak dodał sąd, jeśli belgijski rząd nie zastosuje się do postanowienia, zapewniając dzieciom dokumenty i pomoc konsularną, będzie musiał płacić 5 tys. euro na każde dziecko codziennie. Belgijski minister sprawiedliwości Koen Geens powiedział w radiu państwowym, że rząd był gotowy przyjąć dzieci, ale nie ich matki.",,
Jak banki kontrolowane przez Czarneckiego rujnowały ludzi. „Magazyn śledczy Anity Gargas”,"Zamiast bezpiecznych lokat – obarczone ryzykiem obligacje, zamiast zysków – utrata oszczędności życia, czyli jak banki kontrolowane przez oligarchę Leszka Czarneckiego rujnowały swoich klientów. Kto wiedział o tym, że doradcy Idea Banku namawiali klientów na zakup obligacji pod pozorem zawierania umów na lokaty bankowe? Dlaczego Idea Bank sprzedawał toksyczne obligacje GetBack, choć nie miał do tego uprawnień? Czy właściciel banku, miliarder Leszek Czarnecki, poczuwa się do odpowiedzialności za nieuczciwe praktyki stosowane w należącej do niego instytucji?",,,
Trump tweetuje na temat porozumienia z Iranem. Świat wstrzymał oddech,"Prezydent USA Donald Trump poinformował w poniedziałek na Twitterze, że we wtorek ogłosi swoją decyzję o porozumieniu nuklearnym z Iranem. Spekuluje się, że amerykański przywódca wycofa Stany Zjednoczone z umowy.","– Ogłoszę moją decyzję dotyczącą umowy z Iranem jutro o godzinie 14 (20 czasu polskiego – PAP) z Białego Domu – napisał na Twitterze Trump. Celem zawartego w lipcu 2015 roku porozumienia między sześcioma mocarstwami (USA, Francja, Wielka Brytania, Chiny, Rosja i Niemcy) a Iranem jest ograniczenie programu nuklearnego tego kraju w zamian za stopniowe znoszenie sankcji.",,
Irak oczekuje od ambasadora USA potępienia amerykańskiego ataku,"Ministerstwo Spraw Zagranicznych Iraku wezwało ambasadora USA Matthew Tuellera, aby ten potępił amerykański atak, w którym zginął irański generał Kasem Sulejmani. Amerykanie uznają Sulejmaniego za architekta polityki zagranicznej Iranu, sprawcę zabicia wielu osób - m.in. 608 żołnierzy USA w latach 2003–11.","„Atak stanowił rażące pogwałcenie irackiej suwerenności” – czytamy w oświadczeniu ministerstwa. „Był również sprzeczny z uzgodnionymi celami misji międzynarodowej” – dodał resort irackiej dyplomacji.  Zdaniem irackiego premiera egzekucja irańskiego generała była „politycznym zabójstwem”. Adil Abd al-Mahdi powiedział również, że w piątkowy poranek miał z nim zaplanowane spotkanie. Premier Iraku zapowiedział również, że zarekomenduje parlamentowi zakończenie obecności oddziałów zagranicznych w kraju.    Wczoraj NATO zawiesiło ze względów bezpieczeństwa misję szkoleniową w Iraku. Misja została utworzona latem 2018 roku. Prowadzone w jej ramach ćwiczenia miały pomóc w odbudowie irackiej armii, która została mocno osłabiona przez ostatnie lata walki przeciwko tak zwanemu Państwu Islamskiemu. Żołnierzy na Bliski Wschód wysłała też Polska.   Z kolei prezydent USA Donald Trump tego samego dnia ustosunkował się do formułowanych przez irańskich przywódców zapowiedzi odwetu za zabicie Sulejmaniego. „Jeśli Iran uderzy w Amerykanów lub amerykańskie aktywa, mamy wzięte na cel 52 miejsca w Iranie, będące odniesieniem do 52 amerykańskich zakładników wziętych przez Iran wiele lat temu” – napisał na Twitterze Trump. Dodał, że „część z celów jest na bardzo wysokim poziomie – ważnych dla Iranu i irańskiej kultury”.",,
Izraelskie kobiety masowo protestują przeciwko przemocy domowej,Organizacja pod nazwą Sieć Izraelskich Kobiet zaapelowała do kobiet w całym kraju o 25-minutowe przerwy w pracy codziennie o godz. 10 rano. Demonstracja jest odpowiedzią na zapowiedź o wypuszczeniu z aresztu więźniów oskarżonych o przemoc i gwałty na kobietach.,"W związku z przeludnieniem w zakładach karnych izraelskie władze postanowiły uwolnić z nich cześć więźniów. W tym celu utworzono specjalną listę, na której znalazło się około tysiąca osadzonych więźniów, odbywających kary pozbawienia wolności za przemoc domową i za gwałty wobec kobiet. Lista została zatwierdzona już przez izraelski Sąd Najwyższy.  Wskazani więźniowie mają być wkrótce zwolnieni przed zakończeniem odbywania kary.Sieć Izraelskich Kobiet  poinformowała, że niemal co trzeci z listy objętych przedterminowym zwolnieniem to mężczyzna skazany za przemoc domową (247 skazanych) lub za przestępstwa na tle seksualnym (49).Zapowiedź masowych zwolnień więźniów przed końcem odbywania kary została ogłoszona w kilka dni po tym, gdy w całym Izraelu kobiety wzięły liczny udział w protestacyjnym strajku generalnym i demonstracjach przeciwko przemocy ze strony mężczyzn. Kosztowała ona w tym roku w ośmiomilionowym kraju życie 25 kobiet.",,
„Izwiestia”: Rosja przygotowuje sankcje przeciwko Polsce,"Rosja przygotowuje sankcje przeciwko Polsce - twierdzi dziennik „Izwiestia”. Ma to być odpowiedź Moskwy na polską ustawę dekomunizacyjną, która zakłada usunięcie z przestrzeni publicznej symboli i pomników komunizmu, w tym kojarzonych z Armią Czerwoną i Związkiem Radzieckim. „Izwiestia”, powołując się na źródła w Ministerstwie Spraw Zagranicznych, informują, że resort uznał plany demontażu radzieckich pomników za „nieprzyjazny krok” wobec Rosji.","„Wobec strony polskiej zostaną podjęte adekwatne środki, które będą miały asymetryczny charakter” – dziennik cytuje niedawny komunikat MSZ. Jednocześnie szef senackiej komisji spraw zagranicznych Władimir Dżabarow powiedział gazecie, że Rosja rozważa: sankcje personalne wobec polskich parlamentarzystów - inicjatorów ustawy dekomunizacyjnej, osób aktywnie uczestniczących w procesie demontaży radzieckich pomników, a także sankcje gospodarcze, wymierzone w polskie firmy.                 Wcześniej Duma Państwowa zwróciła się do europejskich parlamentów i międzynarodowych organizacji z apelem o potępienie działań Warszawy, a Rada Federacji poprosiła Władimira Putina, aby zajął się tą kwestią.",,
Gaz łzawiący i drut kolczasty przeciw krytykom premiera,"Armeńska policja rozprawiła się z przeciwnikami premiera – byłego prezydenta Serża Sarkisjana. W centrum Erywania funkcjonariusze użyli gazu łzawiącego, a siedzibę parlamentu otoczono drutem kolczastym. Wśród wśród uczestników protestów są poszkodowani – podają tamtejsze media.","Według agencji TASS kilka tysięcy opozycjonistów – uczestników demonstracji – próbowało sforsować kordon policji, aby przedostać się do budynku parlamentu. Rosyjska agencja podała, że zachęcał ich do tego deputowany z frakcji parlamentarnej opozycyjnego liberalnego bloku Elk (Droga Wyjścia) Nikol Paszynian, który twierdził, że chce wraz z innymi deputowanymi iść do pracy. Doszło do przepychanek demonstrujących z funkcjonariuszami. Jak informuje portal newsru.com, ranny został sam Paszynian, który podczas starcia upadł na druty kolczaste; przewieziono go do szpitala. Rzecznik frakcji parlamentarnej Elk Tigran Awinian powiedział mediom, że są i inni poszkodowani. Wcześniej uczestnicy protestów przeciwko objęciu przez byłego prezydenta Armenii Serża Sarkisjana urzędu premiera zablokowali wiele głównych ulic w Erywaniu. Policja po jakimś czasie przystąpiła do usuwania demonstrantów, którzy protestują już od kilku dni. Wyboru nowego szefa rządu powinien dokonać parlament Armenii we wtorek. Przedstawiono już oficjalnie kandydaturę 63-letniego Serża Sarkisjana. „Ta sama osoba chce po raz trzeci z rzędu rządzić krajem”W niedzielę kierujący akcją demonstrantów Nikol Paszynian zaapelował do mieszkańców Erywania, żeby organizowali „masowe akcje nieposłuszeństwa obywatelskiego”, m.in. – by blokowali drogi i mosty. – Coś bezprecedensowego dzieje się w Armenii: ta sama osoba chce po raz trzeci z rzędu rządzić krajem. Nie możemy na to pozwolić – przekonywał opozycjonista. 9 kwietnia został zaprzysiężony nowy prezydent Armenii Armen Sarkisjan, niespokrewniony z byłym szefem państwa, który chce zostać premierem. Armenia, liczące 3 mln mieszkańców państwo na Kaukazie Południowym, ogłosiła niepodległość w roku 1991, jednak pozostaje zależna od rosyjskiej pomocy i inwestycji. Wielu mieszkańców kraju oskarża władze o korupcję.",,
Wideo szefa kancelarii premiera Węgier wróciło na Facebooka,"Usunięte przez Facebooka wideo szefa kancelarii premiera Węgier Janosa Lazara, w którym opowiada on, że Wiedeń stał się pod wpływem imigrantów brudniejszy i mniej bezpieczny, wróciło już na jego profil na tym portalu społecznościowym.","Wideo zostało usunięte w środę rano. Na nagraniu widać było pełne przechodniów ulice jednej z dzielnic Wiednia, wśród nich mężczyzn w turbanach i kobiety w hidżabach. Lazar mówił, że 20 lat temu nie było tu ani jednego migranta, a „dziś w tej dzielnicy z białych chrześcijan pozostali tylko emeryci, a wszyscy pozostali to imigranci”. „W Austrii jest 700 tys. imigrantów i większość z nich mieszka tutaj” – dodawał Lazar.Jak podkreślił w nagraniu, społeczności imigranckie całkowicie zmieniają dawny wygląd miasta – „ulice są wyraźnie brudniejsze, okolica wyraźnie zbiedniała i znacznie wzrosła przestępczość; widać, że (imigranci) przeobrazili tę okolicę na własną modłę, biali, chrześcijańscy Austriacy wyprowadzili się, a imigranci przejęli kontrolę nad tą częścią miasta”.        Węgry przeciwko nielegalnej imigracji   Lazar dodał, że próbował pytać imigrantów o ich odczucia w związku z Wiedniem, ale „nikt nie potrafił odpowiedzieć, bo nikt nie mówił po niemiecku”.Szef kancelarii premiera ciągnął dalej: „Zobaczymy, jak będzie wyglądać Budapeszt za 20 lat, jeśli opozycja wpuści na Węgry imigrantów. Być może tak samo. My usiłujemy temu zapobiec”.Wideo zniknęło w środę. Lazar napisał na swoim profilu, że  zostało usunięte przez Facebooka. Opozycyjny portal Index spekulował, że być może nagranie usunięto po protestach użytkowników przeciwko jego treści z powodu „mowy nienawiści”. W takiej sytuacji treść kwestionowanego nagrania jest sprawdzana przez Facebook. W środę późnym wieczorem nagranie powróciło już na profil Lazara. „Dziękuję Facebooku za właściwe i szybkie załatwienie sprawy” – - napisał szef kancelarii premiera.        Na Węgrzech rządzi Fidesz   Na Węgrzech trwa kampania wyborcza przed wyborami parlamentarnymi 8 kwietnia, w której kwestia migracji jest przedstawiana przez rządzącą koalicję konserwatywnego Fideszu i Chrześcijańsko–Demokratycznej Partii Ludowej jako główna stawka wyborów.We wtorek premier Viktor Orban ostrzegł przed powtórzeniem się na Węgrzech sytuacji z 2015 roku, gdy w Budapeszcie koczowały tysiące imigrantów usiłujących przedostać się na Zachód, jeśli wybory wygrają politycy, którzy chcą uczynić z Węgier kraj imigracyjny. „Jest absolutnie jednoznaczne, że tego nie chcemy” – oznajmił.",,
Tylko cztery partie w sejmowych ławach,Na Platformę Obywatelską chce głosować 47 proc. badanych – wynika z najnowszego sondażu GfK Polonia dla „Rzeczpospolitej”. Jednak w ciągu ostatnich dwóch tygodni poparcie dla partii rządzącej spadło o 3 pkt proc.,"Zyskało za to Prawo i Sprawiedliwość. Na partię Jarosława Kaczyńskiego chce głosować  30 proc. badanych, czyli 3 pkt proc. więcej niż w ostatnim badaniu.PiS zyskuje więc tyle, ile traci PO. Eksperci uważają jednak, że partia Donalda Tuska nie powiedziała jeszcze ostatniego słowa. – Platforma wykorzystała już bonus, jaki dał jej start polskiej prezydencji w Unii. W ostatnich dwóch tygodniach była wyjątkowo mało aktywna – komentuje dr Jacek Kucharczyk, socjolog z Instytutu Spraw Publicznych. – Można powiedzieć, że jest to z jej strony cisza przed burzą, a wzrost aktywności nastąpi wraz ze startem kampanii wyborczej – dodaje.Do Sejmu dostałoby się także SLD, które ze stratą 1 punktu procentowego, otrzymało 11 proc. wskazań oraz PSL z 5 proc. poparciem.Poza Sejmem znalazłby się Ruch Poparcia Janusza Palikota z 2 proc. głosów. PJN, UPR, Prawica Rzeczpospolitej i Partia Kobiet mają po 1 proc. poparcia.Sondaż przeprowadzono na 1000 osobowej grupie osób pełnoletnich. Nie uwzględniono wahających się czy głosować i niezdecydowanych, na kogo oddać głos.",,
Brudziński: Jesteśmy na rozbiegu kampanii prezydenckiej,"Jesteśmy na rozbiegu kampanii prezydenckiej, a co za tym idzie, już wkrótce będziemy ogłaszać skład sztabu – powiedział europoseł Joachim Brudziński, odpowiedzialny za zakończoną już kampanię Prawa i Sprawiedliwości w wyborach do Sejmu i Senatu. W programie „#Jedziemy” w TVP Info mówił m.in. o trudnościach, jakie w kampanii prezydenckiej może napotkać sztab kandydata Zjednoczonej Prawicy.","Brudziński podkreślił na antenie TVP Info, że każda profesjonalna partia rozpoczyna kolejną kampanię na drugi dzień po wyborach.Jak zapewnił, sztab i kampania będą prowadzone w porozumieniu z Andrzejem Dudą, który – co zdaniem Brudzińskiego nie powinno być dla nikogo tajemnicą – jest oczywiście kandydatem partii rządzącej na prezydenta kolejnej kadencji.Niejasne może być jednak, z kim urzędujący prezydent będzie ubiegał się o reelekcję – nie ma bowiem dotychczas pewnego kandydata opozycji na to stanowisko. Zdaniem Brudzińskiego to jednak nie jest obecnie problem, a poczucie, że nie ma z kim przegrać „to najgorsze, co mogłoby się przytrafić sztabowcom Andrzeja Dudy” i osobom popierającym jego reelekcję. Europoseł przestrzegł tym samym przed satysfakcjonowaniem się sondażami, nawet, jeśli dają zwycięstwo prezydentowi Dudzie.– Zawsze jest z kim przegrać i dlatego trzeba być zmobilizowanym i trzeba pokornie podchodzić do Polaków, bo oni mają swój rozum – podkreślił. Zapewnił, że pokory im „na pewno nie zabraknie”.",,
„KRS nie przestanie nominować sędziów”. Przewodniczący Rady komentuje wyrok Izby Pracy SN,"Pomimo wyroku Izby Pracy Sądu Najwyższego Krajowa Rada Sądownictwa nie przestanie nominować sędziów – zapewnił przewodniczący Rady sędzia Leszek Mazur. Zapowiedział też, że prawdopodobnie już w lutym Rada będzie opiniować kandydatów do Izby Dyscyplinarnej SN.","Przewodniczący KRS odniósł się tym samym do wyroku Izby Pracy i Ubezpieczeń Społecznych SN. W rozstrzygnięciu tym Izba Pracy powołując się na orzeczenie TSUE – uznała m.in., że polska KRS nie daje wystarczających gwarancji niezależności od organów władzy ustawodawczej i wykonawczej, a Izba Dyscyplinarna SN nie jest sądem w rozumieniu prawa UE i prawa krajowego.  Mazur był pytany, czy po tym wyroku KRS wstrzyma procedury opiniowania kandydatów do SN.  – Pomimo rozstrzygnięcia Izby Pracy SN z 5 grudnia KRS nie przestanie nominować sędziów. Będziemy rekomendowali kandydatów na sędziów Sądu Najwyższego, ale także rozstrzygali konkursy do sądów powszechnych – powiedział sędzia Mazur.  Zapowiedział przy tym, że prawdopodobnie w lutym przyszłego roku KRS przeprowadzi konkurs sędziowski do Izby Dyscyplinarnej Sądu Najwyższego nas sześć wolnych stanowisk. Obwieszczenie prezydenta o tym naborze ukazało się w lipcu 2019 roku. Do KRS w ramach tego konkursu wpłynęły 33 kandydatury.  Jak dowiedziała się w biurze KRS, w listopadzie w ramach procedury naboru na wolne stanowiska sędziowskie Rada pozytywnie zaopiniowała dwie kandydatury do Izby Karnej SN: sędziego SA Marka Motuka i sędziego SO Igora Zgolińskiego. Również w listopadzie KRS zarekomendowała do Izby Cywilnej SN sędziego SO Dariusza Pawłyszcze. Z kolei w grudniu Rada wskazała do Izby Pracy i Ubezpieczeń Społecznych SN profesora uniwersytetu w Kielcach Leszka Bieleckiego. Nabór do SN na stanowiska obsadzone w listopadzie i grudniu był wstrzymany w związku z postępowaniami przed Trybunałem Sprawiedliwości UE dotyczącymi m.in. przechodzenia w stan spoczynku sędziów SN, którzy ukończyli 65. rok życia. Od początku 2019 r. weszła w życie nowelizacja ustawy o SN umożliwiająca sędziom SN i NSA, którzy przeszli w stan spoczynku po osiągnięciu 65. roku życia, powrót do pełnienia urzędu. Po tych zmianach powrócono do naboru do SN.  Jeszcze w sierpniu I prezes SN Małgorzata Gersdorf w piśmie do przewodniczącego KRS apelowała o wstrzymanie opiniowania sędziów ze względu na toczące się wówczas przed TSUE postępowania w sprawach pytań prejudycjalnych odnoszących się m.in. do tego, czy po przeprowadzonych reformach w Polsce KRS jest w stanie stać na straży niezależności sądów i niezawisłości sędziów, a utworzona od podstaw Izba Dyscyplinarna SN jest sądem niezależnym i niezawisłym.  19 listopada tego roku odpowiadając na te pytania, TSUE orzekł m.in., że to polski Sąd Najwyższy ma badać niezależność nowej Izby Dyscyplinarnej SN, by ustalić, czy może ona rozpoznawać spory dotyczące przejścia sędziów SN w stan spoczynku. Po odpowiedzi TSUE sprawy wróciły do SN. Izba pracy tego sądu 5 grudnia zakończyła pierwszą z nich, posiedzenia w dwóch pozostałych są wyznaczone na 15 stycznia.",,
"Imigranci chcą zostać chrześcijanami, chociaż ryzykują śmiercią","Irańczycy, Afgańczycy, Syryjczycy – chcą zostać chrześcijanami, chociaż za zmianę wiary mogą zostać skazani na śmierć. Chrzest może im jednak pomóc w uzyskaniu azylu w Niemczech. Trudno stwierdzić, na ile ich decyzje są spontaniczne, a na ile wynikają z potrzeb dyktowanych dramatycznym położeniem.",,,
Układanka gabinetu Morawieckiego,"Postawienie na gospodarkę, polepszenie stosunków dyplomatycznych z Brukselą i Kijowem. Stanowcze działania wobec reparacji od Niemiec. To główne cele, które będą stały przed rządem Mateusza Morawieckiego. Przyszły premier będzie musiał też załagodzić spory wewnątrz Zjednoczonej Prawicy. Pomóc mu w tym mają roszady i zmiany na stanowiskach ministrów.","Powołanie Mateusza Morawieckiego na premiera ma być jasnym sygnałem, że po dwóch latach reform społecznych PiS teraz postawi na gospodarkę. Wyraźnie zapowiedziała to w czwartek Beata Mazurek, rzecznik PiS. Wspomniała jednak też o innych wyzwaniach, które będą stały przed Morawieckim i jego ekipą. – Sytuacja krajowa i międzynarodowa powoduje to, że przed nami kolejne wyzwania. Ewoluują więc nasze dotychczasowe działania, stoją przed nami inne zadania. To wymaga korekty nie tylko zmian ministrów, ale i kierownictwa –  wyjaśniała Beata Mazurek. O co chodzi?Załagodzić konflikt z Brukselą Przede wszystkim gabinet Mateusza Morawieckiego będzie musiał załagodzić napięte stosunki z Brukselą. Dotychczas nasze relacje z Unią nie układały się najlepiej. Polska twardo stała przy swoim stanowisku m.in. w sprawie reformy sądownictwa. Unia za wszelką cenę próbuje ingerować w wewnętrzne sprawy Polski. Przed Polską wisi groźba zabrania części środków unijnych. Dlatego dalszy konflikt nie jest nikomu na rękę. Przed gabinetem Morawieckiego zostanie postawione zadanie wyjścia z tego kryzysu. Kolejna sprawa to polepszenie nadszarpniętych stosunków dyplomatycznych z Kijowem. Rząd PiS od zawsze powtarzał, że zależy mu na dobrych relacjach z Ukrainą. Jednak w ostatnich miesiącach nasze stosunki z sąsiadem z wschodu można określić co najwyżej jako dostateczne. Reparacje od NiemiecNajtrudniejsza kwestia związana z polityką zagraniczną, przed którą zostanie postawiony gabinet Morawieckiego, będzie dotyczyła reparacji wojennych od Niemiec.  – Dlatego mylą się ci, których można znaleźć i w naszych szeregach, którzy mówią niekiedy, nawet w różnego rodzaju dyplomatycznych wypowiedziach, że to jest tylko taki teatr na użytek wewnętrzny. Nie, to nie jest teatr, to jest nasze żądanie, żądanie całkowicie poważne  – mówił 11 listopada Jarosław Kaczyński na temat odszkodowania od Niemiec za straty wojenne. Morawiecki będzie musiał od deklaracji przejść do czynów. Jak? Przede wszystkim w rządzie zostanie powołany pełnomocnik ds. reparacji, który będzie koordynował całość działań wobec Niemiec. Pomocny ma być w tej sprawie bliski sojusz z Izraelem, który ma być naszym sprzymierzeńcem w tej kwestii. Tutaj trzeba będzie jednak odbudować relacje. Izrael nie był bowiem zadowolony z wypowiedzi Witolda Waszczykowskiego, który powiedział, że dla Polski stolicą tego państwa jest Tel Awiw, a nie Jerozolima. Premier i minister w jednymZmiana priorytetów rządu pociągnie też za sobą roszady kadrowe. Jarosław Sellin, wiceminister kultury i dziedzictwa narodowego, zapowiedział, że nowy rząd poznamy dopiero po Nowym Roku. Aktualnie w PiS trwają rozmowy na temat tego, który minister zachowa swoje stanowisko, a który będzie musiał się z nim pożegnać. W układance tej aktywnie uczestniczy pałac prezydencki, który stawia też swoje warunki i chce coś zyskać dla siebie na rekonstrukcji rządu. Morawiecki będzie chciał zachować kluczowe zdanie przy obsadzie stanowisk w ministerstwach rozwoju i gospodarki, finansów i infrastruktury. Faworytem do objęcia sterów w jednym z tych resortów jest Jerzy Kwieciński, obecnie wiceminister rozwoju i gospodarki. Jego nazwisko przymierzane jest do resortu infrastruktury. Niewykluczone jest, że Morawiecki będzie nie tylko prezesem Rady Ministrów, ale też szefem resortu finansów. Byłoby to niezwykle karkołomne, a przede wszystkim czasochłonne. Jednak w ostatnim roku Morawiecki pokazał, że może z sukcesami kierować jednocześnie kilkoma resortami. Prezydenckie warunki Kolejne zmiany kadrowe w rządzie związane są z układanką na  linii kierownictwo PiS – pałac prezydencki. Nie jest tajemnicą, że Andrzej Duda nie ma najlepszych relacji z Antonim Macierewiczem, ministrem obrony narodowej.  Jednym z pomysłów na zażeganie tego konfliktu jest zmiana ministra. Nowym szefem resoru obrony ma zostać Mariusz Błaszczak. Z kolei z pałacu prezydenckiego do Ministerstwa Spraw Zagranicznych ma się przenieść Krzysztof Szczerski. Nowy resortCoraz wyraźniej mówi się też, że stanowisko ministra straci prof. Jan Szyszko. Resort środowiska ma zostać połączony z energetyką. Do stanowiska szefowej połączonych ministerstw przymierzana jest Jadwiga Emilewicz. Niepewny jest też los Ministerstwa Cyfryzacji, które według planów ma zostać zlikwidowane. Pewni swoich stanowisk mogą być koalicjanci. Zbigniew Ziobro nadal będzie szefem Ministerstwa Sprawiedliwości. Niewykluczone jednak, że jego ranga zostanie podniesiona, a on sam otrzyma tekę wicepremiera. Również Jarosław Gowin dalej będzie kierował Ministerstwem Nauki i Szkolnictwa Wyższego. ",,
Rumuni też chcą kupić Patrioty. Wydadzą prawie 4 mld dolarów,"Minister obrony Rumunii Adrian Tutuianu potwierdził, że jego kraj zamierza kupić od USA pociski rakietowe obrony powietrznej typu Patriot za 3,9 mld dolarów. Wcześniej parlament w Bukareszcie musi przyjąć odpowiednie zmiany w prawie – podkreślił.","Tutuianu oszacował, że Rumunia mogłaby zacząć płacić za amerykańskie baterie rakiet w listopadzie. Departament Stanu USA zatwierdził w lipcu ewentualną sprzedaż systemów Patriot Rumunii, argumentując, że przyczyni się to do „poprawienia bezpieczeństwa sojusznika NATO (...), który jest ważnym czynnikiem na rzecz stabilności politycznej i rozwoju gospodarczego w Europie”. Według amerykańskiego resortu system Patriot wzmocni „krajową obronę (Rumunii) i będzie działał odstraszająco wobec regionalnych zagrożeń”. Także „zwiększy zdolności obronne rumuńskich sił zbrojnych i będzie stanowił ochronę dla sojuszników NATO”, którzy często uczestniczą na rumuńskim terytorium we wspólnych manewrach. Stany Zjednoczone wzmocniły swą obecność wojskową w krajach Europy Wschodniej m.in. za pomocą ćwiczeń wojskowych po dokonanej w 2014 r. przez Rosję nielegalnej aneksji ukraińskiego Krymu.",,
"Karczewski do Grodzkiego: Niech pan powie, kto pana kusił, kto składał propozycję","– Absolutnie nikt nie proponował senatorowi Grodzkiemu fotela ministra zdrowia w rządzie PiS – powiedział w programie „Minęła 20” Stanisław Karczewski, były marszałek Senatu. –  Apeluję, panie marszałku: niech pan powie kto pana kusił, kto panu składał taką propozycję – powiedział polityk. Skomentował też zapowiedzi nowego marszałka dotyczące jego podróży. – Dyplomacja parlamentarna nie może być prowadzona dwutorowo – powiedział.","Czy PiS proponowało marszałkowi Grodzkiemu fotel ministra zdrowia w rządzie PiS? – Absolutnie nikt nie proponował, nikt na ten temat nie mówił. Nie było żadnej rozmowy z prof. Grodzkim. Dziwię się tej wypowiedzi, bo świadczy o wiarygodności. Niech powie, z kim rozmawiał. Apeluję, panie marszałku, niech pan powie: kto pana kusił, kto panu składał taką propozycję – powiedział były marszałek Stanisław Karczewski.  Polityk powołał się na rozmowy z najważniejszymi członkami swojej partii, podczas których potwierdził, że nikt nie rozmawiał z senatorem Grodzkim. – Myślę, że to była pierwsza próba profesora walki o fotel marszałka – powiedział Karczewski i przypomniał, że wcześniej po stronie opozycji pojawiały się inne nazwiska potencjalnych kandydatów. Karczewski skomentował też zapowiedzi marszałka Grodzkiego, który planuje  spotkania z szefem Komisji Europejskiej i szefem Rady Europejskiej. – Nie jest rolą marszałka Senatu rozmowa z przedstawicielami tych organów. Ja spotykałem się wyłącznie ze swoimi odpowiednikami – wyjaśnił. Uzupełnił, że czasami przyjmowali go prezydenci. – To było budowanie backgroundu do prowadzenia polityki zagranicznej – wyjaśnił. Podkreślił, że dyplomacja parlamentarna nie może być prowadzona dwutorowo. – To są sprawy fundamentalne dla Polski. Nie możemy kłócić się poza granicami kraju – dodał. W jednym z wywiadów nowy marszałek wyjaśnił, że tematów oficjalnych i nieoficjalnych na forum Unii jest sporo. Karczewski uznał to za „groźną zapowiedź prowadzenia polityki alternatywnej”. – To jest skierowane przeciwko polskiej racji stanu – ocenił były marszałek. Podkreślił, że marszałek nie może rozmawiać nieoficjalnie. Gość programu zaapelował do nowego marszałka Grodzkiego o wstrzemięźliwość w polityce zagranicznej.",,
Niemcy: zamieszki z udziałem imigrantów w Magdeburgu,"Podczas nocnych zamieszek w centrum Magdeburga ciężko ranny został jeden policjant, a 14 odniosło lżejsze obrażenia. Rzecznik prasowy prezydium saksońskiej policji (Sachsen-Anhalt-Nord) potwierdził, że w bójcie wzięło udział około 150 młodych i agresywnych osobników, wśród których byli także imigranci.","Około godziny drugiej nad ranem grupa kilkudziesięciu młodych ludzi zaatakowała patrol policji w centrum Magdeburga. Funkcjonariusze ściągnęli posiłki. W rozmowie z Polskim Radiem rzecznik policji w Magdeburgu powiedział, że atakującymi byli w większości młodzi Niemcy. Dodał, że było wśród nich także kilkudziesięciu imigrantów.– Potwierdzam, że doszło do zmasowanego ataku na funkcjonariuszy. Policjanci zostali obrzuceni kamieniami i butelkami. W ataku uczestniczyło około 150 osób – mówił Polskiemu Radiu rzecznik.Zamieszki trwały kilka godzin. Nad ranem policja została ponownie zaatakowana przez kilkudziesięciu agresywnych osobników. Sytuację opanowano dopiero około szóstej rano. Policja zatrzymała siedem osób, które potem zostały wypuszczone. Trwa śledztwo. Okoliczni mieszkańcy podliczają zaś straty, gdyż podczas zamieszek zniszczone zostały samochody, powybijane szyby i wystawy sklepowe.",,
"Więzienie za seks-edukację, czyli fake news o antypedofilskim projekcie","W mediach pojawiły się artykuły alarmujące, że na najbliższym posiedzeniu Sejmu posłowie pochylą się nad projektem nowelizacji Kodeksu karnego, złożonym przez stowarzyszenie Stop Pedofilii. Autorzy tekstów sugerują, że parlamentarzyści chcą przyjąć projekt zakładający wprowadzenie kar więzienia dla tzw. edukatorów seksualnych. Sprawdziliśmy, jak jest naprawdę.","Portale, wśród nich Onet.pl i Wysokieobcasy.pl informują, że tuż po wyborach Sejm planuje rozpocząć prace nad obywatelskim projektem złożonym przez stowarzyszenie Stop Pedofilii. Jak czytamy, projekt przewiduje „kary więzienia za edukację seksualną”.        Kara więzienia za edukację seksualną?  „Autorzy głoszą, że chcą bronić dzieci przed deprawacją, tymczasem chcą je na nią narazić. Nasze dzieciaki będą się zarażać HIV, będą pokątnie usuwać niechciane ciąże, wreszcie będą łatwym łupem dla pedofilów, bo brak wiedzy o seksie to brak znajomości swoich granic” – pisze dziennikarka „Wysokich Obcasów”. W podobnym tonie utrzymany jest również tekst na portalu natemat.pl. „Aż 3 lata więzienia mogą grozić m.in. rodzicom, nauczycielom, lekarzom i samym młodym ludziom, którzy publicznie dzielą się wiedzą o seksualności z osobami poniżej 18. roku życia” – czytamy. W mediach społecznościowych do artykułu zamieszczonego na jednym z portali odniosła się zaangażowana w promocję wiedzy na temat seksualności i edukacji seksualnej modelka Anja Rubik. Pisownia wpisu oryginalna: „Chcecie takiej POLSKI?????  Według obywatelskiego projektu zmian w Kodeksie karnym, za edukację seksualną należy karać więzieniem. Sejm zacznie nad nim pracę tuż po wyborach. Nowe regulacje dotknęłyby wszystkich tych, którzy w związku z pracą edukują o seksie i seksualności ludzi poniżej 18. roku życia. ( Pamietajmy! wiek, w którym można zgodzić się na seks z drugą osobą w Polsce wynosi 15 lat! Czyli rozmowa o bezpiecznym seksie, świadomej zgodzie, antykoncepcji nie będzie możliwa! )” – napisała. „W praktyce oznacza to, że wszystkie osoby zajmujące się edukacją seksualną wśród młodych miałyby być zagrożone karą więzienia” – podkreśliła Rubik. W oburzeniu z modelką łączą się internauci: „Obserwując „nową elitę rządzących” odnoszę wrażenie, że sukcesywnie dążą do przekształcenia Polski w kraj komunistyczny. Kto chce takiego domu? Mam nadzieje,że NIKT! Cofnijmy się do średniowiecza... Chciałabym, żeby ten post był żartem. Przerażające :/ Rodzice, którzy będą rozmawiać ze swoim dzieckiem o tym temacie przed jego 18stką też pójdą siedzieć? Cofnijmy się do średniowiecza... Chciałabym, żeby ten post był żartem. Przerażające.Chory kraj.”         Co naprawdę jest w projekcie Sprawdziliśmy, co rzeczywiście zakłada projekt nowelizacji. Wbrew informacjom, które obiegły media, nie ma w nim mowy o karach więzienia za edukację seksualną.Wedle projektu nowelizacji ustawy, złożonego przez stowarzyszenie, zmianie miałby ulec artykuł 200b Kodeksu karnego. Twórcy projektu proponują następujące zapisy:„Art. 200b. §1. Kto publicznie propaguje lub pochwala zachowania o charakterze pedofilskim, podlega grzywnie, karze ograniczenia wolności albo pozbawienia wolności do lat 2. §2. Tej samej karze podlega, kto publicznie propaguje lub pochwala podejmowanie przez małoletniego obcowania płciowego.  §31. Jeżeli sprawca dopuszcza się czynu określonego w  §2 za pomocą środków masowego komunikowania, podlega karze pozbawienia wolności do lat 3. §4. Kto propaguje lub pochwala podejmowanie przez małoletniego obcowania płciowego lub innej czynności seksualnej, działając w związku z zajmowaniem stanowiska, wykonywaniem zawodu lub działalności związanych z wychowywaniem, edukacją, leczeniem małoletnich lub opieką nad nimi albo działając na terenie szkoły lub innego zakładu lub placówki oświatowo–wychowawczej lub opiekuńczej, podlega karze pozbawienia wolności do lat 3.” Powyższe zapisy jednoznacznie wskazują, że karze podlegać miałyby osoby, które dopuściły się czynu propagowania lub pochwalania zachowań o charakterze pedofilskim. Autorzy projektu nie przewidują, jak sugeruje m.in. Anja Rubik, kar za edukację seksualną.        Projekt w Sejmie i co dalej?  By zrozumieć, czy i dlaczego parlamentarzyści pochylą się nad projektem, należy sięgnąć do konstytucji oraz regulaminów Sejmu i Senatu, które ściśle określają proces legislacyjny.   Czy Sejm zajmie się projektem?  Tak, Sejm jest prawnie zobligowany do rozpoczęcia prac nad projektem obywatelskim. Minimalna liczba podpisów, wymagana do rozpoczęcia postępowania ustawodawczego w ramach tzw. inicjatywy obywatelskiej wynosi 100 tysięcy. W przypadku tego projektu zebrano ponad 260 tysięcy podpisów.  Czy projekt powstał z inicjatywy partii rządzącej?  Nie. Projekt został złożony przez grupę obywateli. Żadna partia polityczna nie uczestniczyła w inicjatywie ani zbiórce podpisów.   Dlaczego projekt trafił do Sejmu? Wedle art. 118 ust. 2 konstytucji inicjatywa ustawodawcza przysługuje  grupie co najmniej 100 000 obywateli mających czynne prawo wyborcze. Tryb postępowania w tej sprawie określa ustawa. Oznacza to, że niezależnie od tego, jaka partia aktualnie sprawowałaby władzę, projekt musiał trafić do izby niższej parlamentu. Na jakim etapie są prace nad projektem?  Projekt nowelizacji trafił do Sejmu 6 sierpnia, tydzień później – 13 sierpnia – został skierowany do pierwszego czytania na posiedzeniu Sejmu. Od tamtej pory nie były nad nim prowadzone żadne prace. Pierwsze czytanie odbędzie się 15 października.   Co z projektem może zrobić parlament?  Po pierwszym czytaniu projektu Sejm może podjąć dwa działania – albo skierować go do właściwej komisji, która będzie nadal procedować projekt, albo odrzucić go w całości.W drugim przypadku, po zakończeniu prac komisja ustala wspólne stanowisko w sprawie danego projektu ustawy i może przyjąć projekt bez poprawek, z określonymi poprawkami lub odrzucić projekt w całości.Jeśli projekt zostanie przyjęty, z poprawkami lub bez, trafia on do drugiego czytania. Jeśli zostaną do niego zgłoszone poprawki, trafia do komisji, która ponownie przygotowuje sprawozdanie i przekazuje go do trzeciego czytania. Jeśli poprawki nie zostaną zgłoszone, projekt od razu zostaje skierowany do trzeciego czytania.W trzecim czytaniu projekt może zostać odrzucony lub skierowany do Senatu, który rozpoczyna dalsze procedowanie.        Z dużej chmury mały deszcz Reasumując, część mediów pokusiła się o sprowokowanie kolejnej nieuzasadnionej afery, czemu ochoczo przyklasnęli celebryci i wprowadzeni w błąd internauci. Owszem, Sejm zajmie się projektem, ponieważ jest do tego zobowiązany zapisami konstytucji. I, co kluczowe, projektem, który zakłada zwiększenie ochrony dzieci przed pedofilią, a nie zamykanie w więzieniach edukatorów seksualnych.",,
Mieszkowski: Gasiuk-Pihowicz dla drugiego miejsca do PE poświęciła KO,"„Fenomen Kałuży staje się zaraźliwy. Gasiuk Pihowicz dla 2 miejsca do Parlamentu Europejskiego poświęciła KO” (pisownia oryginalna) – napisał na Twitterze poseł Nowoczesnej Krzysztof Mieszkowski. Jak dodał na Facebooku, koniecznością powinno być utworzenie szerokiej koalicji partii liberalnych i lewicowych – bez udziału Platformy Obywatelskiej.","Mieszkowski skomentował postępowanie Gasiuk-Pihowicz, która wraz z grupą posłów opuściła klub i partię, przechodząc do klubu Platforma Obywatelska – Koalicja Obywatelska. Jego zdaniem, posłanka udowodniła w ten sposób, że „karierowiczostwo, parcie na szkło, narcyzm polityczny są silniejsze niż dobrze pojęty interes społeczny”.",,
Jaki depcze Trzaskowskiemu po piętach. Reszta kandydatów się nie liczy,Zmniejsza się sondażowa przewaga kandydata Platformy Obywatelskiej na fotel prezydenta Warszawy. Już tylko 8 proc. w drugiej turze i zaledwie 5 proc. w pierwszej dzieli kandydatów. Pozostali mają znikome poparcie.,"To, że do finału przejdą Patryk Jaki i Rafał Trzaskowski, jest już w zasadzie pewne. Reszta ma od 0,9 (Justyna Glusman) do 5 (Jan Śpiewak) proc. poparcia. W pierwszej turze Trzaskowski wygrywa z Jakim 41:36 proc. (sondaż IBRIS dla „Rzeczpospolitej”).Podobne wyniki uzyskała ta sama sondażownia kilka dni wcześniej, badając preferencje dla „Polityki w sieci”. Trzaskowski uzyskał tam 41,9 proc., Jaki 36,7 proc., Śpiewak 5,2 proc., a najsłabszy kandydat, Janusz Korwin-Mikke, 0,8 proc.A w drugiej, decydującej turze już tylko 8 proc. przewagi dzieli kandydata rządzącej stolicą PO od przewodniczącego komisji reprywatyzacyjnej. To mniej niż połowa nadwyżki, jaką ten sam IBRIS dawał Trzaskowskiemu w pierwszych sondażach, kilka miesięcy temu, kiedy to Trzaskowski miał 18 proc przewagi.W ostatnim sondażu dla „Rzeczpospolitej” 50 proc. respondentów chce głosować na posła z Krakowa, 42 na kandydata Zjednoczonej Prawicy. 6 proc. nie wie, kogo poprze, a 2 proc. nie będzie w drugiej turze głosować. W sondażu dla Radia Zet z listopada 2017 r. Rafał Trzaskowski otrzymał w II turze 52,6 proc. poparcia, a Patryk Jaki 34,8 proc. Różnica wynosiła więc 17,8 proc. (wśród zdecydowanych ponad 20 proc.)",,
Papieska pielgrzymka na Mauritius. We mszy świętej uczestniczyło około 100 tys. ludzi,"Około 100 tysięcy osób uczestniczyło w mszy świętej, jaką odprawił papież Franciszek w poniedziałek na Mauritiusie. Msza odbyła się przy pomniku Matki Bożej Królowej Pokoju. W tym samym miejscu w 1989 roku mszę odprawił św. Jan Paweł II.","Podczas mszy w stolicy kraju, Port Louis, Franciszek przywołał postać błogosławionego ojca Jakuba Lavala, żyjącego w XIX wieku francuskiego zakonnika i misjonarza, który pomagał miejscowej ludności i wprowadził msze dla czarnoskórych wiernych.Papież nazwał go „apostołem jedności mieszkańców wysp Mauritius” i podkreślił, że „umiłowanie Chrystusa i ubogich naznaczało jego życie tak bardzo, że uchroniło go przed iluzją pełnienia ewangelizacji na odległość i wyjałowionej”.– Zakonnik nauczył się języka dopiero co wyzwolonych niewolników i głosił im w sposób prosty Dobrą Nowinę o zbawieniu. Potrafił gromadzić wiernych i kształtował ich do podejmowania misji i zakładania małych wspólnot chrześcijańskich w pobliskich dzielnicach, miasteczkach i wioskach, małych wspólnot, z których wiele stało się zaczątkiem obecnych parafii – mówił papież. Franciszek podkreślał, że należy zachować „dynamizm misyjny”, ponieważ „może się zdarzyć, iż jako Kościół Chrystusowy popadniemy w pokusę zatracenia entuzjazmu ewangelizacyjnego”.Papież  zauważył, że mimo wzrostu gospodarczego na Mauritiusie w ostatnich dziesięcioleciach, najbardziej cierpią tam ludzie młodzi z powodu bezrobocia. – Ta niepewna przyszłość spycha ich na ubocze i zmusza do wyobrażania sobie życia na marginesie społeczeństwa, zostawiając ich bezbronnymi i niemal bez punktów odniesienia w obliczu nowych form niewolnictwa XXI wieku – dodał.– Nie pozbawiajmy się młodzieńczego oblicza Kościoła i społeczeństwa; nie pozwólmy handlarzom śmierci, by ukradli podstawy tej ziemi – apelował papież. Ojciec Św. przytoczył słowa św. Jana Pawła II: „Wyobcowane jest społeczeństwo, które poprzez formy społecznej organizacji, produkcji i konsumpcji utrudnia zarówno realizację tego daru, jak budowanie międzyludzkiej solidarności”.Papież ostrzegł również wierzących: „Kiedy słyszymy groźną prognozę »jest nas coraz mniej«, powinniśmy najpierw martwić się nie o zmniejszenie tej czy innej formy konsekracji w Kościele, ale o brak mężczyzn i kobiet, którzy chcą przeżywać szczęście na drogach świętości”.We mszy świętej z papieżem Franciszkiem uczestniczyło około 100 tys. osób; Mauritius liczy nieco ponad 1,3 mln mieszkańców.Wizyta Franciszka potrwa do wieczora. Następnie papież wróci na Madagaskar, skąd we wtorek odleci do Rzymu.",,
Powstanie pierwszy kościół pod wezwaniem św. Jana Pawła II,W Rzymie wybudowany zostanie pierwszy kościół pod wezwaniem św. Jana Pawła II. Stanie w dzielnicy Garbatella w pobliżu uniwersytetu Roma Tre przy ważnej arterii miasta via Ostiense.,"Kościół zbudowany zostanie na terenie dawnych hal targowych. Zaprojektowany został przez brytyjskie biuro architektów Chapman&Taylor. Będzie to nowoczesna, trójnawowa, niewysoka świątynia z wklęsłą fasadą. Zaprojektowana została tak, by wkomponowała się w stojące wokół jednopiętrowe budynki. Obok stanie skromna plebania. Budowa rozpocznie się jesienią i ma trwać 3 lata. Nadzorować ją będzie wikariat Rzymu. Nieopodal ma zostać wybudowana galeria handlowa. Wikariat ma nadzieję, że kościół stanie się punktem odniesienia i modlitwy dla młodzieży studiującej na pobliskim uniwersytecie. Liczy również na to, że kościół poświęcony św. Janowi Pawłowi II będzie atrakcją dla turystów i pielgrzymów. Stosunkowo niedaleko znajduje się tłumnie odwiedzana bazylika św. Pawła za Murami.",,
Rosyjskie prowokacje wymagały działań NATO. Ambasada USA o ochronie polskich granic,„Rozmieszczenie amerykańskich wojsk w Polsce jest całkowicie zgodne z naszymi zobowiązaniami i ma charakter obronny. To rosyjskie prowokacje wymagały od NATO działań w celu ochrony granic Polski” - oświadczyła ambasada USA w Warszawie. To odpowiedź na stanowisko Rosji.,"Ambasada Stanów Zjednoczonych podkreśliła, że odpowiada na „wprowadzający w błąd tweet ambasady Rosji w Polsce”. Ambasador USA Georgette Mosbacher odnosząc się do tej samej sprawy napisała wręcz, że „ambasada Rosji w Polsce powinna się wstydzić”. W środę oficjalnie poinformowano, że Stany Zjednoczone planują zwiększyć swoją obecność wojskową w Polsce, wynoszącą ok. 4500 rotujących się członków personelu wojskowego, o ok. 1000 dodatkowych żołnierzy.  W deklaracji dotyczącej współpracy obronnej, podpisanej w Waszyngtonie przez prezydentów obu państw, Donalda Trumpa i Andrzeja Dudę, zapisano m.in. utworzenie w Polsce Wysuniętego Dowództwa Dywizyjnego USA oraz eskadry bezzałogowych statków powietrznych MQ-9 Sił Powietrznych USA. W czwartek rzecznik Kremla Dmitrij Pieskow oświadczył, że rosyjscy wojskowi uważnie obserwują plany zwiększenia obecności militarnej USA w Polsce i ""robią tak"", by te działania w żaden sposób nie zagrażały bezpieczeństwu Federacji Rosyjskiej.",,
"PiS, PO i Nowoczesna, PSL – sobota pod znakiem konwencji partyjnych","Dziś w Warszawie odbędą się konwencje partyjne Prawa i Sprawiedliwości, Platformy Obywatelskiej i Nowoczesnej oraz Polskiego Stronnictwa Ludowego.  Podczas spotkań zostanie omówiona m.in. bieżąca sytuacja polityczna, a także przygotowania do wyborów samorządowych.","Konwencja Prawa i Sprawiedliwości oraz Zjednoczonej Prawicy odbędzie się z udziałem lidera PiS Jarosława Kaczyńskiego oraz premiera Mateusza Morawieckiego. Politycy podsumują ponad dwa lata rządów i nakreślą założenia programowe na kolejne lata.Podczas konwencji przemówienia mają wygłosić m.in. Jarosław Kaczyński, premier Mateusz Morawiecki, wicepremier Beata Szydło oraz liderzy Zjednoczonej Prawicy – Zbigniew Ziobro (Solidarna Polska) i Jarosław Gowin (Porozumienie).Już w niedzielę politycy Prawa i Sprawiedliwości ruszą w Polskę na spotkania z wyborcami, które potrwają do końca lipca. Według informacji PAP w niedzielę PiS zaplanowało ok. 30 spotkań z mieszkańcami wielu miast w Polsce. Jarosław Kaczyński ma złożyć wizytę w Trzciance w woj. wielkopolskim.Według marszałka Senatu Stanisława Karczewskiego, konwencja „w pewnym sensie” będzie początkiem kampanii samorządowej. – Chcemy podsumować, pokazać i przypomnieć to, co zrobiliśmy przez dwa lata – mówił marszałek w piątek w radiowych Sygnałach Dnia. – Konwencja na pewno będzie bardzo interesująca; skromna, ale bardzo treściwa – dodał. Konwencja mazowiecka PO i NowoczesnejLiderzy PO i Nowoczesnej  – Grzegorz Schetyna i Katarzyna Lubnauer – zaprezentują szczegóły porozumienia wyborczego na Mazowszu, m.in. część kandydatów na prezydentów miast i podział miejsc na listach wyborczych.Z informacji PAP wynika, że w Radomiu i Płocku Nowoczesna poprze rządzących tam obecnie, związanych z PO prezydentów: Radosława Witkowskiego i Andrzeja Nowakowskiego.PAP dowiedziała się ponadto, że jeśli chodzi o listy wyborcze do Rady Warszawy, oba ugrupowania ustaliły sposób podziału miejsc według parytetu 1:2. Na 9 okręgów wyborczych do stołecznej rady, Nowoczesna ma mieć 3 „jedynki”, PO – 6. Ten sam parytet obowiązuje w przypadku drugich, trzecich i czwartych miejsc na listach.Nieoficjalnie politycy PO przyznają, że sobotnie spotkanie, podczas którego głos zabiorą szefowie Platformy i Nowoczesnej: Grzegorz Schetyna i Katarzyna Lubnauer, ma być odpowiedzią na zjazd PiS i jego koalicjantów. Rada Naczelna PSLDziś w Warszawie zbierze się Rada Naczelna PSL, która ma omówić m.in. bieżącą sytuację polityczną. Ludowcy będą też rozmawiać o przygotowaniach do wyborów samorządowych oraz o pracy sejmowego klubu PSL i Naczelnego Komitetu Wykonawczego Stronnictwa. Działacze PSL odniosą się także do konwencji PiS, która ma się odbyć także w sobotę; partia rządząca ma podsumować dwa lata swych rządów oraz nakreślić założenia programowe na kolejne lata.Prezes PSL Władysław Kosiniak-Kamysz powiedział, że ludowcy poruszą także temat poparcia przez Radę Naczelną inicjatywy obywatelskiej zbiórki podpisów pod projektem ustawy „Emerytura bez podatku”. Projekt ustawy autorstwa posłów PSL zakłada, że emeryci i renciści po wejściu w życie ustawy otrzymaliby „na rękę” świadczenia w wysokości kwoty brutto, czyli bez pomniejszania ich o podatek dochodowy od osób fizycznych oraz składki na ubezpieczenie zdrowotne. Dzięki takiemu zabiegowi – jak zaznaczył szef Stronnictwa – emeryci i renciści zyskaliby ok. 20 proc. wartości świadczenia.",,
"Wiceminister sprawiedliwości: Ustawa odbiera sędziom prawo, które sobie uzurpują","– Ta ustawa daje gwarancję, że jeśli sędziowie będą podważali porządek ustrojowy w naszym państwie, to jako władza ustawodawcza mamy prawo określić sankcje za takie postępowanie przeciw prawu. Na tym polega trójpodział władz – mówił w trakcie debaty w Senacie do opozycji wiceminister sprawiedliwości Sebastian Kaleta. – Fundamentalną różnicą między nami a wami jest to, że wy próbujecie pozbawić Polskę części jej suwerenności – dodawał, odnosząc się do ich postawy wobec unijnej ingerencji w polską debatę nad reformą sądów.","Jak mówił poseł, nikt nie kwestionuje faktu, że należy przestrzegać traktatów. Jego zdaniem zachodzi jednak istotna różnica pomiędzy zachowaniem polityków obozu rządzącego i opozycji.  – Fundamentalną różnicą między nami a wami jest to, że wy próbujecie pozbawić Polskę części jej suwerenności – mówił Kaleta.  Polityk uważa, że ustawy sądowej, nad którą trwa debata, nie można nazywać „kagańcową”, gdyż ma ona „ratować kraj przed anarchią”.  – Ta ustawa daje gwarancję, że jeśli sędziowie będą podważali porządek ustrojowy w naszym państwie, to jako władza ustawodawcza mamy prawo określić sankcje za takie postępowanie przeciw prawu. Na tym polega trójpodział władz. Władza ustawodawcza w zgodzie z konstytucją ustala reguły. Te reguły są realizowane przez rząd, a sąd patrzy, czy są one realizowane w sposób prawidłowy, a nie sam tworzy reguły – mówił Kaleta.  Jak dodawał, „wywieranie presji na ustawodawcę mówiąc, że polska nie stosuje wyroku TSUE, jest kolejnym przekładem realizacji hasła o »ulicy i zagranicy«”.",,
Poseł opozycji o obniżce pensji: Teraz do polityki będą pchać się miernoty,"Obniżka poselskich pensji nie podoba się Jackowi Wilkowi z Wolności. Partia ta m. in. podważa rację bytu wielu instytucji finansowanych przez podatników. Poseł uważa, że „do polityki będą się pchać miernoty”, dla których nowa wysokość pensji parlamentarzysty jest nadal atrakcyjna.","– Chcecie obniżyć to, co było do tej pory, a prawda jest taka, że w efekcie tych działań do polityki będą się pchać ludzie, którzy nie są w stanie na rynku zarobić więcej niż parę tysięcy, czyli listy wyborcze w większości będą zapełniane przez miernoty – mówił o projekcie obniżenia pensji poselskich poseł niezrzeszony, Jacek Wilk.– To jest uwłaczająca wypowiedź dla tysięcy osób zarabiających w okolicach średniej krajowej, którym Wilk odbiera moralne prawo do kandydowania do Sejmu. Pracownicy mojego biura odebrali już uwagi od wyborców, że poczuli się dotknięci tą wypowiedzią – mówi portalowi tvp.info posłanka Bernadeta Krynicka z Prawa i Sprawiedliwości.Jacek Wilk wszedł do Sejmu z listy Kukiz’15, teraz należy do partii Wolność założonej przez Janusza Korwin Mikkego po odejściu z Kongresu Nowej Prawicy, z którego miał kandydować w 2015 r. na urząd prezydenta. Niedoszłego kandydata zastąpił wówczas właśnie Jacek Wilk (dostał 0,46 proc. głosów). Kilka miesięcy temu media obiegła informacja, że dawni koledzy Wilka oskarżają go przywłaszczenie pieniędzy przysługujących KNP jako państwowej dotacji. Jak wynika z listu prezesa KNP Stanisława Żółtka, Wilk nie tylko korzystał z funduszy partyjnych podczas kampanii prezydenckiej, reklamując siebie, ale przede wszystkim nie rozliczył się z pieniędzy złożonych na koncie depozytowym, do którego miał dostęp. Wilk odrzucił te oskarżenia.",,
Premier Czech rozważa wycofanie swojego kraju z porozumienia ONZ ws. migrantów,"Czeski premier Andrej Babiš oświadczył, że chce wycofać kraj z porozumienia ONZ ws. migrantów. Powołując się na serwis Idnes.cz agencja Reutera podaje, że szef rządu zamierza najpierw przedyskutować sprawę ze swoim partnerem koalicyjnym.","Babiš przedstawił swoje plany dzień po tym jak Austria ogłosiła, że bierze przykład ze Stanów Zjednoczonych i również zamierza wycofać się z porozumienia. Waszyngton argumentował, że w dokumencie zatarto linię między legalną a nielegalną migracją. – Swoim partnerom w rządzie zaproponuję, byśmy zachowali się tak samo jak Austria lub Węgry –powiedział Babiš w odpowiedzi na interpelację posłanki z opozycyjnej, prawicowej Obywatelskiej Partii Demokratycznej (ODS) Zuzany Majerovej Zahradnikovej. – Mnie się ten pakt nie podoba – podkreślił.Pod obrady rząduDodał jednak, że swoje stanowisko chce przedyskutować jeszcze z koalicyjnym partnerem Czeską Partią Socjaldemokratyczną (CSSD). – Spodziewam się, że decyzję podejmiemy w koalicji – wyjaśnił. 7 listopada rząd ma zająć się sprawą.Premier oznajmił, że zgadza się ze swoim austriackim partnerem, iż w pakcie nie ma jasnego rozgraniczenia na legalną i nielegalną migrację, a sformułowania dokumentu pozwalają na swobodę interpretacyjną. Powiedział też, że nie zgadza się na nielegalną migrację. – Nie będziemy przyjmować żadnych nielegalnych migrantów i to obowiązuje – mówił, tłumacząc, że ograniczeniem nielegalnej migracji może być „plan Marshalla” dla Afryki, czyli pomoc ekonomiczna dla tamtejszych państw.",,
Klip Korwin-Mikkego bliźniaczo podobny do spotu Obamy. „To oddolna inicjatywa 19-latka”,"Inaugurację prezydenckiej kampanii wyborczej Janusza Korwin-Mikkego urozmaicono spotem do złudzenia przypominającym klip przygotowany podczas ostatniej kampanii dla Baracka Obamy. – To klip fanowski przygotowany przez 19-letniego Łukasza. Pokazaliśmy go jako jeden z wielu, które powstały w wyniku oddolnej inicjatywy naszych sympatyków. Powstał bez naszego zaangażowania – powiedział w rozmowie z portalem tvp.info Przemysław Wipler, szef sztabu wyborczego Janusza Korwin-Mikkego.","Koalicja Odnowy Rzeczypospolitej Wolność i Nadzieja zaprezentowała klip promujący kandydata tej partii na prezydenta. Pomysł okazał się prawie identyczny, jak jeden ze spotów przygotowanych dla Baracka Obamy podczas ostatniej kampanii prezydenckiej. Uwagę przykuwa muzyka holenderskiego duetu DJ-skiego Vicetone. Natychmiast pojawił się zarzut plagiatu. Materiał zaprezentowano podczas konwencji oraz zamieszono na stronie partii.  „Klip powstał bez zaangażowania partii” – To klip fanowski przygotowany przez 19-letniego Łukasza. Pokazaliśmy go jako jeden z wielu, które powstały w wyniku oddolnej inicjatywy naszych sympatyków. Powstał bez zaangażowania partii – wyjaśnia w rozmowie z portalem tvp.info Przemysław Wipler, szef sztabu wyborczego. Przekonywał , że spot zaprezentowano jako przykład tego, co jest siłą i przewagą ugrupowania nad innymi, czyli młodych ludzi, którzy wspierają Janusza Korwin-Mikkego. Przemysław Wipler twierdzi, że prezentując spot od początku mieli świadomość, że jest inspirowany klipem Obamy. Jego zdaniem, to dobrze, że wzbudził dyskusję, bo o to chodzi w kampanii i polityce, aby się mówiło o kandydacie. – Materiał podobał nam się, bo prezentuje naszą estetykę i wrażliwość – dodał. Wipler wyjaśnia, że klip miał kilka wersji i choć chwilowo może być niedostępny, to wkrótce w zmodyfikowanej formie pojawi się znowu.                                                teraz odtwarzaneKlip promujący Baracka Obamę w ostatnich kampanii (youtube/Vicetone)",,
"„Opozycja jest słaba, a rolę opozycji bierze na siebie prezydent”","– Opozycja jest słaba i nie ma argumentów, a rolę opozycji bierze na siebie właśnie prezydent. Dlatego do niego podczepiają się dzisiaj grupy interesów. To, co widzimy w sprawie ustaw o reformach sądownictwa, to element przygotowań do walki o sukcesję po Jarosławie Kaczyńskim ze Zbigniewem Ziobro po jednej stronie i Andrzejem Dudą po drugiej – mówił w „Gościu Wiadomości” Roman Mańka z fundacji „Fibre”. – Trzeba zebrać wszystkie siły, aby zażegnać konflikt PiS-prezydent. Niech wspólnie ciągną ten wózek, bo tak blisko reformy sądownictwa nie było od 27 lat – podkreślał Adam Tomczyński, radca prawny i wieloletni sędzia.",,,
"Niemiec postrzelił Erytrejczyka, po czym popełnił samobójstwo","26-letni Erytrejczyk został w poniedziałek postrzelony w brzuch w mieście Waechtersbach w Hesji. Domniemany sprawca, 55-letni Niemiec, popełnił następnie samobójstwo, strzelając sobie w głowę – poinformował we wtorek rzecznik niemieckiej Prokuratury Generalnej.","Według rzecznika sprawca działał „z pobudek ksenofobicznych”, a Erytrejczyk stał się przypadkową ofiarą. Nie doszukano się powiązań zabójcy ze skrajną prawicą. Przy sprawcy, który zastrzelił się w swoim samochodzie, znaleziono dwie sztuki broni półautomatycznej, a w jego mieszkaniu kolejną broń palną. Każdą z tych sztuk broni Niemiec posiadał legalnie. Rannego Erytrejczyka przewieziono do szpitala. Przeszedł operację i jego życiu nie zagraża niebezpieczeństwo",,
Niemiecki dziennik: obecność żołnierzy USA w RFN leży w interesie obu stron,"Niemiecki lewicowo-liberalny dziennik „Tagesspiegel” przekonuje, że stacjonowanie wojsk USA na terytorium Niemiec leży w interesie obu stron. Nie wierzy też, że prezydent Donald Trump zdecyduje się na przeniesienie ich do Polski.","„USA wciąż mają w Niemczech więcej żołnierzy niż w jakimkolwiek innym kraju. W zależności od sytuacji od 35 tys. do 50 tys. Istnieje tu infrastruktura strategiczna: szpital wojskowy w Landstuhl, węzeł lotniczy w Ramstein, centrum dowodzenia operacjami w Europie i na kontynencie afrykańskim w okolicy Stuttgartu, składy amunicji i tak dalej” – przypomina berliński dziennik. Podaje też, że ta infrastruktura jest zbyt cenna, by ją zostawić. Służy ona bowiem jako zaplecze prowadzonych przez USA działań wojskowych na całym świecie. „Każdy żołnierz ranny w Afganistanie lub Iraku jest transportowany do Rammstein, skąd trafia do Landstuhl. Każdy prezydent USA podczas wizyty w Niemczech odwiedza to miejsce. Każdy, kto ogląda wiadomości telewizyjne w USA, wie, że żołnierze amerykańscy z międzynarodowej misji wojskowej są dowodzeni ze Stuttgartu” – podkreśla publicysta gazety, jej były korespondent w Waszyngtonie, Christoph von Marschall. „Tagesspiegel” przypomina, że po zakończeniu zimnej wojny Stany Zjednoczone wydały miliardy dolarów na tę infrastrukturę. I planują kolejne inwestycje, ponieważ to zaplecze jest dla nich cenne. Nie bez znaczenia jest też według dziennika to, że Niemcy są stabilnym krajem, gdzie USA znajdują dobrze wykształconych pracowników cywilnych. „Komunikacja między Niemcami a USA od pewnego czasu przypomina rozmowę dwóch wyniosłych ludzi” - podkreślił chłód w relacjach między Berlinem a Waszyngtonem publicysta.Według gazety przejawem wyniosłości są zachowania współrządzących nad Renem socjaldemokratów. Fakt, że prezydentem Stanów Zjednoczonych jest Donald Trump, jest dla nich wystarczającym powodem, by nie wypełniać sojuszniczych zobowiązań. „Zobowiązania te powinny być wypełniane we własnym interesie. To Niemcom powinno zależeć na utrzymaniu infrastruktury wojskowej USA. Jest ona bowiem kaucją” – pisze publicysta. Dzięki niej Waszyngton uważa obronę Niemiec za korzystne dla siebie. Do tego dochodzą tysiące miejsc pracy dla cywilnych pracowników, których istnienie zależy od obecności USA w strukturalnie słabych regionach” – argumentuje. „Tagesspiegel”  drwi ze Stanów Zjednoczonych, które jeśli „ będą chciały przenieść wojska na Wschód lub jeśli zaistnieje taka konieczność ze względu na zagrożenie, to nie będą mogły tego zrobić”. I kontynuuje: „wiele niemieckich mostów kolejowych nie wytrzyma ciężaru pociągu z czołgami”. „Grenell i Niemcy mają wszelkie powody, by mówić więcej o tym, jak cenny jest ich sojusz. I co chcą do niego wnieść, aby uczynić go jeszcze bardziej wartościowym” – puentuje. Ambasador Stanów Zjednoczonych w RFN Richard Grenell w piątek ponownie ostrzegł Berlin, że jego kraj wycofa część żołnierzy znad Renu i przeniesie ich do Polski. To konsekwencja zbyt niskich – w ocenie Waszyngtonu – wydatków Niemiec na obronność.",,
Czego obawiamy się przy świątecznym stole? Wigilijne tematy tabu,"Z kim i w jakim gronie spędzamy święta, a także jakich tematów Polacy boją się przy wigilijnym stole? Głównymi tematami tabu są rozmowy o polityce, aborcji i zarobkach – wynika z sondażu opisanego we wtorkowym wydaniu „Rzeczpospolitej”.","„Polacy są wierni tradycji, większość spędza Boże Narodzenie w domu, wśród najbliższych. Jednak niemal 60 proc. obawia się niektórych tematów przy wigilijnym stole – zwłaszcza rozmów o polityce, historii i wrażliwych kwestiach, jak chociażby aborcja” – wynika z sondażu.  Według badania, Wigilię i Boże Narodzenie z najbliższymi w domu spędza blisko 70 proc. ankietowanych, a częściej niż co trzeci świętuje w większym rodzinnym gronie – u dziadków, rodziców czy wujostwa. Tylko 7 proc. świętuje ze znajomymi – wynika z sondażu.  „Blisko 60 proc. badanych przyznało, że stresuje się rozmowami przy wigilijnym stole, bo obawia się niektórych tematów. Więcej niż co piąta osoba twierdzi, że najbardziej boi się rozmów o polityce i historii. W tym pytań i dysput na temat preferencji politycznych i wrażliwych tematów, takich jak aborcja czy LGBT” – opisuje wyniki badania dziennik.",,
Czarzasty poprowadzi jesienną kampanię SLD. Miller powalczy o wspólną listę,"SLD będzie zmierzał do utworzenia jednej listy szeroko rozumianej lewicy w wyborach parlamentarnych – poinformował szef SLD Leszek Miller po sobotnim posiedzeniu Rady Krajowej. Zapowiedział, że niebawem odbędzie się spotkanie m.in. z OPZZ dotyczące tej kwestii.","– Przyjęliśmy w uchwale rozstrzygnięcie, że będziemy zmierzać do utworzenia jednej listy, szeroko rozumianej lewicy – poinformował lider Sojuszu na konferencji prasowej po posiedzeniu Rady Krajowej, która obradowała w Sejmie.  Czarzasty zostanie szefem sztabu wyborczego w wyborach parlamentarnych Szef Sojuszu poinformował, że Rada Krajowa SLD podjęła też kilka decyzji personalnych. Zdecydowano m.in., że szefem sztabu wyborczego SLD w wyborach parlamentarnych zostanie Włodzimierz Czarzasty. Z kolei na szefa Komitetu Wyborczego został wybrany sekretarz generalny partii Krzysztof Gawkowski.Ponadto na stanowiska wiceprzewodniczących SLD wybrano posła Marka Balta i rzecznika SLD Dariusza Jońskiego. – Wprowadziliśmy też nowe osoby do zarządu krajowego, m.in. panią Katarzynę Piekarską, pana Tomasza Trelę i pana Michała Huzarskiego. Nowe twarze, które istotnie wzbogacą nasz potencjał – powiedział Miller. Sojusz – dodał przewodniczący – pozytywnie odpowiedział na apel szefa OPZZ Jana Guza o udział w spotkaniu, „które będzie miało miejsce niebawem, w którym wezmą udział różne organizacje lewicowe, także pojedyncze osoby, które uważają się za posiadaczy lewicowych wartości”. Miller nie chciał wyjaśnić, jakie osoby ma na myśli. Zaznaczył, że spotkanie to z jednej strony „rozpocznie wypracowywanie minimum porozumienia programowego”, a z drugiej – będzie okazją do dyskusji na temat „rozstrzygnięć organizacyjnych, które będą szły w kierunku utworzenia jednej listy lewicy”.                                                teraz odtwarzaneJoński:  Szlag mnie trafia gdy widzę, jak triumfuje dzisiaj skrajna prawica i populiści Uchwała o uhonorowanie Józefa Oleksego Politycy podjęli też uchwałę o uhonorowanie Józefa Oleksego.– Politycy SLD chcą się zwrócić do marszałka  Radosława Sikorskiego o to, żeby jedną z sal sejmowych nazwać imieniem premiera, który zmarł w styczniu – poinformowała  reporterka TVP Info Małgorzata Walczak.  „Pamięć o jego dokonaniach powinna zostać zachowana i stanowić inspirację dla kolejnych pokoleń polskich parlamentarzystów” – czytamy w uchwale.                                                teraz odtwarzaneBędzie start bez szyldu SLD? Debatuje Rada Krajowa Sojuszu Przed rozpoczęciem obrad Rady Krajowej Sojuszu wypowiedział się  rzecznik SLD. – Szlag mnie trafia, gdy widzę, jak triumfuje dzisiaj skrajna prawica i populiści. Niestety to, że dziś wygrywa prawica i populiści to nie jest wina tylko PO i PSL, które rządziły przez ostatnie osiem lat. To jest też  efekt  słabości lewicy. Nie potrafiła się zjednoczyć – podkreślił Dariusz Joński.  Małe szanse na odsunięcie Millera   Ostatnio pojawiały się głosy, że zjednoczenie lewicy nie powinno być firmowane twarzą obecnego szefa Sojuszu. Przed sobotnim spotkaniem W Sejmie  politycy SLD nieoficjalnie mówili, że ewentualne odwołanie Leszka Millera będzie bardzo trudne. Procedura jest skomplikowana. Najpierw podczas Rady Krajowej trzeba byłoby przeforsować wniosek o zwołanie konwencji krajowej z udziałem wszystkich polityków Sojuszu. Następnie wniosek musiałby zostać poparty przez dwie trzecie głosów.  Podczas posiedzenia zarządu dwa tygodnie temu został odczytany list od samorządowców, w którym domagali się odejścia Millera. Głośno o tym mówi zawieszony w prawach członka partii Grzegorz Napieralski. Sam Miller pytany o to po posiedzeniu zarządu podkreślił, że dobro SLD nie wymaga, by podawał się dymisji. Odpowiedzialność za niski wynik Magdaleny Ogórek wziął inny polityk Sojuszu Leszek Aleksandrzak rezygnując z funkcji wiceszefa partii.",,
Rusza festiwal filmowy Berlinie. Kinomanów czekają bezsenne noce,"W Berlinie rozpoczyna się wieczorem 67. Międzynarodowy Festiwal Filmowy Berlinale. O główne nagrody, czyli Złote i Srebrne Niedźwiedzie, powalczy w tym roku 18 filmów, w tym najnowszy obraz Agnieszki Holland pod tytułem „Pokot”.","Festiwal otworzy pokaz francuskiego filmu „Django”, opowiadającego historię Django Reinhardta - uważanego za największego gitarzystę jazzowego i prekursora europejskiego jazzu. W sumie w Berlinie pokazanych zostanie ponad 400 filmów.  Dyrektor imprezy Dieter Kosslick powiedział, że festiwal podejmuje aktualne tematy, takie jak dyskryminacja, problem uchodźców, wyzysk trzeciego świata i Afryki. – Ale jednocześnie przez program festiwalu przebija się afirmacja życia – dodał dyrektor festiwalu. W konkursie głównym znalazł się „Pokot” Agnieszki Holland. Dieter Kosslick ocenił, że to niezwykły film, rozgrywający się na polskiej prowincji. – Film pokazujący także te rzeczy, których nie chcielibyśmy widzieć – dodał dyrektor.  W minionych latach polskie filmy odnosiły sukcesy na Berlinale. Przed rokiem nagrodzono ""Zjednoczone Stany Miłości"" Tomasza Wasilewskiego, dwa lata temu film ""Ciało"" Małgorzaty Szumowskiej. Festiwal potrwa do 19 lutego.",,
5 lat bez Ireny Sendlerowej,"Podczas II wojny światowej uratowała z getta 2,5 tys. żydowskich dzieci. Irena Sendlerowa, działaczka społeczna i charytatywna, Dama Orderu Orła Białego, zmarła 12 maja 2008 roku. Miała 98 lat.","Sendlerowa była nominowana do Pokojowej Nagrody Nobla. Jej życie stało się kanwą kilku filmów, m.in.  „Dzieci Ireny Sendlerowej” oraz „Wróżka z getta”.Podczas wojny Irena Sendlerowa oficjalnie pracowała w opiece społecznej, a w konspiracji kierowała wydziałem pomocy dzieciom w Radzie Pomocy Żydom - „Żegocie”. Wraz ze swoimi współpracownikami prowadziła akcję wyprowadzania dzieci z getta i umieszczania ich w polskich rodzinach, sierocińcach i klasztorach.W 2003 roku prezydent Aleksander Kwaśniewski odznaczył ją Orderem Orła Białego. Powiedziała wówczas, że każde uratowane dziecko było jedynie uzasadnieniem jej istnienia, a nie tytułem do chwały.Aresztowana przez gestapo i torturowana na Pawiaku, Irena Sendler uniknęła rozstrzelania dzięki okupowi wpłaconemu przez „Żegotę”. Do końca wojny ukrywała się pod fałszywym nazwiskiem.W 1965 roku została odznaczona przez Instytut Yad Vashem medalem „Sprawiedliwej Wśród Narodów Świata”, a w 1991 wyróżniona honorowym obywatelstwem Izraela.",,
"„Zwiększcie wydatki na obronność, bo ograniczymy zaangażowanie""","Minister obrony USA James Mattis wezwał w Brukseli sojuszników w NATO do zwiększenia wydatków na obronność, w przeciwnym wypadku zagroził „ograniczeniem zaangażowania” Stanów Zjednoczonych.","– Ameryka wywiąże się ze swoich zobowiązań, ale jeśli wasze kraje nie chcą, by zaangażowanie Ameryki na rzecz sojuszu zostało ograniczone, każda z waszych stolic powinna okazać wsparcie dla naszej wspólnej obrony – miał powiedzieć James Mattis przed spotkaniem szefów resortów obrony NATO za zamkniętymi drzwiami.Szef Pentagonu zapewnił jednocześnie o poparciu nowego prezydenta USA Donalda Trumpa dla Sojuszu Północnoatlantyckiego. Minister obrony USA po raz pierwszy od objęcia urzędu przyjechał do Europy na spotkanie szefów resortów obrony NATO.",,
„Podmioty Czarneckiego są od lat umoczone w toksyczne instrumenty bankowe”,"Podmioty Leszka Czarneckiego na rynku bankowym, na rynku giełdowym, są od lat umoczone po pachy w różnego rodzaju toksyczne instrumenty bankowe – powiedział poseł Prawa i Sprawiedliwości Janusz Szewczak w internetowej telewizji wPolsce.pl. Jak wskazał polityk, „skala patologii w sektorze bankowym od lat jest ogromna”.","Poseł PiS i były główny ekonomista Kasy Krajowej SKOK w internetowej telewizji wPolsce.pl mówił o działalności na rynku miliardera Leszka Czarneckiego i jego bankach.Jak zaznaczył, „podmioty bankowe na rynku bankowym Czarneckiego są od lat umoczone w toksyczne instrumenty bankowe”. – Wspomnę o poliso-lokatach, które serwowano 80-latkom w zamian za dodatkowe ubezpieczenie na życie, na najbliższe 30 lat – wskazywał poseł.Jak wyliczał, „były jeszcze wydarzenia związane ze sprzedawaniem obligacji GetBacku, założonego przez Leszka Czarneckiego, a którego produkty dystrybuował Bank Idea”. – To jest zadziwiające, że mimo 30 lat wybicia się już na niepodległość – w tym na niepodległość gospodarczą – skala tej patologii w sektorze bankowym nadal jest tak ogromna i nic praktycznie przez te lata z tym się nie działo – ocenił Szewczak.Polityk stwierdził, że poprzedni rząd dawał na takie działania przyzwolenie. – Za rządów PO widzieliśmy w dużej mierze przyzwolenie na to z KNF, bo pan Andrzej Jakubiak, ówczesny podwładny premiera Tuska w tych sprawach nic nie zrobił istotnego. 5 mln Polaków naciągnięto na poliso-lokaty na kwoty 5 mld zł, a były to rażąco oszukańcze instrumenty – powiedział poseł Szewczak.",,
888 mln euro strat. Plaga oszustw finansowych w funduszach UE,"888 mln euro straciła Unia Europejska w wyniku nadużyć finansowych i korupcji w 2015 r. – wynika z opublikowanego we wtorek przez Europejski Urząd ds. Zwalczania Nadużyć Finansowych (OLAF) raportu rocznego. Najwięcej spraw dotyczy Rumunii, Bułgarii i Węgier.","Unia Europejska straciła 624 mln euro w ramach Funduszy Strukturalnych i Europejskiego Funduszu Społecznego, a pozostałe 264 mln w przypadkach dotyczących ceł, handlu i pomocy zewnętrznej. To nieco mniej niż w roku 2014, kiedy budżet unijny stracił 901 mln euro, ale już dwa razy więcej niż w roku 2013 – wtedy UE nie doliczyła się 402,8 mln euro.W ubiegłym roku OLAF zakończył 304 śledztwa i rozpoczął 219 nowych dochodzeń.– Mimo ograniczonej (o 4 proc.) liczby pracowników, podwoiliśmy liczbę prowadzonych przez nas śledztw. Wciąż skupiamy się na nadużyciach w dziedzinie Funduszy Strukturalnych, pod koniec roku prowadziliśmy 104 dochodzenia w tym zakresie. Przeprowadziliśmy także 40 dochodzeń dotyczących uchybień ze strony instytucji i pracowników UE. 12 z nich dotyczyło Parlamentu Europejskiego, 11 Komisji Europejskiej. W rezultacie wydaliśmy 19 zaleceń w tej kwestii – mówił dyrektor generalny OLAF Giovanni Kessler.Kraje same na siebie wskazują Kraje członkowskie są zobowiązane do informowania Komisji Europejskiej o wszelkich nieprawidłowościach lub podejrzeniu nadużyć finansowych dotyczących unijnych funduszy. W ubiegłym roku Polska zgłosiła 24 takie przypadki, Bułgaria 34, a Rumunia 49. W Rumunii, Bułgarii i na Węgrzech OLAF prowadził w zeszłym roku najwięcej dochodzeń dotyczących wydania funduszy unijnych. – To nie oznacza, że akurat w tych państwach członkowskich jest najwięcej nadużyć finansowych – podkreślił na konferencji prasowej Ernesto Bianchi z OLAF.I tak na przykład w Bułgarii urząd badał nieprawidłowości dotyczące przetargu na modernizację chłodni, w której przechowywane są owoce i warzywa. Projekt uzyskał 1,3 miliona euro dofinansowania z funduszy rolnych. Śledztwo ujawniło, że bułgarski zakład należał do włoskiej firmy, a właściciel tej firmy za pośrednictwem podstawionej spółki stanął do przetargu na dostarczenie nowych maszyn chłodniczych. Wygrał przetarg, stając się zarówno wykonawcą, jak i beneficjentem projektu.Wciąż trwa dochodzenie na Węgrzech w sprawie nieprawidłowego wykorzystania funduszy strukturalnych. Zgodnie z zaleceniami OLAF Węgry muszą zwrócić Unii 4,3 mln euro niewykorzystanych środków.– Podejrzewamy, że część z krajów UE nie zgłasza wszystkich przypadków, gdzie podejrzewa się nadużycia. Często OLAF prowadzi więcej spraw, niż zostało ich zgłoszonych przez władze krajowe – powiedział jeden z unijnych urzędników. Europejska Prokuratura Aby działać skuteczniej, OLAF zawarł porozumienia administracyjne z kilkoma instytucjami, w tym Komisją Europejską, ONZ czy Bankiem Światowym. Dzięki współpracy w ramach wspólnych operacji celnych (Joint Customs Operations - JCO), urząd zwalcza także przemyt papierosów i alkoholu. I tak np. w 2015 roku OLAF współpracował min. z Polską w ramach projektu JCO Baltica. Udało się przechwycić 13 milionów nielegalnych papierosów przemycanych do UE z Białorusi i Rosji.– Nasze możliwości są jednak ograniczone, dlatego wciąż negocjujemy w sprawie ustanowienia Prokuratury Europejskiej (EPPO), urzędu który mógłby zarówno prowadzić śledztwa dotyczące nieprawidłowości finansowych i korupcji, jak i zaskarżać je na terenie całej Unii – powiedział Giovanni Kessler.Rozmowy na temat powołania Prokuratury Europejskiej trwają już od kilku lat, ale kraje UE jak dotąd nie doszły do porozumienia w tej sprawie.",,
Nagroda Tolerancji dla dr Katarzyny Bojarskiej,"Dr Katarzyna Bojarska, prowadząca Poradnię Zdrowia
Psychoseksualnego BezTabu, została laureatką Nagrody Tolerancji 2012
przyznawaną z okazji Międzynarodowego Dnia Przeciw Homofonii przez Stowarzyszenie Lambda
Warszawa i Kampanię Przeciw Homofobii.","Jak poinformowała rzeczniczka Stowarzyszenia Lambda Yga Kostrzewa,Katarzyna Bojarska dostała nagrodę m.in. „za bezkompromisowość idekonstruowanie sztywnych ram, w jakich tematyka LGBT istnieje na polskichuniwersytetach; za inspirowanie psychologów oraz osób zajmujących siępsychologią do pracy z klientami i klientkami o nienormatywnych tożsamościachz otwartą głową, bez kategorycznych założeń i uprzedzeń”.Poradnia Zdrowia Seksualnego BezTabu i jej zespół zostały nagrodzone „zaniesienie profesjonalnej pomocy i poradnictwa psychologicznego iseksuologicznego osobom LGBT; za rzetelne, odpowiedzialne, zgodne zstandardami naukowymi i etyką zawodową edukowanie specjalistów i specjalistekw dziedzinie terapii i seksualności, młodzieży i całego społeczeństwa oraz zaupowszechnianie naukowej wiedzy o LGBT tam, gdzie jej najbardziej brakuje ijest wyjątkowo potrzebna; za łączenie misji zawodowej z działalnościąspołeczną na rzecz osób LGBT”. Katarzyna Bojarska pracuje na stanowisku adiunkta w Instytucie PsychologiiUniwersytetu Gdańskiego. Jest wykładowczynią, trenerką, edukatorką seksualnąi badaczką społeczną. Poradnia Zdrowia Psychoseksualnego BezTabu działa przyFundacji Centrum Partycypacji Społecznej w Gdańsku i prowadzi poradnictwoseksuologiczne i psychologiczne. Nagroda Tolerancji od 2006 r. wręczana jest w Niemczech, Francji, Polsce iHiszpanii osobom prywatnym oraz organizacjom, w uznaniu ich działańprzeciwstawiających się homofobii i mowie nienawiści w Europie. Polskimilaureatami nagrody w latach minionych byli Kazimierz Kutz (2006), PiotrPacewicz (2007), Marzanna Pogorzelska (2008), prof. Zbigniew Hołda (2009),Izabela Jaruga-Nowacka (2010), Adam Bodnar (2011). Międzynarodowy Dzień Przeciw Homofobii obchodzony jest dla upamiętnienia 17maja 1990 r., kiedy to Światowa Organizacja Zdrowia (WHO) oficjalnie usunęłahomoseksualizm z listy schorzeń psychicznych. W 2005 r. dzień ten ogłoszonoMiędzynarodowym Dniem Walki z Homofobią.",,
„Oryginalny” pomysł ministra z PO. Chce licytować dla WOŚP słynny „Atlas kotów”,„Słynny atlas kotów trafi na aukcję @fundacjawosp. Podpisali się w nim także przyjaciele kotów z @Platforma_org:)” – zadeklarował Tomasz Siemoniak.,"Totalna opozycja miała przeobrazić się w „totalną propozycję”. Rozczarowali się jednak ci, którzy oczekiwali, że formacja Grzegorza Schetyny w swojej politycznej kreatywności zarzuci Polaków oryginalnymi pomysłami. Mamy coraz więcej dowodów, że wszystko zostaje po staremu – napisał portal wPolityce.pl. I zauważył, że o ile stała narracja „antypisowska” jeszcze ujdzie, to jednak zwykłe kopiowanie jest już po prostu śmieszne. Czyżby Platforma tak zazdrościła partii rządzącej, że nawet nie potrafi zaproponować innej akcji charytatywnej niż licytacja… „Atlasu kotów”?! – pyta autor tekstu. „Boże Narodzenie powoli mija, przed nami kolejna edycja Wielkiej Orkiestry Świątecznej Pomocy. Tak jak ustaliliśmy z @RobertFelus w @OnetRano podarowany przez niego słynny atlas kotów trafi na aukcję @fundacjawosp. Podpisali się w nim także przyjaciele kotów z @Platforma_org:)” – napisał polityk PO na Twitterze. Internetowe komentarze Pomysł Siemoniaka natychmiast ocenili także interanuci.",,
Australia: Deszcz pozwolił na ewakuację ludzi uwięzionych przez ogień,"Australijscy strażacy korzystając ze sprzyjającej pogody ponownie otworzyli nieprzejezdne drogi, żeby ewakuować ludzi uwięzionych przez wielkie pożary buszu i lasów.","W południowo-wschodniej części kraju w ogniu zginęły 24 osoby. Drugi dzień na tych terenach pada niewielki deszcz i wieje chłodny wiatr. Przez weekend pożary objęły dwa stany. Meteorolodzy ostrzegają jednak, że upały i susza mają powrócić w końcu tygodnia.  W stanie Nowa Południowa Walia dwie osoby pozostają zaginione, nadal jest 130 aktywnych ognisk pożarów.  Sezon pożarów buszu rozpoczął się w tym roku wcześniej niż zwykle, po trzech latach ekstremalnej suszy, która objęła większość obszarów Australii. Zniszczonych jest ponad 5 milionów hektarów terenu.  Premier Australii Scott Morrison poinformował, że ich odnowa będzie wymagała przeznaczenia na ten cel ponad dwóch miliardów dolarów australijskich w ciągu dwóch lat. Zapowiedział, że jeśli zajdzie taka potrzeba, rząd doda na ten cel kolejne pieniądze.",,
Od dziecka żył „z głową w chmurach”. Motolotniowy mistrz świata zginął w wypadku,"W wypadku lotniczym w Chrcynnie koło Warszawy zginął wybitny motolotniarz, siedemnastokrotny mistrz Polski i dwukrotny mistrz świata, Alojzy Dernbach. W ostatnich latach prowadził ośrodek szkolenia lotniczego. Uczył latania na motolotniach, samolotach ultralekkich i wiatrakowcach.","O śmierci Dernbacha poinformował na swojej stronie na Facebooku Aeroklub Polski. „Nie chcąc rezygnować z lotnictwa, zostałem studentem wydziału MEiL (Mechanicznym Energetyki i Lotnictwa – red.) Politechniki Warszawskiej. Od razu w październiku zapisałem się do Akademickiego Klubu Lotniarskiego i w lutym 1980 r. wykonałem swój pierwszy w życiu lot na lotni. Wciągnęło mnie to całkowicie. Od tej pory każdą wolną chwilę spędzałem na budowaniu lotni a każdy wyjazd – na lataniu. Jeżów Sudecki, Bezmiechowa, Żar, Nosal, Skrzyczne – lataliśmy ze wszystkich gór, jakie były dostępne. Pojawiły się też sukcesy sportowe: 1982 r. – tytuł Mistrza Polski, 1989 r. – rekord Polski w przelocie (102 km). Jako reprezentant kraju miałem możliwość latać w wielu krajach Europy i w USA” – wspominał. Już na początku lat 80. pojawiły się w Polsce pierwsze motolotnie. Dla warszawskich studentów, a później inżynierów – mieszkających z dala od gór, a dysponujących umiejętnościami i zapleczem – wykonywanie własnych konstrukcji równało się szansie na częstsze latanie. Dernbach zaczął latać w zawodach. W 1992 r. po raz pierwszy zdobył tytuł Motolotniowego Mistrza Polski. Od tamtej pory 17 razy stawałem na najwyższym podium w kraju. W 1999 r. zdobył indywidualnie pierwszy medal – srebrny – w Mikrolotowych Mistrzostwach Świata. Był to pierwszy medal polskiego motolotniarza w zawodach tej rangi. Dwa lata później powtórzył ten sukces, a w 2005 r. został mistrzem świata. W 2007 r. kolejny medal – brązowy i w 2009 r.znów złoto.",,
Konsultacje polityczne Polski i Iranu ws. konferencji dot. Bliskiego Wschodu,"Wiceszefowie MSZ Polski i Iranu, Maciej Lang i Abbas Arakczi odbyli konsultacje polityczne w Teheranie – poinformował na Twitterze resort dyplomacji.","W pierwszej połowie stycznia Departament Stanu USA i polskie MSZ poinformowały, że w lutym w Warszawie odbędzie się konferencja w sprawie budowania pokoju i bezpieczeństwa na Bliskim Wschodzie. Wcześniej konferencję zapowiedział w rozmowie ze stacją Fox News sekretarz stanu Mike Pompeo, który mówił, że szczególna uwaga poświęcona zostanie wpływom Iranu w regionie Bliskiego Wschodu.Teheran uznał udział Polski w organizacji konferencji za akt wrogości; tamtejsze MSZ wezwało chargé d’affaires ambasady Polski, aby zaprotestować przeciw poświęconej głównie Iranowi konferencji. Jak podało polskie MSZ, polski dyplomata przedstawił irańskiemu resortowi spraw zagranicznych założenia planowanej konferencji.Lang, który odpowiada w MSZ m.in. za sprawy polityki afrykańskiej i bliskowschodniej, podkreślił w zeszłym tygodniu w Sejmie, że konferencja poświęcona będzie omówieniu problemów całego regionu, a nie konkretnych państw. Dodał też, że „w idealnym świecie” na takiej konferencji spotkaliby się przedstawiciele Iranu i USA, ale obecnie nie jest to możliwe. – Prowadzimy działania, by stanowiska stron przybliżyć; nasza inicjatywa w tym zakresie jak najbardziej odpowiada priorytetom tej polityki – zaznaczył wiceminister.W maju ub.r. Trump ogłosił, że Stany Zjednoczone wycofują się z porozumienia nuklearnego z Iranem i stopniowo przywrócą sankcje na ten kraj. Umowa ta, zawarta w lipcu w 2015 r. przez szóstkę mocarstw – USA, Wielką Brytanię, Francję, Chiny, Rosję i Niemcy – z Iranem przewidywała stopniowe znoszenie międzynarodowych sankcji gospodarczych wobec Teheranu w zamian za ograniczenie jego programu jądrowego.",,
USA rozczarowane brakiem restytucji mienia Żydów,"Administracja USA wyraziła „rozczarowanie” wstrzymaniem przez Polskę procesu uchwalenia ustawy reprywatyzacyjnej i wezwała rząd polski do restytucji prywatnego mienia żydowskiego, choćby w formie rekompensat rozłożonych w czasie. Polska „bardzo szczodrze” oddała mienie komunalne żydowskie – ospowiada szef MSZ Radosław Sikorski.","Specjalny doradca sekretarza stanu ds. Holokaustu Stuart Eizenstat powiedział na konferencji prasowej, że USA rozumieją wymogi budżetowe Unii Europejskiej, na które powołuje się rząd polski wstrzymując restytucję, ale zauważył, że sytuacja gospodarcza Polski jest lepsza niż wielu innych krajów europejskich.   Podkreślił jednocześnie, że Waszyngton pragnie „w drodze dyplomatycznej” przekonać rząd RP o potrzebie restytucji mienia zagrabionego przez Trzecią Rzeszę i rządy PRL.Radosław Sikorski podkreślił w środę wieczorem w „Kropce nad i” w TVN24, że reprywatyzacja w Polsce ma miejsce: toczy się w sądach i obywatele odzyskują mienie po tym, jak sądy zweryfikują te wnioski.–  Polska bardzo szczodrze oddała mienie komunalne żydowskie, natomiast jeśli chodzi o mienie różnych obywateli państw obcych, to Polska jeszcze w latach 60. podpisała tzw. umowy indemnizacyjne, w tym z USA, i wypłaciła wielomilionowe odszkodowania rządom tych krajów, w tym Stanom Zjednoczonym  – dodał szef MSZ. Przypomniał też, że ustawę reprywatyzacyjną Sejm już raz uchwalił, w czasie gdy premierem był Jerzy Buzek (1997-2001), jednak wówczas zawetował ją prezydent Aleksander Kwaśniewski.",,
Uciekł z dziećmi ze Szwecji do Polski. Teraz wraca do Rosji,"Rosjanin Denis Lisow, który uciekł z dziećmi ze Szwecji do Polski, wraca do Rosji. Przed odlotem na warszawskim lotnisku dziękował polskim władzom za pomoc.","W kwietniu mężczyzna i jego trzy córki, dwunastoletnia Sofia, sześcioletnia Serafina i czteroletnia Alisa, przypłynęli promem ze Szwecji do Polski.  W Warszawie, skąd chcieli udać się do Rosji, zostali zatrzymani przez polską Straż Graniczną. Okazało się, że za Denisem Lisowem wystawiono europejski nakaz aresztowania, ponieważ Szwedzi oskarżyli go o porwanie córek. Polski sąd nie zezwolił na wydanie mężczyzny Szwecji.  – Trochę się denerwuję. Ale jestem bardzo szczęśliwy, że w końcu nadszedł ten dzień, na który tak czekaliśmy: polecimy do domu. Chciałbym bardzo podziękować wszystkim, którzy nas wspierali i pomagali nam w tych trudnych chwilach dla naszej rodziny – powiedział Rosjanin przed odlotem z Polski. Denis Lisow tłumaczył polskim służbom, które go zatrzymały, że wywiózł córki ze Szwecji, gdyż w 2017 roku tamtejsza opieka socjalna odebrała mu je i przekazała do imigranckiej rodziny zastępczej.  Stało się tak po tym, gdy żona Denisa Lisowa zachorowała na schizofrenię. W Szwecji mężczyzna mógł widywać się z córkami przez sześć godzin raz w tygodniu.",,
Polacy druga grupą wśród bezdomnych imigrantów w Londynie,"Polacy, którzy wcześniej stanowili w Londynie najliczniejszą grupę
narodowościową wśród bezdomnych imigrantów z nowych krajów UE, ustąpili
pierwszeństwa Rumunom (11,4 proc.
wszystkich bezdomnych). Na trzecim miejscu są Litwini.","W Londynie 627 Polaków w okresie od początku kwietnia2013 do końca marca 2014 r. korzystało z pomocy organizacji charytatywnychzajmujących się pomaganiem ludziom bez dachu nad głową. To 9,8 proc. zogólnej liczby 6 508 osób korzystających z takiej pomocy.Z darmowych noclegowni skorzystało w tym czasie 1 967 imigrantów z krajówprzyjętych do UE w 2004 r. oraz 2007 r.Imigranci z państw postkomunistycznych są w Londynie drugą największą grupąbezdomnych po Brytyjczykach; łącznie stanowią ok. 31 proc. bezdomnych wstolicy. Najwięcej osób bez dachu nad głową i korzystających z noclegowni – 2495, czyli 46 proc. – to Brytyjczycy. Obywatele 15 krajów starej UE stanowią10 proc. londyńskich bezdomnych.Dane te przedstawiono w dorocznym raporcie „Street to Home 2013/14”,opierającym się na danych organizacji świadczących pomoc bezdomnym, które sązrzeszone w sieci finansowanej przez władze Londynu i zarządzanej przezorganizację St Mungo's Broadway.„Każdy przypadekbezdomności jest inny”Judith Higgin z St Mungo's Broadway mówi, że „każdy przypadekbezdomności jest inny i trudno o uogólnienia”. Najliczniejsza kategoria toosoby, którym wymówiono zajmowane pomieszczenie lub zostały wykwaterowane inie zdołały znaleźć innego lokum. Druga to ludzie, którzy popadli w trudnościfinansowe wskutek utraty pracy lub mieli trudności z jej znalezieniem.St Mungo's Broadway oprócz noclegowni prowadzi dzienne ośrodki pomocybezdomnym, gdzie udziela im porad i pomocy np. w uzyskaniu zakwaterowania whostelu lub ośrodku opieki, daje adres umożliwiający zarejestrowanie się ulekarza, zainteresowanym ułatwia powrót do domu, kieruje na terapie odwykoweitp.Raport zastrzega, że dane nie odzwierciedlają sytuacji w pełni, ponieważ nieuwzględniają osób koczujących w pustostanach ani tych, którzy z brakuwłasnego kąta zmuszeni są pomieszkiwać u różnych znajomych.U wielu ludzi bez dachu nad głową odnotowano uzależnienie od alkoholu,narkotyków lub choroby psychiczne.67 proc. osób korzystających z darmowych noclegowni to tzw. nowi lubprzepływowi bezdomni, korzystający z darmowego noclegu jednorazowo; reszta totzw. bezdomni powracający, zwracający się o pomoc kolejny raz lub bezwłasnego miejsca od dłuższego czasu. W porównaniu z danymi z poprzedniegoraportu, za rok 2012/13, liczba bezdomnych wzrosła w ubiegłym roku o 1proc.CZYTAJ TAKŻE – W Lizbonie bezdomni coraz młodsi",,
Rozwiążą czy zawieszą komisje śledcze?,"Padł pomysł rozwiązania wszystkich sejmowych komisji śledczych, by nie rozjątrzać konfliktu politycznego po smoleńskiej tragedii. Prawdopodobnie dojdzie jednak najwyżej do zawieszenia ich prac na czas kampanii prezydenckiej – pisze „Gazeta Wyborcza”.","Po Sejmie krąży pytanie: czy dziś - gdy po najdłuższej w Polsce narodowej żałobie wielu ludzi oczekuje uspokojenia publicznej debaty – powinny się nadal odbywać kłótnie przed kamerami? Szef komisji hazardowej Mirosław Sekuła (PO)powiedział „Gazecie Wyborczej”, że zna pomysł, by „w atmosferze wyciszania politycznych awantur zakończyć prace wszystkich czterech komisji śledczych, publikując ich dotychczasowe prace”. Jednak uważa, że pomysł ten powinien zostać przyjęty przez aklamację. „Bo inaczej padnie zarzut, że Platforma chce zamieść pod dywan aferę hazardową. A my nie chcemy” – podkreśla.Rezygnacja z komisji byłaby „politycznym kłusownictwem” – powiedział jednak gazecie Tomasz Nałęcz, były szef komisji ds. afery Rywina. Według niego komisje nie dają sobie rady, ale „problem trzeba rozwiązać bez wciągania do tego smoleńskiej tragedii(...). W poważnym państwie obowiązują normalne procedury, nie ma powodu do takich nadzwyczajnych decyzji” – podkreśla.Stanisław Żelichowski, szef klubu PSL uważa, że warto teraz przyjrzeć się komisjom śledczym, ale każdej z osobna. Jego zdaniem komisja naciskowa nie ma racji bytu, kolejne dwie: ds. śmierci Barbary Blidy i Krzysztofa Olewnika – kończą swoje prace, więc należy im to umożliwić. Natomiast komisja hazardowa czeka na ustalenia prokuratury.Bartosz Arłukowicz (Lewica) podkreśla, że tragedia  smoleńska mimo wszystko nie może paraliżować prac Sejmu i jest za  zawieszeniem prac komisji hazardowej na czas kampanii prezydenckiej. Ryszard Kalisz (Lewica), szef komisji ds. śmierci Blidy, jest gotów już teraz napisać sprawozdanie, bo materiał dowodowy ma bogaty. Ale na przesłuchania czeka jeszcze parę osób:  prokuratorzy Jerzy Engelking, Janusz Kaczmarek, Zbigniew Ziobro i b. premier Jarosław Kaczyński,  którzy mają prawo do tych zeznań, bo może to być w ich interesie.Automatyczne rozwiązanie wszystkich komisji odrzuca. Rzecznik PiS Mariusz Błaszak podkreśla, że „jeszcze za wcześnie na decyzje o komisjach śledczych. Porozmawiamy o tym z klubami w przyszłym tygodniu”. jego klubowy kolega Wojciech Szarama z komisji ds. Blidy opowiada się za oceną każdej komisji z osobna. Woli zawiesić komisje śledcze na czas wyborów prezydenckich. W praktyce oznaczałoby to, że ich prace zostałyby wznowione dopiero pod koniec sierpnia, po wakacjach parlamentu.",,
"Szef MSZ o relacjach z USA: Nie są zamrożone, wręcz odwrotnie","– Nie ma takiej kwestii, że relacje polsko-amerykańskie są zamrożone; wręcz odwrotnie – powiedział w piątek szef MSZ Jacek Czaputowicz. Zapewnił, że Stanom Zjednoczonym zależy na dobrych stosunkach z Polską.","Na piątkowym briefingu po spotkaniu roboczym z przedstawicielami ambasad państw UE i przedstawicielstwa KE w Warszawie Czaputowicz był pytany o notatkę polskiej ambasady w Waszyngtonie z 20 lutego, na którą powołał się w swojej publikacji portal Onet.pl.Według dziennikarzy Onetu notatka oznaczona sygnaturą Z-99/2018 potwierdza m.in., iż Amerykanie wprowadzili „szczególne sankcje wobec polskich władz” polegające na tym, iż „do czasu przyjęcia zmian w ustawie o IPN prezydent ani wiceprezydent USA nie będą się z nimi spotykać”. Szef polskiej dyplomacji przypomniał, że w styczniu w Warszawie spotkał się z amerykańskim sekretarzem stanu Rexem Tillerosonem. – Oczywiście bardzo chętnie pojechałbym do Stanów Zjednoczonych, ale na razie nie jest to problemem i nie jest to w kalendarzu wizyt. Taką wizytę trzeba odpowiednio przygotować – powiedział szef MSZ. Podkreślił, że to samo dotyczy wizyt na najwyższym szczeblu. Polska postrzegana jako ważny partner – Innymi słowy, nie ma takiej kwestii, że te relacje (polsko-amerykańskie) są zamrożone, a wręcz odwrotnie – podkreślił minister. Jak dodał, oświadczenia ze strony dyplomatów amerykańskich, m.in. specjalnego wysłannika USA na Ukrainę Kurta Volkera, który w tym tygodniu odwiedził Warszawę, czy ze strony Departamentu Stanu „świadczą o tym, że to nie jest prawdziwa teza”. – Stanom Zjednoczonym zależy na dobrych stosunkach z Polską. Stany Zjednoczone postrzegają Polskę jako ważnego partnera w tej części Europy. W ich interesie jest, by te stosunki się rozwijały i dlatego właśnie tak to się dzieje – powiedział Czaputowicz. W trakcie piątkowego spotkania roboczego w Warszawie minister mówił również o kwestii reformy sądownictwa w Polsce. Jacek Czaputowicz powiedział, że „brak reformy systemu sądownictwa w Polsce od razu po 1989 r. cały czas ma wpływ na funkcjonowanie tego systemu i postrzeganie go przez społeczeństwo”. – Czynnik polityczny oraz mandat demokratyczny mają kluczowe znaczenie w odtwarzaniu autorytetu sędziów jako strażników praworządności – stwierdził szef MSZ.  Pilna reforma Podkreślił, że rząd nie może „ignorować braku zaufania do sądownictwa w społeczeństwie polskim, które sprawia, że reforma tej gałęzi władzy jest szczególnie pilna”. Jak przekonywał, nawet większość samych sędziów nie jest zadowolona z rozwiązań systemowych w polskim sądownictwie. – „Biała księga” nakreśla sposoby, na które będziemy zmieniać system sądownictwa w świetle uzasadnionych oczekiwań naszych obywateli, by zwiększyć jego wydajność oraz sprawiedliwość – oświadczył Czaputowicz. Według niego najbardziej znaczącym krokiem wśród zmian zaproponowanych przez obóz rządzący jest losowe przyznawanie spraw.  Szef MSZ zaznaczył też, że w pracach nad reformą wymiaru sprawiedliwości rząd korzystał z „najlepszych praktyk” krajów europejskich. – Na pewno znajdą się tego przykłady w „białej księdze” – dodał. Czaputowicz uważa, że „dobrze byłoby patrzeć na (...) reformę (sądownictwa) w sposób bardziej holistyczny, umieszczając ją w szerszych ramach, wynikających ze specyficznego kontekstu historycznego”. „Biała księga” – jak wskazywał szef MSZ – daje również „szczegółowy opis faktów” dot. Trybunału Konstytucyjnego. – Zawiera wyjaśnienie środków podjętych, aby odtworzyć jego normalne funkcjonowanie – powiedział Czaputowicz.",,
"Czechy: rozpadła się koalicja, rząd zostaje","Liderzy czeskiej centroprawicy porozumieli się w niedzielę co do zakończenia współpracy koalicyjnej trzech ugrupowań parlamentarnych: Obywatelskiej Partii Demokratycznej (ODS), ruchu Tradycja Odpowiedzialność Prosperity 09 (TOP 09) i Spraw Publicznych (VV).","Przewodniczący ugrupowań – premier Czech Petr Nečas, szef czeskiej dyplomacji Karel Schwarzenberg oraz były minister spraw wewnętrznych Radek John – uznali, że formalny koniec centroprawicowej koalicji nastąpi w piątek 27 kwietnia. Rząd tymczasem nadal będzie działał w dotychczasowym składzie.Informacje o porozumieniu przekazał dziennikarzom Nečas, który wystąpił w towarzystwie obu liderów.Wszystko wskazuje więc, że nie dojdzie jednak do przedterminowych wyborów. Gabinet, który współtworzą ODS, TOP 09 oraz obie frakcje Spraw Publicznych, w kluczowych  głosowaniach – w tym tych o podwyżce VAT, zamrożeniu emerytur na dwa lata czy opłat wpisowych na wyższe uczelnie – zyska poparcie VV oraz nowej platformy politycznej rozłamowców z tej partii.Rząd Nečasa w związku z rozłamem w Sprawach Publicznych przechodzi najcięższy polityczny kryzys od chwili swojego powołania w czerwcu 2010 roku. Wciąż nie jest jasne, czy centroprawica zbierze bezpieczną większość w parlamencie.Nečas oświadczył w czwartek, że współpraca z rozłamowcami z VV będzie możliwa, jeśli jej liderka, wicepremier Karolina Peake, do poniedziałku zgromadzi 10 posłów i będzie w stanie powołać własny klub poselski.ODS i TOP 09 mają razem 94 mandaty w 200-miejscowej izbie niższej. Aby utrzymać bezpieczną większość, potrzebują poparcia co najmniej siedmiu osób. Pani Peake dotychczas udało się zdobyć poparcie ośmiu posłów, ale – według wcześniejszych słów premiera – to zbyt mało, aby większość była bezpieczna i pozwalała na nawiązanie formalnej współpracy.Jednym z głównych powodów upadku koalicji oraz rozłamu w VV było skazanie za korupcję byłego ministra transportu z VV, Vita Barty. Barta, nieformalny przywódca Spraw Publicznych, otrzymał wyrok za płacenie swym posłom za lojalność. Choć z początku deklarował, że nawet w przypadku nieprawomocnego wyroku odejdzie z polityki, słowa nie dotrzymał, a wkrótce też zadeklarował, że będzie się starał o urząd wojewody.Sondaże wskazują, że przedterminowe wybory przyniosłyby prawicy klęskę. Badanie preferencji wyborczych przeprowadzone przez ośrodek badania opinii publicznej CVVM wskazuje, że lewica –socjaldemokraci i komuniści – mogą liczyć na 57 proc. poparcia. Dwie główne partie centroprawicy – ODS i TOP 09 – ostałyby razem niecałe 30 proc., a VV znalazłaby się poniżej progu wyborczego.",,
„Rosja musi ponieść konsekwencje przeprowadzenia ataków hakerskich”,"Amerykański senator John McCain powiedział w piątek, że Rosja musi ponieść konsekwencje przeprowadzania ataków hakerskich na Stany Zjednoczone. Jego zdaniem na Rosję można nałożyć wiele sankcji. Mogą nimi zostać objęte m.in. instytucje finansowe.","Senator Partii Republikańskiej, który przebywa z wizytą na Ukrainie, w piątkowym wywiadzie dla stacji telewizyjnej „1+1” powiedział, że należy upewnić się, iż Rosja poniesie konsekwencje przeprowadzania ataków hakerskich. – Może pozwoli nam to przekonać Rosjan do zaprzestania tego typu ataków na fundamenty demokracji – dodał. McCain zaznaczył, że możliwe jest nałożenie na Rosję wielu sankcji, m.in. na instytucje finansowe.McCain zapowiedział, że 5 stycznia odbędzie się w Kongresie przesłuchanie ws. zagrożeń cybernetycznych, wśród których wymienił hakerskie ataki Rosji.",,
Jan Kobuszewski spoczął na warszawskich Starych Powązkach,"Jan Kobuszewski spoczął na Starych Powązkach w Warszawie. – Był aktorem, do którego należało się zwracać „jego wysokość” nie tylko ze względu na wzrost – mówił wieloletni dyrektor stołecznego Teatru Kwadrat Edmund Karwański podczas uroczystości pogrzebowych.","Jan Kobuszewski, wybitny aktor teatralny i filmowy, komik, reżyser, wykonawca skeczy i piosenek zmarł 28 września w wieku 85 lat. Uroczystości pogrzebowe rozpoczęły się mszą św. w kościele św. Stanisława Kostki w Warszawie. Następnie trumna z ciałem zmarłego została przewieziona na Stare Powązki, gdzie odbył się pogrzeb. Aktora żegnali licznie zgromadzeni przedstawiciele świata kultury, m.in. Maja Komorowska, Anna Seniuk, Andrzej Seweryn, Paweł Wawrzecki, Olga Lipińska, Ewa Ziętek, Paweł Małaszyński, a także rodzina, przyjaciele, znajomi i wielbiciele jego talentu. Jak podkreślił w homilii bp Piotr Jarecki, Jan Kobuszewski był nie tylko „jednym z najwybitniejszych współczesnych polskich aktorów”, ale również człowiekiem, który „bardzo autentycznie przeżywał swoją wiarę”. – Właściwie przeżywał wiarę, nie czynił z niej jednej klatki filmu pt. „Życie”, ale traktował jako inspirację w każdej dziedzinie życia – powiedział bp Jarecki.Po mszy św. wieloletni dyrektor stołecznego Teatru Kwadrat Edmund Karwański odczytał list od Związku Artystów Scen Polskich. Zaznaczono w nim, że jego członkom „z wielkim żalem, smutkiem, bólem, niezgodą i niedowierzaniem przychodzi pożegnać wybitnego artystę, któremu największą popularność przyniosły role komediowe”. „Gdyby nie Wiesław Michnikowski, który zaprotegował go do kabaretu Dudek, a żona nie namówiła na tę próbę, być może nie cytowalibyśmy rozkosznych fragmentów tekstów skeczy, które dzięki jemu aktorstwu i swoistej soczystej interpretacji, mimo upływu lat nadal żyją i są powtarzane przez kolejne pokolenia na czele z sekwencją nieustannie aktualną, że »chamstwu w życiu należy się przeciwstawiać siłom i godnościom osobistom«” – cytował Karwański. Po odczytaniu listu były szef warszawskiego Kwadratu podkreślił, że Jan Kobuszewski „był aktorem, do którego należało się zwracać »jego wysokość« nie tylko ze względu na wzrost”. – Przez wiele lat z powodzeniem, mimo że powodów do śmiechu nie było, rozbawiał nas tak skutecznie, że to chyba on sprawił iż mówiono o Polsce jako o najweselszym baraku w naszym obozie – mówił. Według Karwańskiego, „gdyby kiedyś ustanowiono Order Uśmiechu przyznawany przez dorosłych, Janek powinien otrzymać go pierwszy”. – Miał olbrzymie poczucie humoru, nadał mi ksywę „ojciec dyrektor” – opowiadał. Jan Faryna, siostrzeniec i syn chrzestny Jana Kobuszewskiego, przypomniał, że w przypadku jego wujka „genialny talent połączony z nieprzeciętną osobowością odnalazł spełnienie w zawodzie aktora”. – Kiedy po maturze nieco zagubiony młody Janek nie wiedział, jaki zawód wybrać, z pomocą przyszła jego starsza siostra Marysia, moja mama. Nie wiesz, kim zostać? To wybierz taki zawód, że będziesz mógł reprezentować wszystkie zawody. Zostań aktorem. Ostatnie chwile zgodnie z życzeniem spędził we własnym domu, we własnym ulubionym pokoju, otoczony opieką i miłością najbliższych – córka wujka Marianna i żona Hania zrobiły wszystko, aby to życzenie zostało spełnione. Dzisiaj, 7 października, mija 63. rocznica ślubu cioci i wujka (...). Kochany wujku, odszedłeś, ale z nami pozostaniesz na zawsze – zaznaczył. Dyrektor Teatru Kwadrat, aktor Andrzej Nejman zwrócił uwagę, że  Jan Kobuszewski odbywał mnóstwo podróży, żeby „Polaków na całym świecie raczyć swoją miłością i dawać im nie tylko wiarę i nadzieję, ale przede wszystkim poczucie godności”. – Szczególnie w latach 80., 90., było ciężko na emigracji. Oni nie tylko dostawali od ciebie rozrywkę, dostawali prawo, żeby się śmiać – podkreślił Nejman. Jana Kobuszewskiego pożegnał także prezydent RP Andrzej Duda. Jak zaznaczył w liście, aktor „był nam niezwykle bliski nie tylko dzięki swojej sztuce, ale też dzięki temu, co prezentował sobą jako człowiek”. „Żegnamy aktora prawdziwie wybitnego, który za sprawą swoich ról filmowych i telewizyjnych był w naszych domach gościem bardzo miłym i bardzo oczekiwanym. Żegnamy reżysera teatralnego, cenionego aktora dramatycznego, a przede wszystkim - nazywanego polskim Chaplinem – geniusza komedii, którego nazwisko na afiszu gwarantowało komplet widzów w teatrach i kinach” – napisał. Prezydent zwrócił uwagę, że Jan Kobuszewski był także „arcymistrzem kabaretu, który wykorzystując swoją niepospolitą kulturę słowa, znakomite wyczucie konwencji, ujmującą autoironię oraz wrodzoną vis comica dowodził, że również ta dziedzina twórczości może być zaliczana do sztuki wysokiej”. Jak dodał, „trudno nie zgodzić się z Agnieszką Osiecką, która twierdziła, że w szkołach aktorskich powinno się wykładać odrębny przedmiot – fenomen aktorstwa Jana Kobuszewskiego”. Wwicepremier, minister kultury i dziedzictwa narodowego Piotr Gliński w liście odczytanym przez wiceszefową MKiDN Wandę Zwinogrodzką przypomniał dokonania zawodowe Jana Kobuszewskiego. Podkreślił, że artysta „niepowtarzalnym urokiem, inteligentnym dowcipem i finezją urzekał w komediach filmowych oraz w programach telewizyjnych i radiowych”. „Żegnamy dziś nie tylko słynącego z intelektu, skromności i wdzięku człowieka oraz lubianego aktora, żegnamy artystę, którego wkład we współczesną sztukę teatralną, estradową i ekranową jest nie do przecenienia” – napisał minister kultury. Gliński przypomniał również, że zasługi Jana Kobuszewskiego dla kultury zostały uhonorowane licznymi prestiżowymi nagrodami i wysokimi odznaczeniami, na czele z Krzyżem Komandorskim z Gwiazdą Orderu Odrodzenia Polski oraz Złotym Medalem „Zasłużony Kulturze Gloria Artis”.",,
Dwoje Rosjan w areszcie za próbę przemytu haszyszu wartego ponad 4 mln zł,Funkcjonariusze Nadbużańskiego Oddziału Straży Granicznej udaremnili wywóz ponad 86 kg haszyszu wartości przeszło 4 mln zł przez przejście w Terespolu (woj. lubelskie). Dwoje Rosjan podejrzanych o przemyt zostało aresztowanych.,"Śledztwo w tej sprawie prowadzi Lubelski Wydział Zamiejscowy Departamentu do Spraw Przestępczości Zorganizowanej i Korupcji Prokuratury Krajowej w Lublinie wspólnie z funkcjonariuszami NOSG – poinformowała w komunikacie Prokuratura Krajowa. Do próby przemytu doszło 31 sierpnia na przejściu drogowym z Białorusią w Terespolu. Strażnicy graniczni zwrócili uwagę na nienaturalne, nerwowe zachowanie kobiety i mężczyzny, obywateli Rosji, wyjeżdżających z Polski. Po dokładnej kontroli ich samochodu w jego skrytkach znaleziono hermetycznie zamknięte pakunki różnej wielkości. Okazało się, że to haszysz. Ponad 86 kg narkotyku ma wartość 4,3 mln zł. Prokurator przedstawił Rosjanom zarzuty popełnienia przestępstw z ustawy o przeciwdziałaniu narkomanii.",,
PKW wzywa kandydatów do przerwania kampanii. „To obejście prawa”,"– Trudno uniknąć wrażenia, że w przypadku niektórych kandydatów kampania już się rozpoczęła; Państwowa Komisja Wyborcza wzywa do zaprzestania takiej działalności, bo to obejście prawa wyborczego i naruszenie zasady równości wszystkich kandydatów – oświadczył szef PKW Wojciech Hermeliński.","Hermeliński podkreślił na briefingu po posiedzeniu Państwowej Komisji Wyborczej, że PKW nie ma „żadnych sprawczych narzędzi”, by przymusić osoby, które już rozpoczęły kampanię czy agitację wyborczą, do zaprzestania tej działalności. Przypomniał, że przepisy Kodeksu wyborczego mówią, że kampania wyborcza rozpoczyna się wtedy, kiedy właściwy organ – w tym wypadku, czyli wyborów samorządowych jest to premier – wyznaczy termin wyborów. – Kodeks wyborczy nie precyzuje, na czym polega kampania wyborcza, precyzuje tylko agitację, że jest to rodzaj takiego działania, które zmierza do nakłaniania pewnych grup wyborców do głosowania na konkretnego kandydata – powiedział szef PKW. Szef PKW został zapytany przez dziennikarzy, czy granica między tym, co jest, a co nie jest agitacją, nie jest „zbyt płynna”. – Ustawa o partiach politycznych zezwala posłom, senatorom na prowadzenie działalności polegającej na wykonywaniu ich mandatu – w tym się też mieszczą różnego rodzaju spotkania z wyborcami. Więc tutaj ta granica jest dosyć płynna i jej przekroczenie może być czasami niezauważalne – przyznał Hermeliński.  Skargi dotyczą Jakiego i Trzaskowskiego   Według szefa PKW jedynym narzędziem czy instrumentem, który może być skuteczny w stosunku do osób, które naruszają Kodeks wyborczy w tym zakresie, jest weryfikacja sprawozdania finansowego komitetu wyborczego. – Wówczas ewentualnie będzie można stwierdzić, czy środki na tę tzw. kampanię czy prekampanię wyborczą były wzięte ze źródeł, które są sprzeczne z Kodeksem wyborczym, ewentualnie wówczas można też mówić o ewentualnej odpowiedzialności karnej – zauważył.",,
Pięć nowych miast może pojawić się na mapie Polski,"Ministerstwo Spraw Wewnętrznych i Administracji analizuje wnioski o nadanie statusu miasta pięciu miejscowościom. Jak poinformował resort, ostateczną decyzję w sprawie zmian w podziale terytorialnym podejmuje Rada Ministrów i standardowo wchodzą one w życie 1 stycznia. Gdyby w 2020 r. na mapie Polski pojawiło się pięć nowych miast, byłoby to o połowę mniej w porównaniu do 2019 r. – 1 stycznia przybyło 10 miast.","Pierwszy z wniosków pochodzi z miejscowości Skabimierz-Osiedle w woj. opolskim. Od 2002 r. jest ona siedzibą gminy Skarbimierz. Według spisu z 2008 r. miejscowość zamieszkiwało 1845 osób.Druga miejscowość to położony w woj. mazowieckim Czerwińsk nad Wisłą. Pierwsze wzmianki o osadzie pochodzą z 1155 r. i pojawiły się w bulli papieża Hadriana IV dotyczącej XII-wiecznego klasztoru kanoników regularnych. Prawa miejskie Czerwińsk miał już w przeszłości – w 1582 r. uzyskała je część klasztorna grodu. W 2011 r. mieszkało w nim 1089 osób.Piątek – to kolejna miejscowość wnioskująca do resortu spraw wewnętrznych o nadanie statusu miasta. Jej nazwa pochodzi od targów, które zwyczajowo odbywały się tam właśnie w piątek. Położona w woj. łódzkim miejscowość także miała już prawa miejskie, które przyznano jej w XIV wieku. Obecnie (stan na 2011 r.) zamieszkuje ją 1908 mieszkańców.O przyznanie praw miejskich ubiegają się także miejscowości Lututów i Klimontów, położone odpowiednio w woj. łódzkim i świętokrzyskim. Pierwsza z nich dwukrotnie funkcjonowała na prawach miasta – w latach 1406-1714 oraz 1843-1870. Jest najludniejszą osadą z wnioskujących teraz do MSWiA o zmianę w podziale terytorialnym, liczy 2235 mieszkańców. Z kolei powstały w XIII wieku Klimontów zamieszkuje około 2 tys. osób. W latach 1604-1869 miejscowość posiadała tzw. lokację miejską, nadawaną przez właściciela ziemi.Jednak pojawienie się nowych miast na mapie Polski nie jest jeszcze przesądzone – podkreślił przedstawiciel MSWiA. Jak dodał, ostateczną decyzję w tej sprawie podejmuje rada ministrów.Zgodnie z decyzją rządu w 2019 r. administracyjnie pojawiło się 10 nowych miast, m.in. Koszyce, Lubowidz, Nowa Słupia, Pierzchnica, Szydłów i Wielbark. Dodatkowo – w stulecie odzyskania przez Polskę niepodległości – prawa miejskie przyznano miejscowościom Nowy Korczyn, Oleśnica, Opatowiec i Pacanów. W Polsce jest teraz 940 miast.",,
"Donald Trump: Wiemy, gdzie znajduje się trzeci rangą dowódca IS","Stany Zjednoczone wiedzą, gdzie znajduje się trzeci rangą dowódca dżihadystycznej organizacji Państwo Islamskie (IS) – ogłosił prezydent Donald Trump. Amerykańskie siły specjalne zlikwidowały niedawno dotychczasowego szefa IS Abu Bakra al-Bagdadiego.","Amerykański przywódca powiedział, że Amerykanie zlokalizowali trzeciego rangą w przywódczej strukturze przedstawiciela IS. Ma on „spory problem, ponieważ wiemy, gdzie jest” – podkreślił. Prezydent nie zdradził tożsamości wytropionego dżihadysty, ale Agencja Reutera przypomina pojawiające się ostatnio informacje, że USA poszukują Abu Ibrahima al-Haszemiego al-Kuraisziego. To on stanął na czele IS po śmierci Bagdadiego. Abu Bakr al-Bagdadi zginął 27 października podczas operacji przeprowadzonej przez amerykańskie siły specjalne. Lider IS – organizacji, która w szczytowym okresie kontrolowała obszar rozciągający się od północy Syrii wzdłuż rzek Tygrys i Eufrat do obrzeży stolicy Iraku, Bagdadu – wpadł w pułapkę zastawioną przez Amerykanów. Według informacji, jakimi dysponował amerykański wywiad, Bagdadi ukrywał się przy granicy iracko-syryjskiej. Zabito go jednak kilkaset kilometrów od tego miejsca – w pobliżu granicy Syrii z Turcją.",,
Grupiński o związkach partnerskich: Dziś nie eksponujemy tego. Musimy przyciągnąć prowincję,"Polityk PO Rafał Grupiński został zapytany, co Koalicja Europejska zrobi z postulatem wprowadzenia związków partnerskich. – Na pewno w tej sprawie działać progresywnie. Ale po dwudziestym którymś października. Po prostu musimy prowincje przyciągnąć do głosowania. (…) Stąd też dzisiaj nie eksponujemy tego za bardzo. Może to Rafał mówił w Warszawie, ale my już tego nie możemy mówić w... czy Świebodzinie. Tam nas ludzie przepędzą. To jest problem – mówił Grupiński.",,,
Marian Banaś odniósł się do zastrzeżeń CBA,"Prezes Najwyższej Izby Kontroli Marian Banaś odniósł się do zastrzeżeń po kontroli jego oświadczeń majątkowych przez CBA. Stanowisko zostało skierowane do Biura w środę – poinformował szef wydziału prasowego NIK Zbigniew Matwiej, cytowany przez „Rzeczpospolitą”.","We wrześniu TVN podał, że Banaś, były minister finansów i szef Służby Celnej, zaniżył w oświadczeniach dochody z wynajmu kamienicy. Mowa była także o powiązaniach Banasia ze stręczycielami. Według TVN Banaś wpisał do oświadczenia majątkowego m.in. kamienicę w Krakowie, gdzie mieścił się pensjonat oferujący pokoje na godziny i że wynajem kamienicy o powierzchni 400 m kw. i dwóch mniejszych miał przynosić rocznie 65,7 tys. zł dochodu.  Pod koniec września Banaś udał się na urlop bezpłatny do czasu zakończenia postępowania kontrolnego CBA w sprawie jego oświadczeń majątkowych. Szef NIK oświadczył, że nie zarządzał pokazanym w materiale TVN hotelem, nie jest już teraz nawet właścicielem nieruchomości, a materiał TVN odbiera „jako próbę manipulacji, szkalowania i podważania dobrego imienia”. Pozwał TVN SA i autora materiału Bertolda Kittela, żądając przeprosin, sprostowania i wpłaty na cel społeczny.  Centralne Biuro Antykorupcyjne poinformowało w 16 października, że zakończyło trwającą od kwietnia kontrolę oświadczeń majątkowych Banasia, który ma siedem dni na zgłoszenie uwag. Rzecznik ministra koordynatora służb specjalnych Stanisław Żaryn powiedział, że nie może udzielać informacji o ustaleniach kontroli, w tym o zastrzeżeniach CBA. Jak dodał, Banaś „ma prawo do tych zastrzeżeń odnieść się, ma prawo złożyć wyjaśnienia czy uwagi do tych zastrzeżeń, które muszą być później analizowane”.  Dzień później prezes NIK poinformował, że 16 października zakończył urlop bezpłatny i w czwartek przystąpił do wykonywania obowiązków w Najwyższej Izbie Kontroli.",,
"Bielan: Większość w PE po raz kolejny pokazuje, że są podwójne standardy","– Jeśli chodzi o sytuację we Francji, dokładnie w tym samym czasie mieliśmy demonstracje sędziów w Polsce i w Paryżu właśnie. W Polsce te kilkaset czy kilka tysięcy osób bez przeszkód manifestowało swoje poglądy; we Francji wysłano na tych ludzi policję, która ich brutalnie pobiła – powiedział w programie „#Jedziemy” europoseł PiS Adam Bielan. – To o Polsce ma się jednak odbywać debata w Parlamencie Europejskim, a o sytuacji we Francji nie – dodał.","W poniedziałek Parlament Europejski w Strasburgu odrzucił wniosek Europejskich Konserwatystów i Reformatorów – grupy, do której należy Prawo i Sprawiedliwość, w sprawie przeprowadzenia debaty na temat praworządności we Francji.   Odnosząc się do tej decyzji Adam Bielan stwierdził, że „po raz kolejny większość w Parlamencie Europejskim pokazuje, że są podwójne standardy”.  Eurodeputowany zwrócił uwagę, że w Unii Europejskiej „jest wiele krajów, które mają ogromny problem z praworządnością”. – Na Malcie w 2017 r. doszło do brutalnego zabójstwa znanej dziennikarki śledczej. Wszystkie dowody wskazują na to, że w to zabójstwo jest zamieszana żona premiera, a sam premier Muscat z partii socjalistycznej od trzech lat robił wszysko, żeby zatuszować to morderstwo – powiedział Bielan.  Jak dodał, wszyscy „domagają się teoretycznie” ustąpienia szefa maltańskiego rządu, ale Komisja Europejska nie podejmuje żadnych działań w tej sprawie.",,
"Beata Szydło: Przestrzegam przed triumfalizmem, czeka nas ciężka praca","To, że wygraliśmy te wybory, nie oznacza, że automatycznie wygramy wybory jesienne. Przestrzegam przed triumfalizmem. Czeka nas ciężka praca i tę pracę musimy rozpocząć od razu – powiedziała w programie „Minęła 20” Beata Szydło, która uzyskała mandat europosła. Wicepremier zaznaczyła, że PiS poprawił wynik wyborczy, szczególnie w większych miastach.","Wicepremier pytana, co trzeba zrobić, aby uzyskać 525811 głosów w wyborach do europarlamentu, odpowiedziała, że  „trzeba uczciwie traktować ludzi”.– Być takim, jakim się jest na co dzień, wtedy kiedy przyjeżdża się również w kampanii wyborczej. My, Prawo i Sprawiedliwość, jesteśmy wiarygodni, bo dotrzymujemy słowa i to, do czego się zobowiązujemy, realizujemy. To jest największa nasza siła i to, że jesteśmy właśnie z ludźmi. Nie koncentrujemy się wyłącznie na kwestiach politycznych, żeby tylko przeciwników politycznych cały czas atakować, tak jak robiła to Koalicja Europejska w tej kampanii, ale poszliśmy do ludzi z programem – powiedziała.Szydło podkreśliła, że jej wynik jest ważny, ale liczy się przede wszystkim wynik Prawa i Sprawiedliwości.– To, że wygraliśmy te wybory, nie oznacza, że automatycznie wygramy wybory jesienne. Przestrzegam przed triumfalizmem. Czeka nas ciężka praca i tę pracę musimy rozpocząć od razu – to po pierwsze. Po drugie: poprawiliśmy wynik, to cieszy i też wyraźnie widać, że w wielu większych ośrodkach, miastach, te nasze wyniki są dużo lepsze niż się spodziewaliśmy. To nie były łatwe wybory dla PiS, zawsze były kojarzone jako jedne z najtrudniejszych – stwierdziła wicepremier.– Cieszę się, że była bardzo duża frekwencja, bo na każdym swoim spotkaniu zachęcałam, żeby pójść do wyborów z dwóch powodów: po pierwsze dlatego, że chcieliśmy, żeby zagłosować na PiS, zachęcaliśmy, żeby nas obdarzyć zaufaniem, ale też mówiłam o tym, że im większy mandat zaufania otrzymają polscy europarlamentarzyści, tym ta nasza pozycja będzie mocniejsza – podkreśliła.",,
"Noworoczne życzenie Europolu. Zdradzili, czego pragną najbardziej","Europol, policyjna agencja Unii Europejskiej, poinformował na Twitterze, czego pragną w Nowym Roku organy ścigania państw członkowskich: informacji, które doprowadzą do ujęcia 54 szczególnie intensywnie poszukiwanych przestępców.","„Możecie sprawić, że nasze życzenie się spełni. Możecie nam pomóc?” – zaapelował Europol.Lista poszukiwanych zestawiona przez policje państw UE zawiera nazwiska 54 mężczyzn, wraz ze zdjęciami i krótkimi opisami zarzucanych przestępstw. Chodzi przede wszystkim o zabójstwa i handel narkotykami na wielką skalę.Poszukiwani są m.in. dwaj członkowie włoskiej mafii cosa nostra, a także dwaj Rosjanie podejrzani o udział w zamachu na byłego oficera GRU i współpracownika brytyjskiego wywiadu Siergieja Skripala. W angielskim Salisbury został on zaatakowany przy użyciu środka paralityczno-drgawkowego nowiczok.",,
MS: Komunikat o odwołaniu sędzi Morawiec zawiera wyłącznie prawdziwe informacje,"Ministerstwo Sprawiedliwości oświadczyło w piątek, że komunikat o odwołaniu Prezes Sądu Okręgowego w Krakowie sędzi Beaty Morawiec zawiera wyłącznie prawdziwe informacje o powodach odwołania, a wyrażone w nim opinie są w pełni uprawnione.","„Ministerstwo Sprawiedliwości podtrzymuje stanowisko z komunikatu i nie zostanie on usunięty ze strony internetowej” – podkreślono w oświadczeniu.Sędzia Morawiec zapowiedziała wcześniej w piątek, że wystąpi do ministra sprawiedliwości o usunięcie ze strony internetowej resortu „szkalujących” ją treści, a także o „publiczne przeproszenie za pomówienie” w związku z zarzutami sformułowanymi w komunikacie MS pod jej adresem. Dodała też, że w poniedziałek podejmie działania zmierzające do wystąpienia przeciwko ministrowi sprawiedliwości z pozwem o ochronę dóbr osobistych. W poniedziałkowym komunikacie Ministerstwa Sprawiedliwości poinformowano, że minister podjął decyzję o odwołaniu ze stanowiska Prezes Sądu Okręgowego w Krakowie sędzi Beaty Morawiec.  „W ocenie Ministra sędzia Morawiec, jako ówczesny zwierzchnik służbowy dyrektora, nie sprawowała odpowiedniego nadzoru nad działalnością administracyjną Sądu Okręgowego w Krakowie. Decyzja, powodowana troską o dochowanie najwyższych standardów w tym sądzie, wynika także z niskiej efektywności Sądu Okręgowego w Krakowie i podległych mu sądów rejonowych” – napisano. Sędzia zapowiedziała kroki prawne   Morawiec oceniła w piątek, że została „poniżona”, i zapowiedziała kroki prawne w związku z zarzutami sformułowanymi w komunikacie. – Moje odwołanie, które tak naprawdę dokonało się decyzją z 24 listopada z mocą na 26, na niedzielę, pod moją nieobecność, bo w okresie, o którym wspominam, przebywałam na planowanym od roku tygodniowym urlopie wypoczynkowym, doręczono mi je wczoraj. Więc odwołano nas w takim trybie i w takim czasie, gdzie rano 27 dokonuje się zatrzymań dyrektorów sądów apelacji krakowskiej, następnie o godzinie 14 wręcza obecnym wiceprezesom i prezesom sądów rejonowych akty odwołania – powiedziała Morawiec. Jak dodała, ten ciąg zdarzeń jest „bardzo zastanawiający”. – Zarzuty przedstawione na stronie internetowej (...) stanowią dla mnie podstawę do podjęcia właściwych kroków prawnych, w pierwszym kroku wystąpię do ministra sprawiedliwości o usunięcie ze strony internetowej szkalujących mnie treści i przeproszenie publiczne za pomówienie, natomiast już w poniedziałek podejmę działania zmierzające do wystąpienia przeciwko ministrowi sprawiedliwości, jak i mediom publicznym, które upubliczniły mój wizerunek bez mojej zgody w kontekście działań korupcyjnych w sądzie z pozwami o ochronę dóbr osobistych – zapowiedziała sędzia Morawiec. – Jest to po prostu niesamowite poniżenie, niesamowite szkalowanie, niesamowita nagonka na mnie, jako na osobę, jako na prezesa, a przede wszystkim na sędziego – oceniła.",,
"Chaos we Francji. Na ulice mogło wyjść nawet 1,5 miliona osób","700 tysięcy manifestantów wzięło udział w czwartkowym strajku generalnym w całej Francji – podało Ministerstwo Spraw Wewnętrznych tego kraju. Natomiast według CGT, jednego ze związków zawodowych (Confédération générale du travail),  w demonstracjach przeciwko reformie systemu emerytalnego  uczestniczyło 1,5 miliona osób.","W Paryżu między stacjami Est a Nation manifestowało 250 tys. osób, które odpowiedziały na wezwanie związków zawodowych – podała CGT. Według danych zebranych przez policję i prefekturę, w Tuluzie na ulice wyszło blisko 33 tys. protestujących, w Marsylii 25 tys., a w Lionie, Montpellier i Bordeaux – 20 tys. osób. Wg CGT jednak, w Marsylii na ulice wyszło 150 tys. demonstrantów. Łącznie w całej Francji zorganizowano 245 manifestacji.Wśród manifestujących są zarówno pracownicy sektora publicznego, jak i prywatnego. Najwięcej jest reprezentantów sektorów transportu, edukacji, energetyki oraz służby zdrowia, obecni są studenci i emeryci. Nie brakuje jednak również strażaków, adwokatów, policjantów, a nawet przedstawicieli wyższej kadry kierowniczej.Według władz do strajku protestacyjnego przystąpiło 21 proc. pracowników sektora publicznego. W sektorze edukacji odsetek strajkujących wynosi 46 proc., a w energetyce 44 proc. W trakcie demonstracji doszło do policyjnych interwencji – jak podano – przeciwko osobom wszczynającym zamieszki. W Paryżu podpalano samochody i rozbijano szyby.Główny pochód ruszył w stolicy z kolejowego Gare du Nord (dworca północnego), natomiast zamaskowani chuligani zgromadzili się głównie na Placu Republiki w centrum Paryża. Wzniesiono barykady, część z nich płonie. Demonstranci rzucają w policję racami i kamieniami.W Paryżu, gdzie porządek stara się utrzymać 6 tys. policjantów, do godzin popołudniowych aresztowano 41 osób, a skontrolowano ponad 9 tys. – Macron niszczy usługi publiczne; transport, edukację, system opieki zdrowotnej – podkreślają na demonstracjach członkowie CGT.Rząd podkreśla, że głównym celem zaproponowanej reformy emerytalnej jest ujednolicenie systemu i likwidacja 42 różnych systemów obowiązujących różne grupy zawodowe oraz zniesienie przywilejów emerytalnych. Administracja Macrona podkreśla, że na reformie zyskają rolnicy, których emerytury wynoszące dziś średnio około 780 euro miesięcznie. Rząd planuje wprowadzić minimum emerytalne na poziomie 1000 euro miesięcznie. Stracić mają jednak ludzie młodzi, którzy dopiero wchodzą na rynek pracy oraz pracownicy sektora publicznego, w tym m.in. transportowcy, którym emerytura będzie obliczana na podstawie zarobków z 26 lat pracy, a nie tak jak obecnie z ostatnich 6 miesięcy przed przejściem na emeryturę.",,
Komik Zełenski jak JFK? Jeśli Ukraińcy zagłosują „dla jaj”,"Ukraina wybiera swego szóstego z kolei prezydenta. Jedno jest pewne: walka nie rozstrzygnie się w I turze. Chyba po raz pierwszy od 1991 roku nie da się tuż przed głosowaniem wskazać nie tylko zwycięzcy, ale nawet dwóch kandydatów, którzy przejdą do II tury. Kim są główni kandydaci? Kto za nimi stoi? Na co należy zwrócić uwagę?","Przede wszystkim należy bardzo ostrożnie podchodzić do publikowanych sondaży. Różnice w wynikach są ogromne – w zależności od ośrodka badawczego, a dokładniej, od zamawiającego sondaż. Dlatego możliwe są sytuacje, że na tydzień przed głosowaniem na jednej stronie pewnej gazety pojawiają się dwa sondaże: w jednym Tymoszenko jest liderem z 31 proc., w drugim ma dopiero trzecie miejsce z 15 proc. Jak zawsze, bardziej rzeczywistość oddają zakłady bukmacherskie: a tu Poroszenko i Zełenski idą łeb w łeb.3+2W wyborach startuje rekordowa liczba 39 kandydatów (5 się wycofało), więc nic dziwnego, że karta do głosowania ma ponad 80 cm długości. W 1991 roku w wyborach prezydenckich startowało 6 kandydatów, w 1994 – 7, w 1999 – 13, w 2004 – 24, w 2009 – 18, w 2014 – 21. Z sondaży przeprowadzonych w połowie marca wynika, że aż 84 proc. respondentów zadeklarowało udział w głosowaniu. Tradycyjnie już większa jest aktywność wyborcza w zachodnich obwodach i wśród ludzi starszych.Tylko piątka kandydatów przeprowadziła pełnowartościowe ogólnokrajowe kampanie: Petro Poroszenko, Julia Tymoszenko, Wołodymyr Zełenski, Anatolij Hrycenko i Ołeh Liaszko. Ciekawie wyglądała końcówka kampanii w wykonaniu Hrycenki. Ostatnio poparł go cały szereg znanych polityków. Zaś mer Lwowa Andrij Sadowyj wycofał się z wyborów, wzywając do poparcia Hrycenki. Jednak wszystko wskazuje na to, że liczy się w walce o fotel prezydenta już tylko trio Poroszenko-Tymoszenko-Zełenski. Podczas gdy Tymoszenko prowadzi w centralnych obwodach, a Poroszenko jest popularny na zachodzie, zaś posługujący się na co dzień językiem rosyjskim Zełenski ma najwyższe poparcie na wschodzie i południu. Książę KomediiZełenski prowadzi we wszystkich sondażach i u bukmacherów. Mówi, że podoła zadaniu, tyle że nie podaje szczegółów, jak to zamierza zrobić. Nie ma politycznego doświadczenia, ale jego silnym punktem jest charyzma. Prowadził sprytną kampanię używając głównie social mediów i wykorzystując publiczny negatywny odbiór politycznej starej gwardii. Skąd tak wysokie notowania? Na pewno nie z programu – wszyscy widzą, że w krzyżowym ogniu pytań wręcz się kompromituje. Po prostu ludzie kojarzą go z telewizji i lubią za rolę nauczyciela, który został prezydentem.W tych wyborach Poroszenko może zapłacić słoną cenę za to, że na pewnym etapie swej prezydentury, wypchnął z rządu reformatorów. Część z nich znalazła się w obozie Zełenskiego. Były minister gospodarki Aivaras Abromavicius i były minister finansów Ołeksandr Daniljuk są znani z prozachodnich poglądów i determinacji w walce z korupcją. Obaj współpracują dziś z Zełenskim. Abromavicius, inwestor litewskiego pochodzenia, wszedł do rządu Ukrainy w 2014 roku. Był odpowiedzialny za udaną reformę zamówień publicznych i wprowadził owocne zmiany w zarządzaniu w tysiącach państwowych firm ukraińskich. Zredukował o połowę administrację resortu, angażując młodych ludzi z sektorów prywatnego i non profit. Abromavicius podał się do dymisji w 2016 roku, oskarżając związanego z Poroszenkę biznesmena o próby storpedowania reform mających uderzyć w korupcyjne schematy. Były minister trafił do sektora prywatnego, ale teraz zaangażował się w kampanię Zełenskiego. Jest głównym kontaktem kandydata z inwestorami, dużym biznesem i partnerami z Zachodu. Wraz z Abromaviciusem do sztabu komika trafiło wielu dawnych współpracowników b. ministra w procesie reform. Z kolei Daniljuk zrezygnował z funkcji ministra finansów latem 2018 roku po dwóch latach na stanowisku. Premier Hrojsman podziękował mu za współpracę, gdy Daniljuk zajął się dwójką wysokich rangą urzędników podatkowych.Słabości Zełenskiego? Mglisty program, choćby w kwestiach gospodarczych oraz – co ważne – komik wypada nieprzekonująco jako lider czasu wojny. Amerykański ekspert Adrian Karatnycky, były prezes Freedom House i ekspert Atlantic Council ostrzega: „Gdyby Zełenski wygrał wybory, będzie to bardzo groźne w sytuacji, gdy Ukraina prowadzi wojnę z Rosją. Putin na pewno to wykorzysta, natychmiast go przetestuje, tak jak Chruszczow testował niedoświadczonego, młodego prezydenta USA Johna F. Kennedy'ego”. Okazało się też, że Zełenski w Rosji ma sieć spółek w filmowym biznesie, w tym co najmniej jedną finansowaną z budżetu państwa rosyjskiego. Tuż przed I turą okazało się też, że Zełenski nie ujawnił w deklaracji majątkowej, iż jest właścicielem 15-pokojowej willi we Włoszech. 28 marca dziennikarze śledczy ujawnili, że komik zapłacił pewnej włoskiej firmie 3,8 mln euro w 2017 roku za rezydencję, która leży zaledwie 600 metrów od plaży w Forte dei Marmi. To miasto nazywane jest przez prorosyjskie media „moskiewską prowincją” Włoch. Uwielbiają tu przyjeżdżać tacy oligarchowie jak Oleg Deripaska i Roman Abramowicz.Pod specjalnym nadzoremAle szczególnie groźne dla Zełenskiego mogą się okazać jego powiązania z przebywającym poza granicami kraju oligarchą Ihorem Kołomojskim. Kołomojski jest oskarżony na Ukrainie o wyprowadzenie aktywów z jego Pryvatbanku, który swego czasu był liderem jeśli chodzi o oszczędności Ukraińców, ale w 2016 roku musiał być znacjonalizowany, gdy okazało się, że ma 5,6 mld dolarów strat. Należąca do Kołomojskiego telewizja 1+1 jest głównym kupcem produkcji telewizyjnych Zełenskiego. Wieloletni zaufany prawnik oligarchy Andrij Bogdan pracuje w sztabie Zełenskiego, a w otoczeniu kandydata widziano ochroniarzy, którzy na co dzień pracują dla Kołomojskiego. Sztab wyborczy tłumaczy, że Bogdan to przyjaciel Zełenskiego, ochroniarze pracują w agencji, którą kandydatowi rekomendowała telewizja 1+1, zaś biznesowe relacje Zełenskiego i Kołomojskiego są w pełni przejrzyste.Kołomojski krąży głównie między rezydencjami w Szwajcarii i Izraelu. W kieszeni oligarchy jest też partia o nazwie Sługa Narodu. I tu właśnie jest największy interes Kołomojskiego – wprowadzenie jak najsilniejszej reprezentacji do parlamentu na jesieni. Niepokój wielu może budzić zapowiedź Zełenskiego, że byłby gotów usiąść do rozmów z Putinem. Dla wielu nad Dnieprem to zbyt duże ryzyko ustępstw wobec Rosji. Jak bowiem wiadomo, Rosjanie jeśli zasiadają z kimś do stołu rozmów to nie po to by osiągnąć sprawiedliwy kompromis, ale by narzucić własne warunki. Ewentualny wybór Zełenskiego na prezydenta niesie ze sobą wiele niewiadomych i musi budzić niepokój. Dużym echem odbiło się jego oświadczenie, w którym oskarżając Poroszenkę, powtórzył propagandową tezę Kremla: „Ludzie, którzy przyszli do władzy dzięki przelewowi krwi, zarabiają na przelewie krwi”. Kołomojski nawołuje Ukraińców, by nie wybierali na drugą kadencję obecnego prezydenta. Celem oligarchy jest poszerzenie politycznych wpływów po wyborach prezydenckich i parlamentarnych. Wariant maksimum to zwycięstwo Tymoszenko (w lipcu 2018 doszło do spotkania byłej premier z biznesmenem w Warszawie) i zdobycie większości w parlamencie przez partie wspierane przez oligarchę. Wariant minimum, to przy reelekcji Poroszenki, zdobycie jak największych wpływów w Radzie Najwyższej. Dobre wyniki Tymoszenko i Zełenskiego mają podbić wynik ich list w wyborach parlamentarnych.Odwieczni rywaleZ pewnością problem wojny z Rosją jest tematem działającym na korzyść Poroszenki, który nie przypadkiem od dawna często pojawia się w paramilitarnych uniformach wśród żołnierzy. Ukraińcy mogą z pewnością mu przyznać, że odbudował armię, a właściwie to zbudował – bo w 2014 roku, gdy atakowała Rosja, w całym ukraińskim wojsku było zaledwie kilka tysięcy żołnierzy gotowych do natychmiastowego pójścia w bój. Co jeszcze działa na korzyść obecnego prezydenta? Jego administracja osiągnęła porozumienie bezwizowe z UE, Poroszenko pomógł uzyskać samodzielność ukraińskiemu prawosławiu, zrobił wiele do umocnienia i rozpowszechnienia języka ukraińskiego, wreszcie ustabilizował gospodarkę – w 2018 roku wzrost PKB wyniósł 3,3 proc., najwięcej od 2011 roku. Ale pięć lat u sterów rządów oznacza, że jeszcze więcej mogą Poroszence zarzucić krytycy. Pozorowanie w wielu dziedzinach reform, systemowa korupcja, pogorszenie relacji z takimi sąsiadami jak Polska i Węgry, a ostatnio zarzuty o kupowanie głosów i wykorzystywanie administracyjnych zasobów do wpływania na kampanię i wybory. Należy przyznać, że mimo wielu problemów w ostatnich tygodniach (z głośną aferą w zbrojeniówce na czele) Poroszenko wcale dużo nie stracił.Z zarzutami o kupowanie głosów musi się mierzyć także śmiertelny wróg Poroszenki, czyli Julia Tymoszenko. Były też oskarżenia, że chce zapłacić innemu kandydatowi, by wycofał się z wyborów. Dlaczego? Bo nazywa się Jurij Tymoszenko – i co niektórzy wyborcy mogą się pomylić przy oddawaniu głosu na niekorzyść Julii. Należy pamiętać, że duża część jej elektoratu to ludzie starsi. Podczas kampanii Żelaznej Julii nie pomógł atak na urodzoną w USA minister zdrowia („eksperymentuje na Ukraińcach”). Wciąż wypomina jej się też zakulisowe negocjacje z Putinem i podpisanie w 2009 roku dwóch bardzo niekorzystnych dla Ukrainy kontraktów gazowych z Rosją. Pozostaje populistyczny program, w tym obniżenie cen gazu o połowę i podniesienie emerytur o… 300 proc. Z Tymoszenko może być też ten problem, że Rosjanie mają na nią mnóstwo kompromatu. I szantażem mogą ją neutralizować w roli prezydenta. Zresztą swego czasu Putin uratował Tymoszenko przed karnym śledztwem w USA (gdy prowadzono sprawę prania pieniędzy przez partnera biznesowego Tymoszenko, Pawła Łazarenki – ten były premier został skazany na 10 lat i wyszedł w 2012 roku) – bo rosyjska prokuratura odmówiła przekazania akt spraw korumpowania Gazpromu i resortu obrony Rosji przez Tymoszenko.Suma niewiadomychW sondażach pozycja lidera Zełenskiego nie budzi wątpliwości. Tyle że jego elektorat to w większości ludzie, którzy zazwyczaj nie chodzą na wybory. Jedno – deklarować poparcie w sondażu, drugie – pofatygować się do urn. Najbardziej zdyscyplinowanych wyborców ma Tymoszenko. Wyborcy Poroszenki w większości też pójdą głosować, ale na niekorzyść prezydenta działa wysoki wskaźnik nieufności. Decydujące będzie te 20-25 proc. obywateli, którzy do tej pory nie zdecydowali, kogo poprzeć.Portal „Ukraińska Prawda” policzył, ile poszczególnych kandydatów kosztował każdy 1 proc. poparcia w sondażach. Oczywiście, chodzi tylko o oficjalne wydatki na kampanię (gdyby dodać nieoficjalne środki to średnio należałoby pomnożyć budżet kampanii przez trzy). Najwięcej na kampanię wydał dotychczas Poroszenko (415,6 mln hrywien, czyli 15,3 mln dolarów), więcej niż czworo kolejnych kandydatów razem wziętych (408,6 mln hrywien). Jeden procent poparcia w sondażach kosztował więc prezydenta 25 mln hrywien (920 tys. dolarów). Całość poszła z własnej kieszeni Poroszenki. Julia Tymoszenko wydała oficjalnie 164 mln hrywien (6 mln dolarów) – wychodzi 9,9 mln hrywien (364,4 tys. dolarów) za jeden procent poparcia. Acz tutaj realne wydatki są dużo wyższe, bo nieoficjalnie sztab Tymoszenko zbiera najwięcej środków finansowych. Najmniej poparcie wyborców kosztuje Zełenskiego (114 tys. dolarów za 1 proc.), ale jemu dużo łatwiej, bo jest bardzo popularny na Ukrainie, ale nie jako polityk, lecz komik i aktor. Muzyk rockowy i lider popularnego zespołu Okean Elzy Swiatosław Wakarczuk zaapelował w środę przed wyborami do rodaków, by nie głosowali „dla jaj”. Komentatorzy ocenili, że wystąpienie wymierzone jest w najwyżej notowanego w sondażach przedwyborczych Wołodymyra Zełenskiego.Co może spowodować wielką sensację (w świetle sondaży), jaką byłby brak Zełenskiego w dogrywce? Dwie rzeczy. Po pierwsze, mała mobilizacja jego elektoratu. Po drugie, przesądzająca rola niezdecydowanych (15-20 proc.), którzy w takich sytuacjach, jeśli już w końcu szli głosować, to głosować na sprawdzone nazwiska, a szczególnie rządzących. Zełenski nie dysponuje zdyscyplinowanym elektoratem, a poparcie dla niego jest bardziej wirtualne, niż realne. Podczas badań opinii publicznej odsetek odmów udzielenia odpowiedzi wynosi około połowy. Blisko 40 proc. respondentów zastrzega, że ich wybór może ulec zmianie. Nie brak opinii ekspertów, że prezydentem będzie ten kandydat, który wejdzie do II tury wraz z Zełenskim. Bo okres między I a II turą to będzie zupełnie inna kampania wyborcza, w której obecne sondażowe liczby nie będą się liczyć.I na koniec ważna uwaga. Należy pamiętać, że Ukraina jest republiką parlamentarno-prezydencką. Więc tak naprawdę z oceną tego kto i w jakim stopniu zapanuje w państwie w ciągu tego roku, należy zaczekać do jesiennych wyborów do Rady Najwyższej. One będą nie mniej ważne niż te obecne. Notowania Tymoszenko, Poroszenki i Zełenskiego są niemal identyczne z notowaniami ugrupowań za nimi stojących, które będą walczyły o parlament na jesieni 2019 r.",,
Zagadka Brunona Kwietnia,"Jednym z tematów dnia są dziś ślady na szyi Dawida Kosteckiego, boksera, który najprawdopodobniej powiesił się w celi aresztu na warszawskiej Białołęce na początku sierpnia. Niemal w tym samym czasie w więzieniu zmarł dr Brunon Kwiecień, skazany za planowanie zamachów terrorystycznych na polski sejm i polityków, w tym prezydenta Komorowskiego, jeszcze w czasach rządów Platformy Obywatelskiej. Niektórzy bardzo chcą widzieć w tym powrót tzw. „seryjnego samobójcy”, choć wcześniej akurat oni jego obecności na obrzeżach polskiej polityki nie zauważali. Sprawa śmierci Kwietnia wydaje się już zamknięta, o Kosteckim jakiś czas jeszcze poczytamy. Jednak to właśnie historii doktora z Krakowa warto się znów przyjrzeć.","„To on chciał zabić prezydenta!”, „To on chciał zabić premiera!”, „Planował podstawić pod sejm samochód pułapkę!” krzyczały media, przygotowując nas do drakońskiego wyroku w sprawie, w której, gdy przyjrzeć się uważniej, nie było zbyt wielu mocnych dowodów i która od początku wyglądała na prowokację służb. Którą zresztą Kwiecień wyczuł i, według ujawnionych przez swojego adwokata zeznań jednego ze świadków, agenta ABW, zrezygnował ze swoich planów na miesiąc przed aresztowaniem. Spodziewano się wówczas zwrotu w śledztwie i odwołania przynajmniej części zarzutów. W trakcie śledztwa dowiedzieliśmy się, że poza samym chemikiem, wszyscy pozostali członkowie jego „organizacji terrorystycznej” byli agentami polskich służb specjalnych i nie ponieśli za tę akcję żadnej odpowiedzialności. Broni, którą miał posiadać, ciężarówki, którą przewieźć miał materiały wybuchowe, wreszcie samych materiałów wybuchowych – nie odnaleziono. Nie przeszkodziło to jednak skazać Brunona Kwietnia jako pierwszej osoby w historii Polski po 1989 r. za terroryzm. Początkowo na 13 lat, później wyrok zmniejszono do lat dziewięciu. I właściwie zapomniano o tej tajemniczej i mocno podejrzanej sprawie. Właściwie mało kto w szczegóły wchodzić chce nawet dziś, gdy dowiedzieliśmy się o śmierci Kwietnia, wedle wszelkich ustaleń spowodowanej przez przyczyny naturalne. Po siedmiu latach wciąż trudno jednak całą sprawę zrozumieć. Spisek, którego wszyscy, poza jednym, uczestnicy to agenci służb, wyglądał na historię trochę jak z Chestertona, trochę jak z dziejów carskiej Ochrany. Czy Kwiecień był człowiekiem łatwym po podobnego podpuszczenia? Zapewne był. Czy stwarzał zagrożenie dla swojego otoczenia? I tu nie można odpowiedzi twierdzącej wykluczyć, miał na swoim koncie spowodowanie wybuchu, w którym w młodości stracił palce, później często wracał do wywoływania kontrolowanych przez siebie, czasem bardzo spektakularnych i rejestrowanych na filmach eksplozji. Zapewne faktycznie podchodził do polskiej polityki w czasach drugiej kadencji Platformy bardziej emocjonalnie, niż to było przyjęte nawet w opozycji. Zdarzało mu się fantazjować na temat „zrobienia porządku”, swoje radykalne poglądy głosił jawnie, publicznie i pod nazwiskiem. Wyglądał więc na idealny cel i pierwszą (jak się finalnie okazało, jedyną) ofiarę podobnej akcji. Jaki jednak był jej prawdziwy motyw, skoro wiele sygnałów płynących ze śledztwa wskazywało, że to nie od nadpobudliwego naukowca wyszedł pierwotny pomysł? Wywołanie atmosfery zagrożenia, na której władza zyskałaby wizerunkowo, dla służb zaś zwiększenie uprawnień i porzucenie pomysłów o zbyt intensywnej kontroli ich pracy to chyba najbardziej oczywiste możliwe korzyści, jeśli zastanowimy się, komu to wszystko mogło się przysłużyć. Pamiętajmy wreszcie, że sami politycy ówczesnego obozu rządzącego, z Donaldem Tuskiem włącznie, przedstawiali w chwilach szczerości świat służb specjalnych jako silniejszy od polityków, wymykający się spod kontroli, a zarazem bardzo chaotyczny. „Musimy znów pokazać, że jesteśmy przydatni/Bo w działalności naszej tak to jest/Musimy udowodnić, że nie tacy my ostatni/Polska zdaje właśnie ważny test/Dokonać aby tego, trzeba środków więcej/To bezpieczeństwa jest warunek, każdy to wie/Bo żaden funkcjonariusz nie będzie żył w nędzy/Zlikwidujemy to w zarodku w minuty dwie” – śpiewał Kazik Staszewski na płycie Kultu „Prosto” z 2013 r.  I żeby nikt nie miał wątpliwości, do jakiej sprawy nawiązuje, w refrenie zawierającym tytuł utworu dodawał „Bomba na parlament, dookoła zamęt/Przy okazji prezydenta/Niechaj dziad popamięta”. Brunona Kwietnia nie ma już między nami i zanosi się na to, że pozostaniemy w sferze domysłów, insynuacji i teorii spiskowych. Na ile był osobą groźną dla otoczenia, na ile zaś pionkiem w grze ABW, która, jak się zdaje, wyszła w tej sprawie z roli i zbyt mocno zaangażowała się w kreowanie wydarzeń będących przyczyną zakończenia akcji aresztowaniem, procesem sądowym, wreszcie wysokim wyrokiem dla Brunona Kwietnia. Sprawa ta wciąż budzi niepokój, ponieważ odnieść można wrażenie, że chodziło w niej nie tyle o zneutralizowanie niebezpiecznego naukowca, co o maksymalne wykorzystanie go do celów politycznych i propagandowych. To zaś nie sprzyja wytworzeniu w obywatelach poczucia bezpieczeństwa.  Chciałoby się napisać, że przecież czasy te mamy już za sobą, choć dziś próbuje się wykorzystać zgon przywołanego na początku tego tekstu Kosteckiego do stworzenia innego wrażenia. To prawda, jednak dopóki nie tak dawne przecież sprawy nie zostaną wyjaśnione, rzucać będą cień na kolejne lata i sytuacje. Dlatego wyjaśnienie przyczyn śmierci Brunona Kwietnia powinno stać się impulsem do przyjrzenia się również początkowi jego historii.",,
Vatsterzy wzięli się za glikol. Straty są gigantyczne,"Ponad 14 mln zł mógł stracić Skarb Państwa na fikcyjnym handlu glikolem sprowadzonym z Belgii i Wielkiej Brytanii, który trafiał do Czech i Słowacji. Towar docierał do Polski, gdzie wirtualnie był sprzedawany kolejnym firmom. Ostatnia z nich, zajmująca się eksportem, odbierała podatek VAT. W czasie akcji zatrzymano pięć osób odpowiedzialnych za oszustwa.","Na trop grupy wyłudzającej VAT wpadli funkcjonariusze Centralnego Biura Śledczego Policji z Katowic i Śląskiego Urzędu Celno-Skarbowego. Oszuści działali od kilku miesięcy. Z Belgii i Wielkiej Brytanii sprowadzali glikol, który od razu był sprzedawany do Czech i Słowacji, ale w Polsce kilka kolejnych firm handlowało nim wirtualnie.– Z ustaleń śledczych wynika, że podejrzani przy wykorzystaniu kont bankowych różnych podmiotów gospodarczych legalizowali przepływy środków finansowych w oparciu o poświadczającą nieprawdę dokumentację finansowo-księgową. Na terenie naszego kraju faktury zakupu i sprzedaży wystawiane poprzez kolejne podmioty gospodarcze umożliwiły tym firmom obniżenie podatku VAT, a w przypadku ostatniego podmiotu, który sprzedawał towar za granicę, bezpodstawny zwrot podatku VAT – tłumaczy kom. Iwona Jurkiewicz, rzeczniczka CBŚP.",,
Papież Franciszek przyjmie w lipcu Władimira Putina,Papież Franciszek przyjmie 4 lipca na audiencji prezydenta Rosji Władimira Putina – poinformował rzecznik Watykanu Alessandro Gisotti. Do kolejnego już spotkania dojdzie w trakcie zapowiadanej wcześniej wizyty Putina we Włoszech.,"W oświadczeniu przekazanym dziennikarzom akredytowanym przy biurze prasowym Stolicy Apostolskiej Gisotti poinformował, odpowiadając na ich pytania: „Mogę potwierdzić, że Ojciec Święty przyjmie na audiencji w Watykanie prezydenta Federacji Rosyjskiej Władimira Putina 4 lipca”. To będzie trzecia wizyta Putina u papieża Franciszka. Po raz pierwszy rosyjski prezydent odwiedził go w listopadzie 2013 r., osiem miesięcy po konklawe. Do kolejnego spotkania papieża z Putinem w Watykanie doszło w czerwcu 2015 r. Wtedy rozmowy były poświęcone głównie konfliktowi na Ukrainie oraz wydarzeniom na Bliskim Wschodzie i sytuacji mieszkających tam chrześcijan. W kwestii ukraińskiej Franciszek mówił rosyjskiemu przywódcy, jak informowano po audiencji, że „trzeba szczerego i wielkiego wysiłku, aby osiągnąć pokój”. Watykański rzecznik mówił też wówczas, że zarówno papież, jak i Putin zgodzili się, że najważniejszą kwestią pozostaje przestrzeganie porozumień podpisanych w Mińsku. Franciszek apelował też o udzielenie pomocy humanitarnej mieszkańcom Ukrainy.",,
"Ikonowicz: ilość obciążających prezydent faktów jest tak olbrzymia, że nie bardzo wiem, jak miałaby się bronić","– Zostało to bardzo źle odebrane we wszystkich kręgach politycznych, że pani prezydent wypiera się jakiejkolwiek wiedzy i odpowiedzialności za to, co się dzieje w mieście – powiedział w programie „O co chodzi” Adam Zieliński z Kukiz’15. Członek komisji weryfikacyjnej ds. reprywatyzacji skomentował nieobecność przed komisją prezydent Warszawy Hanny Gronkiewicz-Waltz. – I tak właściwie nie bardzo wiem, jak miałaby się bronić – ocenił Piotr Ikonowicz, działacz Ruchu Sprawiedliwości Społecznej.","Naczelny Sąd Administracyjny oddalił w czwartek wnioski Gronkiewicz-Waltz w sprawie sporu kompetencyjnego między prezydentem stolicy i komisją weryfikacyjną ds. reprywatyzacji w Warszawie. NSA uznał, że kompetencje obu organów są w istocie zbliżone, chociaż nie są tożsame.  Gronkiewicz-Waltz konsekwentnie odmawia udziału w posiedzeniach komisji; w czwartek po raz kolejny poinformowała, że „nie planuje” zeznawać przed nią.  W czwartek lider PO Grzegorz Schetyna mówił, że „trzeba dawać świadectwo prawdzie” oraz że Hanna Gronkiewicz-Waltz powinna być „gotowa do obecności” przed komisją. Adam Zieliński ocenił w TVP Info, że „Platforma już widzi, że zaszła za daleko z tą taktyką” nieprzyznawania się do błędów politycznych. ",,
Największy przerzut amerykańskich wojsk od ćwierć wieku. „Polska epicentrum”,"Przerzut 20 tys. amerykańskich żołnierzy do Europy, gdzie wezmą udział w ćwiczeniach poligonowych m.in. w Polsce i krajach bałtyckich, zakłada scenariusz ćwiczenia Defender-Europe 20,  zaplanowanych od lutego do kwietnia 2020 r. Będzie to największy przerzut amerykańskich wojsk do Europy od 25 lat.","Do Amerykanów, którzy przywiozą ze sobą sprzęt, a użyją też broni składowanej w Europie, dołączą wojska z krajów sojuszniczych i partnerskich. Wyzwaniem będzie nie tylko przerzut do Europy i przemieszczanie się na poligony, ale również powrót do USA – podkreślił zastępca szefa sztabu amerykańskich Wojsk Lądowych w Europie (U.S. Army Europe) gen. bryg. Sean Bernabe. Transporty mają się odbywać głównie nocą, zostaną też wstrzymane na czas świąt wielkanocnych.  – Celem ćwiczenia Defender-Europe 20 jest budowa strategicznej gotowości sił lądowych USA. 20 tys. żołnierzy ze sprzętem  rozjedzie się po Europie, by uczestniczyć w innych, mniejszych ćwiczeniach – powiedział Bernabe w telefonicznym briefingu dla mediów.   Równolegle z Defender-Europe 20 w Polsce będzie się odbywało ćwiczenie Anakonda.  – Polska będzie jednym z epicentrów ćwiczenia Allied Spirit. Obejmuje ono forsowanie rzeki – odbędzie się ono na poligonie w Drawsku Pomorskim. Będzie to ćwiczenie z siłami wielkości dywizji, prowadzone przez 1. Dywizję Kawalerii, ale z międzynarodowym udziałem – powiedział generał. 12. Brygada Zmechanizowana wystawi siły biorące udział w natarciu przez rzekę, 9. Brygada będzie grać rolę przeciwnika. W działaniach weźmie udział brytyjsko-niemiecka kompania mostowa, wsparcie samolotów i śmigłowców zapewnią siły z Czech i USA. W Allied Spirit będą uczestniczyć żołnierze stacjonującej w Polsce rotacyjnie amerykańskiej brygady, którzy wezmą też udział w ćwiczeniu Saber Strike, przemieszczając się z Polski na Litwę w rejonie przesmyku suwalskiego.  W tym samym czasie w Polsce będzie się też odbywać ćwiczenie amerykańskich Sił Powietrznych w Europie – Astral Knight. – Tak więc Polska będzie znaczącym epicentrum aktywności wiosną 2020 r. – zaznaczył generał.  Amerykańska 1. Dywizja poza dowodzeniem operacją forsowania rzeki na poligonie drawskim weźmie też udział w ćwiczeniu dowódczo-sztabowym Joint Warfighting Assesment w Bawarii.",,
„Europa musi solidarnie ponieść koszty sankcji wobec Rosji”,"– Jeśli polscy i europejscy politycy solidarnie podjęli decyzję o nałożeniu sankcji gospodarczych i ekonomicznych na Rosję, a restrykcją w drugą stronę jest zablokowanie eksportu polskich owoców i warzyw, to solidarnie Europa musi ponieść koszty takiej decyzji. Dlatego oczekujemy, że polscy rolnicy będą mogli uzyskać rekompensaty za straty  – przekonywał minister rolnictwa Marek Sawicki, gość „Minęła dwudziesta” w TVP Info.","Federalna Służba Nadzoru Weterynaryjnego i Fitosanitarnego Federacji Rosyjskiej (Rossielchoznadzor) poinformowała o wprowadzeniu od 1 sierpnia „czasowego ograniczenia wwozu do Rosji z Polski” owoców i warzyw  m.in. świeżych jabłek, gruszek, wiśni, czereśni, nektaryn, śliwek i wszystkich odmian kapusty. Zakaz dotyczy też polskiej produkcji warzywno-owocowej, wwożonej do Rosji z państw trzecich. Rossielchoznadzor przekonuje, że zakaz ma związek z „systematycznym naruszaniem przez stronę polską międzynarodowych i rosyjskich wymogów fitosanitarnych przy dostawach polskiej produkcji roślinnej do Rosji”.",,
Świąteczna atmosfera w Betlejem,Palestyńczycy i pielgrzymi z różnych części świata przygotowują się do uroczystych obchodów świąt Bożego Narodzenia. Do miasta przyjechał już m.in. łaciński patriarcha Jerozolimy abp Pierbattista Pizzaballa. Tysiące osób w uroczystej paradzie przeszły przez plac Żłóbka w centrum Betlejem. Wieczorem wierni zgromadzą się na pasterce we franciszkańskim kościele świętej Katarzyny.,"Msza święta w Noc Bożego Narodzenia będzie najważniejszym punktem wigilijnego wieczoru w Betlejem, w jednym z głównych miast Autonomii Palestyńskiej. Miasto to liczy 30 tys. mieszkańców, w większości muzułmanów. Ocenia się, że chrześcijanie stanowią co najmniej 30 proc. ludności.  W tym roku Betlejem odwiedza też wielu Polaków. Przyjadą również chrześcijanie ze strefy Gazy, którzy otrzymali pozwolenie od izraelskiej władzy, mimo nadal panującego napięcia palestyńsko-izraelskiego.   Według chrześcijan, Betlejem to miejsce narodzin Chrystusa – zbawiciela świata. Dzisiaj jest więc celem pielgrzymek z całego świata.    – Miasto Betlejem i okolice to szczególne pod względem religijnym miejsce. Ale nie chodzi tylko o Bazylikę Narodzenia. W całej okolicy mamy w sumie ponad 30 kościołów różnych odłamów chrześcijaństwa. Chodzą do nich palestyńscy chrześcijanie – mówi architekt i planistka z Betlejem Ghadeer Najjar. – To była mała miejscowość pod Jerozolimą, więc większość ludzi była związana z pracami rolnymi albo byli rzemieślnikami, którzy pracowali w Jerozolimie – wyjaśnia pracujący w Ziemi Świętej polski dominikanin ojciec Łukasz Popko.   Większość mieszkańców żyje z turystyki. Jednak część Palestyńczyków wyjeżdża z Betlejem – w poszukiwaniu lepszej pracy – do Jerozolimy, Europy lub Stanów Zjednoczonych. Miasto jest też położone tuż obok dzielącego Palestyńczyków od Izraela muru, co stanowi dodatkową przeszkodę w rozwoju gospodarczym.   Słowo Betlejem oznacza po polsku dom chleba. Mimo, że w starożytności miasto było przedmieściami Jerozolimy, już wówczas było ważnym dla Żydów miejscem. Właśnie z Betlejem wywodził się król Dawid. Wszystkie starotestamentowe proroctwa mówiły, że to właśnie w Betlejem ma urodzić się Mesjasz.",,
„Złoto Moskwy”. Brytyjczycy chcą walczyć z brudnymi pieniędzmi z Rosji,"Komisja Izby Gmin ds. polityki zagranicznej wezwała w poniedziałek brytyjski rząd do walki z rosyjskimi oligarchami, którzy ukrywają swój majątek w Londynie. Jak zaznaczono, brak działań podkopuje fundamenty polityki zagranicznej Wielkiej Brytanii.","„Odwracanie wzroku od roli Londynu w przechowywaniu pieniędzy uzyskanych w ramach powiązanej z Kremlem korupcji stwarza ryzyko wysłania komunikatu, że Wielka Brytania nie traktuje poważnie konieczności konfrontacji z pełnym spektrum działań ofensywnych ze strony prezydenta (Władimira) Putina” – napisano w podsumowaniu raportu zatytułowanego „Złoto Moskwy: rosyjska korupcja w Wielkiej Brytanii”.              Komisja, w skład której wchodzi po pięciu posłów rządzącej Partii Konserwatywnej i opozycyjnej Partii Pracy oraz jeden deputowany Szkockiej Partii Narodowej, ostrzegła, że przechowywane w kraju środki „mogą być wykorzystane w każdej chwili, pośrednio lub bezpośrednio, do wsparcia działań prezydenta Putina mających na celu obalenie międzynarodowego systemu zasad, a także do osłabienia naszych sojuszników i wzajemnie wspierających się organizacji międzynarodowych (np. UE i NATO – red.), na których opiera się polityka zagraniczna Wielkiej Brytanii”. Zagrożenie dla bezpieczeństwa kraju              „Rząd musi okazać silniejsze polityczne przywództwo, kładąc kres napływowi brudnych pieniędzy do Wielkiej Brytanii. W ramach tego powinien skierować wystarczające środki i możliwości do dyspozycji odpowiednich agencji, a także wzmocnić mechanizmy wymiany informacji (z innymi krajami – red.)” – ocenili.              Autorzy raportu zwrócili także uwagę, że brak stanowczej reakcji w tej sprawie może stanowić zagrożenie dla bezpieczeństwa narodowego kraju i podkopać wysiłki Wielkiej Brytanii w celu ukarania winnych za marcową próbę zabójstwa byłego pułkownika GRU i współpracownika brytyjskiego wywiadu Siergieja Skripala i jego córki Julii w miejscowości Salisbury. Brytyjski rząd obarczył Rosję odpowiedzialnością za atak, co doprowadziło do największego kryzysu w relacjach między oboma krajami w ostatnich latach.              „Zamiast uderzać tam, gdzie naprawdę zaboli to rosyjską kleptokrację – po kieszeni – Wielka Brytania zdecydowała się wydalić 23 rosyjskich dyplomatów”, a „123 innych rosyjskich oligarchów mogło świętować, bo ich środki były nienaruszone” – tłumaczył posłom aktywista antykorupcyjny Roman Borisowicz.              Analiza parlamentarna została przygotowana w oparciu o wysłuchania publiczne oraz złożone materiały pisemne, które przedstawili m.in. były mistrz świata w szachach i rosyjski opozycjonista Garri Kasparow, a także brytyjski think tank ds. polityki bezpieczeństwa Royal United Services Institute oraz organizacja antykorupcyjna Transparency International.",,
„Polskie plany agresji”  i „nadaktywność premiera”; spór o bezpieczną Polskę,"– Gdybym ja rządził w Polsce, to w sztabie generalnym byłyby plany agresji na Ukrainę, na Białoruś, na Czechy, na Słowację, na wszelki wypadek – mówił Janusz Korwin – Mikke w programie „Na pierwszym planie – eurowybory” w TVP1 i TVP Info. Zdaniem lidera Kongresu Nowej Prawicy ważne jest przygotowanie na wszelkie scenariusze. Bezpieczeństwo naszego kraju było jednym z głównych tematów debaty w ostatniej fazie kampanii przed wyborami do Parlamentu Europejskiego.","W programie „Na pierwszym planie – eurowybory” w TVP1 i TVP Info politycy rozmawiali m.in. o kwestiach zapewnienia Polsce bezpieczeństwa energetycznego oraz o miejscu naszego kraju w zjednoczonej Europie.  Zdaniem Pawła Kowala z Polski Razem Jarosława Gowina najważniejsze jest teraz skupić się na tym, co już Unia nam dała i nie tworzyć nowych unii. Jarosław Kalinowski: strefa euro jeszcze nie wyzdrowiała– Euro musimy przyjąć wtedy, kiedy to będzie dla nas korzystne. Bądźmy realistami w Europie. Wykorzystajmy to, co jest i te możliwości, które dają nam umowy – powiedział Paweł Kowal. Jarosław Kalinowski z PSL opowiedział się z kolei za unią energetyczną. Jego zdaniem strefa euro jeszcze „nie wyzdrowiała”. – Ja sobie wyobrażam sytuację, że za kilka lub kilkanaście lat bycie w strefie euro dla inwestorów będzie dawało większe poczucie bezpieczeństwa – powiedział Jarosław Kalinowski z PSL. Jacek Saryusz-Wolski z PO wyjaśnił, jak jego zdaniem trzeba stworzyć wspólną politykę energetyczną.  – Albo żeby była wspólna agencja zakupów, tak jak paliwa nuklearnego – to jest moja poprawka do raportu energetycznego, albo aby był obowiązek sprzedawania przez giełdę, gdzie te ceny się wyrównają – wyjaśnił Saryusz-Wolski.  Korwin–Mikke: plany agresji na Ukrainę, Białoruś, Czechy i SłowacjęWedług Janusza Korwin–Mikkego z Kongresu Nowej Prawicy „parlament nie ma tutaj nic do gadania”.  Jego zdaniem w kwestii bezpieczeństwa Polski większe znaczenie ma przygotowanie się na wszelkie scenariusze. – Gdybym ja rządził w Polsce, to w sztabie generalnym byłyby plany agresji na Ukrainę, na Białoruś, na Czechy, na Słowację, na wszelki wypadek – powiedział Janusz Korwin – Mikke. Dawid Jackiewicz z PiS przyznał, że dużą naiwnością jest wierzyć w to, ze Unia zdecyduje się na rezygnację ze swoich egoistycznych interesów po to, by wspomagać którykolwiek z krajów członkowskich mających duży problem, taki jak Polska. Marek Siwiec: wspólnota energetyczna będzie sierotąZdaniem Marka Siwca z Europy Plus Twój Ruch, euro jest największym gwarantem budowy więzi ekonomicznych oraz bezpieczeństwa Polski i jej gospodarki. – Wspólnota energetyczna będzie taką samą sierotą, jak wiele pomysłów pana premiera – powiedział Siwiec. Według polityka pomysł nie jest zły, ale nieumiejętnie rozgrywany. Politycy zastanawiali się również nad zagadnieniem związanym z miejscem Polski w polityce zewnętrznej UE – zwłaszcza w kontekście kryzysu na Ukrainie. – To nie jest tak, że Polska ma dzisiaj jakiekolwiek poparcie Unii Europejskiej – zaznaczył Robert Winnicki. Zdaniem polityka Ruchu Narodowego, Unia Europejska jest „narzędziem  kanclerz Angeli Merkel” a polski rząd dał przyzwolenie na przewodnictwo Niemiec w zjednoczonej Europie. – Teraz premier Donald Tusk  płacze, że Niemcy dogadują się z Rosjanami. To było oczywiste, że tak to się skończy – wbrew polskim interesom – mówił Winnicki.   Jacek Saryusz-Wolski: UE daje nam tzw. miękkie bezpieczeństwo   O tym, że unijne struktury są przydatne Polsce w kreowaniu polityki zagranicznej, jest przekonany     Jacek Saryusz-Wolski. – Unia Europejska daje nam tzw. miękkie bezpieczeństwo. Może solidarnie występować w naszym imieniu używając instrumentów politycznych i ekonomicznych, natomiast nie militarnych co jest domeną NATO. Agresja Rosji na Ukrainę pokazała, że takiej solidarności potrzebujemy – mówił.  – Możemy spierać się czy reakcja UE była wystarczająco mocna i szybka. Dzisiaj mamy sytuację, w której Rosja się waha i jest to wynik zagrożenia sankcjami trzeciego stopnia – dodał polityk PO. Z zastosowaniem sankcji zgodził się Jarosław Kalinowski. – Nie twórzmy kolejnej armii europejskiej, zwiększmy obronność NATO – zaznaczył reprezentant PSL.   Janusz Zemke: szef unijnej dyplomacji powinien mieć więcej wpływu   –  Będą bardzo duże problemy w utrzymaniu wspólnej linii przez całą UE – podkreślił  natomiast Janusz Zemke. Reprezentant listy SLD – UP przekonywał, że szef unijnej dyplomacji powinien uzyskać większy zakres wpływu na kreowanie polityki zagranicznej Europy. Zaznaczył, że nie może być podziału na Polskę i resztę UE. Ta polityka powinna być wspólna i korzystna dla wszystkich członków Wspólnoty.  Podobnego zdania jest Marek Siwiec.  – Przez 25 lat wierzyliśmy, że polityka wartości wypiera politykę siły. Rosja nas sprowadziła do parteru  używając tej siły najpierw w Gruzji, teraz na Ukrainie. Musimy przeprojektować funkcjonowanie UE na nowe czasy – komentował reprezentant Europy Plus Twój Ruch.  Zbigniew Ziobro:  unijna klęska w polityce wobec agresji Putina  Zdaniem lidera Solidarnej Polski Zbigniewa Ziobry „UE poniosła klęskę w prowadzeniu polityki zagranicznej”,  a dalsza integracja w tym obszarze nie przyniesie zamierzonego efektu.  Większe zagrożenie niż w Rosji Janusz Korwin – Mikke widzi w unijnej i krajowej polityce.  – Naszym wrogiem jest Unia, a państwo polskie nas nie broni. To nie Rosja nam każe niszczyć naszą energetykę (…). To nie Rosja obrabowała naszych emerytów a państwo polskie – przekonywał lider Kongresu Nowej Prawicy.  Dawid Jackiewicz: Rosja wrogiem w sensie gospodarczym  – Być może to jest powiedziane trochę na wyrost, ale dzisiaj naszym wrogiem w sensie gospodarczym i politycznym jest Federacja Rosyjska – podkreślał Dawid Jackiewicz.  Zdaniem polityka PiS państwa Unii Europejskiej nigdy nie osiągną porozumienia w zakresie wspólnej obronności, bowiem utrudniają to m.in. „zaszłości historyczne”.",,
SLD zaprezentował „Niezbędnik historyczny”,SLD zaprezentował we wtorek „Niezbędnik historyczny lewicy”. Niewielka czerwona książeczka zawiera hasła dotyczące wybranych wydarzeń z uwzględnieniem roli lewicy w historii Polski. Sojusz chce „Niezbędnikiem” „odkłamać historię i przywrócić równowagę historyczną”.,"Twórcą „Niezbędnika historycznego lewicy” jest działający przy Sojuszu think thank Centrum im. Ignacego Daszyńskiego. Publikacja opatrzona jest mottem z Karola Marksa: „Tradycja wszystkich zmarłych pokoleń ciąży, jak zmora na umysłach żyjących”.Szef SLD Leszek Miller podczas prezentacji „Niezbędnika” w Sejmie dziękowałautorom i pomysłodawcom publikacji, która – jak mówił – ma na celudostarczenia rzetelnej wiedzy o polskiej historii.– Nie jest czymś nadzwyczajnym, że domagamy się spokojnego i obiektywnego podejścia do naszej historii. Nie jest czymś oryginalnym, że tego oczekujemy od władz publicznych, a ponieważ władze dostarczają nam co chwilę dowodów, że będą używały polityki historycznej do walki politycznej, to ta rękawica, która jest rzucona, musi być podjęta – powiedział Miller.Jak podkreślił, działacze lewicy muszą dołożyć starań, aby ta broszura„zawędrowała pod strzechy”, aby była czytana i aby mieli ją pod ręką wszyscy, którzy prowadzą codzienną działalność polityczną.Szef Centrum Ignacego Daszyńskiego Tomasz Kalita ocenił, że„Niezbędnik” to nowa broń „w walce o prawdę historyczną”. Według niegonadszedł czas przywrócenia równowagi historycznej, w której „prawdaznaczyłaby w końcu prawdę, a kłamstwo zostałoby nazwane po imieniu”.– Bo prawica zachowuje się tak, jakby PiS zakładał Józef Piłsudski, a Okrągły Stół był jedną wielką Targowicą. Za chwilę wszyscy będą uważać, że Polskę do UE wprowadzał Donald Tusk z Bronisławem Komorowskim pod rękę, a 1 maja jest świętem reżimu komunistycznego – ironizował Kalita.Pytany dlaczego w „Niezbędniku” nie ma informacji m.in. o wydarzeniach zGrudnia '70, czy masakrze w kopalni Wujek, odparł, że w publikacji znalazłysię wydarzenia pomijane w debacie publicznej.– Nie piszemy o Grudniu '70, natomiast piszemy o tzw. zamachu majowym 1926 r., który jest przemilczany zwłaszcza przez prawicę. To nie jest podręcznik historii, to są wybrane hasła, które w dzisiejszej Polsce są przemilczane, o których się nie mówi i chcemy je przywołać – podkreślił. „Niezbędna” zawartośćW „Niezbędniku” znalazły się wybrane wydarzenia, organizacje i postaciehistoryczne począwszy od okresu II RP, poprzez II wojnę światową, PRL, akończąc na członkostwie Polski w UE i NATO oraz na – jak to określono –„klęsce czterech reform” rządu Jerzego Buzka. W części poświęconej II RP można znaleźć hasła poświęcone m.in. PPS, Józefowi Piłsudskiemu, Komunistycznej Partii Polski, wojnie polsko-bolszewickiej 1920 r., prawom wyborczym kobiet. Są tu też hasła dotyczące „prawicy i antysemityzmu”, zamachu majowego 1926 r., Kościoła, wyborów brzeskich, strajków robotniczych, warunków mieszkaniowych, edukacji.O KPP napisano m.in. że „zrzeszała ludzi idei, gotowych poświęcić życierealizacji idei komunizmu. KPP nie zdobyła jednak nigdy masowego poparciarobotników, powodem był dwuznaczny stosunek tej partii do państwa polskiego”.W haśle poświęconym wojnie 1920 przeczytać można m.in. że w jej trakcie„doszło do polaryzacji polskiej lewicy. KPP poparła Armię Czerwoną, natomiast PPS wszedł w skład Rządu Obrony Narodowej”.W części poświęconej okresowi II wojny światowej znaleźć można m.in. hasła„kampania wrześniowa”, „Armia Krajowa”, „Narodowe Siły Zbrojne”, „ArmiaLudowa”, „Powstanie Warszawskie”, „Katyń”, „Wyzwolenie”, „Rzeź wołyńska”.Autorzy piszą, że wojna obronna w 1939 r. zakończyła się militarną klęską wwyniku „przeważającej siły najeźdźcy – hitlerowskich Niemiec”. Stwierdzająteż, że 17 września „Polska podległa agresji również od Wschodu – wschodniągranicę Polski przekroczyły wojska radzieckie realizując postanowienia Paktu Ribbentrop-Mołotow. Polskie wojska otrzymały rozkaz niestawiania oporu. „Polska nie znajdowała się w stanie wojny z ZSRR”. W haśle o powstaniu warszawskim napisano m.in. że „niezależnie od ocenypolitycznej powstania należy podkreślić bohaterstwo walczących w nimżołnierzy. W powstaniu warszawskim walczyli również ludzie lewicy:socjaliści, komuniści i syndykaliści”.O zbrodni katyńskiej napisano, że jest ona „zbrodnią wojenną, która na mocyprawa nie ulega przedawnieniu” oraz że „przez lata przywódcy ZSRR negowaliprawdę o sprawcach zbrodni katyńskiej” zaś pierwszym przywódcą radzieckim,który przyznał, że dokonali jej funkcjonariusz NKWD, był Michaił Gorabczow.W części dotyczącej PRL można znaleźć np. hasła próba przezwyciężeniaperyferyjności, PZPR, stalinizm, realny socjalizm, wojna domowa, granice,walki z UPA, reforma rolna, uprzemysłowienie, aborcja i prawa kobiet,mieszkania, kartki, dekada Gierka, stan wojenny, Okrągły Stół.W tej części można przeczytać też m.in. o odbudowie kraju ze zniszczeńwojennych, uprzemysłowieniu, walce z analfabetyzmem, reformie rolnej. Możnasię tu przeczytać m.in. że system kartkowy w latach 70-80 „gwarantowałkażdemu obywatelowi zakup określonej puli towarów po niskiej cenie.Jednocześnie istniała możliwość dokonywania zakupów poza systemem kartkowym”.O rządach Edwarda Gierka napisano, że był to okres „przyspieszonego rozwojuPolski”, a zaciąganie przez Gierka długów „było racjonalne”, bo na początkulat 70. kredyty były tanie w wyniku kryzysu naftowego, a środki z kredytówprzeznaczano na unowocześnienie przemysłu.Stan wojenny – według „Niezbędnika” – był skutkiem „dwóch tendencji:radykalizacji Solidarności i wzmożeniem nacisku władz ZSRR domagających sięjej zgniecenia”. „W sytuacji realnej groźby interwencji radzieckiej decyzję o wprowadzeniu stanu wojennego trzeba uznać za uzasadnioną, spowodowaną chęcią minimalizacji liczby ofiar” – uważają autorzy publikacji. Krytykuje cały sejmKrytycznie o najnowszej publikacji SLD wypowiadają się przedstawicielewszystkich klubów parlamentarnych w Sejmie. Według Pawła Olszewskiego (PO)Sojusz przedstawił jednostronne podejście do historii, ignorując całkowicieniechlubną kartę lewicy w historii Polski.Zdaniem Adama Hofmana (PiS) dzisiejsza lewica, gloryfikując m.in. EdwardaGierka i traktując wybiórczo historię Polski, określa się sama jakopostkomuna, czego wyrazem jest przywoływanie w broszurze Karola Marksa.Także Stanisław Żelichowski (PSL) bardzo krytycznie odnosi się do inicjatywy polityków Sojuszu, w której – zdaniem ludowców – pominięte zostały niewygodne dla lewicy fakty. Opinią tę podziela także Łukasz Gibała (Ruch Palikota), mówiąc wprost, że subiektywny wybór historii, to fatalny pomysł.Patryk Jaki (Solidarna Polska) nie wykluczył wniosku do prokuratury ws.publikacji, która – jego zdaniem – może nawoływać i propagować symbole iwartości totalitarnego komunizmu.",,
Nie ma komu płacić za hotel Kima w Singapurze,"Trwają spekulacje, kto pokryje koszty pobytu przywódcy Korei Północnej Kim Dzong Una w Singapurze podczas szczytu z prezydentem USA Donaldem Trumpem, który odbędzie się 12 czerwca. Agencja Associated Press sugeruje, że Kim nie zamierza zapłacić za pobyt swojej delegacji na wyspie.","Jak poinformował dziennik „The Washington Post” w ubiegłym tygodniu Kim Dzong Un zapowiedział, że na czas szczytu w Singapurze chce zatrzymać się w godnym przywódcy „państwa równości klasowej” luksusowym hotelu „The Fullerton”, gdzie prezydencki apartament kosztuje 6 tys. dolarów za dobę. Problem dla gospodarzy spotkania polega na tym, że przywódca komunistycznego reżimu nie zamierza opłacić rachunku.Niechęć Kima i północnokoreańskiego rządu do płacenia swoich rachunków nie wynika z braku twardej waluty z powodu międzynarodowych sankcji gospodarczych. Osobisty majątek Kim Dzong Una jest szacowany przez analityków wywiadu Korei Południowej na około 1 mld dolarów. Mimo to przywódca Korea Płn. nie jest skory do wydawania pieniędzy.Korea Południowa – jak poinformowała AP – wydała na jednodniowe spotkanie prezydenta Mun Dze Ina z Kimem w kwietniu 5 mln dolarów, a na pobyt 400-osobowej (w tym zaledwie 22 sportowców) delegacji północnokoreańskiej na zimowych igrzyskach olimpijskich w Pjongczangu 2,5 mln USD.Za pobyt Kima w Singapurze, zdaniem amerykańskich komentatorów, byłaby gotowa zapłacić administracja prezydenta Donalda Trumpa. Biały Dom obawia się jednak „urazić godność” szefa i członków delegacji Korei Północnej. Taki gest dodatkowo groziłby administracji Trumpa zarzutami o ustępstwa wobec Kim Dzong Una.",,
Najlepsze satyry 2012 r. w Muzeum Karykatury,"Witold Mysyrowicz, Jacek Frąckiewicz i Jacek Fedorowicz wygrali ex equo konkurs Rysunek Miesiąca / Rysunek Roku 2012. Prace laureatów można oglądać do 1 kwietnia 2013 r. w Muzeum Karykatury im. Eryka Lipińskiego w Warszawie, które zorganizowało konkurs.","– Wszyscy trzej laureaci prezentują najwyższy poziom artystyczny i zaliczani są do ścisłej czołówki polskiej karykatury – zaznaczył dyrektor Muzeum Karykatury Zygmunt Zaradkiewicz podczas uroczystości ogłoszenia wyników konkursu, która odbyła się w poniedziałek w Warszawie. Jak podkreślił, w ciągu roku na konkurs, w którym wzięło 289 artystów, napłynęło 1359 prac. – To pokazuje jak wielkie jest zapotrzebowanie na tego typu działania – dodał.Uroczystemu ogłoszeniu wyników konkursu i wręczeniu nagród w postaci Czapek Stańczyka towarzyszył wernisaż ekspozycji satyrycznych rysunków. Były to pokonkursowa wystawa Najlepsze z Najlepszych i indywidualna wystawa „Po oczach” Witolda Mysyrowicza, który w konkursie zebrał największą liczbę nagród miesiąca. Muzeum podkreśla, że ekspozycje wieńczą roczną pracę rysowników, grafików i karykaturzystów.Nagrodzona praca Fedorowicza przedstawia wystawę sklepu z butami, obok którego przechodzi jedna z licznych w 2012 r. w Polsce demonstracji. Za szybą maszerujący ulicą demonstranci mogą zobaczyć plakat z napisem „Tu możesz OBUĆ się Polsko!”. Praca Mysyrowicza przedstawia baletnicę w podeszłym wieku, która w okularach i podparta laską wykonuje taneczną figurę. Napis nad nią brzmi: „Na rok przed emeryturą”. Z kolei w pracy Frąckiewicza widzowie mogą zobaczyć cztery wbite proporce z biało-czerownymi flagami. Na jednym z nich z podpisem „strajk” flaga zamiast powiewać na wietrze zwija się w rulon.– Interesują mnie rysunki uniwersalne. Takie, które ujrzane na drugim końcu świata spowodują, że człowiek albo się uśmiechnie albo zastanowi – mówił dziennikarzom Frąckiewicz. Dodał też, że polscy karykaturzyści są w pierwszej dziesiątce krajów, gdzie satyra stoi na tak wysokim poziomie.W ciągu roku nagrodami wyróżniono również innych artystów m.in. Juliana Bohdanowicza, Marcina Bondarowicza, Jacka Lanckorońskiego, Dariusza Łabędzkiego i Zbigniewa Ziomeckiego. – Kiedy zniknęły „Szpilki” i „Karuzela” rysownicy polscy nie znaleźli medium, za pośrednictwem którego mogliby komentować rzeczywistość. Trzeba przy tym zaznaczyć, że polska karykatura współczesna była i jest jedną z najwyżej ocenianych na świecie – przekonuje w katalogu wystawy szef Muzeum.Konkurs Rysunek Miesiąca / Rysunek Roku 2012 ma za zadanie popularyzować sztukę karykatury i rysunku satyrycznego oraz prezentować najnowsze dokonania uznanych twórców. Istotne było również umożliwienie debiutantom i autorom młodego pokolenia zaprezentowania swoich prac. Muzeum zwraca uwagę, że zarówno prace uznanych artystów-satyryków, jak i młodych artystów cechują zabawne pomysły.– W 2012 r. rysownicy nadsyłali na konkurs co miesiąc dobrą dawkę humoru, trafne puenty i komentarze do wydarzeń społecznych i politycznych. Nie pozostali obojętni wobec kryzysu gospodarczego, kryzysu w strefie Euro, ACTA, kwestii wydłużenia wieku emerytalnego w Polsce, Mistrzostw Europy w Piłce Nożnej Euro 2012, czy inauguracji na rynku nowego iPhona. Zajęli się także ekologią, erotyką i sportem. Ich rysunki satyryczne zachwycają kunsztem i precyzją wykonania, a także zmuszają do refleksji – ocenili organizatorzy konkursu.Wszystkie nagrodzone i wyróżnione w konkursie prace oraz wystawę Mysyrowicza „Po oczach”, na której poza jego rysunkami znalazł się szeroki wybór plakatów, można oglądać do 1 kwietnia 2013 r. – Tu w Muzeum Karykatury na Koziej bije serce polskiej satyry  zachęcał na wernisażu do obejrzenia prac Mysyrowicz.",,
Zakończono poszukiwania dziewczynek w Stargardzie,Policja w Stargardzie wszczęła poszukiwała dwóch dziewczynek – Leny i Mariki. Ojciec – jak informowano – zabrał dzieci na weekend i nie oddał matce. Lokalne media pisały o  porwaniu. – Zostały już odnalezione – poinformowała w poniedziałek około południa  policja.,"Mężczyzna, który ma prawo do opieki nad córkami – 4– i 6–letnią – wziął je na weekend. Jednak w niedzielę nie oddał dzieci matce. Ta zawiadomiła służby. Według kobiety nigdy wcześniej nie doszło do podobnego zdarzenia. Portal gs24.pl pisał o porwaniu rodzicielskim. Według świadków mężczyzna był pijany. Miał porzucić swoje auto na stacji benzynowej. Jeden ze śledczych powiedział portalowi tvp.info wczesnym popołudniem w poniedziałek, że dziewczynki zostały odnalezione i są już bezpieczne.",,
Miller i Kaczyński o Elblągu,"Szef SLD Leszek Miller podkreślił, że przyspieszone
wybory władz Elbląga będą ważnym sprawdzianem. Lider Sojuszu przyjechał w
piątek do tego miasta, by wesprzeć kampanię wyborczą Janusza Nowaka –
kandydata SLD na prezydenta oraz kandydatów na radnych.","Według Millera o wadze tych wyborów świadczy m.in. wizyta premiera DonaldaTuska, który w ostatnim dniu kampanii odwiedził Elbląg, aby wesprzećkandydatkę PO na prezydenta miasta – Elżbietę Gelert. – Ciekaw jestem, czy wizyta premiera spowoduje przypływ sympatii, czy wręczodwrotnie. Przekonamy się. W każdym razie drodzy mieszkańcy Elbląga, wszystkojest w państwa rękach. Proszę wybrać tak, byście państwo nie mieli potem dosiebie pretensji – apelował Miller.   Szef SLD poinformował też, że Sojusz wystawił w wyborach na radnych 50 kobieti 50 mężczyzn. Część kandydatów na radnych ubranych w czerwone koszulki znapisem „Popieram Nowaka” towarzyszyli Millerowi w czasie konferencjiprasowej. Później wszyscy udali się na spacer po Elblągu, w czasie któregoprzekonywali mieszkańców do głosowania na kandydatów SLD.  – Premier Donald Tusk pojechał do Elbląga bronić ”starejkliki” i starego układu szkodliwego dla wszystkich mieszkańców tego miasta  – powiedział w piątek prezes PiS Jarosław Kaczyński. W jego ocenie, istotą rządów PO jest „kolesiostwo” i „nieustanny strach przed silniejszym”.W niedzielnych wyborach w Elblągu mieszkańcy będą wybierać prezydenta miastai 25 radnych. Poprzednie władze samorządowe – prezydent Grzegorz Nowaczyk zPO i rada miasta, w której Platforma miała większość – zostały odwołane wpołowie kwietnia w referendum.  Kaczyński, który w Elblągu był w czwartek, poinformował, że za swojąnieobecność w Sejmie w tym dniu zapłaci 300 złotych kary.  – Trudno, tak tojest, musiałem być w Elblągu, to jest zupełnie oczywiste, w związku z tymponiosę tego konsekwencje z własnej kieszeni, a nie z kieszeni publicznej – zapewnił.W wyborach na prezydenta Elbląga startują: Cezary Balbuza z KWW ElbląskiKomitet Obywatelski, Ewa Białkowska z KW Ruch Palikota Elbląg, ElżbietaGelert z KW Platforma Obywatelska, Paweł Kowszyński z KW Solidarna PolskaZbigniewa Ziobro, Lech Kraśniański z KWW Wolny Elbląg, Janusz Nowak z KWSojusz Lewicy Demokratycznej, Edward Pukin z KWW Naszą Partią jest Elbląg,Jacek Tomczak z KWW Partia Elblążan, Jerzy Wilk z KW Prawo i Sprawiedliwość,Witold Wróblewski z własnego komitetu wyborczego.",,
Donald Trump straci głównego doradcę ekonomicznego,"Prezydent Donald Trump ogłosił w niedzielę na Twitterze, że przewodniczący Rady Doradców Ekonomicznych Białego Domu Kevin Hassett „wkrótce” odejdzie ze swojego stanowiska. Nie podał przyczyn tej dymisji.","„Kevin Hassett, który wykonał taką wspaniałą pracę dla mnie i dla administracji, wkrótce odejdzie. Jego bardzo utalentowany następca będzie ujawniony jak tylko powrócę do USA” – napisał Trump na Twitterze. W innym tweecie prezydent podziękował Hasettowi za jego pracę i nazwał go „prawdziwym przyjacielem”. Nie podał jednak żadnych wskazówek, kto mógłby zostać jego następcą. Nie ujawnił też przyczyn dymisji. Hassett jest kolejnym wysokiej rangi funkcjonariuszem Białego Domu, lub członkiem gabinetu, który odchodzi z administracji od czasu objęcia stanowiska prezydenta przez Trumpa w styczniu 2017 r.",,
"„Kanclerz Angeli Merkel nie opłaca się kłócić z dużym sąsiadem, jakim jest Polska”","– Niemcy powinni w swoich projektach o charakterze gospodarczo-politycznym brać pod uwagę interesy nie tylko swoje, ale całej Unii Europejskiej – wskazała w  programie „Minęła 8” w TVP Info Anna Maria Siarkowska (Republikanie), komentując spór o Nord Stream 2. Paweł Rabiej (Nowoczesna) ocenił, że w obecnej sytuacji polskie argumenty mogą być przez Niemców „bardziej wysłuchane”. Według Pawła Szramki (Kukiz ’15) kanclerz Angeli Merkel „nie opłaca  się kłócić z najbliższym i dosyć dużym sąsiadem, jakim jest Polska”.","Niemiecka kanclerz w poniedziałek po południu przyjedzie do Warszawy z oficjalną wizytą.  Najpierw spotka się z premierem Mateuszem Morawieckim, później z prezydentem Andrzejem Dudą. Wizytę zakończy kolacja z polskim premierem.             Z informacji biura prasowego niemieckiego rządu wynika, że tematem rozmów będą stosunki polsko-niemieckie oraz tematy europejskie i międzynarodowe. Według niepotwierdzonych doniesień najprawdopodobniej poruszona zostanie też kwestia gazociągu Nord Stream 2. Licząca 1200 km dwunitkowa magistrala gazowa z Rosji do Niemiec przez Morze Bałtyckie ma być gotowa do końca 2019 roku.         – Niemcy powinni w swoich projektach o charakterze gospodarczo-politycznym brać pod uwagę interesy nie tylko swoje, ale całej Unii Europejskiej. A sytuacja, w której zwiększamy zależność Unii Europejskiej od gazu rosyjskiego, jest po prostu dużym zagrożeniem, któremu należy przeciwdziałać – powiedziała w TVP Info Anna Maria Siarkowska (Republikanie). ",,
Zmarła ofiara truciciela z Niemiec. Zjadł przed laty kanapki z rtęcią,"Nie żyje mężczyzna, którego podtruwał kanapkami z rtęcią Klaus O. Ofiara truciciela od 2016 r. była w śpiączce. Przestępca odbywa karę dożywocia.","W marcu zeszłego roku sąd w niemieckim Bielefeld skazał na karę dożywocia i przymusowy pobyt w szpitalu psychiatrycznym Klausa O., który latami truł w pracy kolegów. W niemieckim Schloss Holte-Stukenbrock od 2015 r zatruwał im kanapki różnymi substancjami, m.in. rtęcią.  Truciciel ma na swoim sumieniu już trzy ofiary. Dwóch jego współpracowników doznało nieodwracalnego uszkodzenia nerek, a jeden zapadł w śpiączkę w 2016 r. Niemieckie media podały właśnie, że zmarł.Klaus O. został przyłapany na gorącym uczynku, gdy jeden z jego kolegów znalazł w swojej kanapce biały proszek. Z nagrań z kamer monitoringu przekonano się, że to O. podtruwa kolegów; wezwano policję.",,
Rosyjska ambasada we Francji: „Trzy reżimy zła z krwią milionów Sowietów na rękach”,"„Ambasada Rosji we Francji zestawia niemiecki nazistowski reżim z Francją i Wlk. Brytanią, mówiąc o »trzech reżimach zła z krwią milionów Sowietów na rękach«” – napisał na Twitterze wiceminister spraw zagranicznych, Szymon Szynkowski vel Sęk. „Niewiarygodne jak można zapędzić się w kłamliwej propagandzie” - skomentował polski dyplomata.","Na zdjęciu zrobionym w 1938 r. w Monachium widać Adolfa Hitlera ściskającego rękę premierowi Wielkiej Brytanii Neville Chamberlainowi. Jak podkreślają Rosjanie, w zawarciu układu monachijskiego czołową rolę odgrywał również premier Francji Edouarda Daladiera.  „Niesławny monachijski pakt Chamberlain-Daladier-Hitler, rok przed paktem o nieagresji Ribbentrop-Mołotow. Trzy reżimy zła z krwią milionów Sowietów na rękach – to nigdy nie zostanie zapomniane” – czytamy.  „Niewiarygodne jak można zapędzić się w kłamliwej propagandzie” – skomentował sprawę Szynkowski vel Sęk.",,
Cameron „ryzykuje izolacją kraju”,"– Idąc na ustępstwa wobec nacjonalistów w polityce imigracyjnej, David Cameron ryzykuje międzynarodową izolacją własnego kraju – powiedział prezydent Bułgarii Rosen Plewnelijew w wywiadzie dla tygodnika „Observer”.","W przededniu otwarcia brytyjskiego rynku pracy dla Bułgarów i Rumunów 1 stycznia 2014 roku Cameron ogłosił szereg posunięć utrudniających nowym imigrantom z UE dostęp do brytyjskiego systemu świadczeń socjalnych.Bułgarski polityk zaapelował do Wielkiej Brytanii, by „pozostała wierna swemu historycznemu dziedzictwu globalnego mocarstwa o pionierskich zasługach na polu integracji”. Uznał politykę imigracyjną Camerona za przejaw izolacjonizmu i ostrzegł, że historia może ją źle ocenić, jeśli zaszkodzi to reputacji kraju.Plewnelijew sądzi, że wyolbrzymione są prognozy sugerujące, iż z obu państw bałkańskich przyjeżdżać będzie do Wielkiej Brytanii 50 tys. migrantów rocznie. Bułgarski prezydent zaapelował do polityków głównych brytyjskich partii, by wystąpili przeciwko tym, którzy w okresie gospodarczego zastojuwyolbrzymiają skalę imigracji, grając na ludzkim strachu. Prezydent wyjaśnił, że ma na myśli polityków eurosceptycznej Partii Niepodległości Zjednoczonego Królestwa (UKIP).„Bułgarska opinia ma dziś wiele pytań dotyczących demokratycznego, tolerancyjnego i humanitarnego brytyjskiego społeczeństwa. Czy nie jesteśmy w Wielkiej Brytanii świadkami historycznego zwrotu w stronę izolacjonizmu, nacjonalizmu i doraźnego podejścia do polityki?” – cytuje Plewnelijewa „Observer”.Otwarcie rynku dla Polaków „wielką pomyłką”Brytyjski premier David Cameron powiedział, że zawetuje przyjmowanie nowych państw do Unii Europejskiej, jeśli najpierw nie ureguluje się warunków imigracji – doniosła w sobotę brytyjska prasa. Cameron złożył tę deklarację na unijnym szczycie w Brukseli.Prawicowy „Daily Mail” cytuje brytyjskiego premiera, że jego kraj popełnił „wielką pomyłkę” otwierając swój rynek pracy dla Polaków. Trzeba uniknąć następnej „masowej migracji” ze wschodu Europy – cytuje Camerona „Daily Telegraph”.Zmiany w zasiłkach dla imigrantówOd 1 stycznia 2014 r. nowo przybyli imigranci z Unii Europejskiej będą musieli odczekać trzy miesiące zanim będzie im wolno ubiegać się o zasiłek dla bezrobotnych w Wielkiej Brytanii. Obecnie mogą starać się o zasiłek już kilka tygodni po przyjeździe. Wśród ograniczeń zapowiedzianych przez Camerona jest też odcinanie po sześciu miesiącach zapomóg dla tych bezrobotnych, którzy nie mają realistycznej perspektywy zatrudnienia. Ponadto ubiegając się o niektóre świadczenia (np. income support – zasiłek wyrównawczy przysługujący nisko opłacanych pracownikom), imigranci będą musieli spełnić wymogi specjalnego testu (minimum earnings threshold) oceniającego ich zarobkowy potencjał. Bezdomni i żebracy będą deportowani i objęci rocznym zakazem wjazdu. Wstrzymany ma być również zasiłek mieszkaniowy dla bezrobotnych obywateli UE.",,
Rosja wystrzeliła rakietę z satelitą nawigacyjnym Glonass-M,"Z kosmodromu Plesieck, w obwodzie archangielskim, wystartowała rakieta nośna Sojuz–2.16 z satelitą nawigacyjnym Glonass-M  poinformowało w sobotę ministerstwo obrony Rosji.","Z opublikowanego komunikatu wynika, że start i lot na orbitę okołoziemską przebiegał pomyślnie.Był to już czwarty start rakiety Sojuz–2 z kosmodromu Plesieck w tym roku. Próby z tą rakietą rozpoczęły się na tym kosmodromie jesienią 2004 r.Rakiety nośne Sojuz-2 zastąpiły wcześniejsze rakiety Sojuz-U, które startowały z Plesiecka od 1973 do 2012 r.Rosyjski system nawigacji satelitarnej GlONASS, obejmujący swym zasięgiem całą kulę ziemską, jest konkurencją dla amerykańskiego GPS. Budowę systemu rozpoczęto 1 grudnia 1976 w byłym ZSRR.",,
Trump cieszy się znakomitym zdrowiem. „Ma znakomite geny” i „lekką nadwagę”,Amerykański prezydent poddał się w piątek w Waszyngtonie czterogodzinnym kontrolnym badaniom lekarskim. „Donald Trump cieszy się znakomitym zdrowiem” – brzmi komunikat głównego lekarza Białego Domu.,"„Jestem szczęśliwy, że mogę poinformować, iż prezydent USA jest zdrowy i mam nadzieję, że tak będzie przez całą jego kadencję” – zakomunikował prezydencki lekarz Sean Conley. Według niego Donald Trump nie pije alkoholu i nie pali papierosów, jest za to fanem coca coli light oraz fast foodów.Badania zostały wykonane w szpitalu wojskowym Walter Reed na przedmieściach Waszyngtonu. Lekarz podkreślił, że ani razu nie musiał użyć środka znieczulającego w celu przeprowadzenia kompleksowego przeglądu stanu zdrowia Donalda Trumpa.",,
Czaputowicz: Zrównywanie PiS z eurosceptykami niewłaściwe i nieuprawnione,"– Nie chcemy być i nie jesteśmy żadnym problemem wewnętrznym dla UE; uważamy, że dzięki polskiemu rządowi Unia może się zreformować i przez to ograniczyć nastroje eurosceptyczne – zadeklarował Jacek Czaputowicz. Zdaniem szefa MSZ „niewłaściwe i nieuprawnione” jest stawianie PiS w jednym rzędzie z Marine Le Pen.","Czaputowicz skomentował w ten sposób słowa Manfreda Webera, który uzyskał nominację Europejskiej Partii Ludowej do ubiegania się w jej imieniu o stanowisko szefa Komisji Europejskiej. W czasie poprzedzającej głosowanie debaty w Helsinkach stwierdził on, że UE musi się mierzyć z dwoma rodzajami wrogów - zewnętrznymi, w których interesie leży słaba Unia, takich jak Rosja czy Chiny, a także wewnętrznymi. W tej drugiej grupie wymienił m.in. liderkę francuskiego Zjednoczenia Narodowego Marine Le Pen oraz PiS w Polsce.Pytany o tę wypowiedź Czaputowicz ocenił, że zrównywanie ze sobą dwóch zupełnie odrębnych ugrupowań, Frontu Narodowego Marine Le Pen oraz Prawa i Sprawiedliwości, jest ""niewłaściwe"" i ""nieuprawnione"". Jak dodał, błędem instytucji europejskich jest nieumiejętność odpowiedzi na zapotrzebowanie społeczne i niemożność zreformowania się; zdaniem Czaputowicza nieumiejętność ta jest jednocześnie „źródłem wzrostu euro sceptycyzmu”.Zwrócił uwagę, że partia Le Pen jest ugrupowaniem eurosceptycznym, krytykowanym za pewien radykalizm, podczas gdy PiS stworzył „rząd bardzo proeuropejski”, który z sukcesami reformuje państwo polskie, co przejawia się m.in. w „wysokim wzroście gospodarczym”. – Innymi słowy Polska przyczynia się do wzrostu całej UE, do ożywienia, do reformy, do poprawy tej sytuacji - mówił Czaputowicz.Odnosząc się do kandydatury Webera na przewodniczącego Komisji Europejskiej szef MSZ zaznaczył jednocześnie, że jako przewodniczący frakcji EPL w Parlamencie Europejskim był on dotąd oceniany w Polsce pozytywnie, „jako osoba, która rozumie Europę Środkową, rozumie Polskę i jest bardzo ostrożna w krytyce, nieuzasadnionej naszym zdaniem krytyce państw tego regionu”.",,
Kolejne gładkie zwycięstwo polskich siatkarek,"Polskie siatkarki pewnie pokonały w Łodzi Ukrainki 3:1 (20:25, 25:11, 25:22, 25:15) w meczu grupy B mistrzostw Europy. Zwycięstwo dało im awans do 1/8 finału.","Po wygranych ze Słowenkami i Portugalkami (po 3:0) również poniedziałkowy rywal Polek nie należał do europejskiej czołówki. Gospodynie, wśród których w wyjściowym składzie po raz pierwszy pojawiła się Magdalena Stysiak, mecz z Ukrainkami zaczęły jednak w bardzo słabym stylu, choć w pierwszym secie prowadziły 8:3.Później – m.in. z powodu złego przyjęcia, błędów i dużych problemów z kończeniem ataków – polska drużyna punkty traciła seriami. W efekcie po asie serwisowym Iriny Truszkiny było 9:9. Mimo zmian dokonywanych przez trenera Jacka Nawrockiego, nic nie zmieniało się przez pozostałą część otwierającej partii, w której inicjatywa należała do rzadko mylących się Ukrainek. Od stanu 19:19 podopieczne trenera Garija Jegiazarowa bez straty punktu doprowadziły do piłki setowej, którą wykorzystały przy drugiej próbie.Swoje prawdziwe możliwości biało-czerwone pokazały dopiero w drugim secie, w którym wyeliminowały większość błędów i szybko zyskały przewagę punktową (7:1 i 12:5). Przede wszystkim do skutecznej gry wróciła Malwina Smarzek-Godek, której kroku w atakach dotrzymywała Natalia Mędrzyk. Serią udanych zagrywek popisała się też Stysiak, dzięki czemu Polki wygrywały 21:10 i do końca partii oddały rywalkom tylko punkt.Efektowna „kiwka”Wysokiego poziomu gry zespół Nawrockiego nie utrzymał po powrocie na boisko. W jego grę wkradło się trochę nerwowości, przez co początek trzeciego seta był wyrównany. Od stanu 8:8, m.in. za sprawą Stysiak i gry blokiem, Polki odskoczyły na trzy punkty (11:8). Taka przewaga utrzymała się do końcówki seta, w którym do setbola doprowadziła Mędrzyk (24:19). Jednak po dwóch zepsutych piłkach szkoleniowiec gospodyń musiał wziąć czas. W końcu seta zakończyła „kiwką” Joanna Wołosz.W czwartej odsłonie reprezentantki Polski szybko zyskały trzypunktową przewagę (6:3 i 11:8). Później nie do zatrzymania była Smarzek-Godek, prowadzenie biało-czerwonych zwiększyło się do ośmiu punktów (16:8). To pozwoliło im grać na większym luzie. Wysoką wygraną w ostatnim secie i całym meczu efektownym atakiem przypieczętowała Smarzek-Godek.Po wygranej z Ukrainą Polki są już pewne awansu z grupy do 1/8 finału. We wcześniejszych meczach zawodniczki trenera Nawrockiego wygrały bez straty seta ze Słowenią i Portugalią. Trzy zwycięstwa po 3:0 mają na koncie Włoszki, które w poniedziałek pokonały w Łodzi Belgię.",,
Sto minut dyskusji o Polsce. Śledźcie relację z debaty przedwyborczej partyjnych liderów na tvp.info i na Twitterze,"Ośmiu polityków ze wszystkich ogólnopolskich komitetów wyborczych zmierzy się o godz. 20 w debacie przed wyborami parlamentarnymi. Relacja „na żywo” jak zawsze w tvp.info oraz ma Twitterze pod hasztagiem #debata. Zapraszamy do komentowania dyskusji na bieżąco na naszej stronie, Facebooku oraz Twitterze.","Debata rozpocznie się o godz. 20.00 i potrwa 100 minut. W studiu spotkają się liderzy partii politycznych: Ewa Kopacz (PO), Beata Szydło (PiS), Paweł Kukiz (Kukiz'15), Barbara Nowacka (Zjednoczona Lewica), Janusz Piechociński (Polskie Stronnictwo Ludowe), Janusz Korwin-Mikkego (KORWiN), Ryszard Petru (.Nowoczesna) oraz Adrian Zandberg (Partia Razem). Trzy części Debata liderów zostanie podzielona na trzy części. Politycy pochylą się na sprawami społeczno-gospodarczymi, polityką zagraniczną i bezpieczeństwem oraz wizją i ustrojem kraju. Gospodarzem będzie Diana Rudnik z „Wiadomości” TVP. Towarzyszyć jej będą Grzegorz Kajdanowicz z TVN i Jarosław Gugała z Polsatu. Transmisja w TVP1 i TVP Info, relacja na portalu tvp.info i Twitterze pod #debata.",,
"Poseł PO: Marszałek Grodzki nie musi się z nikim konsultować, to PIS-owski zwyczaj","Marszałek Senatu Tomasz Grodzki wybiera się do Stanów Zjednoczonych. W Waszyngtonie chce spotkać się m.in. ze swoim odpowiednikiem, którym jest wiceprezydent USA Mike Pence. Czy Grodzki będzie z nim rozmawiał na temat praworządności i przestrzegania konstytucji? – Mam nadzieję, że tak. Wiemy, że stanowisko amerykańskiej administracji jest bardzo pryncypialne. Zawsze prezydent Stanów Zjednoczonych oraz Senat wspierali dążenia do szacunku dla prawa konstytucyjnego i praworządności w Polsce – powiedział portalowi tvp.info rzecznik PO Jan Grabiec.","W ocenie eurodeputowanego PiS Ryszarda Czarneckiego działania marszałka Senatu, którym jest polityk Koalicji Obywatelskiej, wpisują się w strategię walki z rządem przy pomocy ulicy i zagranicy.  – Sytuacja, w której opozycja odwołuje się do zagranicy po raz kolejny, będzie działała przeciwko opozycji. Nawet część wyborców Platformy nie lubi, jak opozycja biega zagranicę i skarży się na polski rząd, bo to są sprawy nasze, wewnętrzne. Powinniśmy te sprawy załatwiać u nas w Polsce, a nie uciekając się do pomocy Berlina, Waszyngtonu, Paryża czy Brukseli – stwierdził europoseł PiS. Z takim głosem nie zgadza się poseł PO Marcin Kierwiński. – Politycy PiS-u obawiają się, że marszałek Senatu będzie mówił o przestrzeganiu prawa. To naprawdę widać, jak nisko upadliśmy, jak nisko upadli PiS-owcy oligarchowie – mówił.  Czy marszałek Senatu powinien krytykować polskie władze w Stanach Zjednoczonych? Senator PiS Jan Maria Jackowski liczy na to, że szef izby wyższej parlamentu przed wizytą za oceanem skonsultuje się z Ministerstwem Spraw Zagranicznych, aby nie prowadzić konkurencyjnej polityki zagranicznej wobec rządu i nie zaszkodzić sojuszowi polsko-amerykańskiemu.  – Sądzę, że ta wizyta będzie koordynowana z naszymi służbami zagranicznymi. Pan marszałek jest trzecią osobą w państwie i zawsze nasze placówki biorą udział w w koordynowaniu takich wizyt. Nie wiem jednak jaki jest zakres współpracy w tej konkretnej sprawie – stwierdził Jackowski. Politycy PO są jednak niechętni takiej współpracy. – Nie musi się marszałek Grodzki konsultować. Ja rozumiem, że to jest jakiś PiS-owski zwyczaj, że się wszyscy konsultują, pewnie nawet nie z MSZ, tylko z Nowogrodzką. To jest jednak marszałek Senatu, izby wyższej polskiego parlamentu i z godnością podchodzi do swojej funkcji –  powiedział nam poseł PO Zbigniew Konwiński. – Zapowiedzi wyjazdu marszałka Senatu do Stanów Zjednoczonych są bardzo groźne. Jako trzecia osoba w państwie nie może on prowadzić własnej polityki zagranicznej, byłoby to łamanie konstytucji. Co więcej, zaszkodziłoby to sojuszowi polsko-amerykańskiemu, co jest niebezpieczne dla Polski – ostrzegał w programie „Strefa Starcia” europoseł Adam Bielan. Dodał, że „nie chce się wyzłośliwiać”, ale Grodzki, mówiąc że chce się spotkać z przewodniczącym Senatu Stanów Zjednoczonych, „ewidentnie nie wiedział, że obradom Senatu przewodniczy wiceprezydent”. – Czyli najwyraźniej chce się wprosić do wiceprezydenta, nie mając żadnego zaproszenia z amerykańskiej strony – wskazał Bielan.",,
Amerykańska archidiecezja zapłaci ponad 200 mln dolarów ofiarom nadużyć seksualnych,"Katolicka archidiecezja Saint Paul and Minneapolis w Stanach
Zjednoczonych zobowiązała się wypłacić ok. 210 mln dolarów
odszkodowania ponad stu ofiarom nadużyć seksualnych, dokonanych
w przeszłości przez księży tej jednostki kościelnej. Zawarte
w tej sprawie porozumienie ma rozwiązać ciągnący się od kilku lat spór między Kościołem a poszkodowanymi i ich rodzinami.","Przedstawiciele archidiecezji, która była chroniona dotychczasprzez wydane w 2015 r. przepisy o bankructwie, osiągnęli układ,który ma udzielić odpowiedzi na wszystkie prośbyi żądania, kończąc w ten sposób wieloletni spór. Uzgodniona sumapozwoli stworzyć fundusz, który umożliwi wypłatę odszkodowań ok.450 ofiarom nadużyć sprzed lat.Wypracowanie tego dokumentu stało się możliwe dzięki uchwalonymw stanie Minnesota w 2013 przepisom, zezwalającym na sądzeniedomniemanych agresorów seksualnych w sprawach, które wcześniejuległy przedawnieniu.– Ci, którzy przeżyli akty przemocy seksualnej ze stronyduchowieństwa, mogą obecnie mieć nadzieję na uzyskanierekompensat finansowych, o ile oczywiście sąd zatwierdzi tenplan – oświadczył metropolita St. Paul and Minneapolis abpBernard Hebda. Wyraził on współczucie ofiarom tych nadużyć, które„mężnie się ujawniły”. Jednocześnie przyznał, że czynyte „wiele ich kosztowały”, a Kościół ich zawiódł i „bardzo nadtym ubolewa”.Sami byli poszkodowani przyjęli zawarcie porozumienia z ulgą,podkreślając jednocześnie, że ich „rany emocjonalne pozostająniezaleczone”. – Jest to wielki dzień dla nas i dla tychwszystkich, którzy przeżyli nadużycia – powiedziałprzedstawiciel ofiar Jamie Heutmaker.",,
Premier w dwulecie rządu podziękowała Polakom za zaufanie,"„16.11.2015 został zaprzysiężony rząd, którym mam zaszczyt kierować. Było to możliwe dzięki Wam, którzy obdarzyliście nas zaufaniem. Dziękuję” – napisała premier Beata Szydło na Twitterze. 
W czwartek mijają dwa lata od powołania rządu Beaty Szydło.","– Stajemy dziś przed wami, jako jedni z was, sprawy naszej ojczyzny będą dla nas zawsze najważniejsze – mówiła Szydło 16 listopada 2015 r. po powołaniu jej rządu.Wygłaszając 18 listopada exposé szefowa rządu mówiła, że 25 października (w dniu wyborów parlamentarnych) Polacy opowiedzieli się za zmianą dotychczasowej polityki i formą sprawowania władzy. Wskazywała wówczas, że chce służyć małym, codziennym sprawom rodaków, bo „suma małych spraw tworzy wielkie sprawy”. – Powiem krótko: program naszego rządu mogę streścić w jednym zdaniu. Po pierwsze rozwój, po drugie rozwój, po trzecie rozwój – podkreśliła.Szydło w trakcie exposé powiedziała też, że celem jej rządu „będzie rozwój kraju i służba Polakom”, także tym gorzej sytuowanym. – Zdecydowanie odrzucamy tezę, która ciąży nad nami od 25 lat, że w sprawach odnoszących się do interesów społeczeństwa, szczególnie jego gorzej materialnie sytuowanej części, nic nie da się zrobić. Da się! – podkreśliła. Najważniejsze „równe szanse”Natomiast we wtorek na wspólnej konferencji prasowej z prezesem PiS Jarosławem Kaczyńskim, podsumowując połowę kadencji swojego rządu, podkreśliła, że najważniejszym założeniem programu PiS, było to, by wszyscy Polacy – bez względu na miejsce zamieszkania, czy wykonywaną pracę – mieli równe szanse.– Ten zrównoważony rozwój, to żeby każdy poczuł się w Polsce, jak u siebie w domu i mógł realizować swoje marzenia, to była podstawa wyjścia do napisania wielu projektów, wielu programów. Przywrócenie polskim rodzinom godnego życia. Przywrócenie polskiej gospodarce możliwości konkurowania, oddanie Polakom możliwości decydowania o własnych sprawach – dodała premier.Trzy filary rządów PiSJak mówiła rodzina, rozwój i bezpieczeństwo, to trzy filary rządów PiS. – Postanowiliśmy przygotować projekty ustaw i wprowadzić programy, które pomogą polskim rodzinom, które oddadzą polskim rodzinom poczucie godnego życia – zaznaczyła.Podkreśliła, że takim „sztandarowym programem” jest program 500 plus. Premier wskazała też na inne projekty prorodzinne, realizowane przez rząd, takie jak Mieszkanie plus oraz na program darmowych leków dla seniorów. – Będziemy też myśleć o kolejnych projektach i programach dla osób starszych – zadeklarowała. Szydło podkreśliła też, że udało się zrealizować także zobowiązanie wyborcze, dotyczące przywrócenia wieku emerytalnego.Odnosząc się do reformy edukacji zaznaczyła, że budziła ona wiele emocji, a krytycy mówili, że się nie powiedzie. – Ja dzisiaj mogę powiedzieć, że się powiodła, że z sukcesem wprowadziliśmy ją w życie – powiedziała Szydło. Przypomniała, że rząd PiS wprowadził też zmianę, która pozwala rodzicom decydować, czy poślą swoje dziecko do przedszkola w wieku sześciu, czy siedmiu lat. Kolejne dwa lata przed rządemPremier zaznaczyła, że przed rządem są kolejne dwa lata, w których musi dokończyć realizację wszystkich obietnic i deklaracji złożonych wobec Polaków, w tym dotyczących wprowadzenia reformy sądownictwa. – Ja liczę bardzo głęboko na to, i wierzę w to głęboko, że my ten proces dokończymy. Ale nie ma sensu reforma sądownictwa, jeżeli ona nie będzie dogłębna, jeżeli ona rzeczywiście nie da Polakom poczucia, że sądy zostały im przywrócone – powiedziała szefowa rządu.Zmiany w rządziePrzez dwa lata rządów w gabinecie premier Szydło do poważnych zmian doszło jedynie we wrześniu 2016 r., kiedy podjęła decyzję o odwołaniu Dawida Jackiewicza z funkcji ministra Skarbu Państwa. MSP do końca 2016 r. zostało zlikwidowane, a proces ten nadzorował szef Komitetu Stałego RM Henryk Kowalczyk. Od 1 stycznia 2017 r. obowiązuje nowa ustawa o zarządzaniu mieniem państwowym, regulująca sposób zarządzania spółkami Skarbu Państwa.Pod koniec września 2016 r. doszło do kolejnej zmiany w rządzie. Z gabinetu Szydło odszedł minister finansów Paweł Szałamacha, a nowym szefem MF został wicepremier, minister rozwoju Mateusz Morawiecki, który połączył oba stanowiska. Morawiecki stanął też na czele Komitetu Ekonomicznego Rady Ministrów (KERM).Z kolei wiceszefem KERM został Henryk Kowalczyk. W skład komitetu weszli też ministrowie infrastruktury i budownictwa, energii, gospodarki morskiej i żeglugi śródlądowej, środowiska, rolnictwa i rozwoju wsi, rodziny, pracy i polityki społecznej, a także sekretarz ds. europejskich Konrad Szymański oraz pełnomocnik rządu ds. strategicznej infrastruktury energetycznej Piotr Naimski.Także pod koniec września 2016 r. minister Adam Lipiński zastąpił Wojciecha Kaczmarczyka na stanowisku pełnomocnika ds. równego traktowania oraz społeczeństwa obywatelskiego.W drugim roku rządów gabinetu Beaty Szydło nie doszło już do zmian na ministerialnych stanowiskach. Szefowa rządu zapowiedziała jednak pod koniec października br., że dojdzie do zmian w jej gabinecie. Nie podała kto ma z niego odejść, ani kim będą nowi ministrowie. Jak wówczas mówiła, decyzje w tej sprawie omawia z prezesem PiS i, że poinformuje o nich w ciągu kilkunastu dni. Rzecznik rządu Rafał Bochenek doprecyzował przed tygodniem, że rekonstrukcja Rady Ministrów będzie miała charakter strukturalny.",,
Minister obrony Niemiec oskarża Iran o wzrost napięcia w regionie,"Minister obrony RFN Annegret Kramp-Karrenbauer obarczyła Iran odpowiedzialnością za wzrost napięcia na Bliskim Wschodzie. Szef niemieckiej dyplomacji Heiko Maas oznajmił, że Berlin nie może zaakceptować zawieszenia przez Iran przestrzegania porozumienia atomowego.","– Chcę jasno powiedzieć, że Iran jest odpowiedzialny za eskalację (napięcia – red.) w regionie. I to Iran powinien wnieść wkład w deeskalację – powiedziała Kramp-Karrenbauer w bawarskim klasztorze Seeon, gdzie odbywało się zamknięte posiedzenie posłów do Bundestagu z ramienia partii CSU. Szefowa resortu obrony zapewniła, że Berlinowi zależy, by koalicja walcząca z Państwem Islamskim (IS) nadal istniała. – To, czy będziemy mogli kontynuować nasze działania, zależy przede wszystkim od decyzji irackiego rządu. Rozmowy na ten temat trwają. Do ich zakończenia wszelkie przewidywania są wróżeniem z fusów – dodała Kramp-Karrenbauer, która jest nie tylko ministrem obrony, ale też przewodniczącą CDU - siostrzanego ugrupowania bawarskich chadeków z CSU. Przebywający w Brukseli szef niemieckiej dyplomacji Heiko Maas oświadczył, że Berlin nie może zaakceptować zapowiadanego przez Teheran zawieszenia realizacji porozumienia atomowego z 2015 r.",,
Sieć Kaufland wycofuje komplet – nóż ceramiczny i obieraczkę,Firma Kaufland Polska Markety poinformowała o dobrowolnym wycofaniu zestawu „Spice & Soul Komplet nóż ceramiczny + obieraczka” – przekazał w czwartek Główny Inspektor Sanitarny. Powodem jest ryzyko odłamywania się części ostrza pojedynczych noży.,"Ostrzeżenie publiczne GIS dotyczy wyrobu przeznaczonego do kontaktu z żywnością. Chodzi o produkt „Spice & Soul Komplet nóż ceramiczny + obieraczka”.  Numer artykułu – 1225099-2619 (znajduje się na ostrzu noża oraz na opakowaniu). Kod produktu – GTIN 4337185704598 – czarny oraz GTIN 4337185704611 – oberżyna.  Zalecenie GIS dla konsumentów jest takie, że nie należy używać noży wskazanych w komunikacie.",,
"Jarosław Kaczyński: To pewnie najzdolniejszy człowiek, jaki się pojawił w polskiej polityce po 1989 r.","– To nie jest kwestia oczarowania, tylko kwestia zmiany pewnych okoliczności, i w związku z tym potrzeby wykonania operacji, które lepiej będzie wykonywał premier Morawiecki, ale przez cały czas podkreślam swoje ogromne uznanie i ogromny szacunek, wiarę w polityczną przyszłość Beaty Szydło – powiedział prezes PiS Jarosław Kaczyński w „Gościu Wiadomości” i dodał, że styczniowe zmiany w rządzie będą głębokie.","Prezes PiS Jarosław Kaczyński w „Gościu wiadomości” zwrócił uwagę, że premier Morawiecki w swoim exposé przedstawił szeroką panoramę polskich spraw, które wymagają naprawy. – Powiedział, jeśli nie o wszystkim, bo nikt nie jest doskonały, to prawie o wszystkim w naprawdę znakomitym wystąpieniu i mówił konkretnie – podkreślił.– Ta konkretność plus ta szerokość ujęcia spraw to były cechy charakterystyczne tego wystąpienia, jakiego dawno nie słyszeliśmy w Sejmie – dodał lider PiS.„Zmiana świetnego premiera na świetnego premiera”Jarosław Kaczyński  ocenił, że w trakcie sejmowej debaty nad exposé Morawieckiego opozycja starała się  i jak na nich „było spokojnie”. – Usiłowali słuchać, miny był nietęgie, bo nie mają nikogo, nawet porównywalnego – stwierdził.– My w tej chwili zmieniamy jednego bardzo dobrego premiera, mówię o Beacie Szydło, to była świetna premier, na drugiego, jestem przekonany, też świetnego premiera. Wynika to z pewnej zmiany sytuacji. Ale nigdy nie powinniśmy zapomnieć o tym, że w ciągu tych dwóch pierwszych bardzo ciężkich lat premierem dobrym skutecznym, zdeterminowanym, odważnym, konsekwentnym i twardym była Beata Szydło – dodał Kaczyński.",,
„Turcja jest częścią problemu Europy”. „Muzułmanie żyją w innym świecie”,"– Europa musi zmierzyć się z tym, że Turcja nie jest w Unii, ale jest częścią problemu europejskiego. To, co się dzieje w Turcji w sposób bezpośredni nie jest obojętne wobec tego, co dzieje się w Europie – podkreślił w programie „Woronicza 17” Paweł Soloch, minister w kancelarii prezydenta RP i szef Biura Bezpieczeństwa Narodowego. Marszałek województwa mazowieckiego Adam Struzik (PSL) zwrócił uwagę, że nasz kontynent zmaga się z „problemem cywilizacyjnym”, który ma „podłoże religijne”.","Soloch przyznał, że komunikacja między państwami Wspólnoty a Turcją jest utrudniona. – Mamy do czynienia z problemem uchodźczym, jak niektórzy mówią „z pistoletem”, który Turcja może zawsze przystawić wskutek wcześniejszych decyzji liderów europejskich dotyczących migracji – zauważył.Minister zasugerował, że sytuacja będzie tym trudniejsza im bardziej Turcja będzie się kierowała ku rządom autokratycznym prezydenta Recepa Tayyipa Erdogana. – To państwo, którego nie sposób zignorować – z naszej perspektywy – przede wszystkim w kategoriach bezpieczeństwa, bo na to się nakłada także konflikt w Syrii – wskazał.Przejaw kryzysuW ocenie szefa BBN konflikt na linii Turcja-Holandia jest „przejawem bardzo głębokiego problemu i pewnego napięcia czy wręcz kryzysu między Turcją a Unią Europejską”.Zdaniem Adama Struzika (PSL) spięcie między obydwoma krajami jest dowodem „problemu cywilizacyjnego”. – U podłoża na pewno leżą kwestie wyznaniowe – zaznaczył. – Problem jest w całej Europie, choćby w Szwecji. Teraz w Neapolu mieliśmy olbrzymią awanturę – wskazał. Struzik przypomniał, że także w Polsce mamy mniejszość islamską. – Trzeba odróżnić wojujący skrajny, opierający się na zasadzie dżihadu islam od cywilizacji islamskiej, która ma wartości – wyjaśnił, przyznając że ostatnie półtora tysiąca lat to „ścieranie się z wpływami islamu”, czym wnioskował, że obecne problemy nie są „wyzwaniem tylko ostatnich czasów”.Paweł Rabiej z Nowoczesnej uważa, że mimo wszystko obecnej sytuacji nie można traktować jako „wojny cywilizacyjnej, czy wielkiego zagrożenia dla Europy”. – Po prostu taką mamy Europę, mamy dużo obywateli pochodzenia tureckiego, dużo migrantów, którzy zbudowali też w jakiś sposób cywilizację europejską – przypomniał.Latają z siekieramiZdaniem Marka Jakubiaka (Kukiz’15) zagrożenie istnieje i cały czas rośnie, czego wiele krajów nie chce dostrzegać. – Rząd niemiecki wszystko zrobi, żeby zamachowców przykryć całunem, sugerować, że to obywatele Niemiec. To są obywatele pochodzenia muzułmańskiego – z siekierami latają po dworcach, ludzi mordują. Niemcy uznali, że trzeba te fakty ukrywać – podkreślił.– Gdzieś ta demokracja ginie. Miliony Turków mieszkają w Niemczech, Holandii, Danii – pracują, wykonują te najmniej płatne prace i nie mogą wypowiadać się na temat swojej drugiej ojczyzny – dziwił się Jakubiak.– Wojny światów polegają na tym, że oni są muzułmanami, a więc w zupełnie innym świecie żyją – zupełnie co innego jedzą, do czego innego się modlą, mają inne zachowania. Nowy liberalizm, który powoduje te wszystkie napięcia i chce przykryć te problemy doprowadzi do autentycznej wojny światów  w Europie – podkreślił.                                                teraz odtwarzaneJakubiak: nowy liberalizm doprowadzi do wojny światów w Europie Dyplomatyczne spięcieDo spięcia na linii Ankara-Haga doszło po jak Holandia, powołując się na względy porządku publicznego i bezpieczeństwa, odmówiła zgody na lądowanie w Rotterdamie samolotu z szefem tureckiego MSZ Mevlutem Cavusoglu na pokładzie.Minister zamierzał uczestniczyć tam w wiecu, by przekonywać turecką społeczność w Holandii do głosowania w referendum za zwiększeniem uprawnień prezydenta Erdogana, mimo że w piątek władze Rotterdamu wycofały zgodę na jego udział w tym wydarzeniu.W efekcie tureckie władze zamknęły holenderską ambasadę w Ankarze oraz konsulat w Stambule; budynki otoczono taśmami bezpieczeństwa. Przed tureckim konsulatem w Rotterdamie doszło w sobotę wieczorem do zamieszek; nad ranem policja rozpędziła demonstrację Turków, a w mieście wprowadzono stan wyjątkowy.",,
"„Prawo łamali pracownicy CIA, a nie polscy”","– Niektórzy zapominają, że terroryści to nie niewinne sierotki, tylko mordercy, którzy z zimną krwią zabijali niewinne kobiety i dzieci. Zaznaczam jednak, ze w Polsce tajnych więzień dla takich ludzi nie było – tak były premier Leszek Miller odniósł się w programie „Minęła Dwudziesta” w TVP Info do kolejnych informacji o torturach w tajnych więzieniach CIA w Polsce.","Leszek Miller zdecydowanie zaprzeczył, aby na terenie Polski działało tajne więzienie CIA, w którym Amerykanie mieliby przesłuchiwać a nawet torturować schwytanych terrorystów.  Zdaniem byłego premiera, w czasie gdy kierował państwem Polacy bardzo intensywnie współpracowali z Amerykanami, ale tylko na polu wywiadu i walki z terroryzmem. – Jako były szef rządu czułbym się zaniepokojony, gdyby się okazało, ze oficerowie polskiego wywiadu np. torturowali jakiegoś więźnia. Mamy teraz do czynienia z doniesieniami, nie wiem czy prawdziwymi, z których wynika, że łamania prawa dopuszczali się pracownicy CIA, a nie polscy – stwierdził Miller. Były premier nie chciał jednak odpowiedzieć czy polskie tajne służby udostępniły CIA jakieś pomieszczenia. Zasłonił się tajemnicą, nie tylko wynikającą z międzynarodowej  współpracy specsłużb, ale także i tajemnicą śledztwa prowadzonego przez warszawskich śledczych. –Prawa morderców i bandytów to problem ustroju demokratycznego. Jeżeli nie ma zamachów, to wszyscy się pochylają nad dolą lub niedolą potencjalnych zamachowców. A kiedy dochodzi do masakry jak np. w Madrycie, Nowym Jorku czy Londynie, to wtedy opinia publiczna domaga się aby rządy skutecznie z terroryzmem – zaznaczył Leszek Miller. – Pamiętajmy jednak, że w sprawie tych tajnych więzień nie ma żadnych informacji, że Polska i Polacy mieli coś wspólnego z tym co tam się działo – dodał były premier.Miller nie krył, że nie obawia się postawienia przed Trybunałem Stanu, za to, że za jego kadencji w Polsce działały tajne więzienia CIA. Kilka tygodni temu donosiły o tym media, sugerując, że takiego finału śledztwa chcieliby prokuratorzy badający sprawę. – Patrzę na to z pobłażliwością i uśmiechem – powiedział Miller.",,
62 osoby przesłuchano ws. więzień CIA,"W śledztwie dotyczącym domniemanych więzień CIA w Polsce przesłuchano dotychczas 62 osoby – ujawniła Prokuratura Apelacyjna w Krakowie. W informacji przekazanej Fundacji Helsińskiej dodała, że w sprawie zgromadzono 20 tomów akt.","„W trakcie śledztwa zasięgnięto opinii zespołu biegłych z zakresu prawamiędzynarodowego publicznego” – zaznaczył w piśmie do fundacji szefkrakowskiej prokuratury apelacyjnej prok. Artur Wrona. Dodał, że obecniepostępowanie jest przedłużone do 11 sierpnia.Pismo Prokuratury Apelacyjnej w Krakowie, które Helsińska Fundacja PrawCzłowieka zamieściła w środę na swojej stronie internetowej jestodpowiedzią na pytania fundacji skierowane do prokuratury pod koniec lutego.HFPC zapytała wówczas m.in. o zakres czynności dotąd podjętych w śledztwie,nazwiska prokuratora prowadzącego postępowanie oraz określenie kręgu osób,które mają prawo dostępu do akt tej objętej tajemnicą państwową sprawy.„Dostęp do materiałów niejawnych jest ściśle reglamentowany i wszystkie osoby mające do nich dostęp są odnotowywane w dokumentacji; co do zasady dostęp do akt mają prokuratorzy referenci i prokuratorzy nadzorujący postępowanie” – napisał prok. Wrona. Dodał, że prokuratorem referentem tej sprawy jest prok. Katarzyna Płończyk. W piśmie zaznaczono też, że po marcu 2009 r. występowano do władz Stanów Zjednoczonych „o udzielenie stosownych informacji w ramach pomocy prawnej”.Domniemanie, że w Polsce – i kilku innych krajach europejskich – mogą byćtajne więzienia CIA, wysunęła w 2005 r. organizacja Human Rights Watch.Według niej takie więzienie w Polsce miało się znajdować na terenie szkoływywiadu w Kiejkutach lub w pobliżu wojskowego lotniska w Szymanach naMazurach. Polscy politycy, m.in. ówczesny prezydent Aleksander Kwaśniewskioraz premierzy, wielokrotnie zaprzeczali, by takie więzienia w Polsceistniały.",,
Samuel Pereira: Wyborcza weryfikacja propagandy anty-PiS,"Koalicja ma duży problem. Traci władzę w kolejnych województwach, a Prawo i Sprawiedliwość zdobywa samodzielną większość w co najmniej siedmiu sejmikach. Tak wygląda obecny stan gry, a oficjalne wyniki jeszcze spływają. Oznacza to, że narracja tzw. totalnej opozycji o utracie zaufania obywateli do władzy jest nieprawdziwa. Jeśli oponenci polskiego rządu nadal będą wierzyć w swoją propagandę anty-PiS – w kolejnych wyborach poniosą jeszcze większą klęskę.","Komentarz redaktora naczelnego portalu tvp.info: Nie ma wątpliwości, że jeśli opozycja pozwoli sobie na bycie zakładnikiem własnej propagandy anty-PiS, to pozostanie opozycją na wiele lat. Niezależnie od tego, ile razy będzie się rozstawać i znowu w koalicjach schodzić. Z kolei Polskie Stronnictwo Ludowe dostało bolesną lekcję pokory i niewykluczone, że prezes Władysław Kosiniak-Kamysz będzie zmuszony szybko wycofać się ze swojej deklaracji: „Nie będzie koalicji z PiS w sejmikach województw”. Werdykt wyborców pokazał dobitnie, że to nie PiS jest „partią antysamorządową” – jak ogłosił w czasie wieczoru wyborczej prezes PSL, tylko jego własna partia, która dostała w tych wyborach żółtą kartkę. Mówiąc wprost: albo Kosiniak-Kamysz straci stanowisko prezesa i do koalicji z PiS pójdzie kto inny, albo pójdzie po polityczny rozum do głowy i wycofa się z retoryki rodem z KOD-u. Jest też oczywiście wariant najbardziej skrajny, czyli PSL ze swojej drogi anty-PiS się nie wycofa, a po wyborach parlamentarnych znajdzie się poza Sejmem.  Trudna odpowiedzialność za elektorat przeciwnika  Czy Prawo i Sprawiedliwość – rekordzista, jeśli chodzi o poparcie wszystkich partii w wyborach samorządowych od 2002 r. w związku z wynikami może osiąść na laurach? Oczywiście, że może, co jednak może być początkiem drogi do utraty władzy w Polsce. Dlaczego w największych miastach największa frekwencja była tam gdzie wygrał kandydat na prezydenta KO? Odpowiedzi na to pytanie jest wiele, wiadomo jednak z całą pewnością, że zadziałał mechanizm mobilizacji. Wybory 2015 r. pokazały dobitnie, że szansę na dużą, a więc i bezpieczną wygraną ma ten, kto nie tylko zmobilizuje swój elektorat i zdobędzie nowy, ale skutecznie zdemobilizuje obóz przeciwnika. Przykład Warszawy pokazał, jak łatwo po dobrych kilku tygodniach kampanii (a taką ocenę Patrykowi Jakiemu wystawiali nawet nieprzychylni mu komentatorzy) można doprowadzić do pojawienia się tendencji znanej raczej z drugiej niż pierwszej tury – czyli głosowania na mniejsze zło. Jakie były przyczyny? Z pewnością wyróżnić można dwie: głośny, acz totalnie niezrozumiały z punktu widzenia całej kampanii spot o uchodźcach i słynny szantaż Piotra Guziała, który na początku października ogłosił, że „gdy wygra Trzaskowski, [to] Warszawa na lata będzie odcięta od funduszy z budżetu państwa na budowę metra, mostów i obwodnicy”. Okazał się to wybitnie celny strzał w kolano i początek potężnej mobilizacji przeciwników Patryka Jakiego. Ludzie, którzy dotąd deklarowali głosowanie na Pawła Śpiewaka, Andrzeja Rozenka czy Jacka Wojciechowicza, zaczęli publicznie deklarować, że jednak już w pierwszej turze poprą Rafała Trzaskowskiego. Wpływ na to miała również szeroka, punktowa i niezwykle celna promocja kandydata KO na Facebooku i YouTube, które to platformy zostały przez sztab Patryka Jakiego porzucone na rzecz Twittera – a jego wpływ na decyzje wyborcze mieszkańców dużych miast jest nieporównanie mniejszy. Więcej na ten temat pisze serwis Politykawsieci.pl, prezentując dokładne dane, które wskazują na realny skutek zaplanowanych działań sztabu KO w Internecie.  Sprawdzona strategia Kaczyńskiego czy klątwa Sikorskiego?  Jest z pewnością jeden wspólny wniosek, jaki z ostatniej kampanii wyciągnąć może zarówno władza, jak i opozycja: skuteczna strategia bezpośredniej rozmowy z wyborcami. Jarosław Kaczyński doświadczony latami kierowania Porozumieniem Centrum, które było totalnie przemilczane w mediach – już kilka lat temu zrozumiał, że można skutecznie ominąć media w jeden sposób: jeżdżąc po kraju.",,
Porozumienie między UE a Mercosur – „Szkodliwe dla polskich producentów rolnych”,"– Każdy napływający towar, jeżeli chodzi o rynek rolno-spożywczy, jest szkodliwy dla polskich producentów. Na dzisiaj najważniejsze jest, żeby polskie władze zawalczyły o zrównanie dopłat bezpośrednich w ramach Unii Europejskiej – ocenił w programie „Gość Wiadomości” Krzysztof Paszyk (PSL), komentując porozumienie wynegocjowane między Unią a Mercosur. – Zrównanie dopłat to jeden z celów PiS, będziemy to negocjować w nadchodzącej perspektywie budżetowej. To problem, że nasi rolnicy otrzymują mniej niż ich zachodni odpowiednicy – zapewnił poseł tego ugrupowania Radosław Fogiel.","Komisja Europejska poinformowała, że osiągnięto polityczne porozumienie ws. stworzenia strefy wolnego handlu pomiędzy Unią Europejską a południowoamerykańskim Wspólnym Rynkiem Południa (Mercosur). Planom krytykowanym przez polskich rolników sprzeciwiają się także m.in. Francuzi. Chwali je zaś m.in. Elżbieta Bieńkowska, Europejski Komisarz ds. Rynku Wewnętrznego i Usług.– Myślę, że nie powinniśmy liczyć tylko na panią komisarz Bieńkowską, po to mamy nasz rząd, po to mamy premiera, żeby aktywnie w interesie polskich rolników, polskich producentów na forum europejskim zabiegali. Niestety od kilku lat widzimy bierność premiera i kolejnych ministrów rolnictwa – przekonywał Paszyk.Fogiel zgodził się, że w przypadku porozumienia z Mercosur „nie ma co liczyć na minister Bieńkowską”. – To wiemy i w naszych działaniach mamy to wkalkulowane – zapewnił. – Natomiast jeżeli chodzi o działania premiera i ministra rolnictwa, to proszę się nie obawiać, bo one są – zapewnił Fogiel, odnosząc się do wcześniejszej wypowiedzi polityka PSL. Kwestię umowy porównał też do dopłat bezpośrednich dla rolników, także komentując wypowiedź Paszyka. – To nie jest kwestia, która pojawiła się chwile temu, to PSL było ciągle w koalicjach – z SLD, z Platformą Obywatelską, a nadal jest tak, że to rząd Prawa i Sprawiedliwości musi o to zadbać (dopłaty dla rolników -red.), więc może wstrzymajmy się z tą krytyką, żeby nie popadać hipokryzję – Fogiel zwrócił się do Paszyka.",,
Kto liderem Platformy? W sondażu Lubnauer walczy ze Schetyną o siódme miejsce,"Zwolennicy Koalicji Obywatelskiej najchętniej widzieliby w roli nowego lidera Borysa Budkę lub Małgorzatę Kidawę-Błońską. Daleko za nimi są Donald Tusk i Grzegorz Schetyna – donosi „Gazeta Wyborcza”, powołując się na wyniki sondażu. Obecny lider Platformy znalazł się na siódmym miejscu między Krzysztofem Brejzą a Katarzyną Lubnauer.","Gazeta przypomina, że na początku 2020 r. odbędą się wybory przewodniczącego Platformy Obywatelskiej, najsilniejszej partii Koalicji Obywatelskiej. Wtedy skończy się kadencja Grzegorza Schetyny, a członkowie PO wybiorą kolejnego szefa. Głosować mogą wszyscy – korespondencyjnie lub w internecie.Gazeta informuje, że z badania „Liczymy się z Polkami”, przeprowadzonego przez Kantar dla „Wysokich Obcasów"", wynika, iż kontynuacji rządów Schetyny chciałoby zaledwie 4 proc. zwolenników Koalicji. Schetyna przegrywa nie tylko z Borysem Budką, Małgorzatą Kidawą-Błońską i Donaldem Tuskiem, ale również z Rafałem Trzaskowskim, a nawet Barbarą Nowacką. Mimo to, Schetyna nie wyklucza startu w wyborach.Na pytanie, kto powinien być liderem Koalicji Obywatelskiej 30 proc. zwolenników KO odpowiedziało, że Budka; 23 proc., że Kidawa-Błońska, 11 proc. wskazało Tuska, 10 proc. – Trzaskowskiego, a 7 proc. – Nowacką. Na Lubnauer głosowało 3 proc. Budka – jak informuje gazeta – jest reprezentantem tej frakcji w PO, która ma dość rządów Schetyny. Testem na jego popularność miały być wybory szefa Klubu Parlamentarnego KO, które odbyły się 12 listopada. Ostatecznie Budkę zgłosił sam Schetyna; był jedynym kandydatem.",,
Witold Waszczykowski o swojej „dymisji”: nigdzie się nie pakuję,"– Miałem dzisiaj dłuższą rozmowę z panią premier po jej powrocie z Niemiec. Ustalaliśmy plan pracy na następne tygodnie, omawialiśmy istotne wyjazdy, misje zagraniczne. Nic nie słyszałem o żadnej rekonstrukcji – mówił w programie „Gość Wiadomości” szef MSZ Witold Waszczykowski. – Nie ma powodów do tego typu spekulacji – skomentowała w poniedziałek premier Beata Szydło.","Informację o tym, że Witold Waszczykowski straci swoje stanowisko przed wakacjami podała „Rzeczpospolita”. „Odejście szefa MSZ jest przesądzone i ma zostać połączone z objęciem przez Waszczykowskiego posady ambasadora Polski przy ONZ w chwili, gdy nasz kraj zostanie na dwa lata niestałym członkiem Rady Bezpieczeństwa” – napisała gazeta. Miałaby to być niejedna zmiana w rządzie Beaty Szydło. – Nic nie słyszałem o żadnej rekonstrukcji, a tym bardziej o moim wyjeździe do Nowego Jorku. Zostawmy to „Rzeczpospolitej”. Zdecydowanie zaprzeczam, nie ma takiego planu. Nigdzie się nie pakuję – mówił minister. „To są stanowiska dla dyplomatów zawodowych”Pytany, czy gdyby pojawiła się propozycja objęcia stanowiska ambasadora ONZ zgodziłby się, odpowiedział, że nie skorzystałby z takiego transferu. – Nie ma zwyczaju, aby na stanowisko ambasadora przy ONZ wysyłać ministrów spraw zagranicznych, to musiałaby być jakaś nadzwyczajna sytuacja, gdybyśmy chcieli poważne kwestie negocjować. To są stanowiska dla dyplomatów zawodowych, a nie dla polityków, chociaż ja mam za sobą przeszłość dyplomaty zawodowego – powiedział. Dodał, że w przeszło 20-letniej historii polskiej dyplomacji był tylko jeden taki przypadek, kiedy premier Hanna Suchocka została ambasadorem  przy Watykanie. – Przyzna pan i państwo, że to wyjątkowa funkcja dla byłego premiera. Bycie przy Janie Pawle II, naszym świętym, to rzeczywiście prestiż – stwierdził. „Siły, które chcą rozbić polski rząd”  – Witold Waszczykowski jest ministrem spraw zagranicznych i nie ma powodów do tego typu spekulacji – stwierdziła  Beata Szydło w wywiadzie dla portalu „wPolityce.pl”. Premier stwierdziła, że zaczyna podejrzewać, że „komuś naprawdę zależy na tym, żeby uderzać teraz w polski rząd”. Jak dodała, o zewnętrznych ingerencjach w proces wyborczy w różnych krajach rozmawiała w niedzielę z kanclerz Niemiec Angelą Merkel.",,
Weksle Durczoka. Sąd podjął decyzję w sprawie aresztu,"Dziennikarz Kamil Durczok, któremu prokuratura zarzuca oszustwo i podrobienie weksla, nie trafi do aresztu. Sąd Rejonowy Katowice-Wschód nie uwzględnił wniosku prokuratury o tymczasowe aresztowanie podejrzanego na trzy miesiące – wynika z informacji śledczych. Sąd nie zastosował też wobec niego żadnych innych środków zapobiegawczych.","Wniosek w tej sprawie skierowała we wtorek wieczorem do sądu Prokuratura Regionalna w Katowicach. W nocy sąd nie przychylił się do wniosku śledczych. Prokuratura zamierza złożyć zażalenie na decyzję sądu.  Jak informowała we wtorek rzeczniczka prokuratury Agnieszka Wichary, prokurator zdecydował się skierować wniosek o zastosowanie tymczasowego aresztowania m.in. z uwagi na treść złożonych przez Durczoka wyjaśnień, które – zdaniem prokuratora – wymagają zweryfikowania, a także z uwagi na surową karę, grożącą za zarzucany podejrzanemu czyn.  Zarzucane dziennikarzowi przestępstwo to zbrodnia przeciwko środkom płatniczym. Zgodnie z Kodeksem karnym przestępstwo z artykułu 310 paragraf 1 Kodeksu karnego, dotyczące m.in. podrobienia papieru wartościowego, jakim jest weksel, „podlega karze pozbawienia wolności na czas nie krótszy od lat 5 albo karze 25 lat pozbawienia wolności”. Jak wskazuje prokuratura, zagrożenie wysoką karą „stanowi samoistną przesłankę do stosowania środków zapobiegawczych”.  Prokuratura nie podała dotąd, w jaki sposób Durczok ustosunkował się do zarzutów. We wtorek rzeczniczka nie chciała odnieść się do podanych w mediach informacji, że przyznał się do winy.  Dziennikarz został zatrzymany w poniedziałek przez Centralne Biuro Śledcze Policji. Jego przesłuchanie, które rozpoczęło się w poniedziałek wieczorem, było kontynuowane we wtorek od rana. Zakończyło się późnym popołudniem, Durczok został wyprowadzony z gmachu prokuratury przez policjantów. Wieczorem do sądu trafił wniosek o jego tymczasowe aresztowanie, który został odrzucony. Jak informowało w sierpniu br. TVP Info, w tym roku bank zwrócił się do byłej żony dziennikarza z wezwaniem do wykupu weksla z powodu nieuiszczenia należności przez kredytobiorcę. Kobieta zaprzeczyła, że złożyła swój na wekslu podpis, kwestionując jego autentyczność. Oświadczyła, że podpis został podrobiony, a jej nie było przy sporządzeniu tego weksla, ani nigdy go nie widziała.  Weksel został podpisany w 2008 r., natomiast później – w 2011 r. podpisany został kolejny dokument, który weryfikował konieczność poddania się egzekucji, a który był wymagany przez bank dla zabezpieczenia kredytu. Postawiony Durczokowi zarzut dotyczy lat 2008-2011. – Tam faktycznie jest jeszcze jeden weksel, natomiast na chwilę obecną otrzymana w ostatnich dniach opinia z zakresu pisma ręcznego pozwoliła nam na przedstawienie zarzutu dotyczącego weksla na kwotę 3 mln zł – wyjaśniała prokurator.  Złożone do prokuratury zawiadomienie dotyczy dwóch weksli. Jednak z uwagi na konieczność wykonania kolejnych czynności procesowych, które będą polegały przede wszystkim na zweryfikowaniu osoby podpisanej za poręczyciela na tym wekslu, na razie materiały dowodowe pozwoliły na przedstawienie Kamilowi Durczokowi zarzutu dotyczącego jednego weksla na kwotę 3 mln zł.",,
Miller chce debaty w Sejmie i mediacji Dudy ws. uchodźców. „Dlaczego nasz prezydent nie miałby rozmawiać z Damaszkiem?”,"– Skala problemu uchodźców jest taka, że musi być rozpatrywana w Sejmie, a nie w zaciszu jakichś rządowych gabinetów – powiedział w programie „Gość poranka” w TVP lider SLD Leszek Miller. Poinformował, że nie wybiera się na zwołane na środę przez premier Ewę Kopacz spotkanie liderów partii w tej sprawie, zwrócił natomiast uwagę na potrzebę międzynarodowej akcji dyplomatycznej. – Dlaczego nasz prezydent  nie miałby rozmawiać z Moskwą, w Waszyngtonie, z Teheranem, z Damaszkiem i powiedzieć: proszę bardzo – my, Polska, prezentujemy zarys planu pokojowego – powiedział.","Szefowa rządu zaprosiła na środę wszystkich liderów partii zasiadających w Sejmie na spotkanie w sprawie problemu uchodźców. Zaznaczyła, że ważne jest, aby w tej trudnej sprawie Polska mówiła jednym głosem. – Podzielam pogląd pani premier, że sprawa uchodźców to sprawa narodowa, dlatego też złożyliśmy wniosek do Prezydium Sejmu o informację rządu w tej sprawie na najbliższym posiedzeniu. Oczekujemy debaty – powiedział Leszek Miller, który nie wybiera się na to spotkanie. – Skala tego problemu jest taka, że musi być rozpatrywana w Sejmie, a nie w zaciszu jakichś rządowych gabinetów – podkreślił.   – Sądzę, że zarówno parlament, jak i opinia publiczna domagają się poważnej debaty w Sejmie i Senacie, aby rząd mógł się pochwalić swoimi osiągnięciami, jeśli ma takie, w przygotowywaniu tej wielkiej operacji (przyjęcia uchodźców – red.)  – powiedział polityk SLD.  „Pani premier nie robi łaski Sejmowi” W ocenie Millera, podczas obecnej kadencji Sejmu „spadają kontrolne funkcje parlamentu nad rządem”. – Można odnieść wrażenie, że to rząd kontroluje Sejm. Nie może być tak dalej – powiedział. – Zgodnie z konstytucją, pani premier nie robi łaski Sejmowi, przychodząc do parlamentu i przedkładając jakąś informację, czy projekt rządu. To jest obowiązek szefa rządu i my o tym tylko przypominamy – dodał.                                                teraz odtwarzane„Sprawa uchodźców to sprawa narodowa” „Proszę prezydenta, żeby się tym zajął”  Miller zwrócił również uwagą na konieczność zlikwidowania przyczyn masowej migracji. – Jeżeli Unia Europejska i NATO nie porozumie się z Rosją w sprawie zdecydowanej akcji militarnej przeciwko Państwu Islamskiemu, jeżeli nie będziemy mediować między Asadem a rebeliantami w Syrii co do zawieszenia broni i wprowadzenia jakiegoś pokoju, to ten exodus będzie trwał – podkreślił. Zapytany, czy widzi na arenie międzynarodowej gracza, który mógłby to zrealizować,  zasugerował udział w mediacjach prezydenta Andrzeja Dudy. – Mamy nowego prezydenta RP. Pan prezydent Duda jeszcze nie ma zapisanej karty na arenie międzynarodowej, dlaczego nasz prezydent miałby nie wystąpić taką z próbą mediacji? Dlaczego miałby nie rozmawiać z Moskwą, w Waszyngtonie, z Teheranem, z Damaszkiem i powiedzieć: proszę bardzo, my, Polska, prezentujemy zarys planu pokojowego. Wychodzimy z takim planem, bo sami przecierpieliśmy wiele. I z jednej strony będziemy dbali o uchodźców, ale z drugiej strony będziemy dążyli do tego, żeby ustały powody ucieczki. Ja proszę pana prezydenta, żeby się tym zajął – powiedział gość TVP Info.",,
Chrześcijaństwo najbardziej prześladowaną religią świata. W Azji najgorzej,"Według badań chrześcijaństwo jest najbardziej prześladowaną religią na świecie. W ostatnim czasie problem ten nasilił się w  Azji Południowej i Wschodniej. Jest to w tej chwili najbardziej niebezpieczny region świata, jeśli chodzi o stopień prześladowań – wynika z raportu Papieskiego Stowarzyszenia Pomoc Kościołowi.","23 października o godz. 19 przed Sanktuarium Świętego Józefa w Poznaniu odbędzie się prezentacja raportu „Prześladowani i zapomniani. Chrześcijanie prześladowani za wiarę w latach 2017-19”. Został on przygotowany przez Papieskie Stowarzyszenie Pomoc Kościołowi w Potrzebie. Chrześcijaństwo jest najbardziej prześladowaną religią świata. Jednocześnie  wielu ludzi nie wie nic o skali problemu. Raport o chrześcijanach prześladowanych za wiarę w latach 2017-19 przedstawia wyniki bieżących badań PKWP i analizę aktów nienawiści i dyskryminacji z ostatniego czasu. Najnowsze wydanie obejmuje okres od lipca 2017 r. do lipca 2019 r. i koncentruje się na istotnych tendencjach w 12 krajach, w których cierpienie chrześcijan jest szczególnie dotkliwe.",,
Zdecydowana reakcja na zamachy. Niemcy zaostrzają prawo,"Niemieccy ministrowie spraw wewnętrznych i sprawiedliwości przedstawili nowe propozycje zaostrzenia prawa, co ma umożliwić skuteczniejszą walkę z islamistami. Przepisy zakładają między innymi, że imigranci podejrzewani o terroryzm będą mogli być przetrzymywani w areszcie do czasu ich deportacji do kraju pochodzenia.","– Uzgodniliśmy propozycje, które zwiększą bezpieczeństwo obywateli i obywatelek Niemiec, nie ograniczając nadmiernie ich praw do wolności – oświadczył szef MSW Thomas de Maiziere.– Zdolne do obrony państwo prawa jest najlepszą odpowiedzią na czyny i nienawiść terrorystów. W opartej na wolności demokracji nie istnieje całkowita ochrona przed terrorystycznymi zamachami. Musimy jednak uczynić wszystko, co tylko możliwe, by przypadek Anisa Amriego (zamachowcy z Berlina, który zabił 12 osób podczas ataku na jarmark bożonarodzeniowy – przyp. red.) nie powtórzył się w Niemczech – podkreślił minister sprawiedliwości Heiko Maas.Wspólny pakiet ustawDe Maiziere należy do CDU, partii kanclerz Angeli Merkel, natomiast Maas jest socjaldemokratą. Ugrupowania te różniły się dotychczas w podejściu do kwestii bezpieczeństwa, jednak pod wpływem grudniowego zamachu terrorystycznego w Berlinie uzgodniły wspólny pakiet ustaw.Przepisy zakładają, że imigranci podejrzewani o terroryzm będą mogli być przetrzymywani w areszcie do czasu ich deportacji do kraju pochodzenia, ale maksymalnie przez 18 miesięcy. Osoby uznane za zagrożenie dla bezpieczeństwa kraju będą objęte dozorem elektronicznym. Uchodźcy, którzy podadzą władzom nieprawdziwe informacje o swojej tożsamości, zostaną zobowiązani do przebywania w wyznaczonym miejscu, bez prawa swobodnego przemieszczania się po kraju. Ministrowie zapowiedzieli ponadto, że Niemcy będą naciskać na kraje, z których pochodzą imigranci, na szybkie przyjmowanie swoich obywateli, którym odmówiono azylu. W przypadku braku gotowości do współpracy możliwe będzie ograniczenie pomocy finansowej dla tych krajów. Merkel zapowiada szybkie działaniaW poniedziałek kanclerz Angela Merkel zapowiedziała, że rząd będzie działał konsekwentnie i nie ograniczy się do słownych deklaracji. – Straszny zamach na Breitscheidplatz jest dla nas wskazówką, by działać szybko i skutecznie – zaznaczyła szefowa rządu.Niemieckie służby szacują, że w kraju przebywa 548 osób stanowiących zagrożenie dla bezpieczeństwa. 62 islamistów ma obowiązek opuszczenia Niemiec, lecz nadal nie wyjechało z kraju.",,
"„Jaśkowiak nie ma szans nie tylko z Dudą, ale nawet w prawyborach”","Myślę, że prezydent Poznania Jacek Jaśkowiak nie ma szans, by zostać kandydatem Koalicji Obywatelskiej na prezydenta – oceniła posłanka PiS, minister rozwoju Jadwiga Emilewicz. Jaśkowiak poinformował w środę, że zgłosił swoją kandydaturę w prawyborach prezydenckich w Koalicji Obywatelskiej. Jego kontrkandydatką jest Małgorzata Kidawa-Błońska.","Emilewicz, która w wyborach do Sejmu startowała z okręgu w Poznaniu, podkreśliła w rozmowie z dziennikarzami w Sejmie, iż wiele razy mówiła, że tak naprawdę realnym marzeniem Jaśkowiaka nie był Poznań, „tylko aspiracje ogólnopolskie”.– Myślę uczciwie, że nie ma szans – odparła dopytywana, czy jej zdaniem Jaśkowiak ma jakieś szanse. – Nie ma szans nie tylko w szrankach z panem prezydentem Andrzejem Dudą, ale myślę, że także w tych wyborach, aby zostać wybranym na kandydata – dodała.Jak dodała, „to nie jest ten moment, kiedy Jaśkowiak będzie w stanie przekonać swoje ugrupowanie”. – Każdy ten, kto ma marzenia w polityce, stawia sobie cele i pewnie chciałby je osiągnąć. Ale nie sądzę – powiedziała Emilewicz.Poseł PiS Zbigniew Hoffmann, który w latach 2015-19 był wojewodą wielkopolskim, pytany, czy Jaśkowiak miałby szansę rywalizować z prezydentem Andrzejem Dudą odparł: „Szczerze? Żadnych”. – Nie ten format kandydata – stwierdził. – Pan prezydent Andrzej Duda jest najlepszym z możliwych prezydentów dla Polski – podkreślił Hoffmann.",,
Putin odwiedził Krym. Wizyta zbiegła się z manewrami,Prezydent Rosji Władimir Putin przybył na Krym. To już jego piąta wizyta na półwyspie po aneksji w marcu 2014 roku. Na wodach wokół Krymu odbywają się manewry Floty Czarnomorskiej.,"Władze oświadczyły, że wizyta Putina ma charakter roboczy. Gospodarz Kremla ma się spotkać z przedstawicielami władz okupowanego półwyspu i z forum młodych – informuje agencja RIA Novosti.Na Krymie odbywają się manewry Floty Czarnomorskiej. Wiceministra obrony Rosji gen. Dmitrij Bułgakow oświadczył, że ćwiczenia zakładają między innymi sprawdzenie gotowości do praktycznych działań na morzu okrętów wojennych. Generał wyjaśnił, że ćwiczone jest dostarczanie jednostkom paliwa i amunicji oraz postępowanie w sytuacjach kryzysowych np. gaszenie pożaru na okręcie i holowanie uszkodzonej jednostki. – Wojska ćwiczą także działania na lądzie z wykorzystaniem amfibii – dodał wiceminister.",,
"„Słyszymy od Sławomira Neumanna, że to nie Polska jest najważniejsza, tylko PO”","Słyszymy od pana Sławomira Neumanna, że to nie Polska jest najważniejsza, tylko Platforma Obywatelska – powiedział w TVP Info dziennikarz „Gazety Polskiej Codziennie” Adrian Stankowski, odnosząc się do opublikowanych właśnie taśm Neumanna.  – Oni działają jak grupa przestępcza, gdzie lojalność wobec PO jest najważniejsza – dodał.","TVP Info opublikowało nagrania ze spotkania Sławomira Neumanna z lokalnymi działaczami Platformy Obywatelskiej z Tczewa. Nagranie powstało w 2017 r. Wkrótce miały powstać listy przed wyborami samorządowymi. Neumann był niezadowolony z sytuacji w mieście. Jeden z lokalnych działaczy nagrał rozmowę z nim.– Nie jest to ani pierwsza, ani ostatnia, obawiam się, taśma, która ujawnia potworny paradygmat myślenia tych ludzi i potworny schemat działania – ocenił Adrian Stankowski. – Oni działają jak grupa przestępcza, gdzie lojalność wobec PO jest najważniejsza; najważniejsza jest zasada omerty, czyli milczenia, lojalności wobec grupy, bo to pozwala tej grupie przetrwać – stwierdził. – Po pierwsze, cecha charakterystyczna jest taka, że pokazało to nagranie pewne instrumentalne traktowanie polityki, spraw publicznych i własnych sojuszników czy przyjaciół w partii. Chodzi np. o ludzi z KOD-u. Tutaj jest mowa o tym, że ci ludzie nadają się tylko do nakręcania filmików; właściwie to są takie pożyteczne oszołomy, które można instrumentalnie wykorzystać. Druga sprawa jest trochę zadziwiająca, ale niezbyt fortunna. Próba budowania wręcz martyrologii, że im więcej mamy jakichś zarzutów, tym lepiej – powiedział. Zdaniem Stankowskiego „Neumann prezentuje się jako osoba skrajnie cyniczna”. Publicysta odniósł się również do krytycznych słów Neumanna w stosunku do ludzi z KOD-u. – Tam pewnie jest wielu ludzi, którzy wierzyli, że służą demokracji, że ich działalność służy Polsce. Tymczasem, jak słyszymy od pana Sławomira Neumanna, to nie Polska jest najważniejsza, tylko Platforma jest najważniejsza – powiedział. – To jest najbardziej porażający paradygmat myślenia w tym wszystkim. Widzimy taką porażającą pedagogikę: bardzo ważna osoba w PO poucza lokalnego działacza o całkowicie cynicznych mechanizmach. Polityka jest twardą grą, ale nie można pozwolić, żeby była już kompletnie cyniczna i kompletnie opanowana przez osoby pozbawione wszelkich skrupułów, dążących wyłącznie do osobistej kariery, bo w ich rękach jest los nas wszystkich. To jest coś, co powinniśmy wykorzenić  z naszego życia publicznego, bo to przeszkadza nam się rozwijać – uważa dziennikarz.",,
Będzie wspólny projekt ustawy SLD-PiS,"Niedługo ruszą rozmowy ekspertów SLD i PiS na temat nowelizacji ustawy medialnej. Niewykluczone, że moglibyśmy nawet złożyć wspólny projekt w tej sprawie – mówi z rozmowie z tvp.info Grażyna Gęsicka, szefowa klubu PiS.","Chodzi o zgłoszoną przed kilkoma dniami przez Grzegorza Napieralskiego propozycję likwidacji abonamentu i finansowania mediów publicznych z odpisów od podatków CIT i PIT. - To krok w dobrym kierunku. Niewykluczone, że po wyeliminowaniu wątpliwości dotyczących konstytucyjności niektórych przepisów, moglibyśmy nawet złożyć wspólny projekt w tej sprawie - deklaruje Gęsicka.Szefowa klubu parlamentarnego Prawa i Sprawiedliwości zapewnia, że nie jest to krok w kierunku ewentualnej koalicji jej partii z lewicą. -  Nasze partie są bardzo odległe, więc mówienie o naszej koalicji to także gruszki na wierzbie – podkreśla posłanka. Ale zaznacza: - Platforma Obywatelska przyjęła założenie, że opozycja nie może nic. Choćbyśmy złożyli najmądrzejszy projekt ustawy czy zaproponowali najrozsądniejszy pomysł, PO i tak wytrzebi go do gruntu. W tej sytuacji partie opozycyjne, choćby miały różny program, muszą w pewnych sprawach ze sobą współpracować. W komisji śledczej SLD i PiS mają wspólny cel - nie pozwolić Platformie zamieść sprawy pod dywan. Także w sprawie mediów publicznych cel jest oczywisty - nie pozwolić partii rządzącej ich zniszczyć – mówi Gęsicka.Czy wspólny projekt ustawy zgłoszony przez PiS i SLD ma szanse przyjęcia przez parlament? - Wszystko zależy od postawy PSL. Jesteśmy już po pierwszych rozmowach z tą partią. Wygląda na to, że ludowcy są otwarci na rozmowy w tej sprawie. W tej dziedzinie zachowują się o wiele bardziej odpowiedzialnie, niż Platforma – ujawnia Gęsicka. Rekomendowany przez Lewicę projekt proponuje likwidację abonamentu, a w jego miejsce wprowadzenie finansowania mediów z odpisu od podatku PIT i CIT. Autorzy projektu chcą, by media publiczne otrzymywały rocznie ponad 900 mln złotych, czyli mniej więcej tyle, ile wynosiły wpływy z abonamentu w 2007 roku.Według pomysłu Lewicy, środki pochodzące z odpisu PiT i CIT przekazywałby, raz na kwartał, Krajowej Radzie Radiofonii i Telewizji, minister finansów na odrębny rachunek.Grzegorz Napieralski przekonuje, że taki system finansowania mediów publicznych jest bardziej racjonalny niż obecnie obowiązujący abonament. - Dzisiaj nikt nie chce płacić z własnej kieszeni za telewizję i radio. Dlatego my proponujemy całkowicie inny, sprawny system, żebyśmy nie musieli iść na pocztę i wypełniać kwitów - zaznacza.Marcin Dzierżanowski",,
Trzy pociski rakietowe uderzyły w Zieloną Strefę w Bagdadzie,"Trzy pociski rakietowe uderzyły w niedzielę wieczorem w część Bagdadu nazywaną Zieloną Strefą; nie ma doniesień o ofiarach - poinformował Reuters, powołując się na źródła w policji. Zielona Strefa to dzielnica rządowo-dyplomatyczna, w której znajdują się m.in. parlament i ambasady, w tym placówka USA.","Eskalacja konfliktu w Iraku trwa. Po sobotnim, to już drugi atak na dzielnicę rządowo-dyplomatyczną w Bagdadzie. Znajdują się w niej m.in. parlament i ambasady, w tym placówka USA.     Na razie nie jest jasne, czy NATO podejmie jakieś decyzje dotyczące obecności personelu wojskowego państw Sojuszu w Iraku. Misja szkoleniowa NATO w tym kraju liczy kilkaset osób. Została ona uruchomiona w 2018 r. na wniosek władz w Bagdadzie, aby wzmocnić tamtejsze siły i zapobiec powrotowi Państwa Islamskiego.Zabójstwo generała Sulejmaniego wyzwoliło silne nastroje antyamerykańskie w Iraku, co pogorszyło bezpieczeństwo sił USA oraz krajów sojuszniczych.",,
"Turcja: Zakończymy współpracę z USA, jeśli nie będzie postępu","Szef tureckiego MON, gen. Hulusi Akar poinformował w rozmowie telefonicznej amerykańskiego sekretarza obrony Marka Espera, że jeśli ze strony USA nie będzie postępu w sprawie utworzenia strefy zdemilitaryzowanej w Syrii, Ankara zakończy współpracę z tym krajem.","Ankara uważa, że czynniki amerykańskie grają na zwłokę i nie chcą podjąć konkretnych działań.  – Tak jak kontynuacja rozmów i dążenie do pokojowego uregulowania problemu nie powinny być odbierane jako przejaw słabości, tak samo otwarte zadeklarowanie, że nasz plan jest gotowy do wdrożenia nie powinno być postrzegane przez nikogo jako groźba – podkreślił w komunikacie resort obrony. Generał Hulusi Akar miał zaznaczyć podczas rozmowy z Esperem, że w wypadku „dalszej zwłoki lub przekładania na później realizacji planu utworzenia strefy zdemilitaryzowanej”, Turcja wycofa się ze współpracy z Amerykanami. W podobnym duchu wypowiedział się wcześniej turecki minister spraw zagranicznych Mevlut Cavusoglu, który zapewnił, że Turcja nie wyklucza jednostronnych działań, jeśliby Stany Zjednoczone wycofały się z dotychczasowych ustaleń dot. utworzenia strefy. Oznaczałoby to również wysiedlenie z tego przygranicznego obszaru syryjskich Kurdów zrzeszonych w Ludowych Jednostkach Samoobrony (YPG), które są wspierane przez USA. – Musimy poczynić konkretne kroki, by oczyścić nasze sąsiedztwo od terrorystów i przesiedlić tam uchodźców – zadeklarował w czwartek szef tureckiej dyplomacji. Turcja, podobnie jak USA, wspiera w Syrii rebeliantów walczących z siłami reżimu prezydenta Baszara el-Asada. Ponadto siły tureckie przypuściły ofensywę w głąb północnej Syrii, gdzie Turcy walczą zarówno z dżihadystami z Państwa Islamskiego (IS), jak i ze wspieranymi przez USA Kurdami z Ludowych Jednostek Samoobrony (YPG). Dla Waszyngtonu bojownicy YPG są głównymi sojusznikami w walce z IS, ale dla Ankary YPG to przedłużenie zdelegalizowanej w Turcji separatystycznej Partii Pracujących Kurdystanu (PKK).",,
Włoski dziennik: Sto lat niepodległości narodu niezłomnego,„Sto lat niepodległości niezłomnego narodu” – takim tytułem włoski katolicki dziennik „Avvenire” opatrzył kilka tekstów o Polsce w niedzielnym wydaniu. Zamieszczono tam też przesłanie papieża Franciszka do Polaków.,"Okoliczności i tło odzyskania niepodległości przez Polskę przedstawił w obszernym artykule na łamach gazety włoskiego episkopatu historyk Marco Patricelli, autor biografii rotmistrza Witolda Pileckiego.„Polacy buntowali się przeciwko swym prześladowcom za każdym razem, gdy tylko mogli, także wtedy, gdy nie było nadziei i padali ofiarami masakr domagając się prawa do niepodległości” – napisał autor tekstu. Przypomniał udział polskich wojsk w walkach u boku Napoleona, ich wsparcie dla działań o wyzwolenie i zjednoczenie Włoch.Patricelli dodał, że kiedy wybuchła I wojna światowa, Polacy znaleźli się „po wszystkich stronach barykad, gotowi wykorzystać kierunek wiatru historii, by odzyskać utraconą niepodległość”.Włoski historyk położył nacisk na to, że carska Rosja „wiele razy próbowała wykorzenić poczucie przynależności narodowej atakując elementy jej tożsamości: język, kulturę, religię”. Zabronione było, zaznaczył, używanie języka polskiego, polskie uniwersytety, a cerkwie wznoszono, by w cieniu pozostawić kościoły katolickie. Nie lepiej, dodał, było pod zaborem pruskim, gdzie trwała germanizacja, której Polacy sprzeciwiali się, jak potrafili.W czasie I wojny światowej „wszyscy wrogowie patrzyli instrumentalnie na Polaków jak na wielki magazyn żołnierzy, by móc z niego czerpać” – podkreślił autor publikacji na łamach „Avvenire”. Włoski dziennik odnotował liczne we Włoszech imprezy upamiętniające stulecie odzyskania niepodległości, między innymi niedzielny koncert w Pałacu Prezydenckim na rzymskim Kwirynale. Odnotowano też, że 16 listopada kolorami polskiej flagi oświetlona zostanie Krzywa Wieża w Pizie.Na całej stronie w gazecie, poświęconej obchodom Święta Niepodległości zamieszczone zostało też orędzie papieża Franciszka do Polaków. Papież napisał między innymi: „Odzyskanie suwerenności było okupione poświęceniem wielu synów Polski, którzy gotowi byli poświęcić swą wolność osobistą, swoje dobra, a nawet życie, na rzecz utraconej Ojczyzny”.",,
"Donald Trump chce, by Wielka Brytania ostrzej negocjowała z UE","Amerykański prezydent Donald Trump skrytykował w rozmowie z tabloidem „The Sun” brytyjską premier Theresę May za jej strategię negocjacji ws. wyjścia z Unii Europejskiej. Ocenił, że mogła ona stracić przez to szanse na umowę handlową ze Stanami Zjednoczonymi.","Opinie Donalda Trumpa upublicznione kilkanaście godzin przed spotkaniem i wspólną konferencją prasową z premier May wywołały kontrowersje wśród komentatorów i polityków.Pytany o stan negocjacji w sprawie Brexitu amerykański prezydent przychylił się do głosów eurosceptycznych posłów Partii Konserwatywnej, którzy oskarżyli premier May o zbytnie ustępstwa wobec Unii Europejskiej i oddanie Wspólnocie nadmiernej kontroli nad brytyjską polityką i relacjami handlowymi. Trump ocenił, że to „z pewnością wpłynie na handel ze Stanami Zjednoczonymi – niestety, w negatywny sposób”. „Jeśli doprowadzą do takiej umowy (z UE) to będziemy musieli rozmawiać z Unią Europejską, a nie z Wielką Brytanią, co prawdopodobnie zamknie drogę do porozumienia” – powiedział. Pytany o niedawny komentarz byłego brytyjskiego ministra spraw zagranicznych Borisa Johnsona, że Trump ostrzej podszedłby do negocjacji z UE, prezydent szybko odparł, że „ma rację”. „Zrobiłbym to zupełnie inaczej. Zresztą powiedziałem Theresie May, jak to zrobić, ale mnie nie słuchała i wybrała inną ścieżkę. Powiedziałbym nawet, że poszła w przeciwną stronę. W porządku, powinna prowadzić negocjacje w najlepszy sposób, jaki potrafi, ale to, co się dzieje, nie jest dobre” – ocenił amerykański prezydent.Trump chwalił jednocześnie Johnsona, nazywając go „bardzo utalentowanym gościem”, którego „bardzo lubi” i „ma do niego wiele szacunku, bo on mnie oczywiście lubi i mówi o mnie dobre rzeczy”. „Z żalem przyjąłem jego odejście z rządu i mam nadzieję, że kiedyś wróci. Uważam, że jest świetnym reprezentantem waszego kraju” – mówił Trump. Pytany o ambicje byłego ministra spraw zagranicznych, by zostać premierem, prezydent USA zaznaczył, że „nie chce stawiać ich (May i Johnsona) przeciwko sobie”, ale „myśli, że byłby on świetnym premierem” i „ma to, czego potrzeba”. Jednocześnie zapowiedział, że gdyby był brytyjskim negocjatorem w sprawie Brexitu, „całkowicie” byłby gotowy do zerwania rozmów. „Myślę, że to co się dzieje, jest niefortunne. Za długie. Umowy, które zajmują tyle czasu, nigdy nie są dobre” – ocenił.„To nie jest porozumienie, które było (do dane do wyboru) podczas referendum. Wiele o tym słyszałem przez ostatnie trzy dni i wiem, że mieli (w rządzie) wiele rezygnacji, więc wiele ludzi tego nie lubi” – powiedział Trump. Prezydent wezwał także premier May, aby posłuchała swoich doradców i zwiększyła znacząco wydatki na obronność, podobnie jak pozostali członkowie NATO. Pytany o to, czy zastrasza w ten sposób swoich sojuszników, oświadczył, że „mieliśmy przez 40 lat prezydentów, którzy mówili to samo, tylko w milszy sposób i nic nie osiągnęli”. „Wykorzystują w ten sposób Stany Zjednoczone, a ja do tego nie dopuszczę” – zapewnił. Amerykański prezydent zaprzeczył jednak doniesieniom mediów, że May go „nudzi” lub uważa ją za „panoszącą się nauczycielkę”. „Nie, nie, nie. Nigdy nie powiedziałem o niej nic złego. To fake news. Uważam, że jest miłą osobą i dogaduję się z nią bardzo dobrze” – odparł. Trump, który przebywa w Wielkiej Brytanii z wizytą oficjalną zaatakował także europejską politykę migracyjną. Stwierdził, że Wielka Brytania i Europa „tracą swoją kulturę”. „Mam (w sobie) ogromną miłość do Europy. Nie zapominaj, że zasadniczo jestem produktem Unii Europejskiej – Szkocji i Niemiec; mój ojciec pochodził z Niemiec, a matka ze Szkocji” – tłumaczył.„Szkoda, że dopuszczono do tego aby migracja odbywała się do Europy. Myślę, że zmieniła tkankę (społeczną) Europy i jeśli nie zadziałacie bardzo szybko, nigdy nie będzie już tym, czym była i nie mówię o tym w pozytywny sposób” – przekonywał. „Tracicie swoją kulturę, rozejrzyjcie się” – ostrzegał Trump.Trump skrytykował także burmistrza Londynu Sadiqa Khana za to, że „zrobił bardzo złą robotę w sprawie terroryzmu”, łącząc go z falami migracyjnymi do Europy. „Myślę też, że zrobił złą robotę, jeśli chodzi o przestępczość; spójrzcie na te wszystkie okropne rzeczy, które tu się dzieją” – dodał. Prezydent ocenił także, że publiczna krytyka jego postępowania ze strony Khana, pierwszego muzułmanina na czele ważnej europejskiej stolicy, były oznaką braku szacunku dla Stanów Zjednoczonych. „Może nie lubić obecnego prezydenta, ale ja reprezentuję USA i wielu ludzi z Europy, bo wielu z nich jest w Stanach Zjednoczonych” – przekonywał. Jednocześnie przyznał, że w obliczu planowanych wielotysięcznych protestów i wypuszczenia balonu przedstawiającego karykaturalny wizerunek Trumpa jako dziecka w pielusze, „nie czuje się mile widziany w Londynie”. „Skoro czuję się niemile widziany, to po co mam tam zostawać? Mam na myśli rząd, bo Brytyjczycy się ze mną zgadzają” – dodał.Jak zaznaczył, cieszy się jednak na spotkanie z królową Elżbietą II. Ocenił, że królowa jest „niesamowitą kobietą” i „reprezentuje swój kraj tak dobrze”. „Moja mama kochała królową; za każdym razem, kiedy pojawiała się w telewizji, moja mama chciała ją oglądać” – wspominał. Donald Trump przyleciał do Wielkiej Brytanii w czwartek, prosto z zakończonego szczytu NATO w Brukseli. W piątek spotka się z premier Theresą May na dwustronnych rozmowach w podmiejskiej rezydencji w Chequers, gdzie weźmie udział we wspólnej z premier konferencji prasowej. Po jej zakończeniu prezydent uda się na zamek w Windsorze, gdzie spotka się z królową, a następnie odleci na weekend do Szkocji.",,
"Papież Franciszek: Proszę Boga o łaskę wiary, nadziei i miłości dla Polaków","Polski naród przed rozbiorami współtworzył historię chrześcijańskiej Europy, wnosząc całe bogactwo własnej, szlachetnej kultury i duchowości – napisał papież Franciszek w liście do Polaków z okazji stulecia odzyskania przez Polskę niepodległości. Papież polecił Polskę opiece Maryi Jasnogórskiej i prosił Boga o łaskę wiary, nadziei i miłości dla wszystkich Polaków.","List został przesłany na ręce przewodniczącego Konferencji Episkopatu Polski abp. Stanisława Gądeckiego. Jest przeznaczony do wykorzystania duszpasterskiego w niedzielę 11 listopada.W liście z okazji stulecia odzyskania przez Polskę niepodległości Ojciec Święty Franciszek przypomniał, że polski naród „przed rozbiorami współtworzył historię chrześcijańskiej Europy, wnosząc całe bogactwo własnej, szlachetnej kultury i duchowości”. Podkreśla w nim też, że „odzyskanie suwerenności było okupione poświęceniem wielu Polaków, którzy dla ojczyzny byli gotowi poświęcić swoją wolność osobistą, swoje dobra, a nawet życie”.Papież Franciszek przywołał słowa św. Jana Pawła II sprzed 20 lat, który 11 listopada 1998 roku podkreślił, że Polacy swoje dążenie do wolności „opierali na nadziei, płynącej z głębokiej wiary w pomoc Boga, który jest Panem dziejów ludzi i narodów. Ta wiara była oparciem również wtedy, gdy po odzyskaniu niepodległości trzeba było szukać jedności pomimo różnic, aby wspólnymi siłami odbudowywać kraj i bronić jego granic”.Ojciec Święty Franciszek napisał też, że wraz z Kościołem w Polsce i ze wszystkimi Polakami dziękuje Bogu za to, że „wspierał swoją łaską i mocą kolejne pokolenia i sprawił, że przed stu laty spełniła się ich nadzieja na wolność”, że nie utracili jej, mimo kolejnych doświadczeń związanych z II wojną światową, nazistowską okupacją i komunistycznym reżimem.",,
Kolejny projekt LGBT pod patronatem Trzaskowskiego. Chodzi o szkoły,"Prezydent Warszawy, Rafał Trzaskowski, objął patronatem kolejny projekt LGBT. To edukacyjne inicjatywa „Ranking Szkół Przyjaznych Uczniom i Uczennicom LGBTQ+”. Prowadzi ją, jak informuje portal queer.pl, Dominik Kuc i Kampania Przeciw Homofobii. Kuc to działacz Wiosny i rzecznik prasowy „Przedwiośnia”, czyli młodzieżówki partii Biedronia.","Według informacji portalu chodzi o wyróżnienia dla szkół, które organizują wydarzenia „promujące równość między uczniami”, na przykład takie, które zezwalają parom jednopłciowym na udział w studniówce. Wśród postaw negatywnych wskazano „homofoniczne żarty i tworzenie tabu wokół homoseksualności i transpłciowości”. Na swoim twitterze Dominik Kuc skrytykował akcję „stop pedofilii” uznając ją, jak i sprzeciw wobec seksualizacji dzieci, za hasła homofobiczne.",,
Główny Inspektor Sanitarny: W Polsce jeszcze nie ma koronawirusa [WIDEO],"Główny Inspektor Sanitarny Jarosław Pinkas zapewnił w TVP, że premier Mateusz Morawiecki jest na bieżąco informowany o sytuacji związanej z epidemią w Chinach. – W Polsce jeszcze nie ma koronawirusa – podkreślił.","Nowy koronawirus (2019-nCoV) prawdopodobnie pojawił się pod koniec 2019 r. na targu owoców morza w Wuhan (Chiny).  We wtorek rano czasu lokalnego chińskie media poinformowały, że liczba ofiar śmiertelnych nowego koronawirusa wzrosła w Chinach do 106, a zarażonych nim są już tam ponad 4 tysiące osób. Nowy koronawirus jest już w kilkunastu innych państwach, w tym we Francji i w Niemczech.  Początkowe objawy zakażenia tym wirusem to gorączka i suchy kaszel, po tygodniu mogą się pojawić zaburzenia układu oddechowego, wymagające leczenia szpitalnego. Koronawirus wywołuje zapalenie płuc, które w niektórych przypadkach bywa śmiertelne.  Jak podkreśla wirusolog prof. dr hab. Krzysztof Pyrć, zespoły z całego świata – również badacze na UJ – rozpoczynają badania, które pozwolą zrozumieć wirusa i w przyszłości stworzyć skuteczny lek. – Tempo badań przy zaistniałym zagrożeniu jest imponujące. Minęło zaledwie kilka tygodni od pierwszych zakażeń, a wiemy już jak zbudowany jest wirus i jak wygląda jego genom. Mamy również wstępną charakterystykę jednostki chorobowej – opowiada wirusolog, prof. dr hab. Krzysztof Pyrć z Małopolskiego Centrum Biotechnologii UJ.  Według niego postęp prac i odpowiedź ze strony naukowców, lekarzy i decydentów są nieporównywalnie lepsze, niż w przypadku koronawirusa SARS w 2002 roku, kiedy od zarejestrowania pierwszego przypadku do identyfikacji przyczyny choroby minęło wiele miesięcy. Naukowiec wspomina również, że w laboratoriach na całym świecie już rozpoczęły się badania, mające na celu opracowanie skutecznych leków i szczepionek. Nowy koronawirus (2019-nCoV) prawdopodobnie pojawił się pod koniec 2019 r. na targu owoców morza w Wuhan (Chiny).  We wtorek rano czasu lokalnego chińskie media poinformowały, że liczba ofiar śmiertelnych wirusa wzrosła w Chinach do 106, a zarażonych jest już ponad 4 tysiące osób. Przypadki choroby wystąpiły też w kilkunastu innych państwach, w tym we Francji i w Niemczech.  Początkowe objawy zakażenia to gorączka i suchy kaszel, po tygodniu mogą się pojawić zaburzenia ze strony układu oddechowego, wymagające leczenia szpitalnego. Koronawirus wywołuje zapalenie płuc, które w niektórych przypadkach bywa śmiertelne.  – Tempo badań przy zaistniałym zagrożeniu jest imponujące. Minęło zaledwie kilka tygodni od pierwszych zakażeń, a wiemy już, jak zbudowany jest wirus i jak wygląda jego genom. Mamy również wstępną charakterystykę jednostki chorobowej – opowiada wirusolog, prof. dr hab. Krzysztof Pyrć z Małopolskiego Centrum Biotechnologii UJ.  Według niego postęp prac i reakcje ze strony naukowców, lekarzy i decydentów są nieporównywalnie lepsze, niż w przypadku koronawirusa SARS w 2002 roku, kiedy od zarejestrowania pierwszego przypadku do identyfikacji przyczyny choroby minęło wiele miesięcy. Naukowiec wspomina również, że w laboratoriach na całym świecie już rozpoczęły się badania mające na celu opracowanie skutecznych leków i szczepionek. – Pracujemy nad tym również w Małopolskim Centrum Biotechnologii UJ – informuje prof. Pyrć. Zwraca uwagę, że najłatwiej by było, gdyby w walce z wirusem skuteczny okazał się lek już dostępny na rynku, w innym wskazaniu. Pytany, czy skuteczne mogą się okazać np. leki przeciwwirusowe stosowane u pacjentów zarażonych HIV  potwierdza, że próby wykorzystania tych farmaceutyków już trwają. Zaznacza jednak, że nawet jeśli określony lek sprawdza się dobrze w warunkach laboratoryjnych nie oznacza to, że okaże się skuteczny w leczeniu pacjentów.  W Chinach w związku z epidemią objęto kwarantanną miasto Wuhan, liczące 11 mln mieszkańców. Prof. Pyrć pytany, czy kwarantanna jest dobrym pomysłem na powstrzymanie epidemii, odpowiada: „zgadzam się z tą koncepcją, jest to na chwilę obecną najlepsze rozwiązanie, które może zahamować lub spowolnić rozprzestrzenianie się epidemii”.  Zaznacza jednak, że nie wie, czy zastosowane środki pozwolą na zatrzymanie wirusa. Po pierwsze, wirus już przeniósł się w inne rejony globu, włączając w to Europę oraz Stany Zjednoczone. Po drugie, sama kwarantanna może nie być w pełni efektywna, ponieważ wiele osób może próbować nielegalnie uciekać z miast. Po trzecie, w dalszym ciągu nie wiemy, z jakiego zwierzęcia wirus przenosi się na ludzi, w związku z czym mimo kwarantanny w dalszym ciągu może się on roznosić bez kontroli poza strefą zamkniętą.  Sama kwarantanna nie jest rzeczą niespotykaną również w Polsce. Prof. Pyrć wspomina, że w 1963 roku Wrocław został otoczony kordonem sanitarnym i odcięty od świata podczas epidemii ospy prawdziwej. Pytany, czy epidemia 2019-nCoV ma jakąś szczególnie dużą dynamikę, mówi, że „nie ma czegoś takiego jak standardowa epidemia, każda przebiega inaczej”. Wpływają na to różne czynniki: zagęszczenie ludności na danym obszarze, gatunek patogenu czy nawet klimat.  Jak dodaje, na razie mało mamy informacji o przebiegu zakażenia. Nie wiadomo np. czy wszystkie osoby zakażone wirusem są rozpoznawane – może się bowiem okazać, że choroba ta przebiega u części osób bezobjawowo.  Pytany, czy epidemia choroby powodowanej przez koronawirusa może sama szybko wygasnąć, powiedział, że nie jest to wykluczone. Przypomniał, że SARS pojawił się jesienią 2002 r., ale epidemię udało się szybko opanować i już pod koniec wiosny następnego roku nie notowano nowych przypadków tej choroby.     Wirusolog zachęca, żeby śledzić na bieżąco komunikaty MSZ i WHO.",,
MSZ Ukrainy nie wyklucza udziału Polski w rozmowach o Donbasie. „Potrzebna zgoda wszystkich uczestników”,"Udział Polski w rozmowach w sprawie uregulowania konfliktu z prorosyjskimi separatystami w Donbasie na wschodzie Ukrainy jest możliwy, jeśli będzie taka wola wszystkich stron negocjacji – oświadczył przedstawiciel MSZ w Kijowie, Dmytro Kułeba. „Nową formułę” rozmów zaproponował w ubiegłym tygodniu Petrowi Poroszence Andrzej Duda.","– Dla zmiany formatu negocjacji potrzebna jest wola wszystkich ich uczestników. Nie mamy żadnych wątpliwości co do wsparcia ze strony Polski; jest ona naszym niezawodnym przyjacielem. Ale na razie format rozmów nie zostanie zmieniony, póki wszystkie zaangażowane w niego strony dojdą do porozumienia. – Spekulacje, że Ukraina nalega, by obecny format został zachowany, nie odpowiadają rzeczywistości. Nas zadowalają jakiekolwiek instrumenty, które pozwolą na osiągnięcie potrzebnych nam wyników – powiedział Kułeba we wtorek w telewizji 5. Kanał.Dyplomata zwrócił uwagę, że przy rozszerzaniu grona negocjatorów w kwestii Donbasu należy brać pod uwagę dalekosiężne następstwa takiego kroku. – Jeśli poszerzamy format negocjacji o Polskę, to musimy się zastanowić, czy nadal będą działały ustalenia, pod którymi podpisali się czterej przywódcy (w lutym w stolicy Białorusi Mińsku). Wszystko to będzie bez wątpienia wykorzystywała Rosja, dlatego też nie należy traktować poszerzenia formatu jak leku na wszystkie choroby – podkreślił Kułeba.Duda zapewnił Poroszenkę o woli intensywnej i dobrej współpracyO konieczności wzmocnienia wysiłków na rzecz pokoju na Ukrainie z udziałem szerokiej koalicji partnerów, w tym Polski, rozmawiali w ubiegłym tygodniu przez telefon prezydenci Polski i Ukrainy, Andrzej Duda i Petro Poroszenko. Duda zapewnił Poroszenkę o woli intensywnej i dobrej współpracy. „Prezydenci podkreślili konieczność wzmocnienia wysiłków na rzecz pokoju na Ukrainie z udziałem szerokiej koalicji partnerów, w tym Polski” – zaznaczono w komunikacie kancelarii prezydenta RP. Duda zasugerował też, że w rozmowach pokojowych powinni uczestniczyć najsilniejsze państwa Europy oraz sąsiedzi Ukrainy, w tym Polska. Prezydent – jak podano – zapewnił także o swojej woli dobrej i intensywnej współpracy z prezydentem Ukrainy oraz o kontynuowaniu polskiej aktywności w polityce wschodniej.Walki między ukraińską armią a prorosyjskimi separatystami nasiliły się Mimo formalnie obowiązującego na wschodzie Ukrainy rozejmu w ostatnich dniach nasiliły się walki między ukraińską armią a prorosyjskimi separatystami. Eskalację walk potępiła Komisja Europejska, które wezwała wszystkie strony konfliktu do respektowania zawieszenia broni. Ukraińcy obawiają się, że sytuacja w Donbasie ulegnie zaostrzeniu w związku z obchodami Dnia Niepodległości ich kraju, który przypada 24 sierpnia.Po zaplanowanych tego dnia uroczystościach w Kijowie prezydent Poroszenko uda się do Berlina, gdzie będzie rozmawiał o Donbasie z przywódcami Francji i Niemiec. Prezydent Rosji Władimir Putin oświadczył we wtorek, że odpowiedzialność za obecną eskalację napięcia ponoszą władze w Kijowie.",,
"Włodzimierz Czarzasty zdziwiony działaniami opozycji. „Uczcie się, panowie, od PiS-u”","– Zarówno PO, jak i Nowoczesna pogubiły się w przekazie. Jeżeli się gani 500 Plus rano, a wieczorem się je chwali, to nikt z tego nic nie rozumie. Jeżeli się mówi, ze obniżenie wieku emerytalnego jest złe, a potem się zmienia zdanie – to nie jest przekaz – mówił w programie „Kwadrans polityczny” TVP1 lider SLD Włodzimierz Czarzasty, wytykając opozycji parlamentarnej niekonsekwencję.","Lider SLD zapytany, czy jego ugrupowanie zaciera ręce patrząc na to, jak opozycja potyka się o własne nogi, powiedział, że „nie zaciera rąk w tych sprawach”,  ale dziwi go brak konsekwencji w działaniu. – Grzegorz Schetyna ogłasza kotwicę chadecką, a następnie wyrzuca po głosowaniu w sprawie aborcji trzech chadeków z partii.  (…) Koledzy z PO i Nowoczesnej byli za zmianą nazw ulic, w tej chwili razem z nami  tych ulic bronią. Odnoszę się do tego, co oni robią, z takim ludzkim zdziwieniem, bo w polityce bardzo ważną rzeczą jest konsekwencja. Niestety, mogę powiedzieć: uczcie się panowie od PiS-u – powiedział. Lewica się zjednoczy?  Lider SLD odniósł się do sobotniego spotkania organizacji lewicowych, m.in. OPZZ i Unii Pracy, w którym brał udział również Sojusz. „Poruszeni parlamentarnymi losami obywatelskiego projektu »Ratujmy Kobiety« apelujemy do wszystkich partii i środowisk lewicy o nawiązanie dialogu beż żadnych wstępnych warunków i podjęcie wysiłków porozumienia się w celu realizacji minimum programowego opartego o kanon wartości lewicy: wolność, równość, solidarność” – napisali we wspólnym stanowisku uczestnicy spotkania.Włodzimierz Czarzasty podkreślił, że SLD bardzo zależy na porozumieniu, ale „każdy musi dojrzeć do swoich decyzji”.  – Po różnych stronach politycznych są większe i mniejsze struktury. To jest tak jak w PiS-ie: jest partia matka, olbrzymia, której przewodniczy pan Kaczyński, no i są te małe, żeby ich nie urazić, maluszki, wyskrobki, które bez niego nic nie znaczą. Czyli Jarosław Gowin, czyli pan minister Ziobro. Jakby nie startowali z PiS-em, to by robili to, co my, czyli siedzieli poza parlamentem. To samo jest na lewicy – są silniejsi, są słabsi, ale trzeba wszystkich bardzo, bardzo podmiotowo traktować – mówił lider SLD.  –  Trzeba rozmawiać, trzeba się poznać, a co z tego będzie, zależy od niezależnych podmiotów, które się spotkają – podsumował.",,
Stoltenberg: Nie chcemy nowego wyścigu zbrojeń,"NATO nie ma w planach rozmieszczania w Europie nowej broni jądrowej, jeśli układ o likwidacji rakiet pośredniego i średniego zasięgu (INF) ostatecznie przestanie obowiązywać – oświadczył  sekretarz generalny Sojuszu Jens Stoltenberg w wywiadzie dla „Welt am Sonntag”.","„Nie chcemy nowego wyścigu zbrojeń, ani kolejnej zimnej wojny. Ale dopilnujemy, żeby NATO dysponowało wiarygodnymi i skutecznymi środkami odstraszania i obrony” – zapewnił szef NATO, odpowiadając na pytanie, co czeka Europę, jeśli 2 sierpnia USA ostatecznie wystąpią z INF. „Może to oznaczać zarówno nowy układ dotyczący kontroli zbrojeń, jak i nową konwencjonalną odpowiedź militarną. NATO nie ma zamiaru rozmieszczać nowej broni atomowej w Europie” – uściślił.              Dopytywany przez „Welt am Sonntag”, czy takie nastawienie będzie wciąż aktualne za 3-5 lat, odparł, że spekulowanie na ten temat nie ma sensu. „Sprawy są nieprzewidywalne. W każdym razie zrobimy wszystko, żeby sojusznicy czuli się bezpiecznie. Możemy odstraszać, prowadzić dialog z Rosją oraz angażować się na rzecz kontroli zbrojeń” – zaznaczył. „Zegar tyka, ale wciąż nie jest jeszcze za późno. Układ rozbrojeniowy można jeszcze uratować. W roku 1987 Rosja pokazała, że da się zniszczyć pociski manewrujące w ciągu kilku tygodni. Do tego potrzebna jest jednak wola polityczna” – mówił szef NATO.              Przyznał jednocześnie, że nie ma złudzeń co do Moskwy: „Wiemy, że poprzez rozpowszechnianie fake newsów i ataki hakerskie Rosja wpływa na nasze demokracje. Zwłaszcza w czasie wyborów”.  Ścisłe współdziałanie             Stoltenberg zaznaczył, że NATO i UE ściśle ze sobą współpracują w dziedzinie cyberbezpieczeństwa. Obie instytucje na bieżąco wymieniają się informacjami na temat cyberataków i szkodliwego oprogramowania, jak również koordynują działania przeciwko kampaniom dezinformacyjnym w sieci.              Sekretarz generalny NATO wyraził nadzieję, że wydatki RFN na obronność w najbliższych latach nadal będą rosnąć. W tym roku Niemcy mają wydać na ten cel 47,3 mld euro - 1,35 proc. PKB. W 2020 roku odsetek ma wzrosnąć do 1,37 proc. Jednak zgodnie z planami ministra finansów i wicekanclerza Olafa Scholza do 2023 roku spadnie on do 1,25 proc. PKB.              „Wszyscy członkowie Sojuszu zobowiązali się w 2014 roku inwestować do 2024 roku w obronność 2 proc. PKB. Ta liczba nie jest arbitralna, tylko odzwierciedla rzeczywiste zapotrzebowanie na zdolności obronne. Potrzebujemy samolotów, które latają, okrętów, które pływają i pojazdów opancerzonych, które jeżdżą” – spuentował Stoltenberg, czyniąc wyraźną aluzję do powtarzających się doniesień o dużej skali problemów technicznych ze sprzętem w Bundeswehrze.",,
Rosja pręży muskuły. W wielkich manewrach uczestniczy już 80 tys. żołnierzy,"Ponad 80 tys. rosyjskich żołnierzy uczestniczy w manewrach wojskowych na wielką skalę w czterech zakątkach Rosji – poinformował rosyjski sztab generalny. W demonstracji siły biorą udział okręty, obrona przeciwlotnicza i bombowce strategiczne.","– Liczba zaangażowanych żołnierzy wynosi już 80 tys., a liczba samolotówwzrosła do 220 – powiedział szef sztabu Walerij Gierasimow. W ubiegłym tygodniu rosyjska armia rozpoczęła rozmieszczanie 8 tys. artylerzystów na Krymie, zaanektowanym w marcu 2014 roku, i na południowymzachodzie, w pobliżu granicy z Ukrainą.W poniedziałek resort obrony FR poinformował o rozpoczęciu manewrów FlotyPółnocnej i sił powietrzno-desantowych, w ramach których zostaną onepostawione w stan pełnej gotowości bojowej. 40 tys. ćwiczy w manewrach na Arktyce W pięciodniowych ćwiczeniach w Arktyce uczestniczy prawie 40 tys. żołnierzy, 41 okrętów nawodnych i 15 podwodnych. Przytoczony przez RIA-Nowosti rosyjski minister obrony Siergiej Szojgu oświadczył, że nowe wyzwania i zagrożenia dla bezpieczeństwa Rosji zmusiły ją do dalszego zwiększenia potencjału wojskowego. Natomiast we wtorek ministerstwo obrony poinformowało, że w ramachniezapowiedzianego sprawdzianu gotowości bojowej Sił Zbrojnych FederacjiRosyjskiej przeprowadzone zostanie zakrojone na dużą skalę przegrupowaniewojsk na kierunkach zachodnim, północnym i południowym.  Przegrupowania na Sachalinie i Buriacji Według resortu obrony ponad 3 tys. żołnierzy zostały przegrupowane naSachalin na rosyjskim Dalekim Wschodzie. Zainstalowano tam także bateriepocisków przeciwlotniczych. W Buriacji (republika w południowej części Syberii Wschodniej) oddziały siłpowietrznych szkolą się w „praktycznej odpowiedzi na wojnę elektroniczną” -poinformowali przedstawiciele armii.",,
"Niemcy zrabowali majątek Polonii, a właścicieli zabili. „Chcemy realnego zadośćuczynienia”","– Chcemy realnego zadośćuczynienia zbrodniom, których dokonano w trakcie II wojny światowej, choćby w zakresie zaboru majątku Związku Polaków w Niemczech – mówił w programie „Woronicza 17” w TVP Info Szymon Szynkowski vel Sęk, wiceminister spraw zagranicznych. Podkreślił, że sprawa ta po raz pierwszy od dawna została poruszona w ramach niedawnych obrad tzw. okrągłego stołu polsko-niemieckiego.","Związek Polaków w Niemczech był właścicielem nieruchomości, spółek handlowych, spółdzielni, a także banku spółdzielczego. W roku 1940 władze III Rzeszy związek zdelegalizowały. Ponad 2 tys. przedstawicieli polskiej mniejszości zostało zamordowanych lub wysłanych do obozów koncentracyjnych, a majątek skonfiskowano. Dziś to równowartość około 35 mln euro.     – Ta sprawa została po raz pierwszy od dawien dawna postawiona w ramach obrad tak zwanego okrągłego stołu polsko-niemieckiego. Byłem w środę w tym tygodniu w Berlinie i rozmawialiśmy niemal pięć godzin z delegacją niemiecką na temat różnych problemów mniejszości polskiej w Niemczech. Tych problemów jest wiele, ponieważ traktat polsko-niemiecki nie jest w sposób równorzędny wykonywany – podkreślił Szymon Szynkowski vel Sęk.",,
Czapka Millera przyniesie szczęście naszym?,"Szef SLD Leszek Miller w czapeczce stylizowanej na strój naszych olimpijczyków poleciał do Soczi kibicować polskiej kadrze. Miller powiedział przed wylotem, że liczy na medale dla naszej drużyny. – Nawoływanie do bojkotu olimpiady to jest relikt zimnej wojny i nie powinno się w tym uczestniczyć – podkreślił.","– Skorzystałem z zaproszenia Polskiego Komitetu Olimpijskiego i właśniewylatuję do Soczi – mam nadzieję, że trafię na jakieś emocjonujące zawody.Jutro biegnie pani Justyna Kowalczyk, może będzie kolejny medal, najlepiejZłoty – powiedział Miller dziennikarzom przed wylotem. Jak ocenił, początekigrzysk w wykonaniu Polaków był „obiecujący”. – Na poprzedniej olimpiadzie nasza drużyna zdobyła sześć medali – to jest bardzo wysoka poprzeczka. Liczmy na to, że w Soczi będzie lepiej – zaznaczył szef Sojuszu, który na środowym briefingu przed halą odlotów na Okęciu wystąpił w barwach polskiej kadry olimpijskiej.Lider SLD wyraził też pogląd, że „nie warto łączyć polityki ze sportem”.– Nawoływanie do bojkotu olimpiady to jest relikt zimnej wojny i nie powinno się w tym uczestniczyć – ocenił szef Sojuszu. W Soczi od początku igrzysk przebywa minister sportu Andrzej Biernat; swojej obecności na nie planują pojawić się tam jednak ani premier Donald Tusk, ani prezydent Bronisław Komorowski. Obaj jeszcze w grudniu zapewniali, że nie chodzi o bojkot.Polska kadra olimpijska zdobyła jak dotąd jeden medal – złoty. Wywalczył go w niedzielę skoczek narciarski Kamil Stoch. Na czwartek zaplanowany jest bieg na 10 km stylem klasycznym, w którym wystartuje Justyna Kowalczyk.",,
Themis i Iustitia: konkursy na stanowiska sędziów SN niekonstytucyjne,"Zarządy dwóch stowarzyszeń sędziów: Themis i Iustitia uznały, że opisana w ustawie o Sądzie Najwyższym procedura ubiegania się o stanowisko sędziego SN jest niekonstytucyjna. Themis wezwało prawników do powstrzymania się od uczestnictwa w tych konkursach.","W przedstawionym przez rzecznika Stowarzyszenia Sędziów „Themis” sędziego Dariusza Mazura oświadczeniu napisano, że stowarzyszenie to „wobec niekonstytucyjnego i brutalnego przejęcia Sądu Najwyższego przez większość polityczną stwierdza, iż udział w procedurach zajmowania miejsc w Sądzie Najwyższym jest działaniem bezpośrednio wspierającym łamanie Konstytucji RP”. „W związku z powyższym wzywamy wszystkich prawników do powstrzymania się od uczestnictwa w tych procedurach, a tych, którzy już zgłosili swoje kandydatury – o ich wycofanie, gdyż jak słusznie podnoszą autorytety prawnicze, oznacza to także „współudział w tworzeniu realnego zagrożenia dla bezpieczeństwa Polski, ze względu na niszczenie ładu konstytucyjnego” –  napisano w oświadczeniu opublikowanym stronie Stowarzyszenia.Stwierdzono ponadto, że „nazwiska osób aspirujących do Sądu Najwyższego w warunkach stworzonego obecnie ustawowego bezprawia, staną się synonimem służalczości wobec systemu niszczącego państwo prawa i „odbierającego po kawałku wolność obywatelom”. „Wystarczające jest zaskarżenie decyzji powyższego organu do niezależnego sądu, jakim jest Naczelny Sąd Administracyjny. Będziemy wspierać tych uczestników konkursu, którzy odwołają się do Naczelnego Sądu Administracyjnego, kwestionując ważność trybu konkursowego” – zadeklarowały władze Iustitii. „Podzielamy stanowisko, że prawnicy czynnie zaangażowani w demontaż zasad demokratycznego państwa prawa oraz gwarancji należytej ochrony obywateli przez niezależne sądy, powinni liczyć się z poważnym zagrożeniem dla swojej zawodowej i obywatelskiej reputacji” – dodano w oświadczeniu. Od uchwały Krajowej Rady Sądownictwa dotyczącej dalszego zajmowania stanowiska sędziego SN odwołał się już Józef Iwulski. Teraz dołączyły do niego Anna Owczarek i Maria Szulc.",,
„Rozpalmy płomień miłosierdzia”. Trwa finał akcji  „Polska pomaga”,"Trwa finał wspólnej akcji TVP i Caritas „Polska pomaga”. Celem kampanii jest pokazanie cichych bohaterów naszej rzeczywistości, którzy bez rozgłosu, bez fajerwerków, skromnie, nie od święta, lecz codziennie, niosą pomoc potrzebującym, nie tylko w kraju, ale także za granicą, między innymi w targanej wojną domową Syrii. W niedzielę, w święto Miłosierdzia Bożego, z okazji finału w całym kraju odbywają się imprezy okolicznościowe.","Papież Franciszek podczas niedzielnego spotkania z wiernymi w Watykanie wyraził uznanie dla inicjatywy Caritas Polska na rzecz rodzin w Syrii. W rozważaniach mówił o święcie Miłosierdzia Bożego, ustanowionym przez św. Jana Pawła II.  Pozdrawiając polskich pielgrzymów przybyłych na południową modlitwę Regina coeli papież powiedział: – Wyrażam wielkie uznanie dla inicjatywy Caritas Polska, by wesprzeć wiele rodzin w Syrii.  Papież przypomniał też, że w czasie Jubileuszu 2000 Roku Jan Paweł II postanowił, że niedziela tydzień po Zmartwychwstaniu dedykowana będzie Bożemu Miłosierdziu. – To prawda, to była piękna intuicja – ocenił.",,
Tusk na rynku politycznych próżności [OPINIA],"Nie trzeba być jasnowidzem, by po niedzielnym wystąpieniu Donalda Tuska na Rynku w Krakowie być już pewnym, że obecny szef Rady Europy przygotowuje sobie grunt do konfrontacji z Andrzejem Dudą w najbliższych wyborach prezydenckich.","Do tej pory każdorazowa obecność Tuska w ostatnim roku w TVN – mniej więcej raz na kwartał – była wykorzystywana do robienia sobie publicity jako przyszłego konkurenta kandydata PiS w wyścigu do Belwederu. W czym usilnie pomagali mu jego rozmówcy, wytrawni propagandziści tej telewizji, w rozmowach z Donaldem Tuskiem występujący formalnie w roli dziennikarzy. Biskup zionący ogniemTym razem Donalda Tuska do Polski nie sprowadziła popierająca go prywatna stacja telewizyjna, lecz osobisty mąż opatrznościowy „Króla Europy”, regularny duchowny katolicki w randze biskupa,  ks. Tadeusz Pieronek. Pretekstem do zaproszenia Tuska do kraju była organizowana przy współudziale Tadeusza Pieronka konferencja „Rola Kościoła katolickiego w procesie integracji europejskiej”. Ten emerytowany hierarcha, mieszkający na stałe na Wawelu, zionie nienawiścią do PiS większą niż smok wawelski ogniem do szewca Dratewki. Jak obłudnik zarzuca innym hipokryzję posługując się „taśmami Morawieckiego”  Równie zgryźliwe uwagi wygłaszał Donald Tusk podczas krótkiego spotkania z mediami na Rynku krakowskim. Zapytany o tzw. Taśmy Mateusza Morawieckiego, z typową dla siebie przewrotnością, próbował przybrać postać mędrca, udzielającego życzliwych  rad przeciwnikom politycznym. – Nie będę o tym mówił ze złośliwą satysfakcją, bo osobiście nie, ale moim współpracownicy byli ofiarami tych nielegalnych nagrań, więc nie będę się teraz wyzłośliwiał na temat moich oponentów. Niech to będzie przestroga dla tych wszystkich, którzy przy tego typu okazjach, z faryzejskim zacięciem potrafią brutalnie atakować swoich oponentów, a później, kiedy się okazuje, że to trafia także ich, zapominają to wszystko, co się działo wcześniej. Pierwsze Tuska sygnały Dla Tuska nie było też przeszkód, by spreparować wątek, którego nie było w krótkiej wymianie zdań między nim a prezydentem Andrzejem Dudą w Nowym Jork podczas ostatniej sesji ONZ. Jak podchwyciły media rozmowa wywołała spontaniczne uśmiechy na obydwu twarzach. W rozmowie z tygodnikiem „Sieci” Andrzej Duda ujawnił, że powodem  śmiechu było nieopatrzna decyzja prezydenta Bronisława Komorowskiego. Zażartowałem mówił Andrzej Duda - a propos ewentualnej drugiej kadencji. Powiedziałem, że ja nie jestem tak pewny swego jak prezydent Komorowski i ja swojego mieszkania nie wynająłem nikomu na 10 lat!  Jak tę rozmowę sprzedał Tusk w Krakowie? – Prezydent bardzo przejęty mówił o tym, że nie wszyscy chcą, aby był prezydentem przez drugą kadencję. Stąd temat emerytury, o której prezydent mówił bez entuzjazmu. Co zrozumiałe, jest wciąż młodym człowiekiem. Przy okazji wspomniał, że on inaczej niż jego poprzednik, nie wynajął swojego mieszkania na 10 lat, co miało podkreślić jego ostrożność co do tego, jaka jest jego przyszłość – opowiadał Tusk. – To już jest wyssana z palca interpretacja Donalda Tuska kilku zdań, wypowiedzianych przez prezydenta Andrzeja Dudę – powiedział w rozmowie ze mną minister Kancelarii Prezydenta  Andrzej Dera. – Znam relację o tej wymianie zdań z pierwszej ręki. Prezydent Andrzej Duda miałby akurat w Donaldzie Tusku widzieć swojego powiernika i jemu z „przejęciem” zwierzać się ze swoich rozterek. Kto w to uwierzy? To jest autorski pomysł Donalda Tuska, w jaki sposób przecierać sobie drogę do przyszłej konfrontacji w wyborach prezydenckich – powiedział Andrzej Dera. Nie tylko wyobraźnia Tuska nie zna hamulcówPo tym mało eleganckim wobec Andrzeja Dudy zachowaniu Donald Tusk rozpoczął prawdziwą kampanię, wygłaszając apel do wszystkich liderów polskich partii politycznych, aby wzięli udział we wspólnym marszu podczas tegorocznego święta Niepodległości w dniu 11 listopada, co mogłoby stać się krokiem w kierunku pojednania. – Nie ma powodów byśmy się nienawidzili – mówił Tusk.  Większość komentatorów powątpiewała w szczerość tego apelu Donalda Tuska, widząc w tych słowach czysty zabieg manipulacyjny. Tym bardziej, że miesiąc wcześniej z identycznym apelem do Polaków zwrócił się premier Mateusz Morawiecki podczas wystąpienia na Westerplatte. Marek Jakubiak w jednym z programów telewizyjnych podkreślił, że to nikt inny tylko Donald Tusk rozpoczął w polskiej polityce epokę wojny polsko-polskiej, w której nienawiść stała się paliwem politycznym.  Nie od dziś wiemy, że szef Rady Europy nie zna hamulców w kłamstwie, kiedy dąży do uzyskania swojego celu. Mówiąc w przenośni: jest to człowiek, który wbijając nóż w bok swojej ofierze, na ustach będzie miał słowa miłości i przyjaźni do niej. Kto go nie zna, gotowy uwierzyć w jego dobre intencje. Ci, którzy go nieco lepiej znają, mogą powiedzieć o nim: tani czaruś. Tą sztuką taniego czarowania próbował sobie zjednać garstkę krakowian, która go adorowała. Ich nie musiał. Ale skąd miał o tym wiedzieć? Poza tym wiedział, że są tam kamery TVN, które przez najbliższe dni będą epatowały swoich widzów jego  wystąpieniem, niczym najbardziej pożywną karmą: jesteście dla mnie nową nadzieją, że może być lepiej. – Oczywiście, tylko ze mną jako prezydentem – ale to zdanie Tusk zachował w swojej wyobraźni.",,
"Ukraina: zamurowali wejście do banku, bo wspiera separatystów w Donbasie","Ukraińscy nacjonaliści zamurowali w poniedziałek wejście do siedziby spółki córki rosyjskiego banku Sbierbank w Kijowie, żądając od władz Ukrainy zamknięcia jego oddziałów w ich kraju. Ich zdaniem, banki z Rosji finansują prorosyjskich separatystów w Donbasie.","„Jeśli państwo nie może zamknąć rosyjskiego banku, to zrobią to ludzie. Liczba rosyjskich banków, które finansują wojnę w Donbasie, tylko rośnie” – oświadczył cytowany w mediach Ołeksandr Alfiorow, rzecznik partii Korpus Narodowy, która przeprowadziła tę akcję.Wcześniej, w niedzielę, media informowały, że oddziały Sbierbanku w różnych miastach Ukrainy zostały oklejone nalepkami z hasłem #RUSBANKOVER, a jego bankomaty zalane pianką montażową.Zamknięcia ukraińskiej spółki córki największego rosyjskiego banku detalicznego zażądał w ubiegłym tygodniu szef MSW Ukrainy Arsen Awakow. Była to reakcja na doniesienia, że Sbierbank zaczął honorować dokumenty, w tym paszporty, wydawane przez prorosyjskich separatystów w Donbasie.",,
Kandydat na prezydenta Paragwaju zginął w katastrofie,"Kandydat na prezydenta, jedna z najbarwniejszych postaci politycznych  Paragwaju, 69-letni eksgenerał Lino Oviedo, który odegrał ważną rolę w obaleniu 35-letniej krwawej dyktatury Alfredo Stroessnera w 1989 r., zginął w sobotę wieczorem w wypadku śmigłowca.","W departamencie President Hayes, 500 km na północ od stolicy kraju Asuncion, znaleziono spalony śmigłowiec i wewnątrz zwęglone zwłoki Lino Oviedo, a także pilota i dwóch ochroniarzy polityka.Rząd paragwajski niezwłocznie zwrócił się do międzynarodowych ekspertów o zbadanie przyczyn katastrofy.Oviedo, popularny w społeczeństwie paragwajskim jako bohater zamachu stanu, który położył kres autorytarnym rządom Stroessnera, w 1990 r. został skazany na 10 lat więzienia za planowanie kolejnego przewrotu. Gdy wyszedł przed terminem na wolność, stanął na czele założonej przez siebie prawicowej partii  Narodowy Związek Etycznych Obywateli.W 2008 r. paragwajska prawica postawiła na niego jako kandydata do prezydentury, który miał zagrodzić drogę do wyboru na prezydenta emerytowanego biskupa katolickiego i  profesora teologii Fernando Lugo. W swym programie Lugo obiecywał zmianę sytuacji, w której 4 proc. właścicieli ziemskich kontroluje w Paragwaju 89 proc. gruntów uprawnych.Wybór Lugo na prezydenta położył kres trwającej 61 lat dominacji Partii Colorado, która popierała dyktaturę Stroessnera.Lino Oviedo, jako rywal Lugo, uzyskał w wyborach trzecie miejsce, uzyskując  blisko 31 proc. głosów.Obecny prezydent Paragwaju Federico Franco złożył hołd b. generałowi Oviedo jako „bohaterowi wydarzeń, które położyły kres dyktaturze Stroessnera”. Geopolityczne i strategiczne znaczenie Paragwaju polega na tym, że jest 12. na świecie potentatem hydroenergetycznym. Jego zasoby wodne przewyższają zasoby Hiszpanii, Portugalii i Francji razem wzięte. Największa na świecie zapora wodna Itaipu na rzece Parana dostarcza energii elektrycznej, która pokrywa znaczną część zapotrzebowania Brazylii.",,
"Auto w rozlewisku, nikt nie przeżył: wszystkie ofiary to nastolatki","W wypadku w pobliżu Ciborza w pow. świebodzińskim zginęły dwie 18-latki, dwóch 19-latków i 17-latek. Kobiety pochodziły z okolic Sulechowa, a mężczyźni z pow. świebodzińskiego – poinformował rzecznik Prokuratury Okręgowej w Zielonej Górze Zbigniew Fąfera.","– Samochód osobowy, którym jechali, z nieustalonych jeszcze przyczyn zjechał z drogi na pobocze, przebił barierę energochłonną i wpadł do przylegającego do drogi zbiornika wodnego. Na razie nie wiemy, jak długo auto znajdowało się w wodzie i jaka był bezpośrednia przyczyna śmierci znalezionych w nim osób, czyli czy zginęły na skutek obrażeń spowodowanych wypadkiem, czy też utonęły – powiedział rzecznik prokuratury.  Dodał, że na miejscu tragedii od kilku godzin trwają oględziny prowadzone przez policję pod nadzorem prokuratura i ustalanie okoliczności wypadku. Prokurator zarządził sekcje zwłok ofiar.  – Do wypadku doszło bezpośrednio na wyjściu z łuki drogi, więc możemy przypuszczać, że kierowca z nieznanej jeszcze przyczyny stracił panowanie nad pojazdem, który zjechał na drugą stronę jezdni, przebił się przez barierę i wpadł do wody – mówił wcześniej rzecznik lubuskiej policji Marcin Maludy. Zapowiedział, że rodzinom ofiar wypadku zostanie zaoferowana opieka psychologów i wszelka inna możliwa pomoc. Wójt Gminy Skąpe Zbigniew Woch powiedział, że z jego informacji wynika, iż trzej chłopcy, którzy zginęli w wypadku, byli mieszkańcami jego gminy, a dwóch z nich od niedawna pracowało w markecie Dino w Skąpem.  – Wydarzyła się ogromna tragedia i na pewno nie pozostawimy bliskich ofiar tego wypadku bez pomocy. Zaoferujemy im opiekę psychologa, a jeśli będzie trzeba, również pomoc materialną. Teraz jednak nie jest czas, by snuć takie rozważania. Myślę, że przyjdzie na to jeszcze czas – powiedział Woch.  Do wypadku doszło na łuku drogi powiatowej między miejscowościami Cibórz i Skąpe. W pobliżu Ciborza osobowe audi A3 wpadło do stawu, przełamując wcześniej bariery energochłonne. Uszkodzone bariery i dach samochodu wystający z wody zauważył przejeżdżający tamtędy rano kierowca, który zawiadomił o tym służby. Straż Pożarna odebrała zgłoszenie o wypadku we wtorek o godz. 5.50. Na miejsce szybko dojechało kilka zastępów straży, karetki i policja.  Strażacy najpierw wydobyli z częściowo zatopionego auta cztery osoby, a potem jeszcze jedną przy pomocy płetwonurków, gdyż była zakleszczona pod wodą. Natychmiast podjęto reanimację. Mimo wysiłków lekarzy i ratowników nie udało się przywrócić ofiarom wypadku czynności życiowych.",,
„Wydatki społeczne nie są obciążeniem. Stały się elementem rozwoju gospodarczego”,"Polityka społeczna, stała się prorozwojowa. Udało nam się tak zrobić, żeby wydatki społeczne nie były obciążeniem, a stały się elementem rozwoju gospodarczego. A ludzie naprawdę tego potrzebowali – powiedziała w wywiadzie dla „Wprost” była premier, europosłanka PiS Beata Szydło.","Beata Szydło w wyborach do Parlamentu Europejskiego uzyskała ponad pół miliona głosów.  W rozmowie z tygodnikiem „Wprost” ocenia, że taki wynik to wyraz akceptacji dla jej pracy w rządzie – dla programu 500 plus i dla jej aktywności na arenie europejskiej. „W ostatnich latach nie było tam (w Parlamencie Europejskim) życzliwości dla polskiego rządu, który reprezentowałam. Szczególnie odczułam to podczas debaty w Strasburgu na temat praworządności w Polsce. Z drugiej strony po tym moim wystąpieniu, i po głosowaniu nad ponownym wyborem Donalda Tuska na szefa Rady Europejskiej, nastawienie do polskiego rządu zmieniło się. Mogę nawet stwierdzić, że zaczęto okazywać mi większy szacunek” – powiedziała Szydło.Była premier zaznaczyła, że prowadzona przez rząd polityka społeczna jest „prorozwojowa”, a wydatki społeczne nie są „obciążeniem”, lecz dają rozwój gospodarczy.„Ludzie naprawdę tego potrzebowali. Pamiętam emocje 2015 r. – Polacy oczekiwali, że przyjdą politycy, którzy będą ich szanować i zajmą się ich problemami. Mieli dość arogancji władzy, odtrącania słabszych” – wskazała.Jak stwierdza, jej partia dostrzegła, że „nie wszyscy są beneficjentami zmian”. „Wyciągnęliśmy rękę do tych ludzi i to zostało docenione. Również to, że dotrzymujemy słowa” – podkreśliła.",,
Niemcy: nowy album o zbrodni katyńskiej,Album poświęcony miejscom pamięci o ofiarach zbrodni katyńskiej wydała Fundacja Badań nad Dyktaturą Socjalistycznej Partii Jedności Niemiec (SED). – Stalinowskie zbrodnie były na Zachodzie często pomijane – powiedziała szefowa fundacji Anna Kaminsky.,"– Pamięć o ofiarach stalinowskich zbrodni to kwestia sprawiedliwości – podkreśliła Kaminsky. Publikacja zawiera informacje i zdjęcia o 178 pomnikach i miejscach pamięci w Polsce i 18 innych krajach w różnych częściach świata, a także tekstywprowadzające w tematykę zbrodni na polskich oficerach napisane przezpolskich i niemieckich historyków. Wydana w nakładzie 1000 egzemplarzy książka przeznaczona jest dla bibliotek i innych instytucji państwowych i publicznych. W tej serii wydawniczej ukazały się publikacje o miejscach pamięci związanych ze stalinowskim terrorem w ZSRR w latach 1937-1938, z „Wielkim Głodem” na Ukrainie oraz z ofiarami komunistycznych represji na Białorusi. Niemiecka historyk Claudia Weber zwróciła uwagę, że zbrodnie Stalina, w tymKatyń, zostały zepchnięte w latach 60. na dalszy plan i zostały zinstrumentalizowane przez środowiska antykomunistycznej skrajnej prawicy.Szczególnie zachodnioeuropejska lewica kwestionowała zbrodnie komunistyczne, uważając poruszanie tego tematu za relatywizowanie zbrodni nazistowskich. – Lewica odrzucała mówienie o Katyniu jako rewanżyzm – powiedziała Weber. Jej zdaniem dopiero upadek żelaznej kurtyny i powstawanie wspólnej europejskiej pamięci pozwoliło na bardziej wyważone i spokojne zajmowanie się tą problematyką. Weber opowiedziała się zdecydowanie przeciwko „hierarchizacji” ofiar nazizmu i komunizmu i dzieleniu ich na lepszych i gorszych.       Fundacja Bundesstiftung zur Aufarbeitung der SED-Diktatur została powołanaprzez Bundestag w 1998 roku. Naukowa placówka bada historię radzieckiejstrefy okupacyjnej w Niemczech po 1945 roku oraz historię NRD, realizujeprojekty naukowe i edukacyjne a także wspiera ofiary komunistycznego reżimu w Niemczech.",,
Kościół anglikański po 500 latach uznał wspólnoty zakonne,Po raz pierwszy od prawie 500 lat Kościół anglikański formalnie uznał wspólnoty zakonne na terenie Wielkiej Brytanii. Nowe prawo jest elementem reakcji na skandale nadużyć seksualnych wobec małoletnich.,"Od kiedy w latach 1536-41 król Henryk VIII zarządził likwidację klasztorów, liczba zakonników i zakonnic zmalała praktycznie do zera. Dopiero w czasach współczesnych nastąpił powrót do organizowania takich wspólnot. Niektóre z nich spotkały się z zarzutami o nadużycia seksualne wobec małoletnich w niedawno opublikowanym raporcie niezależnej komisji badającej takie przypadki (IICSA).  Raport komisji wskazał również na potrzebę sporządzenia wytycznych dotyczących ochrony małoletnich w kontekstach wspólnot zakonnych powiązanych z Kościołem anglikańskim. W związku z tym Synod Generalny Kościoła Anglii, jaki zebrał się w dniach 5-9 lipca w Yorku, jednogłośnie przyjął kanon wprowadzający większy nadzór nad żeńskimi i męskimi wspólnotami zakonnymi, określając m.in. procedury ochrony dzieci i bezbronnych dorosłych. Tym samym po raz pierwszy od XVI w. formalnie uznał te wspólnoty jako część Kościoła Anglii.",,
Węgry zaostrzają ordynację,"Dłuższa cisza wyborcza i mniej dni na kampanię. Deputowani rządzącego prawicowego Fideszu premiera
Viktora Orbana wprowadzili w poniedziałek kolejne poprawki, zaostrzające zasady ordynacji wyborczej na Węgrzech. Oburzona opozycja zapowiada protesty przed gmachem parlamentu.","Poprawki przewidują, że kampania wyborcza będzie prowadzona jedynie 50 dni przed wyborami; nie będzie mogła być prowadzona w prywatnych mediach (również elektronicznych), a także - w internecie. Cisza wyborcza, podczas której niebędzie można ujawniać sondaży opinii publicznej, zostanie wydłużona do ośmiudni przed wyborami.To kolejna zmiana ordynacji wyborczej dokonana przez Fidesz. 29 październikadeputowani Fideszu postanowili, że 8 milionów Węgrów uprawnionych dogłosowania będzie musiało dokonać obowiązkowej rejestracji najpóźniej 15 dniprzed wyborami, w rejestrze sporządzonym przez państwową administrację.Rejestracja obowiązuje również Węgrów mieszkających poza granicami kraju,którym rząd premiera Orbana przyznał węgierskie obywatelstwo.Rządzący Fidesz zainicjował zmiany w ordynacji wyborczej 23 grudnia ubiegłegoroku. Po wyborach w roku 2014 liczba parlamentarzystów zostanie ograniczona z389 do 199. 106 deputowanych będzie wybieranych w jednomandatowych okręgachwyborczych, a 93 z krajowych list partyjnych. Zmieniono lokalizację okręgówtradycyjne głosujących na lewicę, łącząc je z okręgami zwolenników prawicy.Fidesz liczy na stały elektorat, który z pewnością pójdzie do urn, natomiastobawia się niezdecydowanych. Tych ostatnich - według najnowszych sondaży -jest aż 52 procent. Z analiz wyborczych na Węgrzech wynika, że Węgrzy, którzydecydują się iść na wybory w ostatniej chwili, głosują przeciw rządowi.Poniedziałkowa poprawka do ordynacji wyborczej będzie musiała zostaćwprowadzona do konstytucji. Zdaniem obserwatorów, Fidesz chce w ten sposóbzabezpieczyć się przed ewentualną skargą opozycji do TrybunałuKonstytucyjnego. Ostateczne głosowanie zaplanowano na 19 listopada. Będzieczysto formalne, ponieważ rządząca prawica dysponuje poparciem większościkonstytucyjnej. Opozycja zapowiada w tym dniu masowe protesty w centrumBudapesztu.",,
"Trump chwali saudyjskiego księcia, milczy o Chaszodżdżim","Prezydent USA Donald Trump pochwalił w sobotę w Osace w kuluarach szczytu G20 saudyjskiego następcę tronu Muhammada ibn Salmana, którego określił jako „przyjaciela”. Na początku dwustronnego spotkania zignorował pytania dziennikarzy, czy poruszy z nim temat śmierci Dżamala Chaszodżdżiego.","dziennikarzy, czy poruszy z nim temat śmierci Dżamala Chaszodżdżiego.Podczas spotkania Trump ocenił, że „jego przyjaciel”, książę Muhammad ibn Salman, wykonuje „spektakularną pracę” na rzecz otwierania swojego kraju poprzez społeczne i gospodarcze reformy. Dodał, że Arabia Saudyjska jest „dobrym nabywcą amerykańskich produktów” i wyraził zadowolenie z kupowania przez ten kraj amerykańskiego uzbrojenia.– To zaszczyt być z następcą tronu Arabii Saudyjskiej, moim przyjacielem, który naprawdę zrobił w ostatnich pięciu latach dużo w sprawie otwierania Arabii Saudyjskiej (...) Myślę, że szczególnie to, co zrobił pan dla kobiet i widząc, co się dzieje, to jak rewolucja w bardzo pozytywnym znaczeniu – powiedział amerykański prezydent. – Staramy się robić to, co najlepsze dla naszego kraju, Arabii Saudyjskiej, a to jest długa droga – odpowiedział saudyjski książę. Jak relacjonuje agencja EFE, kilku przedstawicieli mediów pytało Trumpa, czy poruszy z księciem sprawę opozycyjnego wobec władz w Rijadzie dziennikarza Dżamala Chaszodżdżiego, zabitego w saudyjskim konsulacie w Stambule w 2018 roku. Przywódca USA zignorował jednak te pytania.Amerykańska Centralna Agencja Wywiadowcza (CIA) ustaliła, że saudyjski następca tronu zlecił zabójstwo dziennikarza – przypomina agencja Reutera. Sprawozdawczyni ONZ Agnes Callamard oceniała, że książę powinien być poddany dochodzeniu w tej sprawie, ponieważ istnieją wiarygodne dowody na jego odpowiedzialność. Saudyjscy urzędnicy zaprzeczają udziału w zabójstwie.Na tle obaw o prawa człowieka w Arabii Saudyjskiej senat USA zablokował niedawno decyzję Trumpa w sprawie sprzedaży temu państwu i kilku innym krajom arabskim uzbrojenia wartego miliardy dolarów. Zapowiadając w maju plan sprzedaży tej broni, prezydent ogłosił stan zagrożenia narodowego ze względu na napięcia w relacjach z Iranem, co miało mu pozwolić na dokonanie transakcji bez wymaganej zgody Kongresu.",,
"„Putin złodziej!”, „Hańba!”. Podczas protestów w Rosji zatrzymano ponad tysiąc osób","Podczas protestów przeciwko korupcji w poniedziałek w wielu miastach Rosji mogło zostać zatrzymanych ponad 1000 osób. Przed demonstracją w Moskwie zatrzymano jednego z liderów rosyjskiej opozycji Aleksieja Nawalnego, który nawoływał do manifestacji w całym kraju.","Jak podaje portal OWD-Info, monitorujący zatrzymania w Rosji, policjanci w Moskwie zatrzymali prawie 700 osób, a w Petersburgu ok. 300 osób. Z kolei rosyjskie ministerstwo spraw wewnętrznych poinformowało o ponad 500 zatrzymanych w Petersburgu i 150 w Moskwie. Dziesiątki osób zatrzymano również w innych miastach Rosji, m.in. w Kaliningradzie, Tule, Władywostoku, Soczi, Kazaniu, Norylsku, Lipiecku, Nowogrodzie Wielkim i Machaczkale.   Zatrzymani liderzy opozycji Podczas protestów w Moskwie i Petersburgu policjanci zatrzymali wielu znanych działaczy opozycyjnych, m.in. jednego z przywódców opozycyjnych Ilję Jaszyna, koordynatorkę organizacji Otwarta Rosja Marię Baronową, opozycjonistę Wiaczesława Malcewa i dyrektora założonej przez Nawalnego Fundacji Walki z Korupcją, Romana Rubanowa. Przed manifestacją w Moskwie zatrzymany został jej organizator, jeden z liderów opozycji w Rosji Aleksiej Nawalny, który został zatrzymany przez policję na klatce schodowej jego domu w Moskwie Prawie równocześnie zatrzymano pierwszą grupę demonstrantów przy wyjściu z jednej ze stacji metra w centrum Moskwy. Ostra interwencja policji „Putin złodziej!"", „Hańba!”, „Rosja będzie wolna!” - wykrzykiwali protestujący w Moskwie. Policjanci wyciągali protestujących z tłumu i używali wobec nich pałek - podaje portal Dożd. Media informują, że jeden z funkcjonariuszy rozbił pałką usta 12-letniemu chłopcu. W odpowiedzi na zatrzymania wśród tłumu protestujących rozległy się krzyki „Faszyści!”. Podczas akcji została poszkodowana moskiewska działaczka społeczna i polityk Julia Galiamina oraz jej mąż. – Zatrzymali mnie i męża. Jego pobili, a mnie mocno uderzyli w zęby – napisała na swoim profilu na Twitterze.  Według świadków, na których powołuje się agencja Reutera, przeciwko manifestantom użyto gazu pieprzowego. Policjanci mieli maski przeciwgazowe. Protestujący wyszli w poniedziałek na ulice ponad 200 miast. Najliczniej w Moskwie i Petersburgu. W stolicy protestowało ok. 5 tys. osób, w Petersburgu, według oficjalnych danych wzięło udział 3,5 tys. osób.",,
18 tys. dzieci wyjedzie w ramach „Wakacyjnej Akcji Caritas”,"Ponad 15 tys. dzieci polskich i 3 tys. dzieci polonijnych z terenów Ukrainy, Litwy, Białorusi i Mołdawii wyjedzie nad morze, na Mazury i w góry w ramach „Wakacyjnej Akcji Caritas”; akcja potrwa do 31 sierpnia – poinformowało na swojej stronie internetowej Caritas Polska.","Według autorów komunikatu blisko połowa dzieci w Polsce spędza wakacje w domu, ponieważ ich rodziców nie stać na żaden wyjazd. Dlatego – jak zaznaczyli – od ponad 20 lat Caritas Polska organizuje „Wakacyjną Akcję Caritas”, umożliwiającą tysiącom dzieci spędzenie letnich miesięcy w górach, na Mazurach lub nad morzem. – W tym roku skorzysta z niej ponad 15 tys. dzieci polskich i 3 tys. dzieci polonijnych, pochodzących z terenów Ukrainy, Litwy, Białorusi i Mołdawii – czytamy w komunikacie. Akcja jest przeznaczona dla dzieci z ubogich rodzin – na kolonie, półkolonie i wycieczki wyjeżdżają podopieczni świetlic parafialnych i socjoterapeutycznych oraz młodzież objęta programem „Skrzydła”. Autorzy komunikatu wyjaśnili, że podczas pobytu realizowane są wycieczki integracyjno-edukacyjne, warsztaty historyczne, artystyczne, taneczne, a także zawody sportowe. Dzieci uczą się współdziałania w grupie, a młodzież polonijna poszerza wiedzę o polskiej tradycji, języku, kulturze i gospodarce. Zgłoszenia dzieci odbywają się przez parafie lub diecezje.",,
Sondaż: Islam nie do pogodzenia z wartościami Francuzów,"Aż 78 proc. Francuzów uważa, że świeckość państwa jest we Francji zagrożona. Wynika to z sondażu przeprowadzonego na zlecenie tygodnika „Le Journal du Dimanche”. Dla porównania - w 2005 r. opinię taką wyrażało 58 proc. ankietowanych.","80 proc. respondentów jest zdania, że kwestię świeckości państwa stawia na nowo religia muzułmańska. Zdaniem blisko dwóch trzecich (61 proc.) Francuzów „islam jest nie do pogodzenia z wartościami francuskiego społeczeństwa”. Zdecydowana większość mieszkańców Francji opowiada się za zakazem modlitw na ulicach (82 proc.) i zakazem noszenia symboli religijnych (islamskich chust i żydowskich jarmułek, ale również chrześcijańskich krzyży) przez „użytkowników usług publicznych” (75 proc.), osoby towarzyszące uczniom na wycieczkach (73 proc.) i pracowników sektora prywatnego (72 proc.).  To surowsze wymagania niż te przewidziane w ustawie o rozdziale Kościoła od państwa z 1905 r., która narzuca neutralność religijną jedynie urzędnikom państwowym w czasie pracy.",,
Urząd Patentowy chce stworzyć bazę polskiej własności intelektualnej,Stworzenie Narodowego Banku Własności Intelektualnej - bazy danych o polskich wynalazkach oraz innych rozwiązaniach zorientowanych na komercjalizację - postulowali przedstawiciele Urzędu Patentowego podczas posiedzenia sejmowej komisji cyfryzacji.,"– Mamy odrębne portfolia technologii praw własności intelektualnej robione przez instytuty badawcze; urzędy marszałkowskie, firmy, tworzą swoje bazy danych – tłumaczył podczas posiedzenia sejmowej Komisji Cyfryzacji, Innowacyjności i Nowoczesnych Technologii Piotr Brylski, radca prezesa Urzędu Patentowego RP.– Nie ma jednego miejsca, gdzie zwłaszcza biznes może sięgnąć, żeby przejrzeć dostępne technologie w danej, potrzebnej mu specjalizacji operacyjnej – wyjaśniał Brylski.Aby wypełnić tę lukę Urząd Patentowy proponuje utworzenie Narodowego Banku Własności Intelektualnej (NBWI). Będzie to ogólnodostępna baza danych o powstających w Polsce wynalazkach i innych zorientowanych na komercjalizację rozwiązaniach autorstwa krajowych twórców.Brylski podkreślał, że aby takie przedsięwzięcie miało szansę powodzenia, musiałby zostać wprowadzony przynajmniej częściowo obowiązek wprowadzania przez twórców technologii informacji do bazy danych. Z wypowiedzi radcy wynikało, że takie rozwiązania funkcjonują w niektórych krajach.",,
„W Radzie Europy doszło do skandalu. Wajcha w sprawie Rosji została przestawiona”,"Doszło do skandalu w Radzie Europy. Do udziału w posiedzeniu dopuszczono kandydatów Rosji, a Leonida Słuckiego dopuszczono jako kandydata na wiceszefa Zgromadzenia Parlamentarnego Rady, chociaż ma zakaz wjazdu do krajów UE – przekazał przedstawiciel polskiej delegacji do Zgromadzenia Parlamentarnego RE Arkadiusz Mularczyk.","Rosja ponownie otrzymała pełne prawo głosu w Zgromadzeniu Parlamentarnym Rady Europy. Tak zdecydowało to gremium w głosowaniu, które w nocy z poniedziałku na wtorek odbyło się w Strasburgu. Głosowanie było efektem przyjęcia przez Komitet Ministrów Rady Europy 17 maja w Helsinkach deklaracji, w której stwierdzono, że wszystkie państwa członkowskie mają prawo do uczestnictwa na równych prawach w pracach Komitetu Ministrów i Zgromadzenia Parlamentarnego, dwóch organów statutowych RE. Za przyjęciem deklaracji głosowało 118 parlamentarzystów z krajów członkowskich, 62 było przeciw, 10 wstrzymało się od głosu. Przeciwna deklaracji była Ukraina, według której jest to nieuzasadnione ustępstwo wobec Rosji. Mularczyk, który jest przedstawicielem polskiej delegacji parlamentarnej do Zgromadzenia Parlamentarnego Rady Europy, ocenił, że doszło do skandalu. „Nocne głosowania w sprawie reguł powrotu Rosji do Rady Europy wskazują, że wajcha w sprawie Rosji w Europie została przestawiona” – napisał Mularczyk. Dodał, że dopuszczono kandydatów Rosji do udziału w posiedzeniu oraz kandydaturę Leonida Słuckiego na wiceszefa Zgromadzenia Parlamentarnego RE, chociaż ma zakaz wjazdu do krajów UE. „Ostatnie moje głosowanie w sprawie ponownego przyjęcia Rosji do Rady Europy jest rezultatem technicznej pomyłki. Blisko dwieście poprawek głosowałem razem z polską delegacją i posłami Ukrainy. Dzisiaj na sesji popołudniowej wygłoszę oświadczenie prostujące pomyłkę” – poinformował na Twitterze Mieszkowski. W odpowiedzi na decyzję o przywróceniu Rosji pełnego prawa głosu w Zgromadzeniu ukraińska delegacja do Zgromadzenia Parlamentarnego zawiesiła udział w pracach tej instytucji – ogłosił we wtorek jej przewodniczący, deputowany Wołodymyr Ariew. Decyzja o zawieszeniu prawa głosu delegacji rosyjskiej w Zgromadzeniu Parlamentarnym zapadła 10 kwietnia 2014 roku i była odpowiedzią na aneksję Krymu przez Rosję. Rosjanie zostali wtedy także pozbawieni prawa zajmowania funkcji kierowniczych w Zgromadzeniu i nie mogli brać udziału w misjach monitoringowych RE. W odwecie Rosja przestała w 2016 roku uczestniczyć w posiedzeniach Zgromadzenia Parlamentarnego RE, a w 2017 roku przestała płacić składki członkowskie. Zagroziła również całkowitym wycofaniem się z Rady. Zgodnie z wynikiem głosowania Rosja będzie mogła wystawić swoją delegację, która w środę weźmie udział w wyborze sekretarza generalnego RE i sędziów Europejskiego Trybunału Praw Człowieka. Rada Europy została powołana 5 maja 1949 r. w Londynie przez 10 państw: Belgię, Danię, Francję, Holandię, Irlandię, Luksemburg, Norwegię, Szwecję, Wielką Brytanię i Włochy. Koncentruje się na kwestiach obrony i szerzenia praw człowieka oraz zasad demokracji parlamentarnej i rządów prawa. Do organizacji należy 47 państw, a Rosja jest jej członkiem od 1996 roku. Siedzibą Rady Europy jest Strasburg.",,
Weta prezydenta nie zmieniły decyzji KE. W środę debata na temat sytuacji w Polsce,"Komisja Europejska nie zmieniła planów i potwierdziła, że w środę omówi sytuację w Polsce i reformy sądownictwa mimo weta prezydenta – poinformował  rzecznik Komisji Margaritis Schnas. Nie chciał skomentować decyzji Andrzeja Dudy o zawetowaniu ustaw o Sądzie Najwyższym i Krajowej Radzie Sądownictwa.","O tym, że w najbliższą środę komisarze będą rozmawiać na temat Polski, mówił w ubiegłym tygodniu wiceszef Komisji Frans Timmermans. Zagroził rozpoczęciem postępowania o naruszenie unijnego prawa, jeśli ustawy w kształcie zaproponowanym przez posłów wejdą w życie. Teraz rzecznik Margaritis Schinas powiedział jedynie, że wszystkie wydarzenia w Polsce zostaną omówione całościowo podczas posiedzenia komisarzy.  – W środę będziemy mogli powiedzieć coś więcej – dodał.",,
Każdy może pomóc w odbudowie „Tęczy” z pl. Zbawiciela,"Rusza odbudowa „Tęczy” na pl. Zbawiciela w Warszawie – ma ona stanąć tam ponownie 1 maja, w 10. rocznicę wstąpienia Polski do UE.
Wcześniej, od 10 do 13 kwietnia, w stołecznej Zachęcie odbędą się otwarte warsztaty,
podczas których przygotowanych zostanie 22 tys. sztucznych kwiatów.","Warsztaty są otwarte dla wszystkich. Weźmie w nich udział autorka instalacji Julita Wójcik. Organizatorem spotkańjest Spółdzielnia Rękodzieła Artystycznego „Tęcza”.Kwiaty przygotowane podczas warsztatów będą mocowane na stalowej instalacjipo 23 kwietnia. Właściciel instalacji Instytut Adama Mickiewicza ma podpisanąumowę z miastem na eksponowanie „Tęczy” na pl. Zbawiciela do końca 2015 r.Burzliwa historia instalacjiBarwna instalacja ze sztucznych kwiatów w kolorach tęczy została spalona 11listopada ub.r. przez środowiska narodowe idące w Marszu Niepodległości. Tonie pierwsze podpalenie w historii „Tęczy” na pl. Zbawiciela w Warszawie – popoprzednim spaleniu tęcza została naprawiona i powróciła na plac zaledwiekilka dni przed Świętem Niepodległości.„Tęcza” stanęła na placu Zbawiciela w czerwcu 2012 r. Wcześniej, podczaspolskiej prezydencji, zdobiła plac przed Parlamentem Europejskim. Przezniektóre osoby kojarzona jest ze środowiskiem LGBT (lesbijek, gejów, osóbbiseksualnych i transseksualnych), którego symbolem jest tęczowa flaga.Wartość zniszczonej „Tęczy” na pl. Zbawiciela Zarząd Oczyszczania Miastaoszacował na 70 tys. zł.",,
„Nie sposób mówić o Światowych Dniach Młodzieży bez Jana Pawła II”,"– Niektórzy mówią, że Światowe Dni Młodzieży to jedna z najpiękniejszych idei Jana Pawła II. On sam lubił powtarzać, że to jest dzieło młodych ludzi. Papież uważał, że to odpowiedź na zapotrzebowanie młodych ludzi na bycie razem – powiedział w „Gościu Wiadomości” abp Mirosław Adamczyk, nuncjusz apostolski w Panamie.","Arcybiskup mówił m.in. o tym jak wielkie znaczenie wciąż ma pamięć o Janie Pawle II oraz o jego zasługach dla Światowych Dni Młodzieży. – Pamięć o Janie Pawle II jest wciąż żywa. Kiedy ludzie spotykają mnie i dowiadują się, że jestem Polakiem, to pierwsze co mówią to „Jan Paweł II” – powiedział. – Ojciec Święty odwiedził Panamę w 1983 r. Stąd też trzeba powiedzieć, że przed tą wizytą papieża Franciszka jest ogromny entuzjazm i oczekiwanie. Dlatego, że od pierwszej i jedynej wizyty papieskiej w Panamie minęło już 36 lat, wielu ludzi jej nie pamięta, stąd wielu ludzi oczekuje papieża z wielką niecierpliwością – dodał. Duchowny odniósł się również do hasła tegorocznych Światowych Dni Młodzieży: „Oto ja, służebnica Pańska, niech mi się stanie według słowa Twego”. – Maryja uwierzyła i zaufała Bogu. Papież chce powiedzieć młodym, aby nie bali się uwierzyć i zaufać Bogu, bo tak jak Maryja mogą zrobić wielkie rzeczy w swoim życiu – stwierdził abp Adamczyk.",,
"Prezes PiS: Rozwiązanie problemów służby zdrowia to kwestia dwóch, może trzech kadencji","Pamiętamy, jak PO w 2007 roku obiecywała, że polskich obywateli będą leczyć dobrze zarabiający polscy lekarze; jak było, wszyscy wiemy – powiedział prezes PiS Jarosław Kaczyński. Na konwencji programowej ugrupowania w Opolu zaprezentowano program „Piątka dla zdrowia”. Jak mówił Kaczyński, rozwiązanie problemów służby zdrowia to jeszcze kwestia dwóch, bądź trzech kadencji, a Ci, którzy mówią, że zrobią coś w ciągu jednego roku czy kadencji – kłamią.","Prezes partii rządzącej zapewnił, że służba zdrowia musi być powszechnie dostępna i publiczna. Przede wszystkim musimy zapewniać każdemu rodakowi opiekę medyczną za darmo – podkreślił i dodał, że uporządkowanie państwa i polityka społeczna były głównymi zadaniami na pierwszą kadencję, na drugą jest m.in. sprawna i użyteczna służba zdrowia na światowym poziomie.Wśród propozycji przedstawionych chwilę wcześniej na konwencji w Opolu przez ministra zdrowia Łukasza Szumowskiego znalazły się: dwukrotny wzrost nakładów w porównaniu do czasu rządów PO-PSL; wprowadzenie Funduszu Modernizacji Szpitali czy pakiety badań kontrolnych dla każdego Polaka. „Piątka dla zdrowia” obejmie także koordynowaną opiekę nad seniorami i osobami niesamodzielnymi w każdym powiecie oraz miliard złotych na najnowocześniejsze centrum onkologii w Europie.Prezes PiS mówił, że „państwo dobrobytu”, do którego dąży PiS, to nie tylko „pełne kieszenie”. Państwo dobrobytu – mówił –  to państwo, które „zapewnia obywatelom odpowiedni poziom opieki i wsparcia”.W takim państwie, mówił prezes PiS, „służba zdrowia musi być powszechnie dostępna i publiczna”. Prywatna służba zdrowia – dodał – powinna mieć jedynie charakter uzupełniający.– Przede wszystkim musimy zapewnić każdemu rodakowi opiekę medyczną za darmo – podkreślił Kaczyński. Nie pozwolimy, aby służba zdrowia była sferą eksploatacji, w której nie chodzi o pacjenta, tylko o pieniądze – mówił dalej. – W żadnym razie nie pozwolimy, aby sfera służby zdrowia była sferą eksploatacji, w której nie chodzi o pacjenta, tylko chodzi o pieniądze – podkreślił Kaczyński.Według prezesa PiS, „musi być ostatecznie odrzucona ta alternatywna propozycja, która czasem wprost, czasem nie wprost, była realizowana w polityce – propozycja służby zdrowia jako kolejnego źródła budowy fortun, kapitału”. Dodał, że oczywistym jest, iż lekarze, pielęgniarki i inni pracownicy służby zdrowia muszą dobrze zarabiać.W jego ocenie rozwiązanie problemów służby zdrowia to jeszcze kwestia dwóch, bądź trzech kadencji. – Ci którzy mówią, że zrobią coś w ciągu jednego roku czy kadencji, mówią nieprawdę – powiedział.Przypomniał także obietnice Platformy Obywatelskiej z 2007 roku, kiedy partia Donalda Tuska w spotach wideo obiecywała, „jak to polscy obywatele będą leczeni przez dobrze zarabiających polskich lekarzy”. – Jak było, wszyscy wiemy – stwierdził prezes PiS. Będziemy dążyli i jesteśmy gotowi do szerokiego porozumienia w sprawie poprawy stanu służby zdrowia; od drugiej strony zależy jednak to, czy będzie ono zawarte – podkreślił dalej prezes PiS. – Jest tutaj pewien element optymistyczny. Tutaj wspominano (...) o profesorach, którzy dyskutowali i mówili o obecnym stanie, czyli o poprawie obecnego stanu służby zdrowia. To jest jedna z tych sfer, gdzie trzeba się możliwie jak najszerzej porozumieć. I my będziemy do tego porozumienia dążyli. I tylko i wyłącznie od woli drugiej strony zależy to, czy to porozumienie będzie zawarte. My jesteśmy gotowi – zadeklarował Kaczyński.Na początku wystąpienia nawiązał też żartem do słów ministra zdrowia Łukasza Szumowskiego, który mówił, że najstarszy pacjent, który zrealizował elektroniczną receptę miał 107 lat. – Tu padła liczba 107 lat – nie wiem czy się uda, ale trzeba dążyć – powiedział prezes PiS.",,
Szybka reakcja USA. Elementy systemu THAAD już w Korei Południowej,Zaledwie dzień po kolejnych próbach rakietowych Korei Północnej Stany Zjednoczone rozpoczęły we wtorek przerzucanie do Korei Południowej pierwszych elementów systemu antyrakietowego THAAD - poinformowały amerykańskie i południowokoreańskie źródła wojskowe.,"System THAAD (Terminal High-Altitude Area Defense) jest przeznaczony do niszczenia głowic pocisków balistycznych w ostatniej fazie lotu. Według Seulu i Waszyngtonu jest konieczny do obrony przed pociskami balistycznymi Korei Północnej.Prowokacja PjongjanguDowódca wojsk amerykańskich na Pacyfiku (PACOM), admirał Harry Harris oświadczył we wtorek, że rozmieszczanie systemu antyrakietowego to efekt prowokacji ze strony Pjongjangu.Przeciwko wdrażaniu systemu THAAD w Korei Południowej protestują Chiny, które widzą w nim zagrożenie dla swego bezpieczeństwa i równowagi w regionie. Niechętna THAAD jest także Rosja. USA zapewniają jednak, że THAAD ma wyłącznie charakter obronny. – Nie jest zagrożeniem dla innych krajów w regionie - podkreślił admirał Harris.Wybudowany przez firmę Lockheed Martin THAAD kosztuje ok. 800 mln dolarów i najpewniej zwiększy koszty amerykańskiej obecności wojskowej w Korei Płd. W tym kraju wciąż stacjonuje 28,5 tys. żołnierzy USA. Jest to spuścizna po wojnie koreańskiej z lat 1950-1953.Korea Północna w poniedziałek nad ranem wystrzeliła cztery pociski balistyczne, które po przebyciu około 1000 km spadły do morza w wyłącznej strefie ekonomicznej Japonii (ok. 300 km od wybrzeża prefektury Akita).",,
„Szorstko” w SLD. „Ludzie wkurzeni” na Kalisza. Szukają nowego szyldu i nowego szefa klubu?,"„Kalisz ostatnio stał się mało poważnym celebrytą”, „ludzie byli wkurzeni” – tak sobotnią Radę Krajową SLD komentują   nieoficjalnie pragnący zachować anonimowość politycy tej partii. Szef Sojuszu Leszek Miller zaproponował na spotkaniu, aby kandydatem lewicy na prezydenta został Ryszard Kalisz. Podobno podczas burzliwej debaty padły propozycje zmiany szyldu partii. Sam Miller potwierdził jedynie, że pojawiły się opinie, iż nie powinien on łączyć funkcji przewodniczącego partii i szefa klubu parlamentarnego.","Oficjalnie wiadomo, że Rada odrzuciła kandydaturę Kalisza i odłożyła decyzję w tej sprawie. Jednak uczestnicy posiedzenia Rady Krajowej relacjonowali nieoficjalnie, że propozycja wystawienia tego polityka w wyborach prezydenckich wywołała dość duży sprzeciw działaczy Sojuszu. – Ludzie byli wkurzeni. Kalisz niedawno po raz kolejny przekroczył „cienką czerwoną linię”, jeśli chodzi o krytykę SLD. Poza tym,moim zdaniem, to nie jest dobry kandydat. Ryszard w ostatnim czasie stał się mało poważnym celebrytą, w związku z tym nie może być poważnym kandydatem na prezydenta – ocenił w rozmowie z PAP jeden ze znanych polityków Sojuszu. „Startując w wyborach do PE odebrał głosy Olejniczakowi”Działacze SLD wytykają też Kaliszowi ubiegłoroczną współpracę z Europą Plus – konkurencyjnym wobec Sojuszu, wspólnym projektem Aleksandra Kwaśniewskiego iJanusza Palikota. W majowych wyborach do PE Kalisz bez powodzenia startował z jedynki listy Europy Plus Twojego Ruchu w Warszawie. –  Nie wiem po co kandydował, chyba nam na złość, przez co odebrał głosy Wojtkowi Olejniczakowi, który też nie dostał się do PE – wskazał jeden z rozmówcówagencji. Koalicja Europa Plus Twój Ruch nie przekroczyła w eurowyborach 5-procentowego progu wyborczego. „Można wystawić Matyjaszczyka albo Nowacką”Inni działacze partii wskazują jednak na inne możliwe kandydatury. – Czy ktośpytał o chęć startu choćby Krzyśka Matyjaszczyka, albo Basię Nowacką – pytał jeden z członków Rady Krajowej. Matyjaszczyk toprezydent Częstochowy, który przed tygodniem został wybrany na kolejnąkadencję. Barbara Nowacka to znana działaczka lewicowa, córka zmarłej wkatastrofie smoleńskiej Izabeli Jarugi-Nowackiej.  Szef SLD pytany był też, czy to prawda, że podczas posiedzenia Rady Krajowejpolityk SLD, Matyjaszczyk sugerował, iż Miller nie powinien łączyć funkcjiprzewodniczącego partii i szefa klubu parlamentarnego SLD. Millerpotwierdził. Według niego, prezydent Częstochowy zauważył, że należyzwiększyć liczbę liderów SLD i zaproponował, by rozłączyć stanowiska szefaklubu od szefa partii. – Ale ta propozycja spotkała się z protestem kolejnychmówców, także i posłów SLD, którzy uznali ten krok za nieracjonalny – zaznaczył Miller. SzefSojuszu zastrzegł, że sam nie zabierał w tej sprawie głosu. Miller mówił na konferencji prasowej, że sobotnia dyskusja dotyczyła takżem.in. „korekty programu”. – Zwycięża pogląd, że SLD powinien z większymnaciskiem niż do tej pory akcentować wszystkie kwestie modernizacji,innowacji, nowoczesności i w tym się specjalizować, bo to jest też sposóbzainteresowania partią przez ludzi młodych – powiedział lider Sojuszu. Nieoficjalnie uczestnicy posiedzenia relacjonowali, że rozmowa naRadzie dotycząca przyszłości partii była „szorstka, ale szczera”, jednak niebyło głosów wprost wzywających do zmiany przewodniczącego. – Pojawiały siętakie wypowiedzi, w których zastanawiano się czy szyld SLD jeszcze gra.Oczywiście szyld SLD daje obecnie 9 proc. poparcia, ale z drugiej stronywypromować nowy szyld, który gwarantowałby większe poparcie też nie jestłatwo – zaznaczył anonimowy polityk Sojuszu. Inny z uczestników dyskusji wskazywał w rozmowie z PAP na potrzebę m.in. odmłodzenia kierownictwa partii.",,
Marek Jurek w kolejce do prezydentury,"Marek Jurek zapowiedział, że będzie kandydował w wyborach prezydenckich. W Warszawie odbywa się konwencja Prawicy Rzeczpospolitej.","Były marszałek Sejmu oświadczył, że nasze państwo i nasze życie publiczne potrzebują zmian. Marek Jurek uważa, że w Polsce rozgrywa się brutalna walka o władzę, w której nikt nie bierze pod uwagę interesu publicznego. Kandydat na prezydenta powiedział, że jest przeciwny wejściu Polski do strefy euro. Jurek podkreślił, że dla przyszłości Polski ważne jest  zachowaniu waluty narodowej,     Marek Jurek uważa, że ma szanse w wyborach prezydenckich. Zaznaczył, że nie widać na razie wyraźnego faworyta i że jego szanse są na podobnym poziomie jak na przykład Jerzego Szmajdzińskiego.      Marek Jurek od 2002 do 2007 roku był posłem Prawa i Sprawiedliwości, w latach 2005-2007 był marszałkiem Sejmu. W 2007 roku założył ugrupowanie o nazwie Prawica Rzeczpospolitej.      Do tej pory chęć startu w wyborach prezydenckich ogłosili Jerzy Szmajdziński, Tomasz Nałęcz, Andrzej Olechowski i Kornel Morawiecki.",,
Wywiad USA ostrzega przed ingerencją Rosji w wyborach do Kongresu,"Dyrektor wywiadu krajowego USA Dan Coats oraz szefowie agencji wywiadowczych ostrzegli podczas czwartkowego briefingu w Białym Domu, że Rosjanie będą usiłowali wpłynąć na wyniki wyborów do Kongresu oraz wyborów prezydenckich w 2020 roku.","– Nadal obserwujemy uporczywą kampanię (dezinformacyjną) prowadzoną przez Rosję, mającą osłabić i podzielić Stany Zjednoczone – powiedział Coats. Minister bezpieczeństwa krajowego Kirstjen Nielsen ostrzegła: „Nasza demokracja znalazła się na celowniku”. Coats i Nielsen wraz z szefem FBI Christopherem Wrayem i dyrektorem Narodowej Agencji Bezpieczeństwa (NSA) Paulem Nakasone pojawili się w czwartek w Białym Domu, aby podczas konferencji prasowej zapewnić opinię publiczną, że wywiad robi wszystko, co w jego mocy, aby zneutralizować próby wpłynięcia na amerykańskie wybory – pisze Associated Press. Biały Dom oznajmił w czwartek, że prezydent Donald Trump zarządził „szeroką, obejmującą cały rząd kampanię”, aby uchronić wybory do Kongresu przed próbami ingerencji ze strony Rosjan. AP zwraca uwagę, że jest to reakcja administracji Trumpa na krytykę ze strony zarówno Demokratów, jak i partii prezydenta, dotyczącą braku reakcji rządu na doniesienia o kolejnych podchodach Rosji mających na celu wpłynięcie na wynik wyborów oraz sianie zamętu.",,
Najpopularniejsi liderzy to Tusk i Napieralski,"Gdyby Polacy mieli wybierać swego kandydata w
wyborach parlamentarnych jedynie spośród liderów partyjnych, najwięcej głosów
– po 23 proc. – dostaliby premier i szef PO Donald Tusk oraz przewodniczący
SLD Grzegorz Napieralski – wynika z sondażu CBOS.","CBOS przedstawił badanym listę nazwisk dziewięciu polityków pełniącychfunkcje szefów partii, prosząc, by – niezależnie od deklarowanych preferencjipartyjnych – ich wybór ograniczył się do konkretnej osoby i aby wskazalitego, którego poparliby w wyborach parlamentarnych.Prezes PiS na trzecim miejscu   Najwięcej głosów dostaliby w takim przypadku: premier Donald Tusk orazprzewodniczący SLD Grzegorz Napieralski (po 23 proc.). Trzecie miejscezająłby prezes PiS Jarosław Kaczyński, którego poparłoby 15 proc.ankietowanych. Szefa PSL Waldemara Pawlaka i szefową PJN Joannę Kluzik-Rostkowską wskazałonatomiast po 5 proc. badanych. W przypadku szefowej PJN to wynik lepszy niżten, który zyskuje jej partia w sondażach CBOS. Jeszcze mniej głosów dostaliby założyciel Ruchu Poparcia Janusz Palikot orazlider Przymierza Prawicy Rzeczypospolitej Marek Jurek (po 3 proc. wskazań). Dwóch pozostałych uwzględnionych w badaniu szefów partii – Andrzeja Leppera(Samoobrona) oraz Janusza Korwin-Mikkego poparłoby po 2 proc. respondentów.14 proc. ankietowanych zadeklarowało, że nie zagłosowałoby w wyborach nażadnego z dziewięciu wymienionych polityków. Z badania wynika ponadto, że zdecydowana większość wyborców PO, PiS i SLDdeklaruje gotowość poparcia szefa partii, z którą sympatyzuje. Więź emocjonalna z J. KaczyńskimRelatywnie najsilniej z osobą lidera identyfikują się sympatycy PiS (79 proc.z nich zagłosowałoby na J. Kaczyńskiego) i SLD – (77 proc. poparłobyNapieralskiego), stosunkowo słabiej – zwolennicy PO (72 proc. głosów naTuska).W przypadku mniejszych ugrupowań zależność ta nie jest już tak silna.Poparcie dla liderki PJN Joanny Kluzik-Rostkowskiej deklaruje 59 proc.sympatyków jej partii. Szefa PSL Waldemara Pawlaka gotowych byłoby poprzeć 42proc. zdeklarowanych zwolenników ludowców. Badanie przeprowadzono w dniach 3-9 marca 2011 roku na liczącej 950 osóbreprezentatywnej próbie losowej dorosłych mieszkańców Polski.",,
„Musimy się liczyć z ograniczeniami dotyczącymi bezpieczeństwa”,"– Jesteśmy zaniepokojeni kompletną aberracją ze strony ludzi, którzy chcą spędzać Wigilię na sali plenarnej Sejmu – mówił w programie „Minęła dwudziesta” Wojciech Reszczyński z SDP. W rozmowie dotyczącej zarówno protestu opozycji, jak i wolności dziennikarzy Tomasz Sakiewicz z „Gazety Polskiej” stwierdził, że jedyne ograniczenia dziennikarzy w Sejmie mogą być związane z bezpieczeństwem.","Reszczyński powiedział, że to, co chcą zrobić politycy opozycji, kojarzy się bardzo niedobrze. –  Na święta zgotowano nam manifestacje i protesty. To nie ma nic wspólnego z polską tradycją – mówił. Jego zdaniem Boże Narodzenie to czas, który Polacy spędzają wśród bliskich i w domu. Według prezesa SDP Krzysztofa Skowrońskiego, teraz bardzo ważna jest bitwa dotycząca definicji słów. – Słów „wolność”, „wolne media”. My przez ostatnie osiem lat, tzn. ja, Tomasz Sakiewicz, Michał Karnowski, Wojciech Reszczyński czy ksiądz Tadeusz Rydzyk mówiliśmy o tym, bo nie było wolności słowa. Cała grupa dziennikarzy została wyeliminowana z mediów. Tymi samymi pojęciami operuje PO i partie opozycyjne, chcąc zawłaszczać te dobre pojęcia. To jest więc bardzo istotna bitwa, do kogo należy ta definicja, te „wolne media” – powiedział. „Jestem przekonany, że to tylko preteksty”Reszczyński zwrócił uwagę, że nie widział ani jednego polityka PO, który brałby udział marszu w obronie wolności TV Trwam. – Jestem przekonany, że to tylko preteksty. Jeżeli są tacy, którzy uważają, że te przepisy nie gwarantują wolności słowa, demokracji, utrudniają pracę dziennikarzy, to wprowadźmy przepisy, jakie obowiązują w Niemczech – powiedział.Tomasz Sakiewicz stwierdził, że ci, którzy popierają strajkujących w Sejmie, dobrze pokazali, na czym polega wolność słowa w piątek i w sobotę, gdy zaczęli bić dziennikarzy i ich potrącać. Zwrócił uwagę, że w marszu Klubów Gazety Polskiej w obronie demokracji, które odbyły się w niedzielę, nikt nie potrącił ani źle nie traktował dziennikarzy Polsatu czy TVN. – Polski parlament powinie zostać szeroko dostępny dla dziennikarzy. Tak nie ma w innych krajach UE, ale to jest nasza specyfika i wartość – mówił. Dodał, że jedyne ograniczenia, jakie są do zaakceptowania, to te związane z kwestią bezpieczeństwa. – Musimy się liczyć z ograniczeniami dotyczącymi bezpieczeństwa i nic więcej – powiedział. Reszczyński dodał, że chodzi głównie o to aby nie robić z Sejmu cyrku i nie koczować na korytarzach.",,
"Rekordowy przemyt bursztynu. Wart miliony. „Rzadkie, całkiem spore i piękne okazy”",Przemyt ponad 400 kg bursztynu do Polski udaremnili funkcjonariusze Krajowej Administracji Skarbowej na przejściu granicznym z Ukrainą w Dorohusku. Wartość rynkowa bursztynu może sięgać nawet 8 mln zł.,"„To największy od kilku lat udaremniony przemyt jantaru na granicy Polski” – poinformowała w komunikacie prasowym Izba Administracji Skarbowej w Lublinie.Funkcjonariusze Oddziału Celnego Drogowego w Dorohusku skierowali do przeskanowania urządzeniem RTG przekraczający granicę samochód ciężarowy. „Interpretacja uzyskanego obrazu skłoniła mundurowych do przeprowadzenia szczegółowej rewizji pojazdu. I, jak się okazało, słusznie” – napisano w komunikacie.Funkcjonariusze w trakcie szczegółowej kontroli pomiędzy workami z legalnie wwożonym towarem w naczepie znaleźli worki z bursztynem. „Ujawnili w nich 400,45 kg bursztynu, który próbowano przemycić do Polski bez opłacenia należnych podatków. Były to bryły różnej wielkości, nieobrobione i wstępnie obrobione. Wśród nich również – rzadko spotykane – całkiem spore i piękne okazy” – głosi komunikat Izby.Kierujący pojazdem – obywatel Ukrainy – nie przyznał się do próby przemytu bursztynu. Mężczyzna twierdził, że nic nie wiedział o nielegalnym ładunku.Postępowanie w tej sprawie prowadzi komórka dochodzeniowo-śledcza Lubelskiego Urzędu Celno-Skarbowego pod nadzorem Prokuratury Rejonowej w Chełmie.",,
Kukiz o emigrację oskarża system: możemy to nazwać eksterminacją polskości,"Paweł Kukiz ocenił w piątek, że migracji młodych osób z Polski winny jest system. – Polacy nie chcą żyć w państwie, gdzie obowiązuje schizofreniczne prawo wymierzone w obywatela i preferujące interesy partyjne, urzędnicze – podkreślił lider komitetu Kukiz'15.","Kukiz podczas konferencji na warszawskim lotnisku wyraził przekonanie, że Polacy nie chcą żyć w państwie, gdzie „obowiązuje schizofreniczne prawo wymierzone w obywatela i preferujące interesy partyjne, urzędnicze”.Przypomniał, że po powstaniu listopadowym „wyjechało z Polski około 50 tys. ludzi”. – Nazwaliśmy to w historii Wielką Emigracją. Jak nazwać fakt wyjazdu trzech milionów obywateli do tej pory za granicę i trzy następne miliony siedzących na walizkach? Jedna piąta populacji z Polski jest wypędzana. Czy nie można tego nazwać eksterminacją polskości? – pytał Kukiz.W jego ocenie emigracji Polaków winny jest system. – Nie zapominajmy, że również w czasach rządów Prawa i Sprawiedliwości niemało ludzi z Polski wyjechało – podkreślił. Koncert na dowódKukiz zapowiedział, że będzie chciał zorganizować specjalny koncert dla Polaków w Wielkiej Brytanii. – Jedynym biletem byłby polski dowód tożsamości – dowód osobisty lub paszport – zapowiedział. Prezes stowarzyszenia Marsz Niepodległości Witold Tumanowicz mówił, że młodzi ludzie biorący co roku udział w marszu mają marzenie, by „żyć i pracować w Polsce”. – Niestety jest to im odbierane przez ten złodziejski rząd PO, Ewę Kopacz i jej spółkę, sitwę – powiedział. Wyjeżdżanie młodych z kraju nazwał „ogromny wyrzut sumienia rządu PO, który trzeba absolutnie pogonić, zakopać i przede wszystkim porzucić na śmietnik historii”.",,
Spotkanie Szydło-Poroszenko. Polska wspiera modernizację Ukrainy,"Wsparcie dla władz w Kijowie, w procesie modernizacji tego kraju, wyraziła w piątek Beata Szydło – poinformowała kancelaria premiera. Szefowa rządu spotkała się z przebywającym w Warszawie prezydentem Ukrainy Petrem Poroszenką.","Wizyta Poroszenki w Warszawie odbywa się w 25. rocznicę uznania przez Polskę niepodległości Ukrainy. Poroszenko rozmawiał również z prezydentem Andrzejem Dudą. Podczas spotkania z premier Szydło poruszone zostały kwestie gospodarcze, dialog historyczny, stosunki Ukraina-UE oraz sytuacja na wschodzie Ukrainy.  „Szefowa rządu wyraziła wsparcie dla wprowadzanych na Ukrainie reform” – poinformowała kancelaria premiera na stronie internetowej. „W tracie rozmowy premier Beata Szydło wyraziła wsparcie dla władz w Kijowie w procesie modernizacji Ukrainy w obszarach politycznym, ekonomicznym, obronnym, rozwojowym, społecznym i humanitarnym” – podkreślono.  Jak czytamy w komunikacie, Polska kontynuuje pomoc przy wdrażaniu reformy decentralizacyjnej i antykorupcyjnej, w tym na poziomie regionalnym.",,
Dziecięca sesja sejmowa,"Jak co roku – w Dniu Dziecka – zebrał się Sejm Dzieci i Młodzieży; w parlamencie zasiedli uczniowie ze szkół z całej Polski. Chcieli zwrócić uwagę polityków na 
największe problemy młodego pokolenia. To już XVI dziecięca sesja obrad; w tym roku tematem był samorząd uczniowski.","Na otwarcie sesji przyszedł marszałek Sejmu Bronisław Komorowski. Mówił m.in. o potrzebie rozwoju samorządności.  Po przemówieniu Bronisława Komorowskiego uroczystego otwarcia obrad dokonała marszałek Sejmu Dzieci i Młodzieży, Paula Langnerowicz z I Liceum Ogólnokształcącego we Włocławku.  Uczniowie ubiegający się o mandat posła mieli za zadanie zorganizować wswoich szkołach debatę dotyczącą roli samorządu uczniowskiego. Do konkursuzgłosiło się 700 szkół. Uczniowie z zespołów, które przeprowadziłynajciekawsze dyskusje o samorządzie uczniowskim, zostali zaproszeni dowzięcia udziału w obradach Sejmu Dzieci i Młodzieży.Pierwsza sesja Sejmu Dzieci i Młodzieży odbyła się w 1994 roku z inicjatywywicedyrektora ówczesnego Biura Informacyjnego Kancelarii Sejmu Urszuli Pańko i prezesa Polskiej Akcji Humanitarnej Janiny Ochojskiej. Polska, jakopierwszy kraj w Europie, zorganizowała tego typu przedsięwzięcie. Obecniemłodzieżowe parlamenty działają także we Francji, Portugalii, WielkiejBrytanii, Finlandii oraz w Czechach.Tematami poprzednich sesji Sejmu Dzieci i Młodzieży były m.in. ekologia,globalizacja, demokracja, szkoła, Europa, samorządność, praca dziecka orazwojna. Na świecie Dzień Dziecka obchodzony jest 20 listopada. Tylko w Polsce i kilku krajach Europy Środkowej to święto przypada 1 czerwca.",,
"Protesty przed telewizją, ataki na dziennikarzy. Prezenter „obrażał Putina”","Całą noc trwał protest pod gruzińską telewizją Rustavi 2 po tym, jak zdaniem demonstrantów prezenter stacji Giorgi Gabunia obraził prezydenta Rosji Władimira Putina. Z powodu protestów stacja na krótko przerwała nadawanie.","Złość Gruzinów wywołała wypowiedź prezentera, który nazwał Putina m.in. „cuchnącym okupantem”. Wypowiedź Gabuni skomentowała prezydent Gruzji Salome Zourabichvili. „Jednoznacznie potępia mowę nienawiści, agresję słowną, obrażanie, prowokacyjne stwierdzenia użyte w Rustavi 2” – napisała na Twitterze. Rosyjskie Ministerstwo Spraw Zagranicznych w oświadczeniu określiło program „kolejną otwartą prowokacją gruzińskich sił radykalnych mającą na celu osłabienie rosyjsko-gruzińskich więzi”. To kolejny protest w Tbilisi, pierwsze miały miejsce kilka tygodni temu. Sprowokowało je pojawienie się rosyjskiego deputowanego w gruzińskim rządzie.  20 czerwca przed parlamentem w Tbilisi zgromadziło się ok. 10 tys. demonstrantów. Próbowali oni wtargnąć do budynku.  Protestujący żądali też dymisji m.in. przewodniczącego parlamentu Irakliego Kobachidze. Z jego miejsca przemawiał deputowany do rosyjskiej Dumy Siergiej Gawriłow, który przebywał w Gruzji z okazji corocznego międzynarodowego spotkania parlamentarzystów z państw prawosławnych. Rosjanin miał w przeszłości popierać niepodległość separatystycznego gruzińskiego regionu Abchazji.",,
Do Polski trafią 32 samoloty bojowe piątej generacji,"– To ważny dzień dla polskiego lotnictwa wojskowego, dla bezpieczeństwa Rzeczpospolitej, ale też dla bezpieczeństwa całej naszej części Europy – powiedział prezydent Andrzej Duda w Dęblinie (Lubelskie) podczas uroczystości podpisania umowy na zakup od USA 32 samolotów bojowych piątej generacji F-35.","Umowę zakupu przez Polskę od USA 32 samolotów bojowych piątej generacji F-35 podpisał minister obrony narodowej Mariusz Błaszczak. W imieniu Stanów Zjednoczonych umowę odebrała ambasador USA w Polsce Georgette Mosbacher.  W uroczystości w 4. Skrzydle Lotnictwa Szkolnego wzięli udział m.in. zwierzchnik sił zbrojnych prezydent Andrzej Duda oraz premier Mateusz Morawiecki. Prezydent podkreślał, że to niezwykle ważny dzień dla polskiego lotnictwa wojskowego, polskich pilotów samolotów myśliwskich, dla bezpieczeństwa RP, ale też dla bezpieczeństwa naszej części Europy.– Bo to, że możemy kupić te samoloty, że staną się one częścią najnowocześniejszego wyposażenia polskiej armii, polskiego lotnictwa to przede wszystkim dzięki temu, że jesteśmy dzisiaj członkiem Sojuszu Północnoatlantyckiego, który jest wiarygodnym, dobrym sojusznikiem realizującym swoje zobowiązania. Krótko mówiąc – pewnym partnerem – powiedział Duda.Prezydent podkreślił, że dzięki podpisanej w piątek umowie polskie lotnictwo zostanie wyposażone w najnowocześniejsze na świecie samoloty myśliwskie piątej generacji. „F-35 przenoszą siły powietrzne w zupełnie nową erę” – Przystępujemy dziś do rodziny F-35, samolotów najnowszej generacji, które przenoszą lotnictwo w zupełnie nową erę zdolności obronnych i bojowych; umowa na zakup tych maszyn to następna wielka inwestycja, która przyczynia się do zacieśnienia relacji polsko-amerykańskich – podkreślił prezydent Andrzej Duda.Prezydent zaznaczył, że ta umowa to jeden z największych kontraktów zbrojeniowych w historii Polski.– Dzisiaj przystępujemy do rodziny F-35, samolotów najnowszej generacji (...) samolotów niewykrywalnych dla radarów, samolotów, które przenoszą lotnictwo, przenoszą siły powietrzne, które zostają w nie wyposażone w zupełnie nową erę zdolności obronnych i zdolności bojowych – powiedział prezydent.– To wielki dzień dla Rzeczypospolitej, ale to wielkie dzień dla polskiego lotnictwa, to wielki dzień dla nas wszystkich i dzień, w którym te samoloty zaczną królować na naszym niebie będzie również dniem bardzo istotnego wzmocnienia bezpieczeństwa Rzeczypospolitej i naszej części świata, naszej części Europy – podkreślił Andrzej Duda. Błaszczak: Dołączamy do elitarnego grona państw, które posiadają F-35 – Polskie siły powietrzne wchodzą na nowy etap swojego rozwoju. Dołączamy do elitarnego grona państw, które posiadają F-35, a więc samoloty stanowiące swoiste centra dowodzenia, samoloty wyróżniające się interoperacyjnością – powiedział minister obronny narodowej Mariusz Błaszczak.– Kiedy w sierpniu 2018 r. to w Dęblinie powiedziałem, że zrobię wszystko, aby epoka postsowiecka w siłach powietrznych, przeszła do historii, wtedy zastanawialiśmy się, czy będzie to możliwe. Jest to możliwe – powiedział Błaszczak.Jak podkreślił, „dziś słowa zamieniły się w rzeczywistość”. „Rok 2020 zaczynamy od mocnego uderzenia” – Rok 2020 zaczynamy od mocnego uderzenia. Do Wojska Polskiego już za cztery lata trafią samoloty piątej generacji F-35. To samoloty, które wypełniają program modernizacyjny o nazwie Harpia – powiedział Błaszczak.Szef MON zwrócił uwagę, że mamy „świetnych, fantastycznych pilotów i to właśnie z myślą o nich dzisiaj została podpisana ta umowa”. – Z myślą o nich – oni zasługują na to, żeby dysponowali najnowocześniejszym sprzętem – i z myślą o bezpieczeństwie naszej ojczyzny – mówił Błaszczak.Szef MON podczas wystąpienia dziękował prezydentowi Andrzejowi Dudzie. – Gdyby nie zaangażowanie pana prezydenta, gdyby nie wsparcie ze strony pana prezydenta tego sukcesu dziś by nie było –  mówił. Premier: F-35 spowoduje, że cień rosyjskiej dominacji będzie coraz dalej odsuwał się od RP – F-35 spowoduje, że cień rosyjskiej dominacji będzie coraz dalej odsuwał się od Rzeczypospolitej – podkreślił premier Mateusz Morawiecki.– To jest rzeczywiście pamiętna chwila. Polska przez nie tylko dziesięciolecia, ale można powiedzieć przez z okładem dwieście lat, stara się pozbyć długiego rosyjskiego cienia, który dominował nad tą częścią Europy – powiedział Morawiecki po podpisaniu umowy.Mówiąc o wybijaniu się Polski na niepodległość przywołał 1993 r., „kiedy ostatni żołnierz radziecki opuścił Polską ziemię”. Jak zaznaczył, Polska jednocześnie starała się dokonać skoku modernizacyjnego swojej armii. „F-35 to podniebny pancerz” – F-35 to taki podniebny pancerny pancerz, który ma służyć polskim siłom zbrojnym i siłom zbrojnym NATO do ochrony wszystkich sił, a w szczególności wschodniej flanki – powiedział Morawiecki.– Dołączamy do tego elitarnego grona państw, które będą mogły korzystać z najnowocześniejszego sprzętu, najnowocześniejszych technologii – dodał.Zwrócił uwagę, że po rozpoczęciu uroczystości w Dęblinie pojawiła się tęcza. – Myślę, że to bardzo dobry omen na przyszłość, bo wchodzimy w nową epokę, gdy mamy ogromną determinację przeznaczania coraz większej puli środków na modernizację naszej armii i jej integrację z armiami członków NATO – podkreślał.Według premiera to „najlepsza gwarancja, że ta niedobra w większości dla Polski historia ostatnich 300 lat odejdzie w niepamięć”. „Ceremonia zakupu przez Polskę F-35 – dowodem siły więzi polsko-amerykańskiej”  – Dzisiejsza ceremonia zakupu przez Polską samolotów F-35 jest dowodem siły więzi polsko-amerykańskiej – powiedziała ambasador USA w Polsce Georgette Mosbacher. Jestem dumna z tego, co Polska i Stany Zjednoczone osiągają wspólne cele – oceniła.Mosbacher podczas przemówienia przypomniała o obecności amerykańskich żołnierzy w Polsce. – Amerykańscy żołnierze są na polskiej ziemi, szkoląc się i zapewniają bezpieczeństwo wschodniej flance NATO razem z polskimi żołnierzami. Uważamy, że partnerstwo oparte o bezpieczeństwo z Polską jest ważne i wiemy, że wolność nie jest za darmo – powiedziała. Wartość kontraktu to 4,6 mld dolarów F-35 jest określany jako samolot piątej generacji ze względu na wielozadaniowość, obniżoną wykrywalność przez radary – dzięki specjalnemu kształtowi kadłuba, mieszczącego zamknięte komory na uzbrojenie, skrzydeł i usterzenia oraz rozbudowane zdolności do odbierania i dostarczania informacji innym systemom uzbrojenia.Wartość kontraktu – jak podało MON – to 4,6 mld dolarów. Według producenta - koncernu Lockheed Martin – pierwsze maszyny służyłyby do szkolenia w USA, w Polsce znalazłyby się w 2026 r.Zapowiedź zakupu samolotu piątej generacji znalazła się w przedstawionej w maju 2017 r. koncepcji obronnej RP. Prace nad wprowadzeniem F-35 w ramach programu Harpia przyspieszono w 2018 r. po serii awarii, wypadków i katastrofie myśliwców MiG-29. Samoloty konwencjonalnego startu i lądowania  F-35 produkowany przez koncern Lockheed Martin i jego dostawców wśród których są Northrop Grumman i BAE Systems, został wybrany w 2001 r. jako zwycięska konstrukcja w programie wspólnego myśliwca uderzeniowego – Joint Strike Fighter, JSF – który miał zastąpić wiele typów maszyn myśliwskich, uderzeniowych i wielozadaniowych w siłach powietrznych, marynarce i piechocie morskiej.Polska zakupiła samoloty w wersji A – konwencjonalnego startu i lądowania.F-35 poza Stanami Zjednoczonymi wybrały m.in.: Australia, Belgia, Izrael, Japonia i Wielka Brytania. Dotychczas dostarczono ponad 490 maszyn. ",,
„Prezes Gersdorf i sędziowie przypisali sobie monarsze uprawnienia”,– Pani prezes Małgorzata Gersdorf i tych pięćdziesięciu kilku sędziów (którzy poparli uchwałę SN dotyczącą udziału w składach sędziowskich osób wyłonionych przez KRS w nowym składzie i statusu takich sędziów – przyp. red.) przypisali sobie monarsze uprawnienia – skomentował w programie #Jedziemy publicysta Adrian Stankowski.,"– Oni są wszystkim w jednym – Sejmem, Senatem, Trybunałem Konstytucyjnym, nawet uprawnienia Trybunału Sprawiedliwości Unii Europejskiej naruszyli – dowodził Stankowski, który ocenił, że działania Sądu Najwyższego to „jawne bezprawie, udekorowane tylko prawniczą grypserą”.Uchwałę skomentował również rzecznik prezydenta Błażej Spychalski. – Tak zwane orzeczenie Sądu Najwyższego jest naprawdę kuriozalne, w sposób różny państwo sędziowie SN chcą traktować sędziów, którzy są sędziami sądów powszechnych w Polsce. Mówią: no dobrze, ci sędziowie, którzy zostali powołani przez prezydenta zgodnie z polską konstytucją, a byli rekomendowani przez polską KRS, to oni orzekać mogą, chyba, że sprawa dotyczy sędziów, którzy są w SN w Izbie Dyscyplinarnej, no bo oni orzekają przecież także, w naszych sprawach sędziów; oni w ogóle orzekać nie powinni i nie mogą – przekonywał.Stwierdził, że sędziowie Sądu Najwyższego, podejmując „tak zwaną uchwałę”, wyszli daleko poza granice tego, co nazywa się orzekaniem w sądach. – Jest polska konstytucja, w której bardzo wyraźnie mamy powiedziane, co jest źródłem prawa powszechnie obowiązującego w Polsce. Jest Trybunał Konstytucyjny, czyli jedyny w Polsce organ, który orzeka o tym, czy dane prawo uchwalone przez Sejm jest zgodne z polską konstytucją, a sędziowie mówią: tak, to wszystko prawda, ale to my będziemy twierdzili, czy dane rozwiązania przyjęte przez parlament, przyjęte zgodnie z polską konstytucją, są prawem powszechnie obowiązującym, przede wszystkim nas jako sędziów Sądu Najwyższego, czy nie – podkreślił. Prowadzący program Michał Rachoń przypomniał w kontekście działań prezes SN Małgorzaty Gersdorf i jej stosunku do Trybunału Konstytucyjnego jej wcześniejsze słowa o TK. W marcu 2017 r. podczas konferencji organizowanej przez Wydział Prawa i Administracji Uniwersytetu Śląskiego, Stowarzyszenie Sędziów Polskich „Iustitia”, Krajową Radę Sądownictwa, Naczelną Radę Adwokacką, Krajową Radę Radców Prawnych, Rzecznika Praw Obywatelskich oraz Stację Naukową PAU w Katowicach broniła ona niezależności Trybunału.– Mimo że czasy są nadzwyczajne, to jednak nie możemy łamać dogmatu, że orzeczenia TK są wiążące, bo się cały czas na to powołujemy. Możemy powiedzieć, że to nie jest orzeczenie Trybunału, ale to taka zabawa. Nie jest orzeczenie TK, bo są sędziowie dublerzy, którzy nie są sędziami, a jak nie siedzą, to coś tam. A jak ktoś źle wyznaczył, nie ten wyznaczył, co potrzeba. Są to zabiegi półpolityczne i taka jest prawda. Ale nie do sędziego rejonowego będzie należała taka ocena i trzeba sobie zdać z tego sprawę – mówiła Gersdorf.",,
Grafika z księdzem gwałcącym dziecko. Wiceprezydent Paweł Rabiej „lubi to”,"Wiceprezydent Warszawy Paweł Rabiej „polubił” na Twitterze grafikę sugerującą że księża szczują na osoby LGBT. Na rysunku  widać duchownego, który wskazuje palcem na homoseksualną parę i napuszcza na nią agresorów. Widać też małe dziecko, z którym ksiądz dopuszcza się czynu pedofilskiego.","Uwagę na „polubienie” wpisu przez Rabieja zwrócił na Twitterze dziennikarz radiowy Artur Jarząbek.  „Wiceprezydent Warszawy »lajkuje« ohydny paszkwil na katolickich księży. Paszkwil, który w swym ohydnym wyrazie przypomina najczarniejsze lata XX wieku” – napisał.",,
Zabójstwo Adamowicza. „Będzie analizowany wątek umięśnionych mężczyzn w audi”,"Od morderstwa prezydenta Gdańska Pawła Adamowicza minął ponad rok, ale wciąż śledczy badają okoliczności sprawy. Ustalono, że niecały miesiąc przed atakiem Stefan W. ponoć spotkał się umięśnionymi mężczyznami, którzy podjechali audi. Mec. Jerzy Glanc, pełnomocnik rodziny Adamowicza, ocenił w rozmowie z  „Dziennikiem Bałtyckim”, że będzie to bardzo istotny fakt wymagający analizy.","– Na pewno będziemy jeszcze raz dokładnie ten wątek  analizowali. Czym innym jednak jest informacja, że „na mieście o czymś się mówi”, a czym innym jest przełożenie tego na dowody, które mogą mieć znaczenie w postępowaniu karnym – wskazał prawnik.Glanc przyznał, że są przesłanki sugerujące, iż Stefan W. działał świadomie, choć zdaniem biegłych był on niepoczytalny. Dowodzi tego fakt kupna przez sprawcę podręcznika użycia broni dla jednostek specjalnych, z którego W. czerpał wiedzę, jak skutecznie zabić człowieka nożem.– Kluczową sprawą dla dalszego postępowania będzie kolejna opinia biegłych psychiatrów. Żeby była jasność – nie oczekujemy, że wnioski będą takie, a nie inne. Jakiekolwiek by nie były, niech będą rzeczywiście uzasadnione i poprzedzone wnikliwymi badaniami pozwalającymi na wyciągnięcie określonych wniosków. Musimy wszyscy mieć przekonanie, że zostało zrobione wszystko, by tę sprawę rzetelnie wyjaśnić – podkreślił.",,
Buteflika będzie walczył o piątą kadencję. Wzmożona fala protestów w Algierii,"Prezydent Algierii Abdelaziz Buteflika oficjalnie zgłosił w niedzielę swoją kandydaturę w wyborach przewidzianych na 18 kwietnia. Zadeklarował, że nie chce ubiegać o piątą kadencję, ale – w razie zwycięstwa – w ciągu roku rozpisze wybory przedterminowe, w których już nie wystartuje. W kraju nasiliły się protesty przeciw zgłoszeniu jego kandydatury.","82-letni prezydent Buteflika jest w Szwajcarii, gdzie przechodzi badania lekarskie. Sześć lat temu polityk doznał udaru mózgu i od tego czasu rzadko pokazuje się publicznie. Zgodnie z algierskim prawem dopuszczalne jest zgłoszenie kandydatury w wyborach przez osobę upoważnioną do tego przez kandydata. Protesty w Algierii, do których wezwała opozycja, trwają od dziesięciu dni. „Zobowiązuję się do zorganizowania przedterminowych wyborów prezydenckich, których data zostanie ustalona przez narodową konferencję zwołaną po najbliższych wyborach 18 kwietnia” - napisał Buteflika w liście, który odczytał w niedzielę wieczorem w państwowej telewizji szef jego kampanii Abdelghani Zalane.Opozycyjny politycy twierdzą, że Buteflika nie jest w stanie dłużej rządzić ze względu na stan zdrowia. Zarzuca mu też, że toleruje „chroniczną korupcję” i nie wprowadza reform gospodarczych. Bezrobocie wśród młodzieży przekracza w Algierii 25 procent. Dziesiątki tysięcy ludzi zgromadziły się w niedzielę w wielu miastach Algierii na demonstracjach. Żądają, by Buteflika zrezygnował ze startu w wyborach. W niedzielę tysiące studentów prowadziło protesty na kilku wydziałach uniwersyteckich w Algierze, skandując m.in. hasła „Nie dla piątej kadencji!” i „Wolna i demokratyczna Algieria!”. Ruszyli w stronę siedziby Rady Konstytucyjnej, gdzie przyjmowane są zgłoszenia kandydatów. Funkcjonariusze rozproszyli demonstrantów. Użyli armatek wodnych.   Protesty w innych miastachZ relacji świadków i lokalnych mediów wynika, że tysiące ludzi protestowały także w innych miastach, takich jak Al-Bulajda i Bujira na północy kraju, Batina i Sakikda na północnym wschodzie i Oran na północnym zachodzie. Termin rejestrowania kandydatur w wyborach prezydenckich mija o północy z niedzieli na poniedziałek. Jako pierwszy zgłosił się Ali Ghediri, emerytowany generał, który startuje w wyborach pod hasłami walki z elitą złożoną z wojskowych, rządzącej partii FLN i liderów biznesu. Do południa w jego ślady poszło pięć kolejnych osób. Późnym popołudniem poinfomowano o kandydaturze Butefliki. Algierska państwowa agencja prasowa APS zauważyła, że dopuszczalne jest zgłoszenie kandydatury przez osobę upoważnioną do tego przez kandydata.  W sobotę sytuacja w Algierii była raczej spokojna, ale w piątek w wielu miastach odbyły się najliczniejsze dotąd demonstracje. Agencja APS podała, że 182 osoby odniosły wówczas obrażenia; według Reutera ranne zostały 63 osoby, 45 aresztowano, a jedyna znana ofiara śmiertelna to 60-letni mężczyzna, który w czasie demonstracji doznał ataku serca.",,
Do portu w Odessie wpłynęła kanadyjska fregata,"Kanadyjska fregata Toronto wpłynęła w poniedziałek do portu w Odessie, na południu Ukrainy, gdzie wraz z innymi okrętami państw NATO weźmie udział w ćwiczeniach z ukraińską marynarką wojenną – podała w poniedziałek państwowa agencja informacyjna Ukrinform.","W najbliższym czasie do Odessy przypłynie także hiszpańska fregata Santa Maria. Wspólnie z okrętami marynarki wojennej Ukrainy jednostki te przeprowadzą na Morzu Czarnym ćwiczenia pod kryptonimem „Passex”. W ubiegły piątek rosyjskie media podały powołując się na resort obrony w Moskwie, że okręty NATO, które wpłynęły na wody Morza Czarnego są obserwowane i eskortowane przez rosyjskie okręty wojenne: rozpoznawczy – Iwan Churs i patrolowy – Wasilij Bykow. Ukraińska marynarka ćwiczy z okrętami NATO w ramach przystosowywania sił zbrojnych do standardów obowiązujących w Sojuszu. Kijów wzmacnia też swoją flotę wojenną w związku z konfliktem o Morze Azowskie i kontrolowaną przez Rosję Cieśninę Kerczeńską, która prowadzi do Morza Czarnego. Według władz Ukrainy Rosja dąży do przejęcia kontroli nad Morzem Azowskim i zablokowania ukraińskich portów w Mariupolu i Berdiańsku. Pod koniec listopada 2018 roku siły rosyjskie ostrzelały trzy małe okręty ukraińskie, które próbowały przepłynąć z Morza Czarnego na Morze Azowskie przez Cieśninę Kerczeńską.",,
Stopa bezrobocia najniższa od 30 lat,"Szacowana stopa bezrobocia rejestrowanego wyniosła we wrześniu 5,1 proc. i w porównaniu do sierpnia spadła o 0,1 punktu procentowego – poinformowała w poniedziałek szefowa MRPiPS Bożena Borys-Szopa. „To najniższy poziom od 30 lat. Celem naszej inkluzywnej polityki rozwojowej jest wyeliminowanie zjawiska trwałego, strukturalnego bezrobocia raz na zawsze” – napisał na Twitterze premier Mateusz Morawiecki.","Szacowana przez MRPiPS stopa bezrobocia rejestrowanego wyniosła we wrześniu br. 5,1 proc. i w porównaniu do sierpnia br. spadła o 0,1 punktu procentowego. W analogicznym okresie ubiegłego roku (wrzesień 2018 – sierpień 2018) miał miejsce identyczny spadek tego wskaźnika (z 5,8 proc. do 5,7 proc.).Ministerstwo pracy podkreśla, że począwszy od 1991 r. wskaźnik bezrobocia we wrześniu nigdy nie był tak niski, a poziom natężenia bezrobocia odnotowany we wrześniu 1990 r. był niemal identyczny, jak obecnie (wyniósł wówczas 5,0 proc.).– Bardzo nas cieszy, że w rejestrach urzędów pracy figuruje coraz mniej osób bezrobotnych. Powodem do radości jest również to, że tegoroczny spadek liczby bezrobotnych we wrześniu był silniejszy niż w analogicznym okresie ubiegłego roku. To znak, że rynek pracy wciąż pozostaje w dobrej kondycji – oceniła szefowa MRPiPS. Ze wstępnych danych resortu wynika, że liczba bezrobotnych w końcu września 2019 roku wyniosła 852,4 tys. osób i w porównaniu do poprzedniego miesiąca spadła o 13,1 tys. osób (o 1,5 proc.).Dla porównania w analogicznym okresie ubiegłego roku (wrzesień 2018 – sierpień 2018) odnotowano spadek liczby bezrobotnych o 11,2 tys. osób (o 1,2 proc.). Natomiast liczba bezrobotnych w końcu września br. była o 95 tys. osób niższa niż przed rokiem (spadek o 10 proc.).Najniższa stopa bezrobocia (na poziomie 2,8 proc.) utrzymuje się w województwie wielkopolskim, najwyższa w województwie warmińsko-mazurskim (8,5 proc).„Stopa bezrobocia we wrześniu br. wyniosła 5,1 proc. wg @MRPiPS_GOV_PL. To najniższy poziom od 30 lat. Celem naszej inkluzywnej polityki rozwojowej jest wyeliminowanie zjawiska trwałego, strukturalnego bezrobocia raz na zawsze” – napisał na Twitterze premier RP Mateusz Morawiecki.",,
Sondaż. Kidawa-Błońska z ponad dwukrotnie niższym poparciem od Dudy,"Prezydent Andrzej Duda może liczyć na wysokie poparcie, ponad dwukrotnie wyższe niż kandydatka Koalicji Obywatelskiej Małgorzata Kidawa-Błońska – wynika z sondażu pracowni Estymator dla portalu DoRzeczy.pl. Z badania wynika też, że ponad połowa Polaków ocenia działalność urzędującego prezydenta pozytywnie.","Wybory prezydenckie odbędą się za kilka miesięcy. Jak wynika z sondażu Estymatora, 53 proc. badanych pozytywnie ocenia działalność prezydenta Andrzeja Dudy.  Odmiennego zdania jest 36 proc. ankietowanych, którzy postrzegają działania prezydenta negatywnie. 11 proc. nie ma zdania w tej kwestii.  W badaniu uwzględniono też poparcie dla prezydenta Andrzeja Dudy i jego głównej kontrkandydatki z Koalicji Obywatelskiej. Na urzędującego prezydenta głosować chce 46,6 proc. ankietowanych. Na Małgorzatę Kidawę-Błońską zamierza głosować 22,4 proc. badanych.",,
„To był priorytet”. Mike Taylor poprowadzi polskich koszykarzy przez kolejne dwa lata,Amerykanin Mike Taylor pozostanie trenerem reprezentacji Polski mężczyzn przez kolejne dwa lata – poinformował na konferencji prasowej w Warszawie prezes Polskiego Związku Koszykówki Radosław Piesiewicz. We wrześniu Biało-Czerwoni wywalczyli ósme miejsce w mistrzostwach świata.,"– Nie wyobrażam sobie innego trenera niż Mike. Wszyscy żyjemy jeszcze mistrzostwami świata w Chinach i sukcesem, jakim było zajęcie ósmego miejsca. Polska koszykówka czekała na takiego człowieka jak Mike, który kocha chłopaków i jest dla nich wzorem. To był priorytet, by przedłużyć współpracę z Mikem. Umowa została podpisana do grudnia 2021 roku – powiedział Piesiewicz.W sztabie szkoleniowym Amerykanina pojawi się nowa twarz – będzie to trener Astorii Bydgoszcz Artur Gronek. Zastąpi on Krzysztofa Szablowskiego. Współpracować będą dalej z Taylorem Marcin Woźniak, Arkadiusz Miłoszewski i Marek Popiołek.– Dziękuję bardzo prezesowi i federacji za wsparcie i możliwość dalszej pracy z kadrą. Jestem podekscytowany i gotowy na nowe wyzwania – powiedział trener.Taylor został szkoleniowcem w styczniu 2014 roku, zastępując Niemca Dirka Bauermanna po nieudanych mistrzostwach Europy 2013. Amerykanin był wówczas zatrudniony na zapleczu NBA – w lidze NBDL, w której prowadził drużynę Mainer Red Claws, współpracującą z Boston Celtics. Obecnie prowadzi beniaminka niemieckiej ekstraklasy Hamburg Towers. Polacy pod wodzą Taylora zajęli 11. lokatę w ME 2015, przegrywając w 1/8 finału z późniejszym złotym medalistą, Hiszpanią 66:80. Dwa lata później w Eurobaskecie uplasowali się na 18. pozycji, nie wychodząc z grupy A, o czym zadecydowała porażka po dwóch dogrywkach z gospodarzem grupy – Finlandią 87:90.Największy sukces Taylora to udział drużyny narodowej we wrześniowych mistrzostwach świata w Chinach, drugi w historii i pierwszy od 1967 r., i zajęcie ósmej lokaty.Biało-Czerwoni pokonali w grupie kolejno Wenezuelę, Chiny i Wybrzeże Kości Słoniowej, a w drugiej fazie odnieśli kluczowe zwycięstwo nad Rosją 79:74 oraz ulegli Argentynie 65:91. W ćwierćfinale przegrali z Hiszpanami, późniejszymi mistrzami 78:90. Po porażce z Czechami (84:94) pozostała im walka o siódme miejsce z USA. Amerykanie pokonali Polaków 87:74. Ósma pozycja dała Polakom prawo startu w kwalifikacjach olimpijskich do Tokio 2020. Turniej odbędzie się w czerwcu.",,
Cypr weryfikuje paszporty. Na celowniku 26 „obywateli UE”,"Malezyjczyk Jho Taek Low oraz rosyjski biznesmen Oleg  Deripaska znaleźli się w gronie 26 osób, którym Cypr zamierza odebrać obywatelstwo.  Rząd tego kraju ogłosił  weryfikację  paszportów, które w czasach kryzysu były przyznawane w zamian za inwestycje.","Przedsiębiorca Jho Taek Low  jest poszukiwany przez Malezję w związku z domniemanymi przestępstwami finansowymi.  Oskarża się go o wyprowadzenie 4,5 mld dol. z finansowanego przez państwo funduszu MBD. Środki wyprowadzone z tego funduszu trafiły do firmy Red Granite Pictures, która była producentem filmu „Wilk z Wall Street”. Na cypryjskiej liście jest też kilku Rosjan, w tym oligarcha Oleg Deripaska. W ubiegłym roku został on  objęty sankcjami USA jako przedsiębiorca z kręgu osób bliskich prezydentowi Władimirowi Putinowi. W gronie  osób,  które mają utracić paszporty, znalazło się również m.in. osiem osób związanych z kambodżańskim reżimem, a także Chińczyk Zhang Shumin i Kenijczyk Humphrey Kariuki Ndegwa, obaj podejrzani udział  w oszustwach finansowych.",,
Polskie myśliwce wchodzą do akcji. Rozpoczynają misję nad Bałtykiem,Polscy lotnicy z myśliwcami F-16 przejęli na cztery miesiące nadzór nad przestrzenią powietrzną państw bałtyckich. Uroczystość przejęcia misji od Belgów odbyła się w bazie lotniczej w Szawlach w Litwie.,"Minister obrony Litwy Raimundas Karoblis podczas symbolicznego przekazania Polakom klucza od nieba nad Litwą, Łotwą i Estonią wskazał, że „Baltic Air Policing to nie tylko wskaźnik jedności sojuszników”. – Misja powinna stać się częścią obrony powietrznej Sojuszu – zaznaczył.Baltic Air Policing polega na patrolowaniu przestrzeni powietrznej nad Litwą, Łotwą i Estonią, które nie mają własnego lotnictwa myśliwskiego. Misja trwa od wejścia tych państw do NATO w 2004 roku. Członkowie NATO wysyłają swoje samoloty na czteromiesięczne zmiany.Polskie myśliwce F-16C/D Block 52+ wylądowały na Litwie w środę. Do kwietnia będą współdziałać z niemieckimi Eurofighterami operującymi z terytorium Estonii. W marcu dodatkowe wsparcie zapewnią portugalskie maszyny F-16, które zawitają do Malborka.Polska jest jednym z aktywniejszych uczestników misji Baltic Air Policing. Bierze w niej udział w po raz ósmy. Początkowo kierowała na misję myśliwce MiG-29, a teraz po raz drugi – wielozadaniowe samoloty F-16.",,
Polacy wśród ofiar katastrofy lotniczej w Etiopii,"Dwóch Polaków zginęło w katastrofie samolotu Ethiopian Airlines, który rozbił się w niedzielę rano niedaleko stolicy Etiopii, Addis Abeby – poinformował dyrektor wykonawczy linii. Wszyscy ze 149 pasażerów i ośmiu członków załogi nie żyją. Samolotem podróżowali pasażerowie z ponad 30 krajów świata. Po godz. 16 polskie MSZ potwierdziło informację o śmierci Polaków. Poniedziałek będzie w Etiopii dniem żałoby narodowej.","– Wśród ofiar niedzielnej katastrofy lotniczej samolotu Ethiopian Airlines jest dwóch Polaków – poinformowała w rozmowie z TVP Info rzeczniczka MSZ Ewa Suwara. – Tę informację jako rzecznik MSZ mogę potwierdzić, są to dwie osoby – oświadczyła Suwara. – Podejmujemy wszystkie możliwe działania dla dobra Polaków i rodzin Polaków, którzy zginęli w tej katastrofie – podkreśliła.  Przedstawiciel Ethiopian Airlines powiedział wcześniej, że wśród ofiar jest 32 Kenijczyków i 18 Kanadyjczyków,  dziewięciu Etiopczyków, ośmiu Włochów, ośmiu obywateli Chin, ośmiu Amerykanów, siedmiu obywateli Wielkiej Brytanii, siedmiu Francuzów, sześciu Egipcjan, pięciu obywateli Holandii, czterech obywateli Indii, czterech Słowaków, trzech Austriaków, trzech Szwedów, trzech Rosjan, dwóch Marokańczyków, dwóch Hiszpanów, dwóch Polaków i dwóch Izraelczyków. Ponadto po jednym z obywateli Belgii, Indonezji, Somalii, Norwegii, Serbii, Togo, Mozambiku, Rwandy, Sudanu, Ugandy i Jemenu.Cztery osoby znajdujące się na pokładzie używały paszportów ONZ, a ich narodowość nie jest jasna. Znany włoski archeolog jedną z ofiarJedną z ośmiu włoskich ofiar jest znany na świecie archeolog z Sycylii Sebastiano Tusa. 66-letni Tusa był od zeszłego roku szefem wydziału do spraw dóbr kultury we władzach regionu Sycylia.Naukowiec, syn znanego archeologa Vincenzo Tusy zorganizował liczne misje archeologiczne zarówno na swej rodzinnej wyspie, jak i wyprawy badawcze do Pakistanu, Iranu i Iraku – przypominają włoskie media. Na Sycylii w 2005 roku kierował wykopaliskami na terenie starożytnego miasta Motja, założonego w VIII wieku p.n.e. przez Fenicjan jako ośrodek handlowy. Prowadził też prace na pobliskiej wyspie Pantelleria. Sebastiano Tusa był w drodze do Kenii, gdzie miał wziąć udział w konferencji UNESCO w Malindi.",,
Chłopaki nie płaczą,"– Rozczarowanie i żal, tak mogę opisać emocje, które towarzyszyły mi ostatnio. Ale chłopaki nie płaczą, w tej pracy użalanie się nad sobą nie ma sensu. Ja byłem lojalny. Przez wiele lat zaciskałem zęby, choć były różne powody, ale czara goryczy się przelała – mówi Tadeusz Cymański odpowiadając na pytania internautów tvp.info.","Czy miewa Pan jeszcze sny o potędze polskiej prawicy? IgnacySny o potędze, samo sformułowanie jest wielkie, to monumentalne wyrażenie. Według różnych badań, pomimo zmieniającego się świata ok. 60 procent polskiego społeczeństwa ma poglądy prawicowe, konserwatywne, może nie skrajne, ale jednak. Ale to się nie przekłada na wyniki wyborcze. Właśnie to legło u podstaw sporów, dyskusji, w konsekwencji tego co się dzieje, czyli naszego wyrzucenia. Oczywiście tu są różne poglądy. I my, i kierownictwo PiS-u jesteśmy w tym sporze stronami, ale każdy z boku patrząc na to, co się dzieje w Polsce przyzna, że polska prawica od wielu lat jest w regresie, robi słabe wyniki, nie wygrywa kolejnych, szóstych już wyborów. Może zatem nie trzeba śnić o prawicy, ale trzeba w nią wierzyć, nad tym pracować.Z drugiej strony „potęga” to dla niektórych także „jedność”. Jedność brzmi wspaniale i to jest wielka siła. To wyraźnie w swoim liście sygnalizował nawet Jarosław Kaczyński. Ale tu, w tonie łagodnego sporu przypomnę, że ostatni sukces w 2005 roku miał miejsce w sytuacji, kiedy istniał realny podział w rozumieniu dwóch partii – PiS z 25 proc. poparciem i LPR z 9 procentami. Brakowało do większości, stąd ta niefortunna fuzja z „Samoobroną”. To daje do myślenia, wtedy zwycięski PiS miał 25 procent, a dzisiaj zjednoczona prawica miała mniejszy wynik. To nie jest więc tak, że żeby zwyciężać musi być jedna partia. Konkurencja między partiami jest wskazana, tak jak w handlu, w gospodarce.  Czyli teraz stajecie się naturalną konkurencją dla PiS? KatarzynaNie będziemy konkurować z PiS-em, iść przeciwko, będziemy podążać w jednym kierunku, bo wyrastamy z jednakowych korzeni. Liczę na to, że efektem tych obecnych wydarzeń będzie w przyszłości zwycięstwo prawicy. Bardzo ważne jest, żebyśmy umieli w polityce się rozstawać. To trudna sztuka w życiu, jak rozstają się współpracownicy w biznesie, partnerzy, to wielka sprawa, ale my ten trudny egzamin zdajemy. Bo później praktyka pokazuje, że trzeba współpracować z tymi, którzy odsądzają od czci i wiary, mówią, nawet w formie żartu o „gadzie i dwóch płazach”. Nie wiem, kto jest gadem, ale ja płazem jestem na pewno. Zresztą ktoś nawet powiedział, że powinniśmy się nazywać „Solidarna Polska – terrarium” (śmiech).  Mówi Pan o trudnej sztuce rozstawania się. Ale wasz rozwód z PiS-em nie przebiegał grzecznie, nie był za „porozumieniem stron”, a raczej z „orzeczeniem o winie jednego ze współmałżonków”… Kacper Nie było kompromisu, były twarde warunki, ultimatum, a w zasadzie dyktat. Usłyszeliśmy, „nie wyrzucimy was”, pod warunkiem, że przystaniemy na pewne warunki. Mieliśmy przede wszystkim powiedzieć publicznie, że „nie zdawaliśmy sobie sprawy, że nasze wypowiedzi wywołają taki rezonans”. Ale to byłoby zaprzeczenie przekonaniom. Kolejnym warunkiem było oddanie się do dyspozycji, czyli „pagony”. Ścieżka upokarzająca, degradacja dla tych ludzi. Poza tym nie było żadnej reakcji na postulaty, bo my przecież nie stawialiśmy warunków. Prezes mógł powiedzieć, że nie zgadza się z naszymi postulatami, ale mógł je uszanować. Prezes Kaczyński tkwi w pułapce, bo nie docenia nieformalnej pozycji, którą ma w partii. Bo potęga przywódcy nie powinna wynikać ze statutu. Potęga polega na tym, że własna partia, swoi ludzie cenią przywódcę. Proszę zwrócić uwagę, że nawet ludzie, którzy odchodzili z PiS nie podważali przywództwa Jarosława Kaczyńskiego. Brakowało mi jednoznacznego stwierdzenia z ust prezesa Kaczyńskiego, że nie widzi sensu demokratyzacji partii.Poza tym jednym z najbardziej przykrych i niskich zarzutów jest ocenianie intencji, bo one są głęboko w nas skryte. Tym bardziej smutno mi ze względu na rozczarowanie elektoratu, który obserwuje spory, awantury, kłótnie, bardzo ostre określenia nie przystające poselskiemu mandatowi. Oczywiście polityka to nie mają być pieszczoty, to nie są wyścigi w Ascot, krem i truskaweczki, to nie chodzi o to. Ale ze względu na doświadczenie i elementarne ludzkie względy powinniśmy pamiętać o dobrych relacjach.Przykładu nie trzeba daleko szukać, one są bardzo pouczające. Nasza przyszłość jest wielkim znakiem zapytania, ale nie wolno nam przypisywać złych intencji, rozbijactwa, bo nie wiadomo, jak będzie. Wyborcy lubią wyraźnych polityków, ale nie lubią skrajnych. Lubią ostry język, polemiczny, łagodna i uszczypliwa ironia są do przyjęcia. Ale szyderstwo i pogarda już nie wchodzą w grę. Wyklucza Pan, że drogi Solidarnej Polski, PiS i PJN się jeszcze zejdą? Ilona                                                    foto3 Nie wiem, jak będzie z PJN, ale nigdy nie przekreślam nikogo, kto odchodzi, tym bardziej, że to są doświadczeni politycy. Ja bardzo ubolewam na przykład z powodu nieobecności w polskim życiu politycznym Marka Jurka, postaci bardzo wybitnej i bardzo szlachetnej. Ma bardzo ostre i wyraziste poglądy, skrajne, radykalne, narodowe, ale jest na manowcach polityki. To może pora, by Solidarna Polska zapukała do drzwi Marka Jurka?  MariannaJeżeli mówimy o szerokim spektrum i chcemy stworzyć partię „szeroką”, to takie otwarcie jest dobre. Ale silna partia musi czuć, że ma noszenie, że wyraża poparcie wyborców. Dlatego takie decyzje muszą być przemyślane, to nie może być łapu-capu. Chcemy uniknąć błędów, bazujemy także na doświadczeniu innych ludzi, nawet PJN. Oni w bardzo złym stylu odeszli, nie było dobrze, że uczyniono personalny atak na prezesa Kaczyńskiego. Jego odpowiedzialność jest ogromna i my tego nie ukrywamy, ale atakować należy raczej praktyki, pewien stan.  Czy w takim razie nie ma Pan poczucia niesprawiedliwości? Wy przecież krytykowaliście praktyki, nie oskarżaliście w swoich wypowiedziach bezpośrednio Jarosława Kaczyńskiego. Nigdy nie podważaliście jego kompetencji do kierowania partią, a jednak się z Wami pożegnano.  WojciechRozczarowanie i żal, tak mogę opisać emocje, które towarzyszyły mi ostatnio. Ale chłopaki nie płaczą, w tej pracy użalanie się nad sobą nie ma sensu. Ja byłem lojalny. Przez wiele lat zaciskałem zęby, choć były różne powody, ale czara goryczy się przelała. PiS powinien mieć odwagę zmierzyć się z problemem, przeprowadzić krytyczną analizę dokonań, wrócić do korzeni. My chcieliśmy może nie rewolucyjnych zmian, ale bardzo konkretnych. Zbyszek w swoim wywiadzie mówił o demokratyzacji i decentralizacji partii. Co się za tym kryje? Są okręgi, a liderzy tych okręgów są obecnie pomazańcami, są namaszczani, nie są wybierani, prezes wskazuje, a ludzie głosują. Zaś w wyborach nie zawsze wygrywają najlepsi, wygrywają za to ci, którzy mają poparcie wyborców. Gdyby tak było w okręgach, partia by się zdynamizowała. Oczywiście wielu obecnych liderów również by wygrało, potwierdziłoby tym samym swoją pozycję. Demokratyzacja jest piękna, ale ktoś kiedyś powiedział, że mogłaby PiS zabić. Za to demokratyzacja mogłaby partię uratować, albo uczynić zwycięską formacją. Szkoda, że prezes tak się zamknął, bardzo nerwowo zareagował nie dopuszczając do takiej debaty…Czy czujecie się trochę usatysfakcjonowani? Prezes Kaczyński w swoim liście delikatnie uderzył się w pierś zauważając czynniki, które „nawaliły” podczas kampanii.  WieraTak, ale to jest jaskółka. A, jak wielokrotnie powtarzałem, my potrzebujemy wiosny. Gdyby miał Pan określić prezesa Kaczyńskiego, jakich potrzebowałby Pan przymiotników?  IngaOn wszystko odbiera osobiście, że to atak na niego, atak na partię. Tu jest problem. Nie chciałbym mówić krytycznie o prezesie, ma wiele przymiotów pozytywnych. Jest bez wątpienia liderem na polskiej scenie politycznej, w polityce spędził całe swoje dorosłe życie. Ma liczne zalety, umiejętność przemawiania bez kartki, swadę. Jest politykiem ideowym. Ale jego ogromna wrażliwość i zamykanie się na krytykę, jest chyba tutaj kluczem.Bo jeśli krytyka jest oparta na życzliwości, a jej celem nie jest zniszczenie, a odbudowa – taka krytyka powinna być przyjęta. Może bez euforii, może bez entuzjazmu, ale powinna być przyjęta.                                                    foto1                                            Zbigniew Ziobro, Jacek Kurski i Tadeusz Cymański zostali wykluczeni z Prawa i Sprawiedliwości po tym, jak w mediach zwracali uwagę na błędy podczas kampanii wyborczej i domagali się ""demokratyzacji partii"" (fot. PAP/Tomasz Gzell) Zresztą prawdziwa cnota krytyk się nie boi… PaulinaTo pani powiedziała i tak jest. Na to zresztą zwraca uwagę pani profesor Staniszkis, która zawsze miała słabość i wiele sympatii do PiS. Ale ona kocha mądrze, krytycznie, tacy ludzie są bezcenni. Jest nawet takie powiedzenie „chcesz kogoś zniszczyć, to go chwal”.  Ma pan żal do kolegów z PiS, że głosowali za usunięciem Pana i innych „ziobrystów” z partii?  WaldekNie, bo ta nasza historia to pieśń, albo saga o odwadze. Odwaga jest tylko wtedy, kiedy jest ryzyko. Trzeba być odważnym, żeby się postawić, wstać i powiedzieć „nie zgadzam się”. Znani i ci, którzy się już wybili mają łatwiej. Młodzi posłowie nie chcą ryzykować. Dlatego dziękuję posłom, którzy mieli odwagę stanąć w naszej obronie. Ale oni nas bronili, bo czekali na działania, które miałyby partię uzdrowić.  Frontmanem w Solidarnej Polsce będzie oczywiście Zbigniew Ziobro? WładysławJeśli powstanie partia, bo cały czas mówimy warunkowo, musimy zrobić wszystko, by mechanizmy działały. Zbyszek ma nieukrywane poparcie społeczne, które wyrasta z okresu, kiedy był ministrem sprawiedliwości. Jest bez wątpienia liderem. Za to Jacek Kurski jest postacią kontrowersyjną, ale utalentowaną. Mówi się o nim „bulterier”, medialna bestia, czołg polityczny. Jest pełen energii, emocji, żywy i pulsujący niczym wulkan.Ja z kolei mam główny cel solidarnego państwa, jestem bardziej łagodny, jestem postrzegany, jako taka ciepła twarz. Uzupełniamy się w jakimś sensie, to nam pomaga. Ale to nie my będziemy całą siłą, kluczem będzie klub parlamentarny. Najistotniejsze będzie to, czy klub będzie się powiększał, jak pracować będzie posłanka Kempa, poseł Dera, nowy rzecznik, poseł Mularczyk… Czy do Trzech Muszkieterów, Kurskiego, Cymańśkiego, Ziobry dołączy czwarty, Michał Kamiński? Jedna z gazet napisała, że podobno doszło już do pierwszych rozmów na ten temat… KlaudiaByłem zaniepokojony takimi informacjami i dlatego bardzo poważnie pytałem moich kolegów, czy rozmawiali z Michałem Kamińskim. Oczywiście trudno nie rozmawiać z nim choćby na sali obrad. Ale poważnych rozmów w kontekście tych informacji prasowych nie było. Nie było także rozmów na temat porozumień z różnymi partiami.  Czym teraz zajmują się politycy Solidarnej Polski? Dalej chcecie jeździć po Polsce i przekonywać do siebie ludzi? Anita W terenie chcemy zderzyć się, zweryfikować w oczach ludzi. Chcemy tym ludziom powiedzieć, dlaczego tak się stało. Jesteśmy przygotowani na surowy, ale sprawiedliwy osąd. Wiemy, że sprawa jest trudna, ludzie są w konsternacji. Popierali, szanowali Zbigniewa Ziobro i Jarosława Kaczyńskiego, teraz pewnie będą musieli stanąć po którejś stronie. Ale my ich pytamy: „Drodzy państwo, czy uważacie, że dalej powinniśmy w imię tak rozumianej jedności czekać na kolejne wybory. Czy może trzeba przebić ten szklany sufit?”Na szczęście sygnały, informacje, telefony, maile dają podstawę do takiego dojrzałego optymizmu. Jest szansa na zbudowanie partii, ale na razie triumfalizm jest zgubny. Partia przede wszystkim musi mieć głębokie przesłanie ideowe.Kiedyś wyznał Pan, że posiada „bajer” tak potrzebny w polityce. Czy to „bajer” wyreżyserowany, czy naturalna skłonność skupiania na sobie uwagi i zaskakiwania bon motami?  IrminaByć może zdarzyło mi się niezręcznie powiedzieć o „bajerze”, ale nie jestem pyszałkiem i samochwałą. Jeśli ktoś zadaje mi pytana o sposób komunikowania się, to odpowiedzią jest moja mama. Ma dzisiaj 87 lat, jest staruszką i ten czas ostatnio szybko ją osłabia, ale ja jestem jej wcieleniem. I gdyby mojej mamie odebrać dzisiaj 50 lat, gdyby była w parlamencie posłanką – byłaby świetna. Raz, że jestem wizualnie do niej podobny, ale i w gestach, zwłaszcza te machające ręce. Niektórych to do pasji doprowadza, ale ja, tak jak mama, kiedy mówię to pokazuję. To moja cecha wrodzona.A co do szkoleń, to właśnie ta moja mama, która jest prostą kobietą, niewykształconą jest dla mnie profesorem. Kiedy byłem dzieckiem, w drugiej, trzeciej klasie, mama kazała mi na głos czytać, wielką uwagę zwracała na dykcję. Żeby dokładnie czysto mówić. To jej zawdzięczam.A potem był jeszcze jeden ważny kurs. Byłem studentem, ministrantem. Był kurs lektorów Pisma Świętego. Tam także dykcja była szkolona, mieliśmy książki dla aktorów, z których uczyliśmy się, jak przemawiać, proklamować.Dzięki temu przełamywałem się, bo tak w ogóle to byłem nieśmiałym chłopakiem, wstydziłem się publicznie przemawiać. Miałem także szczęście, że zostałem burmistrzem, mogłem dzięki temu zdobywać doświadczenie mówcy. A „Erystykę” Schopenhauera sprezentował mi kiedyś mój kolega, bo zarzucił mi, że jestem zbyt łatwowierny, infantylny, naiwny i romantyczny. Powiedział: „Tadziu, w telewizji jest brutalna gra”. Dopiero wtedy zobaczyłem, jak się wykorzystuje chwyty językowe, manipuluje argumentami. Dziś wiem jedno, pokusa bycia skutecznym kosztem prawdy – jest bardzo niebezpieczna.  Ale z kwiecistymi cytatami, złotymi myślami ewidentnie idzie Pan na rekord… Grzegorz                                                    foto2                                            Tadeusz Cymański to nie tylko gawędziarz i erudyta, ale także znakomity aktor. Od lat występuje w krakowskim teatrze ""Groteska"" w popularnym corocznym przedstawieniu pt. ""Reality Shopka Show"" (fot. PAP/Jacek Bednarczyk) Kawałek wspomnień jest, ale to jest przecenione. Nie jestem luminarzem, ani erudytą jakiś powiedzeń, anegdot. Uchodzę za takiego. Może rzeczywiście może mam takie maniery… Ale to też jest chyba dlatego, że ta debata polityczna jest taka mizerna, sucha, brakuje trochę ognia, żywiołu. Tutaj działa powiedzenie „na bezrybiu i rak ryba”. Może nie jestem od razu rakiem, ale coś w tym jest.  Czy grywa Pan z dziećmi w szachy? KajaTo może wydać się dziwne, ale nie mam żadnego dziecka szachisty. Próbowałem z nimi grać, nauczyłem ich tej sztuki, ale nigdy nie byłem ojcem, który chciał przenosić swoje niespełnione ambicje na dzieci. Mnie zawsze pasjonowały szachy, muzyka, zawód prawnika… Choć w sumie może nie wszystko stracone, bo moje młodsze dzieci jeszcze się kształcą. Byłbym szczęśliwy, gdyby moje dzieci znalazły szczęście, w którejś z tych dyscyplin, które dla mnie pozostają pasją. Sugestii jednak nigdy im nie czyniłem, nie chcę, by były do czegokolwiek zmuszane. Dzieci są wolne i trzeba im dać prawo wyboru. Mówi Pan, że dzieci mają swój wybór i to one wybierają życiową drogę. A gdyby któreś z nich przyszło i powiedziało: „Tato, chce być grabarzem”? WiktoriaPytanie zaskakujące i moja odpowiedź pewnie też będzie zaskakująca. Nie miałbym bowiem nic przeciwko temu. Ja ze względu na przypadek i sytuację materialną miałem okazję pracować jako grabarz. Jak byłem na studiach, dorabiałem, pracowałem fizycznie. Kiedyś znajomy wikary zaproponował mi taką pracę na cmentarzu, przez przypadek, bo miejscowy grabarz zmarł. I tak się zaczęło. Za jeden pogrzeb dostawałem 700 złotych, a wtedy największe stypendium na uczelni wynosiło 1000zł. Dla porównania powiem, że jeden pogrzeb to była równowartość wyładowania 20-tonowego wagonu z cementem. Żadnej pracy nie należy się wstydzić, brzydzić. Grzebanie jest wielką powinnością wobec zmarłych. To praca związana z człowiekiem, w tej ostatniej drodze co prawda, ale jest w niej coś godnego, szlachetnego.  Jest Pan jedną z barwniejszych postaci polskiej polityki. Może pora na autobiografię?  StefanNiektórzy przyjaciele mówią mi, że powinienem książkę napisać. Może to byłoby interesujące, choć z drugiej strony nie wiem, czy to moje życie było aż tak ciekawe. Wiem jedno, że w życiu miałem dużo szczęścia, a w polityce najwięcej. Nigdy nie przegrałem wyborów. Byłem burmistrzem, przewodniczącym rady, radnym, posłem, teraz jestem europosłem…",,
„PO planowała zamrozić budowę metra w Warszawie nawet na 22 lata”,"– Platforma Obywatelska planowała zamrozić budowę metra w Warszawie nawet na 22 lata; jeżeli Rafał Trzaskowski będzie zapowiadał nagłą budowę metra, to będzie łatwo ocenić wiarygodność tych obietnic – powiedział w środę szef sztabu wyborczego Patryka Jakiego Oliwer Kubicki.","W środę Rafał Trzaskowski ogłosi program „Stolica lepszej komunikacji”. – Są w nim uwzględnione zarówno nowe linie metra, jak i nowe linie tramwajowe oraz rozwój sieci SKM – poinformował poseł Cezary Tomczyk (PO). – To kompleksowy projekt, nie „linia na mapie” – dodał.Kubicki powiedział w środę na konferencji prasowej, że na zapowiedzi Trzaskowskiego dotyczące budowy metra należy spojrzeć z właściwej perspektywy i przypomnieć sobie, co jego ugrupowanie mówiło na temat budowy metra na przestrzeni ostatnich lat.Podkreślił, że za rządów PO ponad 60 proc. inwestycji związanych z budową metra nie zostało zrealizowanych. Jak dodał, według zapowiedzi PO metro miało dotrzeć na Białołękę i Gocław, ale – jak mówił – „wiemy, że tak się nie stało”.III linia w 2040 rokuKubicki zaprezentował też dokument, z którego – jak mówił – wynika, że „PO planowała zamrozić budowę metra w Warszawie nawet na 22 lata”. – To jest raport „Warszawskie Badania Roku 2015”, aktualizowany w lipcu 2017 roku. Tutaj część z inwestycji miała być realizowana dopiero 12 lat po zakończeniu linii M2, czyli część inwestycji zamrożono na 12 lat, a część nawet na 22 lata – wskazał Kubicki.– Ciekawe, czy pan Rafał Trzaskowski odniesie się do tego dokumentu, który jest oficjalnym dokumentem miejskim. Budowa metra miała w Warszawie stanąć i jeżeli dzisiaj będziemy słyszeli o tym, że kandydat (Koalicji Obywatelskiej) zapowiada nagłą budowę metra, to będzie łatwo ocenić wiarygodność tych obietnic – mówił Kubicki.– Zapytajmy dzisiaj warszawiaków, czy chcą, by budowa III metra, tak jak ją zaplanowała i obiecywała Platforma, zaczęła się w 2040 roku. Jesteśmy przekonani, że należy i trzeba to zrobić szybciej – dodał.",,
Gwiazda: Usłyszeliśmy prawdziwy głos Platformy Obywatelskiej,"To już przestała być prowokacja; możemy powiedzieć, że usłyszeliśmy prawdziwy głos Platformy Obywatelskiej – tak skandaliczne zachowania kandydatki KO do Sejmu Klaudii Jachiry ocenił Andrzej Gwiazda, działacz opozycji w czasach PRL.","Przypomnijmy – w ostatnim czasie Jachira kilkukrotnie wzbudzała kontrowersje swoim zachowaniem. W ubiegłym tygodniu pod pomnikiem Armii Krajowej i Polskiego Państwa Podziemnego pozowała z transparentem „Bób, Hummus, Włoszczyzna” stojąc pod hasłem „Bóg, Honor, Ojczyzna”. We wtorek z kolei na spotkaniu z wyborcami parodiowała szkolną lekcję i program telewizyjny, wprowadzając „blok ekshumacyjny” czy „quiz czyja to kończyna?”. Dziś okazuje się także, że zagrała w rosyjskiej propagandowej produkcji.Zdaniem Andrzeja Gwiazdy być może Klauda Jachira pokazuje kurs Platformy Obywatelskiej. – Może rzeczywiście tak myślą; uważają, że podobnie twierdzi pewna grupa obywateli – ocenił. Jak dodał, w czasie kampanii wyborczej kandydaci wypowiadają się w imieniu partii, nie zaś jedynie swoim. – Nie musimy zapamiętywać nazwisk prowokatorów. Powinniśmy sumować to jako głos partii, która usiłuje wyłudzić nasze głosy – ocenił. – Możemy powiedzieć: usłyszeliśmy prawdziwy głos PO i każdy, kto zagłosuje na Platformę, głosuje właśnie na takie głosy – zaznaczył. Zdaniem Joanny Gwiazdy występy kandydatki Koalicji Obywatelskiej są „tak żałosne, bo nie mają (jej członkowie – red.) już żadnego pomysłu jak wygrać wybory, jak zachęcić ludzi do głosowania na opozycję”.",,
Prof. Zybertowicz o Tusku: Z głowy wyskakują nieraz demony,"– Z głowy wyskakują nieraz demony – mówił prof. Andrzej Zybertowicz o przemówieniu Donalda Tuska, w którym były premier wskazywał na potrzebę walki ze „współczesnymi bolszewikami”.  – Porównanie Donalda Tuska do marionetki jest o wiele bardziej uprawnioną analogią niż obecnych władz do bolszewików – dodał Zybertowicz.","Do słów byłego premiera – które później wyjaśniał – odniósł się w radiu TOK FM doradca prezydenta i szefa BBN prof. Andrzej Zybertowicz.– To późniejsze wycofywanie się, udawanie człowieka mniej sprytnego niż on jest. A gdybyśmy przyjrzeli się, jaka jest relacja między faktycznymi bolszewikami, którzy likwidowali demokrację, tworzyli maszynę śmierci i maszynę inwigilacji do obecnej władzy, to trzeba by powiedzieć, że porównanie Donalda Tuska do marionetki jest o wiele bardziej uprawnioną analogią niż obecnych władz do bolszewików – wskazywał Zybertowicz.Zdaniem doradcy prezydenta krytycy obecnego rządu są w błędzie, gdy zarzucają mu autorytaryzm. – Bo ci, którzy przez ostatnie trzy lata krytykowali obecny system rządzenia jako autorytarny i faszystowski – wszystkie inwektywy były używane – powinni chwilę się zastanowić, jak to jest możliwe, że w tym autorytarnym systemie były możliwe ostatnie wybory, w których w wielu miastach wygrała opozycja – mówił. Jak dodał, „w procesie demokratycznym nie było żadnych zaburzeń komunikacji publicznej, mobilizacji, organizacji, samoorganizacji”. – Nie było żadnych poważnych zaburzeń liczenia tych głosów. Wynik wyborów i sposób ich przebiegu pokazuje, że te wszystkie zarzuty autoryzacji państwa Prawa i Sprawiedliwości to czysta propaganda – oznajmił Zybertowicz. W kolejnej części rozmowy odniósł się do politycznych planów na przyszłość Tuska i jego możliwym starcie w wyborach prezydenckich w 2020 r. – Sądzę, że Polacy przeczytają książkę Wojciecha Sumlińskiego „Niebezpieczne związki Donalda Tuska” i zauważą, że ta metafora marionetki jest o wiele bardziej uprawnioną analogią niż nazwanie obecnej ekipy rządzącej bolszewikami – stwierdził Zybertowicz.",,
Turecka ofensywa w Syrii. Rosja wkracza do gry,"Rosja włącza się w konflikt w północnej Syrii. Rosyjscy dowódcy poinformowali, że ich żołnierze patrolują kurdyjskie tereny, z których wycofały się Stany Zjednoczone. Jednocześnie Moskwa wezwała Turcję do natychmiastowego przerwania trwającej od prawie tygodnia ofensywy w Syrii.","Jak poinformowały służby prasowe Kremla Władimir Putin i Recep Tayyip Erdogan zadeklarowali kontynuowanie „wspólnych działań w sprawie uregulowania syryjskiego konfliktu”. Rozmowa na temat sytuacji w Syrii ma być kontynuowana w trakcie wizyty tureckiego przywódcy w Rosji. Nie wiadomo, kiedy konkretnie to nastąpi, ale Kreml zapowiedział, że jeszcze w tym miesiącu. „Źródło pokoju”Rosyjscy żołnierze od kilku lat są w Syrii i wspierają rządowe wojska Baszara al-Assada. Opanowana de facto przez Kurdów północ kraju pozostawała jednak poza kontrolą rządu w Damaszku. Dopiero gdy wycofali się z niej Amerykanie, Kurdowie, w obawie przed Turcją, poprosili o pomoc rządowe wojsko. Wraz z Syryjczykami na północy kraju widziani byli także rosyjscy żołnierze. Rosyjskie flagi powiewają na niektórych pojazdach wojskowych, a specjalny wysłannik Kremla Aleksander Ławrientiew oświadczył, że turecka ofensywa jest nie do zaakceptowania i wezwał Turcję do opuszczenia Syrii. Prezydent Erdogan oświadczył z kolei, że jego żołnierze nie wrócą do domów, dopóki „nie zostaną pokonani wszyscy terroryści”. – Operacja Źródło Pokoju ma zlikwidować bazy terrorystów w północnej Syrii i ma spowodować, że do domów wróci 3,5 miliona Syryjczyków, którzy przez osiem lat byli naszymi gośćmi – powiedział. Kurdowie, których dotąd chroniła obecność Amerykanów, są przez Turcję traktowani jako grupy terrorystyczne.",,
Gowin: Popełniliśmy błąd powołując Marka Chrzanowskiego na prezesa KNF,"Niezależnie od tego, jaka będzie prawna ocena działań byłego szefa KNF Marka Chrzanowskiego, powołując go na to stanowisko popełniliśmy błąd – ocenił w środę wicepremier Jarosław Gowin. Dodał, że jest to funkcja, na której jest się poddawanym silnej presji.","Na konferencji prasowej w Kancelarii Prezesa Rady Ministrów wicepremier Jarosław Gowin pytany był m.in. o to, czy kolejny prezes KNF powinien zostać wybrany w porozumieniu rządu z opozycją.– Są określone procedury, jeżeli chodzi o powoływanie szefów tak ważnych instytucji jak KNF. Nie ma żadnego powodu, żeby od tych procedur odchodzić. Natomiast niewątpliwie niezależnie od tego, jaka będzie prawna ocena działań poprzedniego szefa KNF-u, powołując go na to stanowisko, popełniliśmy błąd. To miejsce, w którym jest się poddanym wyjątkowo silnej presji zarówno nacisków, jak i pokus – ocenił Gowin. W ocenie ministra Gowina obecna sytuacja związana z szefem KNF „to dobra lekcja”, aby na to stanowisko wysuwać osoby, które „przeszły testy bardzo trudnych prób lub nacisków”.– Natomiast nie widzę żądnego powodu, żeby pan premier Morawiecki miał konsultować swoją decyzję z kimkolwiek spoza obozu, który dzisiaj bierze odpowiedzialność polityczną za przyszłość Polski – zaznaczył Gowin.Wtorkowa „Gazeta Wyborcza” napisała, że według właściciela Getin Noble Banku Leszka Czarneckiego, szef KNF Marek Chrzanowski w marcu 2018 r. miał zaoferować przychylność dla tego banku w zamian za około 40 mln zł; Czarnecki nagrał tę ofertę i zawiadomił prokuraturę o podejrzeniu popełnienia przestępstwa przez szefa KNF.We wtorek po południu Chrzanowski poinformował, że składa dymisję z funkcji przewodniczącego KNF. Późnym popołudniem szef KPRM Michał Dworczyk poinformował, że premier Mateusz Morawiecki dymisję przyjął.",,
USA: ruszyła loteria wizowa dla Polaków,Od wtorku do 3 listopada Polacy mogą brać udział w programie loterii wizowej Stanów Zjednoczonych – poinformowało biuro rzecznika prasowego ambasady USA. W loterii mogą brać udział obywatele państw o niskim wskaźniku imigracji do USA.,"Ambasada Stanów Zjednoczonych w komunikacie podkreśla, że uchwalony przez Kongres program Wizy dla Imigrantów Różnych Narodowości (Diversity Visa) udostępnia 55 tys. wiz rocznie w drodze losowania zgłoszeń. Udział w loterii jest bezpłatny i odbywa się poprzez rejestrację na stronie www.dvlottery.state.gov.Amerykańska placówka dyplomatyczna przypomina, że w ramach programu każdego roku wizy wydawane są osobom, które spełniają odpowiednie warunki i zostaną wybrane w drodze losowania komputerowego. Imigranci otrzymują tzw. Zielone Karty umożliwiające legalny pobyt i pracę w USA. Ambasada informuje ponadto, że od 1 maja 2013 roku uczestnicy loterii będą mogli sprawdzić online, czy ich zgłoszenie zostało wylosowane. Wylosowani uczestnicy otrzymają instrukcje dotyczące ubiegania się o wizy imigracyjne oraz informacje o terminie spotkania z konsulem.Wymogi dotyczące zgłoszeń do loterii wizowej oraz odpowiedzi na najczęściej zadawane pytania związane z loterią wizową można znaleźć na stronie internetowej  travel.state.gov/visa",,
Poroszenko apeluje o natychmiastowe zawieszenie broni w Donbasie. „Moskwa wciąż narusza rozejm”,"Prezydent Ukrainy zaapelował w czwartek w Brukseli o natychmiastowe zawieszenie broni w Donbasie. Petro Poroszenko ocenił, że lepiej nie czekać z położeniem kresu naruszeniom rozejmu do 1 września, jak to ustalono w środę podczas rozmów z separatystami, bo walki pochłaniają wiele ofiar. Oskarżył Moskwę o naruszanie rozejmu.","Szef Rady Europejskiej Donald Tusk, który spotkał się z Poroszenką, powiedział, że jest szczególnie zaniepokojony atakami na misję obserwacyjną OBWE. Zaapelował do wszystkich stron konfliktu, aby nie dochodziło do takich incydentów. W ostrych słowach potępił także skazanie przez sąd w Rosji na 20 lat kolonii karnej ukraińskiego reżysera i uczestnika Majdanu Ołeha Sencowa. Prezydent Ukrainy zaapelował o natychmiastowe zawieszenie broni w Donbasie, gdzie trwają walki między oddziałami rządowymi a separatystami wspieranymi przez Rosję. Oskarżył Moskwę o naruszanie rozejmu. Wkrótce spotkanie w ramach formatu normandzkiego?Poroszenko poinformował, że trwają intensywne kontakty telefoniczne przywódców Francji, Rosji, Niemiec i jego samego w sprawie konfliktu w Donbasie. Nie wykluczył, że wkrótce może dojść do spotkania w ramach tzw. formatu normandzkiego. Zapewnił, że Ukraina wypełnia wszystkie zobowiązania wynikające z ustalonego w lutym w Mińsku zawieszenia broni. Oskarżył Rosję o łamanie rozejmu. Wskazał, że przeprowadzenie wyborów na objętych konfliktem terenach (co przewidywały porozumienia mińskie) jest niemożliwe, ze względu na toczące się cały czas walki. Poroszenko dodał jednocześnie, że ma nadzieję, iż 31 sierpnia parlament Ukrainy poprze przedstawioną przez niego reformę konstytucyjną, której przeprowadzenie również ustalono w ramach procesu pokojowego. Podziękował Polsce za wsparcie w przygotowaniu decentralizacji. „Nie czekajmy z zawieszeniem ognia” Prezydent Ukrainy ocenił, że lepiej nie czekać z położeniem kresu naruszeniom rozejmu do 1 września, jak to ustalono w środę podczas rozmów z separatystami. Jak argumentował, nie wiadomo, ile ofiar kosztowałoby czekanie z wprowadzeniem zawieszenia broni do 1 września. Wskazał, że strona rosyjska była zobligowana do wstrzymania ognia od 15 lutego, tak jak to przewidywały porozumienia mińskie. – My wstrzymaliśmy ogień, wprowadziliśmy rozejm pół roku temu. Jeśli spojrzeć na wykres sporządzany przez obserwatorów OBWE, kto otwiera ogień i łamie rozejm, to widać wyraźnie, że robi to strona rosyjska – podkreślił Poroszenko. Szef Komisji Europejskiej Jean-Claude Juncker, który wcześniej spotkał się z Poroszenką, wyraził z kolei opinię, że Kijów dokonał ogromnego postępu na drodze do wprowadzenia ruchu bezwizowego z UE. Zapowiedział, że KE wyda pozytywną rekomendację w tej sprawie, jeśli tylko Ukraina spełni niezbędne wymogi.",,
Posiedzenie sądu ws. Tymoszenko odłożone,Sąd Najwyższy Ukrainy po raz kolejny odłożył rozpatrzenie kasacji wyroku skazującego Julię Tymoszenko na siedem lat więzienia za naruszenia proceduralne w czasie podpisywania umów gazowych z Rosją w 2009 roku. Kolejne posiedzenie ma się odbyć 12 lipca.,"W sądzie obecni byli b.prezydent RP Aleksander Kwaśniewski i b.przewodniczący Parlamentu Europejskiego (PE) Pat Cox, którzy jako specjalni wysłannicy PE monitorują postępowania sądowe dotyczące opozycjonistki.Tymoszenko nie przybyła na wtorkową rozprawę ze względów zdrowotnych.W rozmowie z polskimi dziennikarzami Kwaśniewski odmówił jakichkolwiek komentarzy przed zakończeniem procesu kasacyjnego. Poinformował jedynie, że wniedzielę wraz z Coksem odwiedził Tymoszenko w szpitalu w Charkowie, gdziebyła premier przechodzi leczenie schorzenia kręgosłupa pod nadzorem lekarzy zNiemiec.– Ona jest w tej chwili leczona. Rozmawialiśmy z niemieckimi lekarzami, którzytwierdzą, że to leczenie musi być kontynuowane, natomiast w sensieintelektualnym znaleźliśmy ją w świetnej formie; bardzo zdeterminowaną ibardzo precyzyjną w wypowiedziach – powiedział Kwaśniewski.Tymoszenko usłyszała wyrok siedmiu lat więzienia w zeszłym roku. Była premiertwierdzi, że jej skazanie inspirował jej przeciwnik polityczny, prezydentUkrainy Wiktor Janukowycz, z którym bez powodzenia walczyła o najwyższestanowisko w państwie w 2010 roku.Według Unii Europejskiej sprawa Tymoszenko ma podłoże polityczne, a władze wKijowie wybiórczo stosują prawo w procesach byłej premier i kilku jejwspółpracowników. Bruksela chce, by Tymoszenko i inni więzieni politycyukraińskiej opozycji mogli wziąć udział w zaplanowanych na koniecpaździernika wyborach parlamentarnych.Tymoszenko jest też oskarżona o nadużycia, których miała się dopuścić wlatach 90. XX wieku, gdy kierowała handlującą gazem firmą Jednolite SystemyEnergetyczne Ukrainy (JSEU).Ukraińska prokuratura twierdzi ponadto, iż gotowa jest oskarżyć opozycyjnąpolityk o zlecenie w latach 90. zabójstwa parlamentarzysty i biznesmenaJewhena Szczerbania. Według prokuratury parlamentarzysta miał ograniczaćwpływy należącej m.in. do Tymoszenko korporacji JSEU.",,
Sejmowa komisja śledcza ds. VAT złoży zawiadomienia o podejrzeniu popełnienia przestępstwa,"Sejmowa komisja śledcza ds. VAT złoży zawiadomienie o podejrzeniu popełnienia przestępstwa przez b. ministra finansów Jana Vincenta Rostowskiego i b. wiceministrów finansów: Andrzeja Parafianowicza, Macieja Grabowskiego i Jacka Kapicę.","Wniosek, który w tej sprawie złożył w środę przewodniczący komisji Marcin Horała (PiS) został przyjęty stosunkiem głosów pięć do dwóch.Przed głosowaniem Horała stwierdził, że podejrzenie dotyczy „wytworzenia sytuacji, gdy jednocześnie zniesiono obowiązek składania zabezpieczeń w procedurach importowych i uproszczonych, a Polska nie przystąpiła wówczas do sieci Eurofisk”.Zbigniew Konwiński (PO-KO) argumentował przed głosowaniem, że w zawiadomieniu brak jest kwoty uszczuplenia, brak wskazanych przepisów, które zostały złamane, a jest ono oparte na pojedynczych pismach urzędników MF, w których wyrażali swoje wątpliwości.",,
Prezydent do żołnierzy: Dziękuję za służbę dla światowego bezpieczeństwa,"– Chcę bardzo serdecznie podziękować za służbę dla waszych ojczyzn, ale także dla światowego bezpieczeństwa – powiedział w poniedziałek, zwracając się do amerykańskich i polskich żołnierzy stacjonujących w Żaganiu, prezydent Andrzej Duda.","Andrzej Duda, który w ramach obchodów 20. rocznicy wstąpienia Polski do NATO wraz z szefem MON Mariuszem Błaszczakiem, spotkał się z polskimi i amerykańskimi żołnierzami na poligonie wojskowym w Żaganiu, podkreślił, że spotkanie to otwiera „obchody dwudziestolecia”.Zapowiedział zarazem, że jeszcze w tym tygodniu, podczas dalszej części obchodów odwiedzi m.in. Orzysz oraz dowództwo Wielonarodowego Korpusu Północny Wschód w Szczecinie. – Chciałbym w ten sposób podkreślić obecność Sojuszu Północnoatlantyckiego w Polsce – oświadczył prezydent.Zaznaczył też, że wspólna służba na terytorium Polski żołnierzy polskich i żołnierzy armii Stanów Zjednoczonych, to „coś, do czego dążyliśmy przez wiele lat” i co „kiedyś było marzeniem prezydenta Lecha Kaczyńskiego”.Prezydent przywołał wypowiedź Lecha Kaczyńskiego z 2008 r., skierowaną do jego najbliższych współpracowników, w której stwierdził on, iż moment, w którym w Polsce będą stacjonowały oddziały armii Stanów Zjednoczonych i znajdzie się w niej infrastruktura amerykańska, „będzie dla całego świata ostatecznym momentem pokazania, że tutaj już nie ma rosyjskiej wpływów”.– Nawiązując do tych słów dzisiaj, chcę państwu z całego serca podziękować (...) za tą służbę – za służbę dla waszych ojczyzn, ale także za służbę dla światowego bezpieczeństwa – powiedział Duda. Wizyta na poligonie w Żaganiu Na Skwerze Czołgisty przy żagańskich koszarach żołnierze powitali prezydenta. Wcześniej przyjechał tam minister Błaszczak.Meldunek o gotowości do wizyty złożył prezydentowi dowódca 11. Lubuskiej Dywizji Kawalerii Pancernej gen. dyw. Stanisław Czosnek; orkiestra wojskowa odegrała hymn państwowy. Potem Andrzej Duda złożył biało-czerwony winiec przed pomnikiem gen. Stanisława Maczka - dowódcy 1. Dywizji Pancernej Polskich Sił Zbrojnych na Zachodzie podczas II wojny światowej.W powitaniu Andrzeja Dudy wzięli udział dowódcy wojskowi oraz przedstawiciele władz lokalnych i regionalnych. Były także kompanie honorowe wojska polskiego i amerykańskiego.Po krótkiej uroczystości na Skwerze Czołgisty prezydent wraz z szefem MON udali się na poligon wojskowy, gdzie obejrzeli wspólny pokaz wyszkolenia w wykonaniu polskich i amerykańskich żołnierzy, była także prezentacja sprzętu lubuskiej dywizji i amerykańskiej Pancernej Brygadowej Grupy Bojowej (ABCT). Prezydent Duda porozmawiał również z żołnierzami. Szef MON: Współpraca między wojskiem polskim i amerykańskim odbywa się płynnie – Współpraca między wojskiem polskim i amerykańskim odbywa się w sposób płynny, żołnierze polscy i amerykański doskonale się rozumieją – ocenił w Żaganiu szef MON Mariusz Błaszczak.Błaszczak, który w ramach obchodów 20. rocznicy wstąpienia Polski do NATO wraz z prezydentem Andrzejem Dudą spotkał się z polskimi i amerykańskimi żołnierzami na poligonie wojskowym w Żaganiu, podkreślił, że Polska należy dziś do liderów tego sojuszu. Jak mówił, świadczy o tym m.in. to, że wydajemy 2 proc. PKB na obronność.– Bardzo poważnie traktujemy nasze zobowiązania sojusznicze, stąd też obecność wojska polskiego także na Łotwie, w Rumunii, Afganistanie, Iraku, czy innych misjach podejmowanych przez NATO – podkreślił.Wyraził zadowolenie, że w Żaganiu ma możliwość spotkać się zarówno z żołnierzami polskimi, jak i amerykańskimi; dziękował im za profesjonalizm. Podkreślał, że „współpraca między wojskiem polskim i amerykańskim odbywa się w sposób płynny, a procedury związane z postępowaniem na polu walki są znane przez oba wojska, i doskonale rozumieją się żołnierze polscy i Stanów Zjednoczonych”. Żagań „Pancerną Stolicą Polski” W Polsce żołnierze ABCT stacjonują w Żaganiu, gdzie mają swoje dowództwo oraz w Świętoszowie, Skwierzynie i Bolesławcu. Część pododdziałów brygady jest kierowanych do innych państw, m.in. do Rumunii, Bułgarii i krajów bałtyckich. Wszędzie tam Amerykanie wraz z sojusznikami uczestniczą w wielu ćwiczeniach i szkoleniach.W lutym br. dyżur rozpoczęła czwarta zmiana ABCT tworzona przez żołnierzy Devil Brigade z 1. Dywizji Piechoty stacjonującej w Fort Riley w stanie Kansas. Podobnie jak w przypadku poprzednich zmian, do Polski i innych państw regionu została skierowana ciężka pancerna brygada licząca 3,5 tys. żołnierzy wyposażonych w 2 tys. pojazdów, w tym ciężkie pojazdy bojowe: czołgi Abrams, opancerzone transportery piechoty Bradley i haubice samobieżne.Żagań jest nazywany ""Pancerna Stolicą Polski"", gdyż znajduje się tam dowództwo 11. Lubuskiej Dywizji Kawalerii pancernej, jednego z najważniejszych związków taktycznych wojsko lądowych w naszym kraju. 20 lat w NATO Polska wstąpiła do NATO 12 marca 1999 r., kiedy to w mieście Independence, w amerykańskim stanie Missouri ówczesny minister spraw zagranicznych RP Bronisław Geremek przekazał na ręce sekretarza stanu USA akt przystąpienia Polski do Traktatu Północnoatlantyckiego. Z tą chwilą Polska stała się formalnie stroną Traktatu waszyngtońskiego i członkiem Sojuszu Północnoatlantyckiego.Jak poinformowało ministerstwo obrony narodowej w ciągu 20 lat nasz kraj pokonał długą drogę, stając się jednym z liderów Sojuszu Północnoatlantyckiego. Przez ten czas polską armię nie tylko uzawodowiono, ale również zmodernizowano i dostosowano do standardów NATO.W lipcu 2016 r. na Szczycie NATO w Warszawie podjęto istotne dla bezpieczeństwa Polski i regionu postanowienia. Jednym z najważniejszych stał się fakt stacjonowania w Polsce wojsk sojuszniczych oraz rozmieszczenia struktur dowódczych NATO i USA na terytorium Polski. „NATO Week”  W ramach obchodów 20. rocznicy wstąpienia Polski do NATO – „NATO-Week” Andrzej Duda do 12 marca br. weźmie udział w kilku innych wydarzeniach związanych jubileuszem. Ich zwieńczeniem będzie wizyta prezydenta w Republice Czeskiej, gdzie wraz z prezydentami Czech, Słowacji i Węgier weźmie udział w uroczystościach z okazji 20-lecia rozszerzenia NATO, które odbędą się w Pradze.",,
Czechy wydały USA rosyjskiego hakera. Sąd: niezgodnie z prawem,"Czeski Sąd Konstytucyjny uznał, że Robert Pelikan jako minister sprawiedliwości naruszył prawo, wydając Stanom Zjednoczonym domniemanego hakera, Rosjanina Jewgienija Nikulina. Według SK nie została wówczas doprowadzona do końca procedura dotycząca starań Nikulina o azyl w Czechach.","Wtorkowa decyzja SK otwiera drogę do ewentualnego odszkodowania dla przebywającego w więzieniu w USA Rosjanina. Nie ma jednak wpływu na decyzje amerykańskiego wymiaru sprawiedliwości. Sędziowie uznali, że mimo braku bezpośrednich skutków prawnych ich decyzja była potrzebna, żeby nie powtórzono błędu w przyszłości.– Gdyby SK nie podważył takiej procedury, ewentualnie decyzji ministra, jako sprzecznej z konstytucją, mógłby przyczynić się do tego, że ponownie dojdzie do takiej przedwczesnej decyzji, czemu trzeba zapobiec, zwłaszcza że interwencja jest trudna do naprawienia – oświadczył sędzia sprawozdawca Radovan Suchanek cytowany przez agencję CTK.List gończyCzeska policja zatrzymała Rosjanina w październiku 2016 r. na podstawie amerykańskiego listu gończego. Amerykańscy śledczy zarzucali mu ataki na sieci społecznościowe LinkedIn, Formspring oraz na internetowy serwer Dropbox.O wydaniu Nikulina do USA ówczesny minister sprawiedliwości zdecydował 29 marca 2018 r. W tym czasie wymiar sprawiedliwości oczekiwał na ostateczną fazę kasacji ws. decyzji o odmowie udzielania Rosjaninowi azylu w Czechach. Ostatecznie orzeczenie Sądu Najwyższego było niekorzystne dla starań o azyl, ale zdaniem Sądu Konstytucyjnego, zanim SN zajął stanowisko, minister nie powinien był podejmować decyzji o wydaniu Nikulina Amerykanom.W tym samym czasie o wydanie Nikulina zabiegała Rosja, ścigająca domniemanego hakera za internetową kradzież 3450 dolarów, czego Nikulin miał się dopuścić w 2009 r.",,
Esesman oskarżony o współudział w zabójstwie,"Prokuratura w Hamburgu oskarżyła 92-letniego byłego esesmana, strażnika w hitlerowskim obozie zagłady o pomocnictwo w morderstwie w 5230 przypadkach – informuje w czwartek „Die Welt” w wydaniu online.","Rzeczniczka prokuratury potwierdziła fakt oskarżenia związany ze zbrodniami nazistowskimi, ale nie podała szczegółów. „Die Welt” pisze, że oskarżony od sierpnia 1944 r. do kwietnia 1945 r. był strażnikiem w niemieckim nazistowskim obozie koncentracyjnym Stutthof. Dziennik podaje, że oskarżony przyznał w prokuraturze, że widział ludzi prowadzonych do komory gazowej. Twierdził, że żal mu było więźniów, o których wiedział, że byli Żydami i nie popełnili żadnych zbrodni. Nie poczuwa się jednak do winy. „Czemu miałoby służyć, gdybym stamtąd odszedł? Znaleźliby kogoś innego” – cytuje jego słowa „Die Welt”. Agencja Reutera zwraca uwagę, że proces tego byłego esesmana będzie jednym z ostatnich związanych z nazistowskimi zbrodniami wojennymi, ponieważ żyje już tylko bardzo niewielu zamieszanych w te zbrodnie. Obóz koncentracyjny KL Stutthof powstał 2 września 1939 r. na Żuławach Wiślanych, nieopodal miejscowości Sztutowo, która przed II wojną światową wchodziła w skład Wolnego Miasta Gdańska. Był pierwszym obozem założonym poza granicami Niemiec i jednym z ostatnich wyzwolonych w maju 1945 r. przez wojska sowieckie. W styczniu 1945 r. Niemcy rozpoczęli pieszą ewakuację ok. połowy z 24 tys. przebywających wówczas w KL Stutthof więźniów. Wiele tysięcy z nich zmarło w drodze z powodu mrozu, głodu i wycieńczenia. Marsz ten nazwany został Marszem Śmierci. Wśród 110 tys. więźniów Stutthofu były osoby pochodzące z 28 krajów. Liczbę ofiar obozu szacuje się na ok. 65 tys., spośród których ok. 28 tys. stanowiły osoby pochodzenia żydowskiego. Jeszcze kilka lat temu byli strażnicy w nazistowskich obozach zagłady pozostawali praktycznie bezkarni, ponieważ niemiecki Trybunał Federalny orzekł w 1969 r., że warunkiem skazania za pomoc w morderstwach jest udowodnienie indywidualnej winy oskarżonego. Ze względu na brak świadków zbrodni było to w większości przypadków niemożliwe. Przełomowe dla ścigania sprawców tej kategorii przestępstw okazało się skazanie na pięć lat więzienia Johna Demjaniuka, byłego strażnika w niemieckim nazistowskim obozie zagłady w Sobiborze. Sąd w Monachium uznał go w 2011 r. za winnego współuczestnictwa w zamordowaniu ponad 28 tys. więźniów, pomimo braku dowodów na popełnienie konkretnych czynów karalnych. Centralny urząd ds. ścigania zbrodni nazistowskich w Ludwigsburgu, opierając się na precedensowej sprawie Demjaniuka, zalecił właściwym prokuraturom wszczęcie postępowań przeciwko byłym strażnikom.",,
Szydło: Poważnie biorę pod uwagę start do europarlamentu,"– Pojawiła się propozycja, żebym startowała w wyborach do Parlamentu Europejskiego; bardzo poważnie biorę to pod uwagę – powiedziała w środę wicepremier Beata Szydło.","Wicepremier była pytana na antenie RMF FM, czy można potwierdzić, że będzie kandydowała w wyborach do europarlamentu.– Potwierdzić będziemy mogli wtedy, kiedy będą zatwierdzone listy do europarlamentu. Natomiast ja wielokrotnie mówiłam, i podtrzymam to i teraz, że taka propozycja się pojawiła i jest to propozycja, którą bardzo poważnie biorę pod uwagę – powiedziała. Dopytywana, co to oznacza, stwierdziła: „prawdopodobnie będę startować”.– Jeszcze nie rozmawiałam na temat eurowyborów; tego, jak będzie prowadzona kampania; w jaki sposób będą kształtowane listy, czy będą zmiany w rządzie – wskazała, odnosząc się do kwestii, czy przed wyborami odejdzie z rządu.",,
Środowy przegląd prasy w TVP Info,"Córka rzecznika Kremla na stażu w Parlamencie Europejskim; Polska w koalicji na rzecz rynku; prawie 50 procent Polaków przeciwko obaleniu pomnika ks. Jankowskiego w Gdańsku; Kościół pomaga młodym ludziom wyjść z alkoholizmu – to tylko niektóre z informacji, które w środę z samego rana red. Antoni Trzmiel przedstawił w przeglądzie prasy w TVP Info. Najświeższe informacje z Polski i świata codziennie na antenie i portalu tvp.info.",,,
Włochy: Sąd Najwyższy nakazuje konfiskatę pieniędzy rządzącej Ligi,"Wicepremier Włoch, szef MSW i lider Ligi Matteo Salvini zarzucił Sądowi Najwyższemu chęć delegalizacji jego ugrupowania i wytoczenie politycznego procesu. Tak ocenił decyzję SN, który nakazał konfiskatę pieniędzy partii, by odzyskać należne państwu 49 mln euro.","„Gdziekolwiek zostanie odnaleziona” jakakolwiek suma pieniędzy należąca do Ligi: na kontach bankowych czy lokatach, należy ją skonfiskować po to, by odzyskać sumę 49 mln euro, na jaką oszukano budżet państwa i za co skazany został w pierwszej instancji założyciel i były lider Ligi Umberto Bossi – tak brzmi ogłoszone uzasadnienie włoskiego Sądu Najwyższego. Przychylił się on do wniosku prokuratora o odrzucenie odwołania obecnego przywódcy Ligi Salviniego od decyzji sądu o konfiskacie funduszy grupowania. Należna państwu kwota to rezultat oszustw finansowych, do jakich doszło w Lidze, wówczas jeszcze nazywającej się Północną, przed 10 laty. W toku śledztw wykryto proceder przywłaszczania sobie partyjnych pieniędzy pochodzących z budżetu państwa, zakup brylantów, finansowanie prywatnych wydatków rodziny Bossiego, inwestycje za granicą i oszustwa dokonane przez ówczesnego skarbnika. Dotychczas wymiar sprawiedliwości zablokował 1,5 mln euro na kontach współrządzącej Włochami prawicowej partii. Zauważa się, że stanowisko Sądu Najwyższego może zdestabilizować sytuację Ligi, bo – jak stwierdza dziennik „La Stampa” – ugrupowanie to teoretycznie nie może przyjąć nawet 1 euro na żadne ze swych kont bez ryzyka konfiskaty tej sumy. Już wcześniej – przypomina – z obawy, że może do tego dojść, powstały wokół Ligi fundacje i inne organizacje, z których rachunków finansowano partyjną działalność, bo zgromadzone na nich kwoty nie podlegają konfiskacie. Komentując decyzję Sądu Najwyższego deputowany i administrator partii Giulio Centemero oświadczył: „Być może skuteczność działań rządu Ligi komuś przeszkadza, ale to na pewno nas nie powstrzyma”. – Tych 49 milionów euro nie ma. Mogę zrobić zbiórkę. To jest ewidentnie proces polityczny dotyczący wydarzeń sprzed 10 lat i pieniędzy, których ja nigdy nie widziałem – powiedział wicepremier Matteo Salvini we wtorek wieczorem w telewizji La 7. Sędziowie „próbują nas zdelegalizować” – dodał szef MSW. Następnie stwierdził: „Mogą mi zabrać, co chcą, ja jestem spokojny”. O sprawie finansów Ligi pisze na pierwszych stronach cała włoska prasa w środę. Lewicowe „Il Fatto Quotidiano” stwierdza, że Salvini został „puszczony z torbami”. – Jak teraz Liga zwiąże koniec z końcem? – pyta.„Chcą zamknąć Ligę” – pisze prawicowy dziennik „La Verita”.",,
Wiśniewska odpowiada Schetynie: Zaczynamy budować bezpieczeństwo Polski,"W Polsce obecnie stacjonuje 4,5 tys. żołnierzy amerykańskich, a w Niemczech – 35 tys. Znajmy więc miarę rzeczy. My zaczynamy budować bezpieczeństwo Polski, mamy bardzo agresywnego sąsiada i to jest kwestia absolutnie nadrzędna – powiedziała europosłanka PiS Jadwiga Wiśniewska, odpowiadając liderowi PO Grzegorzowi Schetynie, który wypowiada się krytycznie o kosztach zwiększenia obecności amerykańskich żołnierzy w Polsce.","Po podpisaniu przez prezydentów Polski i USA wspólnej deklaracji o współpracy obronnej odniósł się do niej na Twitterze przewodniczący Platformy Obywatelskiej.„1000 dodatkowych żołnierzy USA za grube miliardy? Przyjrzymy się dokładnie temu porozumieniu. Polska w relacjach z USA powinna być sojusznikiem, nie klientem. A władze realnie wzmacniać bezpieczeństwo kraju, nie uprawiać propagandę” – napisał Grzegorz Schetyna. W programie „Minęła 20” Jadwiga Wiśniewska stwierdziła, że wszystkie znaczące media europejskie szeroko opisywały wizytę w Waszyngtonie prezydenta Andrzeja Dudy. – Zwracają uwagę na to, że Polska staje się poważnym graczem na arenie międzynarodowej i że pozycja Polski zdecydowanie rośnie. Zwraca się również uwagę na to, że tak naprawdę tą wizytą i wypowiedziami pana prezydenta Trumpa prztyczek dostały Niemcy, ponieważ zostały bardzo mocno skrytykowane budowa Nord Stream 2, uzależnienie Unii Europejskiej od rosyjskiego gazu, jak również to, że jednak to zwiększenie wojsk amerykańskich będzie w Polsce – podkreśliła. Europosłanka PiS odniosła się też do wpisu lidera PO. – Jeśli dziś Grzegorz Schetyna mówi, że to kosztuje, to ja chcę mu powiedzieć, że w Polsce obecnie stacjonuje 4,5 tys. żołnierzy amerykańskich, a w Niemczech – 35 tys. Znajmy więc miarę rzeczy. My zaczynamy budować bezpieczeństwo Polski, mamy bardzo agresywnego sąsiada i to jest kwestia absolutnie nadrzędna – zaznaczyła.",,
"Franciszek: Lepiej, żeby homoseksualiści nie byli przyjmowani do seminariów","Podczas swojej trzygodzinnej rozmowy z biskupami włoskimi Franciszek poruszył m. in. kwestię obecności osób o skłonnościach homoseksualnych w seminariach i domach formacji – donosi portal Vatican Insider. Papież wskazał, że jeśli istnieją wątpliwości co do kandydata, to lepiej, by go nie przyjmować do seminarium.","W tym kontekście dziennikarze przypominają skandale w różnych częściach świata spowodowane przez księży – czynnych homoseksualistów. Zaznaczają, że jeśli dopiero teraz Ojciec Święty porusza tę kwestię, to zapewne jest to związane z bardzo realnymi problemami Kościoła. Jednocześnie podkreślają, że słowa Franciszka odzwierciedlają wskazania zawarte w opublikowanym w 2016 r. przez Kongregację ds. Duchowieństwa „Ratio Fundamentalis”. Znajduje się w niej m. in. zdanie: „Gdy idzie o osoby o tendencjach homoseksualnych, które usiłują wstąpić do seminariów lub które podczas formacji odkrywają taką sytuację, w zgodzie z własnym nauczaniem Kościół, głęboko szanując osoby, których dotyczy ten problem, nie może przyjmować do seminarium ani do święceń osób, które praktykują homoseksualizm (…)”.",,
„Polityka UE wobec imigrantów doprowadziła do dzisiejszego kryzysu”.  „Nie grajmy strachem”,"– Takie wystąpienia mają budować strach wśród Polaków  – skomentował w programie „Woronicza 17” sejmowe przemówienie premier Beaty Szydło Marcin Kierwiński z PO.  – Pani premier powiedziała to, co myśli większość Polaków i większość Europejczyków. W imię solidarności europejskiej nie możemy pozwolić sobie, żeby sprowadzić sobie takie same kłopoty jak niektóre kraje europejskie – mówił szef BBN Paweł Soloch. A zdaniem wiceministra MON Bartosza Kownackiego wystąpienie premier było świetnie przygotowane i „pokazało, jak jesteśmy zatroskani sytuacją w Europie”.","Premier apelowała do europejskich przywódców.  – Mam odwagę zadać elitom politycznym pytanie w Europie: dokąd zmierzacie, dokąd zmierzasz, Europo? Powstań z kolan i obudź się z letargu, bo w przeciwnym razie codziennie będziesz opłakiwała swoje dzieci – mówiła premier.    – Jeżeli nie dostrzegacie tego, że dzisiaj zagrożenie terrorystyczne jest faktem, który każdego dnia może dotknąć każde państwo w Europie i uważacie, że Polska nie powinna się bronić, to idziecie ręka w rękę z tymi, którzy wymierzają tę broń przeciwko Europie, przeciwko nam wszystkim – powiedziała szefowa rządu zwracając się do opozycji. „Odciągnąć uwagę”  – Nie podoba mi się granie strachem Polaków. Każdy zamach dla pani premier to paliwo polityczne – mówił Kierwiński.    Jak podkreślił, słowa pani premier były „skrajnie antyeuropejskie”.  Jak dodał, miało też odciągnąć uwagę od problemów rządu, czyli m.in. zamieszania wokół ministrów Antoniego Macierewicza i Mariusza Błaszczaka.  Jego zdaniem, w porównaniu z wyważonymi słowami brytyjskiej premier  po zamachu w Manchesterze, to, co powiedziała Beata Szydło, zabrzmiało jak „histeryczny krzyk”.       – Taka retoryka jest zarezerwowana dla pani Le Pen, nie chcę, żeby Polacy byli tak postrzegani – dodał.   Zdaniem wiceministra Bartosza Kownackiego, wystąpienie pani premier było świetne przygotowane i pokazało, jak Polska jest zatroskana sytuacją w Europie i problemami, które przed nią stoją.     –  Jestem dumny. To najlepsza premier po 1989 roku – podkreślił.  Kownacki dodał, że „polityka wobec imigrantów, przez wiele lat realizowana przez UE, doprowadziła do dzisiejszego kryzysu”. „Jasny komunikat” –  Pani premier powiedziała to, co myśli większość Polaków i większość Europejczyków. W imię solidarności europejskiej nie możemy pozwolić, by sprowadzić sobie na siebie takie  kłopoty jak niektóre kraje europejskie. To komunikat,  że nasze państwo nie godzi się na problemy, jakie mają inne kraje. Oni mają uchodźców, którzy w drugim pokoleniu występują przeciw państwu, w którym się wychowali – mówił szef BBN Paweł Soloch. „Przyjmować na naszych warunkach”    – Mnie to wystąpienie ani nie zmroziło, ani nie spowodowało złego wrażenia. Przypomniało mi wystąpienia Oriany Fallaci, która powiedziała że „Europa staje się kolonią islamu”. Premier ostrzegała, że jeśli Europa nie zredefiniuje podejścia do uchodźców, to może skończyć na śmietniku historii jak Liga Narodów – mówił Piotr Zgorzelski z PSL.     – My także nie godzimy się na islamizację Polski, na getta. Ale z drugiej strony wiemy, że jest możliwość przyjmowania uchodźców na naszych warunkach – powiedział polityk Nowoczesnej Zbigniew Gryglas.      – To naturalne, że ludzie się obawiają, że zamach może dotknąć także ich. Ale czy to oznacza, że powinniśmy się zamykać, bo u nas jest bezpiecznie? My Polacy doświadczyliśmy wojny. Powinniśmy zareagować – tłumaczył Gryglas.",,
Rosja pomaga Syrii w walce z Turcją. Trump: To dobrze,"Prezydent Donald Trump powiedział, że „to dobrze”, że Rosja pomaga Syrii. Dodał, że nałożenie sankcji na Turcję jest lepsze niż angażowanie USA w walkę, a poza tym „Kurdowie nie są aniołami”. Inwazja Turcji na północnym wschodzie Syrii wymierzona jest właśnie w Kurdów.","Trump, który rozmawiał z dziennikarzami w Białym Domu przed spotkaniem z prezydentem Włoch Sergio Mattarellą, zapewnił, że Stany Zjednoczone pomogą w negocjacjach w sprawie tureckiej inwazji na północnym wschodzie Syrii. W jego opinii „Kurdowie są bardzo dobrze chronieni”. Prezydent powiedział też, że amerykańskie oddziały są już w dużej mierze wycofane z terytorium Syrii, gdzie toczą się walki między tureckimi żołnierzami wspieranymi przez część syryjskiej opozycji i Kurdami z Ludowych Jednostek Samoobrony (YPG), którym na pomoc przyszła regularna armia reżimu prezydenta Baszara el–Asada. – Jeśli Syria chce odbić swoje ziemie, to jest to sprawa jej i Turcji (...). Jest tam dużo piasku, w którym mogą się bawić – dodał Trump. Zapewnił też, że jest absolutnie spokojny o losy amerykańskiej broni nuklearnej w Turcji. Dzień wcześniej „New York Times” poinformował, powołując się na źródło w administracji, że Ankara „traktuje jak zakładników” 50 amerykańskich lotniczych bomb atomowych przechowywanych w bazie lotniczej USA w Incirliku. Jak komentuje AP, Trumpa broni swej szeroko krytykowanej decyzji o wycofaniu z Syrii amerykańskiego kontyngentu. Od kilku dni nawet sojusznicy Trumpa zarzucają mu, że porzucił sojuszników USA. Prezydent argumentuje, że obecność amerykańskich wojsk na Bliskim Wschodzie była wielkim błędem. W niedzielę Trump napisał na Twitterze: „Bardzo mądrze jest nie być zaangażowanym w intensywne walki wzdłuż tureckiej granicy. Ci, którzy omyłkowo wpakowali nas w Wojny na Bliskim Wschodzie, nadal pchają nas do walki. Czemu nie poproszą po prostu o Wypowiedzenie Wojny?”. Środa to szósty dzień ofensywy Turcji przeciwko YPG na północnym wschodzie Syrii. Ankara uważa te formacje za terrorystów, stoją one jednak na czele Syryjskich Sił Demokratycznych (SDF), które odegrały decydującą rolę w pokonaniu IS w Syrii, jako główny sojusznik USA w regionie; SDF kontrolują większość północnych terenów tego kraju. Ofensywa ruszyła po ogłoszeniu przez prezydenta Trumpa decyzji o wycofaniu żołnierzy amerykańskich z północnej Syrii. Kurdowie, gdy Waszyngton nie zareagował na ich wezwania o pomoc i zamknięcie przestrzeni powietrznej nad Syrią dla tureckiego lotnictwa, zawarli w niedzielę porozumienie z rządem Syrii, który wysłał im na pomoc regularną armię.Z kolei prezydent Turcji oświadczył, że nie dojdzie do rozejmu z kurdyjską milicją. Jak podkreślił „Turcja nigdy nie ogłosi zawieszenia broni w Syrii”.",,
„Część posłów PO była pod wrażeniem słów Kamińskiego. Dzisiaj już nie mają wątpliwości”,"–  Czasami jest tak, że klub się pogubi, że ulegnie jakiejś manipulacji. Generalnie ludziom, nawet naprawdę bardzo świadomym, zdarza się, że czasami ulegną jakiemuś wrażeniu. Rozmawiałam z kolegami i część z nich rzeczywiście była pod wrażeniem tego,  co mówił Mariusz Kamiński i mieli wątpliwości. Dzisiaj już nie ma nikogo,  kto miałby te wątpliwości. Jednak jedynym beneficjentem rozliczeń w PO byłoby Prawo i Sprawiedliwość – tak eurodeputowana PO Julia Pitera komentowała w programie „Dziś wieczorem” w TVP Info, to, że część posłów PO przyczyniła się do pozostawienia immunitetu byłemu szefowi CBA.","Rafał Grupiński pozostanie przewodniczącym klubu Platformy Obywatelskiej. Władze PO dyskutowały w czwartek o przegranym głosowaniu nad uchyleniem immunitetu b. szefowi CBA Mariuszowi Kamińskiemu. Przyczyniło się do tego między innymi 23 posłów Platformy, którzy wstrzymali się od głosu lub zagłosowali przeciw. Pitera: parlamentarzyści dali się omamić Kamińskiemu Julia Pitera przekonywała, że parlamentarzyści jej partii, ale także innych ugrupowań, dali się omamić Mariuszowi Kamińskiemu. – Czasami jest tak, że klub się pogubi, że ulegnie jakiejś manipulacji. Generalnie ludziom, nawet naprawdę bardzo świadomym, zdarza się, że czasami ulegną jakiemuś wrażeniu. Rozmawiałam z kolegami i część z nich rzeczywiście była pod wrażeniem tego, co mówił Mariusz Kamiński i mieli wątpliwości. Dzisiaj już nie ma nikogo, kto miałby te wątpliwości. Wystąpienie Mariusza Kamińskiego było tak skonstruowane, że nawet doświadczonych parlamentarzystów można było wprowadzić w błąd – mówił europosłanka PO. Szydło: posłowie zostali  po prostu przekonaniWiceprezes PiS Beata Szydło przekonywała, że Pitera jest w błędzie. – Tłumaczenie pani poseł jest marne. Nie wiem, skąd pani czerpie swoją wiedzę, bo pani nie uczestniczyła w tym posiedzeniu. Ja byłam i widziałam, jak reagowali posłowie. Jak zostali po prostu przekonani. Ci, którzy uważają, że nie można przedkładać interesów partyjnych i politycznych, zagłosowali przeciwko uchyleniu immunitetu Mariuszowi Kamińskiemu, stanęli po stronie prawa – powiedziała. – Logika pani poseł jest taka, że ci posłowie, którzy głosowali w taki sposób demokratyczny, zostali przekonani przez PO, że nie mają racji i to uwłacza tym ludziom – uważa Szydło. Julia Pitera ripostowała, że w przypadku wystąpienia byłego szefa CBA ma wątpliwości, czy rzeczywiście opierał się on o faktach. Przyznała jednak, że swoją wiedzę czerpała z artykułów medialnych, a nie z dokumentów prokuratury. Przekonywała także, że powołanie sejmowej komisji śledczej w sprawie działań CBA wobec małżeństwa Aleksandra i Jolanty Kwaśniewskich jest zbędne. – Robienie kolejnego piekła z Sejmu jest pozbawione sensu – dodała.  CZYTAJ TAKŻE Bez konsekwencji za głosowanie ws. Kamińskiego. Grupiński nadal szefem klubu PO",,
"„Komisja Wenecka wydaje tylko opinie, nie ma nic wspólnego z UE”","– Komisja Wenecka wydaje tylko opinie, a Komisja Europejska czasami rozdaje pieniądze. Na żadną nie powinniśmy specjalnie zwracać uwagi, ponieważ niewiele mogą nam zrobić – ocenił w programie „Gość poranka” TVP Info Janusz Korwin-Mikke, lider partii KORWiN.","W piątek Komisja Wenecka przyjmie opinię na temat nowelizacji ustawy o policji, która weszła w życie w lutym w Polsce. Polski rząd poznał już projekt opinii i się do niej odniósł. Przedstawiciele gabinetu premier Szydło zgadzają się w sprawie konieczności utrzymania równowagi pomiędzy zapewnieniem porządku publicznego i bezpieczeństwa, a prywatnością osób fizycznych.",,
"Sebastian Kaleta: Kiedy wybuchła afera, PO z całych sił broniła Hanny Gronkiewicz-Waltz","– Warszawski konserwator zabytków przez lata mówił, że obszar Krakowskiego Przedmieścia jest zamknięty – przypominał członek komisji weryfikacyjnej ds. reprywatyzacji Sebastian Kaleta. Wątek pojawił się, gdy goście programu omawiali sprawę pomnika upamiętniającego ofiary katastrofy smoleńskiej. Kaleta mówił o niekonsekwencji konserwatora, który jednocześnie wyraził zgodę na powstanie przy Placu Zamkowym biurowca o całkowicie innej fasadzie niż otaczające go budynki.","Jan Śpiewak ze stowarzyszenia Wolne Miasto Warszawa zauważył, że w tym samym rejonie wyrażono zgodę na powstanie szklanej nadbudowy Hotelu Europejskiego, który również został przejęty w wyniku dzikiej reprywatyzacji. Śpiewak uważa, że pomnik smoleński powinien powstać na Krakowskim Przedmieściu, a projekt wyłoniony w wyniku międzynarodowego konkursu aby przedstawiał wysoką jakość artystyczną. – Stosunek do powstania pomnika pokazuje, kim jest Hanna Gronkiewicz-Waltz - mówił Piotr Guział, radny Warszawy. Prezydent  miasta pod naporem mieszkańców w końcu zgodziła się na pomnik, ale w miejscu niegodnym – gdzieś na końcu Krakowskiego Przedmieścia, przy pętli autobusowej. Tak traktuje tragedię narodową, polskie państwo, swój urząd i Polaków – podsumował Guział.",,
Premier powierzył obowiązki w MSWiA Mariuszowi Kamińskiemu,Premier Mateusz Morawiecki powierzył obowiązki w MSWiA Mariuszowi Kamińskiemu; zwrócił się też do prezydenta o powołanie go na nowego ministra spraw wewnętrznych i administracji. Mariusz Kamiński nadal będzie koordynował pracę służb specjalnych.,"W piątek Sejm wybrał dotychczasową szefową MSWiA Elżbietę Witek na stanowisko marszałka izby. Jej kandydaturę zgłosił klub Prawa i Sprawiedliwości. Witek zastąpiła Marka Kuchcińskiego, który w związku z informacjami o jego lotach służbowych podał się do dymisji. Wcześniej Kancelaria Prezydenta podała, że prezydent Andrzej Duda, na wniosek premiera Mateusza Morawieckiego, odwołał Elżbietę Witek ze składu Rady Ministrów i z urzędu Ministra Spraw Wewnętrznych i Administracji. Rzecznik rządu poinformował na Twitterze, że premier powierzył obowiązki w MSWiA ministrowi koordynatorowi ds. służb specjalnych Mariuszowi Kamińskiemu.",,
„Jedynym dopuszczalnym ekstremizmem jest radykalizm miłości”,"Na terenie bazy lotniczej pod Kairem odprawiona została msza św., której przewodniczył papież Franciszek. Wzięło w niej udział ok. 25 tys. osób. – Bogu podoba się jedynie wiara wyznawana życiem, bo jedynym ekstremizmem dopuszczalnym dla wierzących jest radykalizm miłości – powiedział papież. W sobotę po południu  Franciszek zakończył dwudniową wizytę w Egipcie i wyruszył w drogę powrotną do Rzymu.","W mszy św. uczestniczyli  nie tylko katolicy, ale takżeprawosławni Koptowie i muzułmanie. Początkowo planowano, że msza zostanie odprawiona na stadionie, ale ze względów bezpieczeństwa władze Egiptu przeniosły uroczystość do pilnie strzeżonej bazy lotniczej na obrzeżach miasta. Każdy wierny wchodzący na mszę został dokładnie sprawdzony. Z Franciszkiem Eucharystię koncelebrował m.in. zwierzchnikKoptyjskiego Kościoła Katolickiego, patriarcha AleksandriiIbrahim Isaac Sidrak oraz członkowie papieskiego orszaku. Radykalizm miłości   W homilii Franciszek mówił o apostołach, którzy w drodze do Emaus spotkali zmartwychwstałego Chrystusa. Chrześcijanom w Egipcie, którzy w ostatnich dniach ponownie czują się zagrożeni islamskim ekstremizmem, papież mówił, że Bóg zmienia smutek w zwycięstwo. Zachęcał, by wyrzekli się przemocy, fanatyzmu i postrzegania Boga poprzez własne wyobrażenia.  Franciszek apelował o wiarę, opartą na miłości i zmartwychwstaniu Chrystusa. – Bóg cieszy się tylko, gdy nasza wiara jest potwierdzona życiem. Wierzący mogą być fanatykami jedynie w pomocy innym. Każdy inny fanatyzm nie pochodzi od Boga i nie jest mu miły. Nie bójcie się otworzyć waszych serc na zmartwychwstanie Pana i pozwólcie mu zmienić waszą niepewność w pozytywną siłę dla was i dla innych. Nie bójcie się kochać innych, przyjaciół oraz wrogów, bo siła i skarb wierzących tkwią w życiu wypełnionym miłością – mówił Franciszek. Papież zachęcał też chrześcijan, aby ich wiara była prawdziwa i nie była motywowana politycznie. W mocnych słowach potępił hipokryzję wśród części wierzących. – Doświadczenie uczniów z drogi do Emaus uczy nas, że nie ma sensu wypełniać miejsc modlitwy, jeśli w naszych sercach nie ma bojaźni wobec Boga i jego obecności.  – Nie ma sensu się modlić, jeśli nie idzie za tym miłość do naszych braci i sióstr. Cała nasza religijność nie znaczy nic, jeśli nie jest zbudowana na głębokiej wierze i czynieniu dobra. Nie ma sensu przejmować się naszym zewnętrznym wizerunkiem, bo Bóg patrzy w dusze i serca i nie znosi hipokryzji. Dla Boga lepiej być niewierzącym niż fałszywie wierzącym hipokrytą – podkreślił Franciszek.  Msza pod białym namiotem    Papieska homilia była tłumaczona na arabski, a część mszy została odprawiona po arabsku. Większość chrześcijan w Egipcie to ludzie prości, którzy nie znają języków obcych. Ze względu na wysokie temperatury i ostre słońce papież Franciszek odprawił mszę pod białym namiotem. Przed rozpoczęciem mszy organizatorzy rozdali wiernym wodę oraz białe czapeczki, chroniące przed promieniami słonecznymi.  250 tys. katolików   Szacuje się, że w całym Egipcie jest teraz około 250 tys. katolików. Najliczniejszą wspólnotę tworzą katolicy obrządku koptyjskiego, których jest ok. 220 tys. Katolicki Kościół Koptyjski powstawał stopniowo w wyniku zawieranych w różnych latach unii z Rzymem. Ostatecznie uformował się w 1741 r. jako wikariat apostolski w wyniku działalności misyjnej Kościoła łacińskiego w środowisku Koptów. Leon XIII listem apostolskim „Christi Domini” z 26 listopada 1895 r. utworzył katolicko-koptyjski Patriarchat Aleksandrii. Przewodniczy mu od 2013 r. patriarcha Aleksandrii Ibrahim Isaac Sidrak.  170 katolickich szkół  W ostatnich latach Kościół ten cechuje duży dynamizmduszpasterski i społeczny, przejawiający się w katecheziei licznych inicjatywach miłosierdzia, zwłaszcza wobecbezrobotnych, prostytutek, więźniów i rodzin przeżywającychkryzysy. Przede wszystkim jest obecny na polu edukacji, prowadzącaż 170 katolickich szkół, w których większość uczniówto muzułmanie. Inne wschodnie Kościoły katolickie w Egipcie to: melchici,maronici, syryjczycy, ormianie i chaldejczycy. Kościół łaciński,liczący ok. 10 tys. wiernych, tworzy jeden wikariat apostolskiAleksandrii z siedzibą w Kairze. W czasie spotkania z prezydentem Egiptu papież apelował o poszanowanie praw mniejszości, a wieczorem złożył hołd ofiarom niedawnych zamachów na koptyjskie kościoły. Wraz z koptyjskim papieżem Tawadrosem II modlił się za zabitych Koptów i deklarował, że ich cierpienie jest także cierpieniem katolików. Obaj duchowni podpisali też wspólną deklarację. Na jej mocy kościoły koptyjski i katolicki w Egipcie będą wzajemnie uznawać chrzty swoich wiernych.",,
Lider listy KO za prawem homoseksualistów do adopcji dzieci. „Co przeszkadza?”,"Jestem jak najbardziej osobiście „za” – oznajmił lider chełmskiej listy Koalicji Obywatelskiej do Sejmu Riad Haidar, pytany o to, czy w Polsce powinny zostać zalegalizowane małżeństwa osób tej samej płci. Polityk powiedział też, że jest za adopcją dzieci przez takie małżeństwa.","W radiu RMF FM „jedynka” KO z Chełma Riad Haidar, w przeszłości związany z SLD, był pytany o kwestie związane z osobami homoseksualnymi.Na pytanie, czy Polska powinna prawnie zalegalizować małżeństwa homoseksualne polityk powiedział, że „jak najbardziej tak”. Tak samo odpowiedział na pytanie, czy takie małżeństwa powinny mieć również prawo do adopcji dzieci. – Co przeszkadza? – pytał polityk KO.  Wiceprezydent stolicy Paweł Rabiej w połowie marca w rozmowie z „Dziennikiem Gazetą Prawną” stwierdził: „Najpierw przyzwyczajmy ludzi, że związki partnerskie to nie jest samo zło, że nie niszczą tkanki społecznej i polskiej rodziny. Potem łatwiej będzie o kolejne kroki, o równość małżeńską z adopcją”. Od jego słów odcięły się władze Platformy.",,
"„Jestem przekonany, że będzie więcej kandydatów niż tylko Kidawa-Błońska”","Onet poinformował, że w Platformie Obywatelskiej poza Małgorzatą Kidawą-Błońską nie ma chętnych do walki o prezydenturę. Tym rewelacjom zaprzeczył jednak poseł PO Marcin Kierwiński. – Jestem głęboko przekonany, że zgłosi się ktoś więcej. Jest kilka ciekawych kandydatur. Myślę, że musimy uzbroić się w cierpliwość i poczekać do jutra. Wtedy wszystko będzie jasne – powiedział portalowi tvp.info.","W rozmowie z Gazeta.pl europoseł PO Radosław Sikorski zabrał głos na temat swojego ewentualnego udziału w prawyborach. – Jest to przedmiotem refleksji, bo prawybory zaczynają się za tydzień. Zastanawiam się po pierwsze, czy to będzie proces fair, bo w ustawionych prawyborach już brałem udział  – stwierdził Sikorski. Na początku 2010 r. ówczesny minister spraw zagranicznych przegrał w prawyborach z Bronisławem Komorowskim, który był wówczas marszałkiem Sejmu. Czy tegoroczne prawybory będą rzetelne i uczciwe, a może również ustawione? – I te wybory będą rzetelne, i te w 2010 r. były rzetelne. Miarą tej rzetelności było to, że osoba wybrana w tych prawyborach pokonała Jarosława Kaczyńskiego w wyścigu prezydenckim – stwierdził Kierwiński. – Pozycja Radosława Sikorskiego w 2010 r. była trudniejsza niż Bronisława Komorowskiego. Komorowski od dawna działał w Platformie. Radosław Sikorski był nową osobą w tym środowisku politycznym, w związku z tym jemu było trudniej. Myślę, że to niesprawiedliwe słowa, mówiące o ustawieniu czegokolwiek. Jako głosujący w tych prawyborach oddawaliśmy prawdziwe głosy i naprawdę toczyły się debaty, dyskusje – stwierdził rzecznik PO Jan Grabiec. W takie zapewnienia nie wierzy jednak eurodeputowany PiS Ryszard Czarnecki. – Te prawybory są traktowane w PO jako pewien teatr. Myślę, że członkowie Platformy mają takie poczucie jak właśnie europoseł, minister, marszałek Radek Sikorski, że to ustawka. Wtedy była ustawka i teraz też będzie ustawka. W związku z tym nie ma specjalnie chętnych, żeby w tych prawyborach wziąć udział – mówił nam. W kontekście prawyborów wymieniany był prezydent Warszawy Rafał Trzaskowski. Ogłosił jednak, że nie wystartuje i poparł Kidawę-Błońską. Z nieoficjalnych informacji Onetu wynika, że szef PO Grzegorz Schetyna namawia do startu europosła Bartosza Arłukowicza i marszałka Senatu Tomasza Grodzkiego. –  Uważam, że jeżeli ktoś chce wystartować w prawyborach i kandydować na prezydenta Polski, to nie powinna być to osoba szczególnie namawiana. To powinna być osoba przede wszystkim sama zdeterminowana, wewnętrznie przekonana o tym, że chce w prawyborach wziąć udział – mówił nam poseł PO Zbigniew Konwiński. Szef klubu parlamentarnego Lewicy Krzysztof Gawkowski podejrzewa, że cel prawyborów PO jest zupełnie inny niż chęć pokonania prezydenta Andrzeja Dudy. – Platforma Obywatelska dzisiaj sama musi sobie odpowiedzieć na pytanie, czy prawybory są po to, żeby rzeczywiście wyłonić kandydata, czy po to, żeby Grzegorz Schetyna mógł obronić fotel przewodniczącego. Jeżeli mają kandydatkę, to powinni ją wystawić. Taka gra wokół niej nikomu nie służy. Na pewno nie kandydatce, która popełnia błędy PR-owe, na przykład obrażając Lewicę – stwierdził Gawkowski.",,
Holendrzy drugim rywalem polskich siatkarzy,"Polskich siatkarzy czeka dziś w Rotterdamie mecz grupy D mistrzostw Europy z Holendrami. Początek spotkania o godz. 16. Dwóch graczy współgospodarzy turnieju ma na koncie występy w PlusLidze, a ich trener Włoch Roberto Piazza w przeszłości prowadził dwa polskie zespoły.","Biało-Czerwoni zaczęli udział w czempionacie od piątkowego zwycięstwa nad Estończykami 3:1. Przez pewien czas mieli trochę kłopotów z ryzykownie grającymi rywalami i skończyło się na stracie seta. Mistrzowie świata zachowują jednak spokój.              – To było nasze pierwsze spotkanie od dość dłuższego czasu, dotychczas mieliśmy same treningi. Tak więc też nie oczekiwałem, że zagramy jakoś super, rewelacyjnie. Mecz był ok. Nie było fajerwerków z naszej strony. Pierwszy mecz w turnieju, pierwszy w tej hali. Wygrany i to jest najważniejsze. Jak mówiłem, hala bardzo fajna, atmosfera gorąca i mam nadzieję, że z meczu na mecz będzie coraz lepiej –zaznaczył atakujący Dawid Konarski.              Sobota była dla podopiecznych Vitala Heynena dniem odpoczynku, który wykorzystali na lekki trening. „Pomarańczowi” grają jak na razie od piątku bez przerwy. Na otwarcie bardzo szybko uporali się z reprezentacją Czarnogórą 3:0, a dzień później z Ukrainą również nie stracili seta. Liderem „Pomarańczowych” jest bez wątpienia atakujący Nimir Abdel-Aziz, który sezon 2014/15 spędził w Zaksie Kędzierzyn-Koźle. Na przyjęciu od dwóch lat w Indykpolu AZS Olsztyn występuje Robbert Andringa, który jednak w drużynie narodowej pełni rolę libero. Biało-Czerwonych dobrze zna też Piazza, który w rozgrywkach 2014/15 był szkoleniowcem Jastrzębskiego Węgla, a ostatnie dwa sezony pracował w PGE Skrze. W Bełchatowie pracował ostatnio z Arturem Szalpukiem, Karolem Kłosem i Jakubem Kochanowskim, którzy są w składzie polskiej reprezentacji. Włocha w tym klubie zastąpił teraz na stanowisku Michał Mieszko Gogol, który jest... asystentem Heynena.              W drugim z niedzielnych meczów gr. D Czesi zmierzą się z Estończykami.              Razem z Holendrami współgospodarzami imprezy są Belgowie, Słoweńcy i Francuzi.",,
"Gersdorf o decyzji TSUE: Jestem zadowolona, że ktoś uwzględnił nasze racje","Osobiście jestem zadowolona, że ktoś uwzględnił nasze racje, ale niezadowolona, że polski rząd nie zrobił tego wcześniej - powiedziała prof. Małgorzata Gersdorf pytana o piątkową decyzję TSUE. Jak podkreśliła, nigdy nie miała wątpliwości, że jest obecnie I prezesem SN.","– No, zobaczymy, jak się do tego ustosunkuje rząd i partia. My zobaczymy, jak będziemy to analizować, do czego nas to zobowiązuje, do czego zmusza – dodała Gersdorf pytana o ocenę sytuacji po decyzji TSUE. Trybunał Sprawiedliwości UE zdecydował o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym. TSUE przychylił się w pełni do wniosku Komisji Europejskiej w tej sprawie. Chce m.in. przywrócenia wysłanych na emeryturę sędziów. Gersdorf powiedziała dziennikarzom, że „jest zadowolona, że stało się tak, że ktoś nasze racje uwzględnił”. – Ale jestem niezadowolona, że rząd polski, rząd mojego kraju, mojej ojczyzny, nie zrobił tego wcześniej i że musieliśmy stanąć przed trybunałem europejskim – podkreśliła. – Oczywiście jest to też nasz trybunał, ale to niepotrzebne, bo podważa godność tego kraju i to mnie martwi – powiedziała sędzia SN. Pytana, jak może się odbywać przywrócenie sędziów odsuniętych w stan spoczynku powiedziała, że „może odbyć się normalnie”. – Można im dać propozycję, że mogą wrócić. Można też stanąć na stanowisku – co prawniczo byłoby bardzo poprawne – że to przeniesienie w stan spoczynku było niepełne, ponieważ nie miało kontrasygnaty pana premiera Mateusza Morawieckiego i można byłoby je uznać za niebyłe – oceniła. Według niej oznacza to natomiast, że Krajowa Rada Sądownictwa ma zawiesić nabór, który prowadzi obecnie - na ośmiu sędziów do Izby Pracy SN. – Nie ma tam naboru na moje miejsce, bo moje miejsce jest zajęte – jako I prezesa SN – i jeszcze będzie zajęte przez półtora roku – powiedziała przypominając, że odkąd zaczął się w tej sprawie spór, tego zawsze się trzymała. – Życzę miłego weekendu, dobrych wyborów – zakończyła swą wypowiedź profesor przypominając o niedzielnych wyborach samorządowych. Jak poinformował w piątek TSUE „wiceprezes Trybunału, Rosario Silva de Lapuerta, uwzględniła wstępnie – na wniosek Komisji i jeszcze przed przedstawieniem przez Polskę uwag w ramach postępowania w przedmiocie środków tymczasowych – wszystkie wnioski Komisji do czasu wydania postanowienia kończącego postępowanie w przedmiocie środków tymczasowych”. „Jeżeli chodzi o przesłankę dotyczącą pilnego charakteru, wiceprezes zauważyła, że sporne przepisy prawa krajowego zaczęto już stosować ze skutkiem w postaci przeniesienia w stan spoczynku znacznej liczby sędziów SN, w tym I prezesa SN i dwóch prezesów izb. Okoliczność ta, na którą nakłada się dokonane przez Prezydenta RP równoległe zwiększenie liczby sędziów tego sądu z 93 do 120, opublikowanie obwieszczenia o ponad 44 nieobsadzonych stanowiskach w SN, w tym o stanowisku zajmowanym przez jego I prezes oraz powołanie przez Prezydenta RP co najmniej 27 nowych sędziów, prowadzi do daleko idącej i natychmiastowej zmiany składu SN, która może ponadto zostać pogłębiona w drodze kolejnych powołań” – głosi przytoczona w komunikacie TSUE argumentacja. Jak dodano w tym komunikacie, „gdyby wniesiona przez Komisję przeciwko Polsce skarga o stwierdzenie uchybienia została ostatecznie uwzględniona, wynikałoby z tego, że wszystkie orzeczenia SN poprzedzające rozstrzygnięcie przez TSUE wspomnianej skargi o stwierdzenie uchybienia byłyby wydane bez gwarancji związanych z przysługującym każdemu prawem podstawowym do dostępu do niezawisłego sądu”. „W tym względzie wiceprezes przypomniała, że wymóg niezawisłości sędziów wchodzi w zakres istotnej treści prawa podstawowego do rzetelnego procesu sądowego, mającego podstawowe znaczenie jako gwarancja ochrony wszystkich praw, które jednostki wywodzą z prawa Unii, oraz dla zachowania wartości wspólnych państwom członkowskim (…) w szczególności wartości w postaci państwa prawnego” – zaznaczyło TSUE. Prezydent Andrzej Duda ogłosił ten nabór 28 sierpnia. Spośród 11 stanowisk do obsadzenia: 4 są w Izbie Cywilnej SN, 3 w Izbie Karnej i kolejne 4 w Izbie Pracy i Ubezpieczeń Społecznych. W ramach tego naboru do KRS wpłynęło 25 kandydatur, ich oceną powinny zająć się zespoły powołane przez przewodniczącego KRS. Następnie Rada na posiedzeniu powinna rozpatrzyć wyniki prac zespołów i przedstawić rekomendacje prezydentowi.",,
"Akt oskarżenia dla szajki liczącej na wielkie łupy. Okradali bankomaty, wyrywając je z podłoża traktorem","Prokuratura w Bolesławcu skierowała do sądu akt oskarżenia w sprawie szajki tzw. traktorzystów, która obrabował jeden bankomat i usiłowała okraść jeszcze dwie takie maszyny. Przestępcy nie byli zbyt finezyjni. Mocowali na bankomatach pasy holownicze i przy pomocy traktora wyrywali urządzenia z podłoża. Łup z jedynego udanego rabunku, wyniósł co najmniej pół miliona złotych.","Członkowie złodziejskiej szajki, mieli zapewne poważne plany i liczyli na bogate łupy, gdy pod koniec 2018 r. postanowili zająć się okradaniem bankomatów. W jednej maszynie może być nawet kilkaset tysięcy złotych, stąd obecnie częściej dochodzi do włamań do tych urządzeń niż klasycznych napadów na banki. W każdym razie trzej kompani załatwili sobie, prawdopodobnie kradziony, samochód, którym 1 grudnia 2018 r. wjechali do jednego z marketów w Bolesławcu, zatrzymując się w przedsionku, w którym ustawiono bankomat. Nie był to jednak skok marzeń. Przede wszystkim, rabusie wzbudzili zainteresowanie pracowników sklepu, a ponadto okazało się, że maszyna jest zablokowana przez wózki sklepowe. W dodatku w przedsionku leżały płachty szkła z resztek rozbitych drzwi wejściowych. Przestępcy uciekli, nim na miejsce przyjechała policja.Potęga traktoraZłodzieje nie zamierzali tak łatwo rezygnować z szansy na okazały łup. Przemyśleli sprawę i postanowili zmienić nieco metodę. Nie zrezygnowali z operacji typu „na rympał”, ale tym razem postanowili użyć traktora, zamiast samochodu osobowego. Uderzyli 12 grudnia 2018 r. w Nowogrodźcu w powiecie bolesławieckim. Pod osłoną nocy podjechali ciągnikiem do bankomatu, założyli nań pasy holownicze i ruszyli traktorem. Wyrwali maszynę z podłoża i przenieśli do drugiego samochodu. Okazało się, że w bankomacie było pół miliona złotych.                                                    Przestępcy mocowali na bankomatach pasy holownicze i przy pomocy traktora wyrywali urządzenia z podłoża (fot. policja.pl) Zapewne duża suma ukradziona podczas drugiego skoku, rozleniwiła rabusiów, bo z ustaleń śledczych wynika, że do kolejnego ataku przystąpili dopiero 11 marca 2019 r. Działali według tego samego schematu: ciągnika, pasy holownicze umocowane na bankomacie i próba wyrwania maszyny z podłoża. „Traktorzyści” byli blisko sukcesu, ale w pewnym momencie pękły pasy. Bankomat został uszkodzony, ale rabusiom nie udało się dobrać do znajdujących w nim pieniędzy. Mało tego, na miejscu pojawiła się policja i doszło do nietypowego pościgu radiowozu za traktorem. Kierujący ciągnikiem członek szajki nie miał szans by ujść pogoni. Został zatrzymany, a funkcjonariusze zaczęli ustalać z kim działał.Śledczy z Prokuratury Rejonowej w Bolesławcu oraz miejscowi policjanci zatrzymali całą, złodziejską, ekipę. Jeden ze rabusiów w chwili miał przy sobie odbezpieczony pistolet oraz granaty szturmowe, gaz obezwładniający i nóż. Nie zdążył ich jednak użyć. Wszyscy mężczyźni usłyszeli zarzuty włamania i usiłowania kradzieży z włamaniem do trzech bankomatów. Na tym jednak lista ich przewin się nie kończyła. Członkom grupy doszły zarzuty m.in. paserstwa użytego do włamań ciągnika, uszkodzenia innego pojazdu, posiadania metamfetaminy, a także broni i amunicji. Inny oskarżony usłyszał ponadto zarzut wytwarzania znacznych ilości substancji psychotropowych. Na terenie jego posesji policjanci zlikwidowali linię produkcyjną do wytwarzania metamfetaminy. Za obrabowaniem bankomatu i dwukrotne próby powtórzenia tego przestępstwa, grozi do 10 lat więzienia. Producent „mety” może się spodziewać znacznie surowszej kary, bo aż do 15 lat pozbawienia wolności.",,
Szczerski: Polska w Radzie Praw Człowieka ONZ to kolejny międzynarodowy sukces,"Kolejny międzynarodowy sukces Polski – ocenił szef gabinetu prezydenta Krzysztof Szczerski, odnosząc się do wyboru Polski do Rady Praw Człowieka ONZ. Dziękuję polskim dyplomatom, którzy razem z prezydentem zabiegali o ten wybór, znów pokazaliśmy, że jesteśmy skuteczni – dodał.","Rada Praw Człowieka odpowiada za promowanie i ochronę praw człowieka na całym świecie. Jest organem działającym w ramach systemu Narodów Zjednoczonych. Tworzy ją 47 państw, których przedstawiciele pracują przez cały rok w Biurze ONZ w Genewie.Polska została wybrana do Rady Praw Człowieka ONZ w czwartek. Będzie w niej zasiadać przez dwa lata od 1 stycznia 2020 r. Zgromadzenie Ogólne ONZ wybrało w tajnym głosowaniu także 13 innych nowych członków Rady.„Kolejny międzynarodowy sukces Polski! Polska wybrana do Rady Praw Człowieka ONZ .Po pracach w Radzie Bezpieczeństwa ONZ, rozpoczniemy nowe zadania. Dziękuję polskim dyplomatom, którzy razem z Prezydentem RP zabiegali o ten wybór. Znów pokazaliśmy że jesteśmy skuteczni!” – napisał w piątek rano na Twitterze Szczerski.",,
"„Trzeba zlikwidować publiczną służbę zdrowia, niech ludzie sami sobie pomagają”","– Obecny system opieki zdrowotnej, w  którym wszyscy składają się na leczenie innych to czysty komunizm. W tej telewizji pokazywał pan, że ludzie zebrali na jakąś dziewczynkę kilka milionów. W normalnych krajach leczenie jest tańsze, bo nie ma państwowej służby zdrowia. Pomyślmy jak bogaci byśmy byli, gdybyśmy nie płacili na te wszystkie potwory i moglibyśmy pomóc naszym krewnym i znajomym, dając im z własnej kieszeni – tak Janusz Korwin-Mikke w „Dziś wieczorem” w TVP Info przedstawiał swoją wizję leczenia po likwidacji państwowej służby zdrowia.","Samopomoc medyczna Najwięcej emocji u kandydata wzbudziła dyskusja na temat finansowania służby zdrowia. Janusz Korwin-Mikke przekonywał, że „obecny system opieki zdrowotnej, w  którym wszyscy składają się na leczenie innych to czysty komunizm”. Twierdził, że w Polsce są jedne z największych cen leków i usług medycznych. – W tej telewizji pokazywał pan, że ludzie zebrali na jakąś dziewczynkę kilka milionów. W normalnych krajach leczenie jest tańsze, bo nie ma państwowej służby zdrowia – próbował przekonać prowadzącego.Jego zdaniem także państwowa służba zdrowia powinna być zlikwidowana. – Pomyślmy, jak bogaci byśmy byli, gdybyśmy nie płacili na te wszystkie potwory i moglibyśmy pomóc naszym krewnym i znajomym, dając im z własnej kieszeni – mówił Janusz Korwin-Mikke.Polityk twierdził, że pieniądze na państwową służbę zdrowia przejmują „bandy złodziei”. Receptą na to, byłaby większe zaangażowanie społeczeństwa w pomoc. Na pytanie skąd chory wziąłby np. 750 tys. zł na leczenie białaczki, odparł: – Pożyczyć od znajomych, klub założyć np. fundację. W podobny sposób wg. Korwin-Mikkego miałby wyglądać budowa małych dróg powiatowych, gdzie na inwestycję składaliby się mieszkańcy. „Wszystkie związki na Powązki” Korwin-Mikke pytany o reakcję na słowa Piotra Dudy (szefa NSZZ „Solidarność”), który powiedział, że jak go spotka, to da mu w twarz, odparł: – Pan Piotr Duda jest typowym bossem związkowym a tacy ludzie, w normalnych krajach siedzą w więzieniach. Zdaniem polityka, Piotr Duda „wziął łapówę dwa miliardy złotych od pani Kopacz, żeby siedział cicho do wyborów, a 1 stycznia kopalnie się pozamyka”. – Zawarł umowę z kobietą, która strzelała. Z rządem, który strzelał do górników. Sprzedał kopalnie. Wziął pieniądze za to, żeby górnicy siedzieli cicho, aż skończą się wybory parlamentarne. To jest przekupstwo – mówił.Według niego kopalnie powinny być sprywatyzowane. – Przecież kopalnie prywatne dają sobie świetnie radę – twierdził, wskazując, że właśnie za brak zgody związków zawodowych na prywatyzację kopalni, Duda winien siedzieć w więzieniu. – Pan Duda zdradził tych ludzi. Jest oszustem. Związek między działaczem związkowym a robotnikiem jest taki sam jak między feministką a kobietą, mniej więcej – dodał. Przekonywał, że trzeba likwidować związki zawodowe, a działaczy związkowych, którzy by protestowali należałoby „wsadzać do kryminału”.  – Wszystkie związki na Powązki – rzucił w pewnym momencie.                                                teraz odtwarzane„Jeśli kopalnie zostaną sprywatyzowane, to ludzie będą mieli pracę” Kultura z piwnicy Janusz Korwin-Mikke snuł wizję państwa pod swoim przywództwem. Jak mówił podatki miałyby być przeznaczone na wojsko i policję. Ma też swoją wizję rozwiązywania problemów kultury. – Jeżeli pan mi zabierze 1 tys. zł na kulturę, to kultura straci, a nie zyska. Bo jak ja mam 1 tys. zł, to kupię obraz czy książkę, pójdę do kina, teatru czy muzeum. Jak pan zabierze mi 1 tys. zł, to na początek 400 zł pójdzie na pensje urzędników ministerstwa kultury – wyjaśniał Korwin-Mikke. Nie dał się przekonać, że są rzeczy, instytucje, na które całe społeczeństwo powinno się składać – np. Muzeum Narodowe. Jego zdaniem jest ono „grobem sztuki”. – W piwnicach Muzeum Narodowego jest chyba z 15 tys. obrazów, których nikt nigdy nie oglądał. Są zgromadzone, kupione i gniją w piwnicach. To jest grób sztuki. I biedne dzieci przepędza się przez te sale i one oglądają to, albo nie. Mówię to po to, żeby te obrazy wyjąć z piwnic i sprzedać ludziom. Wtedy wisiałby na ścianie – mówił wskazując, że wystawy dzieł sztuki ogląda niewielka ilości „snobów sztuki”.                                                teraz odtwarzane„Musimy zwiększyć wydatki na wojsko i policję”",,
Ministerstwo Zdrowia będzie się konsultować ws. słodzonych napojów i „małpek”,"Na 8 i 9 stycznia zaplanowano w Ministerstwie Zdrowia spotkania poświęcone omówieniu rozwiązań zaproponowanych w projekcie ustawy związanej z promocją prozdrowotnych wyborów konsumentów. Projekt przewiduje m.in. opłatę 1 zł za butelkę alkoholu do 300 ml a także 70 lub 80 gr opłaty za słodzony napój. Dodatkową opłatą objęte zostaną także napoje z dodatkiem substancji o właściwościach aktywnych, przewidziano również opłatę za reklamę suplementów diety.","– Wysłuchania publiczne to dość wyraźny sygnał, że poważnie traktujemy konsultacje w sprawie naszego projektu ustawy. To też wskazanie, że zależy nam na opinii partnerów z rynku. Jesteśmy otwarci na argumenty drugiej strony – deklaruje wiceminister zdrowia Janusz Cieszyński. – Zależy nam na ograniczeniu spożycia cukru. Wiemy też, że i druga strona widzi potrzebę walki z tym negatywnym trendem. Uzmysławia to, że jest duże pole do porozumienia – przekazał  Cieszyński. Zaproszenie na spotkanie trafiło m.in. do Polskiej Federacji Producentów Żywności, Krajowej Izby Gospodarczej, Związku Przedsiębiorców i Pracodawców, Krajowej Rady Suplementów i Odżywek, Związku Pracodawców Polskiego Przemysłu Spirytusowego i do Rady Dialogu Społecznego. Projekt w sprawie opłat 21 grudnia został zamieszczony na stronie Rządowego Centrum Legislacji. Przedsiębiorcy mający zezwolenie na sprzedaż napojów alkoholowych przeznaczonych do spożycia poza miejscem sprzedaży mają być obowiązani do wnoszenia opłaty za sprzedaż napojów alkoholowych w opakowaniach jednostkowych o pojemności nieprzekraczającej 300 ml. Opłata wyniesie 1 zł za każde opakowanie. Przy szacowaniu możliwych do uzyskania wpływów z opłaty za stosowanie dodatków do napojów bezalkoholowych przyjęto wartości z raportu „Rynek napojów bezalkoholowych w Polsce”.Zgodnie z nim, przeciętny Polak kupił 184 litry napojów bezalkoholowych, w tym 57 litrów napojów gazowanych. Przyjmując, że uśredniona stawka opłaty za litr napoju objętego projektowanymi regulacjami wynosi 0,7 zł (obecność jednej substancji zastosowanej do nadania napojom słodkiego smaku), można szacować łączne przychody na poziomie 2,5 mld zł rocznie. 98 proc. przychodów zostanie przekazana na rachunek NFZ, a pozostałe 2 proc. na koszty egzekucji należności z tytułu tych opłat i obsługę administracyjną ich pozyskiwania. W ocenie skutków regulacji wskazano, że zgodnie z informacjami dotyczącymi banderol można przyjąć, że dzienna sprzedaż napojów alkoholowych o objętości 100–300 ml wynosi około 1,3 mln sztuk, co przy ostrożnych szacunkach może wiązać się z łączną kwotą opłat na poziomie około 500 mln zł. 50 proc. środków trafi na rachunek NFZ, a druga część pozostanie w budżecie gminy, na której terenie odbywa się sprzedaż.W OSR podano, że w 2018 r. wydatki branży farmaceutycznej na promocję produktów w telewizji, prasie i radio wyniosły około 4,2 mld zł. Z danych Instytutu Monitorowania Mediów wynika, że 24 proc. reklamowanych kategorii badanych produktów byłoby objęte projektowaną regulacją, co oznacza, że środki przeznaczone na ich reklamę wyniosły około 1 mld zł. Zgodnie z projektowaną regulacją nawet 10 proc. (100 mln zł) z tych pieniędzy zostanie przekazane do NFZ, ostateczna ich wysokość zależy od ściągalności. Na potrzeby niniejszej oceny przyjęto wartość 50 mln zł. ​",,
Samorząd wyrzuca proliferów. Ci piszą: Trzaskowski woli finansować patologie,"„Przyczyny decyzji władz są jedynie ideologiczne” – twierdzi Fundacja Pro-Prawo do Życia, której władze Warszawy-Śródmieście wypowiedziały umowę najmu lokalu. „Burmistrz Śródmieścia Aleksander Ferens należy do tej samej partii co Rafał Trzaskowski, który woli finansować organizacje zrzeszające homoseksualistów, transseksualistów i ruchy proaborcyjne, stojące właśnie za patologiami, z którymi walczy fundacja” – oceniają proliferzy. Na swojej stronie Fundacja przekonuje, że jest  dyskryminowana przez władze samorządowe.","Stanowisko organizacji opublikowano po artykułach zamieszczonych na kilku portalach. „Fundacja od krwawych antyaborcyjnych banerów nie chce się wyprowadzić z miejskiego lokalu” – twierdziła wyborcza.pl. „Miejski lokal traktują jak własny” – wtórowało radiokolor.pl.  Zdaniem władz dzielnicy Śródmieście Fundacja Pro-Prawo do Życia nie prowadzi działalności charytatywnej czy społecznej, która byłaby skierowana do mieszkańców dzielnicy. Tak argumentowano wypowiedzenie organizacji umowy najmu lokalu należącego do samorządu. „Jest to oczywista nieprawda, ponieważ fundacja Pro-Prawo do Życia prowadzi akcje informujące mieszkańców Śródmieścia o aborcjach w Szpitalu im. Orłowskiego, a także uświadamia rodziców o zagrożeniach dla ich dzieci, związanych z deprawacją” – oponują przedstawiciele organizacji. W ich opinii, przyczyny decyzji władz są czysto ideologiczne.  Gdy fundacja Pro-Prawo do Życia otrzymała wypowiedzenie lokalu, próbowała dochodzić swoich praw przed Wojewódzkim Sądem Administracyjnym, który jednak odrzucił skargę. Proliferzy zapowiadają dalsze kroki prawne. Fundacja pisze, że dzielnica Śródmieście na preferencyjnych warunkach wynajmuje pięciu organizacjom LGBT i proaborcyjnym sześć lokali o łącznej powierzchni 750 metrów kw. „To, że po wygranej prezydenta Rafała Trzaskowskiego jego zastępcą został homoseksualista Paweł Rabiej, nie jest przypadkiem. Odzwierciedla to kierunek polityki prezydenta z KO. Od czasu przejęcia władzy przez duet Trzaskowski-Rabiej szybko wzrosło dofinansowanie dla organizacji LGBT w stolicy”  – komentują proliferzy.",,
Brzeziński ostro o Putinie: ma groźną motywację. „Czasy jak przed II wojną światową”,"– Nie jestem psychologiem, nie znam jego stanu umysłowego. Widzimy, że jest to osoba zdecydowana, z motywacją groźną, przypominającą czasy przed II wojną światową – powiedział prof. Zbigniew Brzeziński o Władimirze Putinie.","Były doradca prezydenta USA Jimmy’ego Cartera wziął udział w konferencji Brussels Forum zorganizowanej przez amerykański think tank pracujący na rzecz zacieśnienia współpracy transatlantyckiej. Stwierdził, że atmosfera wokół konfliktu na Ukrainie przypomina tę sprzed wybuchu II wojny światowej.Brzeziński ocenił, że sytuacja w regionie objętym rosyjską agresją zmierza w stronę „zamrożonego konfliktu”, a nie jego rozwiązania. Zaznaczył jednocześnie, że lepszy jest zamrożony konflikt niż jego eskalacja. Ta bowiem może być bardzo groźna dla Zachodu.Ukraina powinna być jak FinlandiaZdaniem prof. Brzezińskiego Ukraina nie powinna zostać członkiem NATO, ponieważ może to wywołać trudną do przewidzenia reakcję Rosji. Kraj powinien przyjąć taką postawę jak Finlandia po 1945 roku, a więc neutralność w sprawach obronności i bezpieczeństwa, ale związanie gospodarcze i polityczne z Zachodem.– Czyli nie jednostronne rozwiązanie, że Ukraina wchodzi do Zachodu, staje się częścią Unii Europejskiej, staje się również członkiem NATO, a skompromitowana Rosja musi się właściwie cofnąć – wyjaśnił Brzeziński. Biorąc pod uwagę, że to dalekosiężne rozwiązane, powinno się zacząć od dozbrojenia Ukrainy, by „zatrzymać eskalację konfliktu”, ale musi to być powiązane z dwustronnym porozumieniem i ugodą z Rosją.",,
"„Kasta nie miałaby szans, gdyby nie płaciła polską suwerennością”","– Kasta (…) zachowuje się jak rasowa partia polityczna. Gra o władzę, gra o panowanie, właściwie gra o zdefiniowanie nowego ustroju, w którym ten „demos” w nazwie „demokracja” będzie tylko jakimś listkiem figowym – stwierdził w programie „Strefa starcia” redaktor naczelny tygodnika „Sieci”. Jacek Karnowski odniósł się do oporu części środowiska sędziowskiego wobec proponowanej przez większość rządzącą reformy wymiaru sprawiedliwości.","Reforma była głównym tematem poruszonym w programie. Pytanie brzmiało, czy ostatnie wystąpienia części środowiska sędziowskiego przeciwko reformom, w tym nowelizacji ustaw sądowych, rozszerzającej odpowiedzialność dyscyplinarną sędziów, to „wojna na całego”? Jacek Karnowski jest przekonany, że tak właśnie jest, gdyż spór ze strony sędziów ma charakter polityczny. – Myślę, że nasuwają się tu dwie uwagi. Pierwsza jest taka, że tzw. kasta – czyli ta elita sędziowska czy grupa trzymająca władzę w wymiarze sprawiedliwości, bo to był taki system hierarchiczny, z rozpisanymi rolami – zachowuje się jak rasowa partia polityczna. Gra o władzę, gra o panowanie, właściwie gra o zdefiniowanie nowego ustroju, w którym ten „demos” w nazwie „demokracja” będzie tylko jakimś listkiem figowym – ocenił  publicysta. – Zauważmy, że to jest gra rozpisana na wiele miesięcy. Gra, w której są rozdane role. Gra bardzo bezwzględna. Gra po prostu o zwycięstwo. To jest jedna uwaga – to są zachowania stricte polityczne – dodał. Zdaniem dziennikarza, rzeczona część środowiska sędziowskiego byłaby na straconej pozycji, gdyby nie wsparcie instytucji unijnych. – Moim zdaniem, ta kasta nie miałaby szans, gdyby nie płaciła polską suwerennością. Ona płaci polską suwerennością przesuwając część kompetencji państwa polskiego, czy też próbując przesunąć, do instytucji unijnych, do trybunałów – poza traktatami, poza zwyczajami. Robi to po prostu bardzo cynicznie, na zimno – ocenił. – To szkodzi Polsce, bo jaka będzie Polska, jeżeli w tym boju teraz kasta wygra? (...) Czy my coś w Polsce będziemy mogli zmienić – w lewo, w prawo, do góry, do dołu? Nic nie będziemy mogli zmienić, nasze głosowanie przestanie mieć znaczenie. To będzie jakiś faktycznie nowy ustrój – dodał Karnowski. W opinii dziennikarza w sporze o reformę kluczowa będzie kwestia poparcia społecznego dla planów obozu rządzącego. – Jest moment szczególny i obóz rządzący ma bardzo trudną sytuację, ale na pewno wsparcie Polaków jest bardzo ważne. Jeżeli go zabraknie w tym momencie, to nie będzie szans na ocalenie naszej suwerenności – ocenił Karnowski.",,
Fala imigrantów zalewa Wyspy,"Imigracja netto do Wlk. Brytanii za 12 miesięcy do końca września 2013 r. wzrosła o 212 tys. wobec przyrostu o 154 tys. rok wcześniej – ogłosił  Narodowy Urząd Statystyczny (ONS). Celem torysów jest
zmniejszenie imigracji netto do poniżej 100 tys. rocznie do 2015 r.","Wśród krajów, z których odnotowano przyrost liczby imigrantów wymieniane sąPolska oraz zadłużone kraje śródziemnomorskie: Hiszpania, Włochy iPortugalia. Do Wielkiej Brytanii przyjechało też 24 tys. Bułgarów i Rumunówwobec 9 tys. rok wcześniej. Jedna trzecia spośród 212 tys. nowych imigrantów pochodzi z krajów UE, a dwie trzecie spoza nich.  Ogółem od początku października 2012 r. do końca września 2013 r. do Wielkiej Brytanii przyjechało 532 tys. ludzi, a wyjechało 320 tys. Rok wcześniej przyjeżdżających było 497 tys., zaś wyjeżdżających 343 tys. W styczniu minister ds. biznesu, innowacyjności i umiejętności VinceCable z partii Liberalni Demokraci wyraził opinię, że ustalanie założeńimigracji netto nie ma większego sensu, w sytuacji, gdy zależy ona odczynników, na które rząd nie ma wpływu.   Odpowiedzią rządu na wzrost migracji z UE było ograniczenie jej z krajówtakich jak Indie, Pakistan, czy Chiny, co spotkało się z krytyką pracodawcówi placówek naukowych, ponieważ utrudniło to wjazd do Wlk. Brytaniiwykwalifikowanym pracownikom i studentom z tych krajów.  Imigranci a gospodarka    Operator londyńskich parków rozrywki Merlin Entertainment oskarżył ostatniorząd o to, że jego restrykcyjna polityka wizowa odstrasza od brytyjskiejmetropolii chińskich turystów. Część pracodawców sądzi, że imigranci sąpotrzebni by wesprzeć ożywienie w gospodarce.  Premier David Cameron zasygnalizował, że będzie dążył do ograniczenia zasadyswobodnego przemieszczania się pracowników w ramach wspólnego, europejskiegorynku pracy. Jest to jeden z punktów planowanej przez niego renegocjacjibrytyjskiego statusu w UE. Jego rząd ograniczył dostęp imigrantów z UE doświadczeń, ściągając na siebie krytykę Komisji Europejskiej.  Nowa ustawa imigracyjna ma utrudnić życie nielegalnym imigrantom zobowiązującm. in. najemców domów, banki i inne instytucje do sprawdzania statusuimigracyjnego ich klientów.",,
"USA zaprzeczają, że zrzuciły bomby fosforowe w Syrii","Stany Zjednoczone zaprzeczyły doniesieniom rosyjskich mediów, jakoby amerykańskie samoloty wojskowe zrzuciły w sobotę bomby fosforowe na osiedle Hadżin w prowincji Dajr az-Zaur we wschodniej Syrii.","„W tym czasie nie mieliśmy żadnych doniesień o użyciu białego fosforu” – oświadczył w niedzielę rzecznik Pentagonu, komandor Sean Robertson.„Żadna jednostka wojskowa znajdująca się w okolicy nie jest nawet wyposażona w tego rodzaju amunicję” – dodał Robertson.Rosyjskie agencje poinformowały w niedzielę, że dwa amerykańskie myśliwce F-15 zrzuciły w sobotę bomby fosforowe na osiedle Hadżin w prowincji Dajr az-Zaur we wschodniej Syrii, co spowodowało silne pożary.Agencje powołują się przy tym na szefa działającego w Syrii rosyjskiego centrum pojednania walczących stron generała Władimira Sawczenkę.Cytowany przez rosyjskie media generał przypomniał, że użycia broni fosforowej zabrania protokół dodatkowy konwencji genewskiej z roku 1949.Zgodnie z konwencją genewską biały fosfor nie może być stosowany na terenach zaludnionych, lecz w ograniczonych ilościach wyłącznie jako zasłona dymna czy do oświetlania pozycji przeciwnika.",,
„Odszedł? Wreszcie koniec tej zabawy”,"– Wreszcie skończyła się zabawa: „wyjdzie, nie wyjdzie”. Mamy święty spokój – uważa poseł PO Andrzej Biernat. – To dowód na rozpad PO – mówi z kolei Mariusz Błaszczak z PiS. Politycy różnie oceniają poniedziałkowe odejście Jarosława Gowina z Platformy Obywatelskiej.","Politycy PO nie uważają jednak, że decyzja Gowina oznacza erozję w partii. – Polityk ten był poza Platformą od początku, kiedy do niej wstąpił –  podkreślił Biernat. Podobne zdanie ma inny polityk partii rządzącej, Ireneusz Raś. – Jarek powinien swoją decyzję zakomunikować dużo wcześniej, wtedy, gdy wewnętrzniepodjął taką decyzję, że odchodzi z projektu. Obraził się, że przestał byćministrem sprawiedliwości i od tego czasu prowadził nie kampanię pozytywnąwewnątrz Platformy, tylko grę z nią –  mówił. „To rozpad PO”– Odejście Jarosława Gowina z PO to dowód na rozpad partiirządzącej –  komentował z kolei szef klubu Prawa i Sprawiedliwości Mariusz Błaszczak. –Inicjatywa Gowina jest obliczona na zmianę w PO, a nie na tworzenieczegokolwiek w ramach PiS. Różnice są wyraźne między Gowinem a PiS –  dodał. – PO jest w rozsypce. Pytanie, jak wielu podąży szlakiemwytyczonym przez Gowina –  zastanawiał się. „Dawno powinien odejść”– Jarosław Gowin dawno powinien odejść, robił sporeszkody koalicji i Platformie – uważa zaś Marek Sawicki z współrządzącego PSL. – Pewnie za miesiąc ogłosi, że buduje nowe ugrupowanie polityczne, które mabyć swojego rodzaju klinem pomiędzy PO a PiS. Mnie, jako konkurentapolitycznego, to nie smuci – dodał.– Polska polityka wypełniona jest tworami bez życia, pan Gowin bardzo szybko przekona się, jak trudno jest stworzyć nową partię, gdyby chciał to czynić, jak trudno jest w innej partii, jeśli chciałby odejść do innej – powiedział natomiast szef SLD Leszek Miller.– Jeżeli chce on coś znaczyć w polityce, to musiałby wstąpić w szeregi jakiegoś innego poważnego ugrupowania, jeśli chce zakładać własne ugrupowanie, to szybko przekona się,jakie to jest bezproduktywne – podkreślał. – Dla nas to odejście nic nie zmienia, nawet jeżeli PO i PSL miałyby większość jednego głosu, to jest to większość – zakończył.Z kolei wiceszef Ruchu Palikota Artur Dębski jest zdania, żejest miejsce na scenie politycznej między „beznadziejną PO” a „smoleńskimPiS”, gdyby Gowin zdecydował się tworzyć własną formację polityczną. – Bardzo interesującym jest to, że pan Jarosław Gowin powiedział dokładnie to samo, co półtora roku temu ŁukaszGibała (b. poseł PO, obecnie w RP, prywatnie siostrzeniec Gowina) i dlaczego pan Gowin dopiero dzisiaj to mówi, czy tylko z powodu tego, że byłministrem przez jakiś czas – powiedział Dębski. Poniedziałkowe odejścieJarosław Gowin odszedł w poniedziałek z Platformy Obywatelskiej. Argumentował, że doszedł do granicy, w której lojalność wobec partii stoi w konflikcie zlojalnością wobec Polaków. Wśród powodów swojego odejścia z PO Gowin wymieniłpolitykę rządu dotyczącą m.in. OFE.Polityk zapowiedział, że teraz będzie posłem niezrzeszonym. Zapowiedział też, że w ciągu najbliższych dni ruszy w Polskę, a w ciągu miesiąca przedstawiplany na przyszłość - „jak i z kim chce zmieniać Polskę”. Po odejściu Gowina klub PO liczy 203 posłów; koalicja PO-PSL ma 232głosy. Wymagana większość to 231.",,
Coraz więcej Brytyjczyków chce zostać Niemcami,"Wraz ze zbliżaniem się brexitu rośnie liczba Brytyjczyków, którzy chcą uzyskać obywatelstwo RFN – informują niemieckie gazety. Większość wniosków złożono z powołaniem się na artykuł niemieckiej konstytucji, gwarantujący prześladowanym w okresie nazizmu i ich potomkom prawo do wystąpienia o przywrócenie odebranego im kiedyś obywatelstwa Niemiec.","Od czasu brytyjskiego referendum w sprawie Brexitu z czerwca 2016 r. liczba takich Brytyjczyków wzrosła wielokrotnie. Jak podkreśla „Frankfurter Allgemeine Zeitung” – w większości są to ci, którzy uciekli kiedyś z Niemiec do Wielkiej Brytanii przed nazistowskim reżimem, bądź ich potomkowie.W 2015 r. było zaledwie 59 wniosków Brytyjczyków o przywrócenie niemieckiego obywatelstwa; od 2016 r. niemieckie przedstawicielstwa w Wielkiej Brytanii przyjęły już 3731 takich wniosków. Większość z nich złożono z powołaniem się na artykuł niemieckiej konstytucji, gwarantujący prześladowanym w okresie nazizmu i ich potomkom prawo do wystąpienia o przywrócenie odebranego im kiedyś obywatelstwa Niemiec.„FAZ” podaje, że w 2016 r. było 760 takich wniosków, w 2017 r. – 1824, a w tym roku (do września) – 1147. Gazeta przypomina, że przed prześladowaniami przez nazistowski reżim dziesiątki tysięcy ludzi, głównie Żydów, uciekło z Niemiec do Wielkiej Brytanii.",,
"Polska w NATO wykonała zadanie. Razem z Wlk. Brytanią, Estonią, Grecją, Łotwą i Litwą","Polska oraz pięć innych krajów europejskich - Estonia, Grecja, Łotwa, Litwa i Wielka Brytania – osiągnęły w 2018 r. wyznaczony przez Sojusz Północnoatlantycki cel 2 proc. PKB wydatków na obronność - wynika z opublikowanego właśnie rocznego raportu NATO.","Dokument został zaprezentowany przez sekretarza generalnego Sojuszu Jensa Stoltenberga na konferencji w Brukseli. Z danych wynika, że coraz więcej krajów europejskich należących do NATO zwiększa środki przeznaczane na obronność, ale wiele z nich nadal nie spełnia celu 2 proc. PKB. Polska w 2018 roku wydała na obronność 2,05 proc. PKB. Europejscy sojusznicy osiągnęli średni poziom wydatków na poziomie 1,51 proc. PKB. To najwyższy poziom od pięciu lat. Niemcy zainwestowały w obronę 1,23 proc. swojego PKB. To stawia ten kraj, największą gospodarkę Europy, na końcu tabeli NATO, znacznie poniżej Stanów Zjednoczonych, które zainwestowały 3,39 proc. PKB.",,
„Mam koncepcję nowoczesnej lewicy”,"– Trzeba zmienić myślenie, mówiłem o tym wielokrotnie. Partia lewicowa musi być dynamiczna i ciągle słuchać. Mam koncepcję nowoczesnej lewicy w Polsce, dlatego najprawdopodobniej będę kandydował na przewodniczącego SLD – mówił w Info Dzienniku Ryszard Kalisz, poseł Sojuszu Lewicy Demokratycznej.","Pytany o uczestnictwo w wyborze nowych władz krajowych SLD, Kalisz oświadczył, że zamierza walczyć o przewodnictwo partii. –  Nie wiem czy uda mi się zostać przewodniczącym, ale najprawdopodobniej będę kandydował. Mam koncepcję nowoczesnej, lewicy w Polsce, która sprowadza się do roli usługowej wobec wartości tworzonych przez świadome swoich praw grupy ludzi, fundacje czy organizacje pozarządowe  – stwierdził poseł.–  Istnieje poziom, gdzie tworzą się wartości, my jako lewica musimy mieć na niego nastawione ucho. Partia jest formułą ich politycznej realizacji, a klub parlamentarny to wyraz przetwarzania wartości na prawo i przekonywania w trakcie debaty publicznej by te postulaty zostały zrealizowane  – dodał.Poseł uznał, że ma szanse na wygraną w wewnątrzpartyjnych wyborach nawet, gdy jego konkurentem będzie Leszek Miller. –  Jestem lepszym kandydatem, bo ja słucham. Leszek Miller przeszedł już tą całą drogę od szefa partii do premiera. On w mniejszym stopniu jest w stanie słuchać ludzi. Dwa razy do tej samej rzeki się nie wchodzi  – mówił. Zaznaczył też, że w związku z tym, Miller może mieć złudne przekonanie, czego może jeszcze dokonać. –  Ja nie „chcę” zostać przewodniczącym, ja się oddaję do dyspozycji  – podkreślił Kalisz. –  Jeśli poślą mnie do kuchni to i tam znajdę sobie miejsce  – dodał.Ryszard Kalisz przestrzegał, że Sojusz musi zmienić swoje działania, bo inaczej czeka go katastrofa. –  Trzeba zmienić myślenie, mówiłem o tym wielokrotnie. Partia lewicowa musi być dynamiczna, musi ciągle słuchać. Nie znaczy to, że od razu ma wszystko obiecywać. Lewica nie może być populistyczna. Dlatego Palikot to nie lewica, a po prostu – Palikot  – uznał. –  Nie ma większej kwintesencji partii wodzowskiej, jak stworzenie nazwy partii wokół nazwiska wodza. Poza deklaracjami populistycznymi, to ja naprawdę nie wiem czy on jest lewica, populista czy liberał. Mam do tego duży dystans  – zauważył.Polski marsz oburzonychRyszard Kalisz przyznał, że podoba mu się idea „marszu oburzonych”. –  Przeczytałem manifest hiszpańskiego odłamu. Muszę przyznać, że i polscy licealiści, którzy organizują marsz w Warszawie zapisało swoje 21 postulatów. Są one najwyższej dojrzałości, dotyczą standardów konstytucyjnych, otwartości społeczeństwa, sprzeciwiają się establishmentowi. Poparłem tych młodych ludzi na piśmie  – mówił. Przyznał, że będzie uczestniczył w akcji, ale „nie chce swoją obecnością stwarzać wokół marszu zamieszania”.Poseł lewicy zauważył, że jest to zupełnie nowe zjawisko, nie mające, według niego, charakteru populistycznego. –  Obserwujemy dziś nową jakość więzi międzyludzkich. Młodzi ludzie chcą inaczej ułożyć współdziałanie pomiędzy społeczeństwem a pieniądzem na rzecz prymatu człowieka nad walutą  – powiedział, po czym zaprosił mieszkańców Warszawy do uczestnictwa w jutrzejszej akcji.",,
„Ten zwrot sprowadził na Polskę realne niebezpieczeństwo”,"– Jesteśmy w tej części Europy, która jest obecnie zagrożona, a jest to wynik takiej nierozsądnej polityki. Ten zwrot sprowadził na Polskę realne niebezpieczeństwo – tak Jacek Sasin (PiS) komentował w „Minęła dwudziesta” ujawnienie notatki MSZ z marca 2008 r., która wg. Witolda Waszczykowskiego „była początkiem porzucania przez rząd Donalda Tuska polityki proukraińskiej na rzecz polityki prorosyjskiej”. – Ta notatka o niczym nie świadczy. Lata 2007-2015 to był dobry czas dla budowania polskiej pozycji – ripostował Michał Szczerba (PO).","W dokumencie „Tezy o polityce RP wobec Rosji i Ukrainy” z 4 marca 2008 r., udostępnionym PAP czytamy m.in., że „możliwości ekspansji Rosji w rozumieniu politycznym i gospodarczym – a już tym bardziej militarnym – są dosyć ograniczone; napotykają one poważne przeszkody w krajach WNP, takich jak Ukraina czy Gruzja”. W liczącym siedem stron dokumencie znalazła się informacja, że „Departament Polityki Wschodniej sugeruje przeprowadzenie w MSZ zamkniętej dyskusji na temat polskiej polityki wobec Rosji i Ukrainy z wypracowaniem konkretnych posunięć naszej służby zagranicznej w tym zakresie”.– Ta notatka była początkiem porzucania polityki proukraińskiej na rzecz polityki prorosyjskiej. Autorzy nie mieli złudzeń, co do sukcesu, ale uznali, że prorosyjskość będzie pewnego rodzaju instrumentem, sztuczką do użycia wobec Zachodu, chciano w ten sposób uzyskać większą renomę na Zachodzie – powiedział szef MSZ Witold Waszczykowski. Podzieleni polityką zagranicznąJacek Sasin (PiS) przekonywał, że notatka dowodzi trafności polityki zagranicznej PiS w latach 2005-2007 r., gdy zwracano uwagę na zagrożenie ze strony Rosji dla sąsiednich krajów. – Donald Tusk w 2007 r. mówił, że chce nowego otwarcia w relacjach z Rosją, co zostało bardzo szybko zrealizowane. Pytanie czy chodziło o to, aby się odróżnić od PiS, czy może zdezawuować politykę Lecha Kaczyńskiego – mówił Sasin. – Jesteśmy w tej części Europy, która jest obecnie zagrożona, a jest to wynik takiej nierozsądnej polityki. Ten zwrot sprowadził na Polskę realne niebezpieczeństwo – dodał. Michał Szczerba (PO) przekonywał, że notatka nie jest żadnym przełomem i nie przekreśla dokonań rządów PO-PSL, który dowiódł swojego proukraińskiego kursu m.in. potępiając aneksję Krymu czy napaść na Gruzję. – Byliśmy zwolennikami sankcji przeciwko Federacji Rosyjskiej. To my uruchomiliśmy program Partnerstwa Wschodniego. Ta notatka o niczym nie świadczy. Lata 2007-2015 to był dobry czas dla budowania polskiej pozycji – dodał. Zdaniem Piotra Zgorzelskiego (PSL) notatka pokazuje, że w 2008 r. był ostry konflikt między premierem a prezydentem. – Relacje polsko-ukraińskie wymagają symetrii, a obecny rząd nie jest w stanie jej zachować – mówił. Adam Andruszkiewicz (Kukiz'15) stwierdził natomiast, że „ostatnia dekada jest przegrana dla polskiej polityki zagranicznej”. – Donald Tusk pokazał, że mówi jedno, a robi drugie i jest koniunkturalistą, dla którego ważniejsze są własne interesy niż interesy państwa – podkreślił.",,
Dworczyk: Wyrok TSUE może być poddany analizie TK,"Jeżeli będą poważne wątpliwości dotyczące zgodności wyroku TSUE z traktatem unijnym i z polską konstytucją, oczywiście może być on poddany takiej analizie; w Polsce analizy zgodności z konstytucją dokonuje Trybunał Konstytucyjny – powiedział szef KPRM Michał Dworczyk jeszcze przed wydaniem wtorkowego orzeczenia.","Dworczyk pytany w radiowej Trójce, czy Polska może nie wykonać wyroku Trybunału Sprawiedliwości UE, zapewnił, że Polska  wyroki TSUE wykonuje. – Natomiast zdarza się, i mamy takie przykłady nawet u naszych bliskich sąsiadów w Niemczech, gdzie Trybunał Konstytucyjny niemiecki ocenił kilkakrotnie, że wyroki TSUE wykraczały poza traktaty unijne, były niezgodne z niemiecką konstytucją, w związku z tym były de facto niewiążące – powiedział szef KPRM. Na pytanie, czy obecny wyrok może zostać poddany ocenie polskiego Trybunału Konstytucyjnego, Dworczyk odparł: „Ten wyrok, jeżeli będą poważne wątpliwości dotyczące jego zgodności z traktatem unijnym i z Polską Konstytucją, oczywiście może być poddany takiej analizie, a w Polsce analizy zgodności z Konstytucją dokonuje Trybunał Konstytucyjny”. Przepisy dotyczące Izby Dyscyplinarnej Sądu Najwyższego zostały wprowadzone przez rządzących jako część pakietu dotyczącego reformy polskiego sądownictwa. Sprawą zajął się TSUE, bo Sąd Najwyższy wystosował do niego pytanie, czy utworzona od podstaw Izba Dyscyplinarna jest sądem niezależnym i niezawisłym, biorąc pod uwagę, że jej sędziowie zostali wybrani przez Krajową Radę Sądownictwa (KRS), która nie daje rękojmi niezależności od władzy ustawodawczej i wykonawczej. W czerwcu rzecznik generalny Trybunału w niewiążącej opinii wskazał, że Izba Dyscyplinarna nie spełnia wymogów niezawisłości sędziowskiej, a w sposobie powoływania KRS istnieją „nieprawidłowości, które mogą zagrozić jej niezależności od organów ustawodawczych i wykonawczych”. We wtorek Trybunał Sprawiedliwości UE wydał wyrok, w którym uznał, że to Sąd Najwyższy powinien badać niezależność Izby Dyscyplinarnej oraz to, czy może ona rozpoznawać spory dotyczące przechodzenia sędziów w stan spoczynku. Jeśli uzna, że Izbie Dyscyplinarnej brak niezależności, może przestać kierować do niej sprawy dotyczące stanu spoczynku sędziów.",,
„Tusk dał słowo honoru”. Dziennikarz o kulisach upadku firm budujących Stadion Narodowy,"– Leszek, jest dobrze. Był tu premier Tusk i wszystko jest na dobrej drodze – miał powiedzieć szef budującej Stadion Narodowy w Warszawie firmy Alpine Construction do „obsługującego PR-owo” projekt Leszka Kraskowskiego. Kraskowski, zarazem dziennikarz, zapytał rozmówcę, czy ma aneks do umowy na brakujące do ukończenia obiektu 300 milionów. W odpowiedzi usłyszał zapewnienia, że skoro premier coś powiedział, to pieniądze się znajdą. Alpine Construction, podobnie jak inne firmy budujące obiekt upadły, bowiem brakujących pieniędzy nie wypłacono.","Kraskowski napisał, że cieszy się, iż Tusk nie będzie kandydował na prezydenta. Jak stwierdził, nie zmusiłby się, by na niego głosować. Dalej dziennikarz opisał historię z przeszłości, która miała związek z ówczesnym premierem. Wydarzyła się ona, kiedy agencja PR-owa Kraskowskiego obsługiwała budowę Stadionu Narodowego. Jego zdaniem, „przypominało to Sajgon”. Dziennikarz opisuje prace jako „wielką prowizorkę i komedię pomyłek”. „Kilkanaście tysięcy zmian w projekcie. Nawet najstarsi pracownicy Konsorcjum budującego stadion nigdy z czymś takim nie mieli do czynienia” – pisze. Jak dodaje, w trakcie projektowania budynku architekt pomylił się w oszacowaniu zapotrzebowania na prąd, w związku z czym „trzeba pruć ściany konstrukcyjne, aby wstawić dodatkowe kable”. Podobnie wyglądała sprawa boiska, którego koncepcje ciągle zmieniano. Jak pisze Kraskowski, w związku z tego typu błędami koszty budowy rosły w zawrotnym tempie. Okazało się, że brakuje ok. 300 milionów złotych na jej skończenie. Dziennikarz opisuje swoją rozmowę z szefem Alpine Construction, niemieckiej firmy, lidera konsorcjum budującego Stadion Narodowy. „Jak to? Bez aneksu? Przecież ta stara umowa jest zupełnie nieaktualna. Kilkanaście tysięcy zmian w projekcie. Budujecie całkiem inny stadion niż mieliście budować (…) I wy mu uwierzyliście?!? Chryste Panie! Budujecie Stadion Narodowy bez aktualnej umowy? Na gębę? Czyście całkiem powariowali? No to macie te 300 milionów, ale... w plecy” – relacjonuje dalej swoją rozmowę Kraskowski. Jak dodaje, próbował ratować sytuację „metodą Leppera” – blokadą wjazdu na budowę, pikietami i nagłośnieniem sprawy w mediach, o ile nie dostaną pieniędzy. „Niemcy i Austriacy patrzyli na mnie jak na rasowego wariata” – opisał reakcję swoich rozmówców dziennikarz. – Leszek, ty nadal nie rozumiesz. Tusk tu był. Dał nam słowo honoru – usłyszał. Dziennikarz opisał też, co stało się z firmami budującymi  stadion. Wszystkie „padły na twarz. I polskie, i zagraniczne”, bowiem brakujących pieniędzy po prostu nie wypłacono. „Dlaczego? Brak podstawy prawnej. Brak aneksu do kontraktu. O pieniądze w imieniu Alpine Bau wystąpił do sądu... syndyk masy upadłościowej” – kończy swoją opowieść Kraskowski.",,
Rosja reaguje na decyzję o rozmieszczeniu w Polsce wzmocnionego kontyngentu USA,"„Z żalem odebraliśmy decyzję Waszyngtonu i Warszawy o rozmieszczeniu w Polsce wzmocnionego kontyngentu wojskowego USA. Uważamy, że w ten sposób zadano potężny cios jednemu z kluczowych postanowień Aktu stanowiącego Rosja-NATO z 1997 r.” – napisało w komunikacie Ministerstwo Spraw Zagranicznych Rosji.",,,
"Frasyniuk: Na sukces Kidawy-Błońskiej pracowała Tokarczuk, celebryci i raperzy","Były działacz opozycji w PRL, obecnie żarliwy przeciwnik rządu PiS Władysław Frasyniuk skrytykował Platformę Obywatelską i jej liderów za źle prowadzoną kampanię wyborczą. – Szlag mnie trafiał, jak na to patrzyłem. Nawet wiem dokładnie, kiedy przestał funkcjonować sztab wyborczy – mówił. Przyznał też, że na dobry wynik Kidawy-Błońskiej w Warszawie zapracowała m.in. Olga Tokarczuk, raperzy i celebryci.","Władysław Frasyniuk w TOK FM krytykował Schetynę i Kidawę-Błońską. – Szlag mnie trafiał, jak na to patrzyłem. Nawet wiem dokładnie, kiedy przestał funkcjonować sztab wyborczy. To data, kiedy Krzysztof Brejza został ogłoszony jako kandydat do Senatu, a nie do Sejmu. To był koniec, kompletnie niezrozumiała decyzja. Brejza został wyrzucony na margines życia politycznego – stwierdził.Jak dodał, Grzegorz Schetyna to obecnie „idealny lider PO dla wszystkich innych partii”. – Jest tak podobny do Kaczyńskiego, że aż trudno znaleźć różnicę. Nawet sposób zarządzania partią jest ten sam. Jednak Kaczyński ma tę przewagę, że snuje opowieść o Polsce swoich marzeń. Jego siłą jest też to, że przyciąga media – ocenił.Frasyniuk powiedział też, że lider PO skrył się podczas kampanii za Kidawą-Błońską „na niby”, a samą polityk potraktował „instrumentalnie”.  – Nie dał jej szans zaistnieć jako samodzielny podmiot. Ona też pokazała, że nie ma siły i temperamentu, żeby stać się liderem – dodał.",,
"Suski o praworządności: To, co budziło kontrowersje, zostało zmienione","– Niebezpieczne jest nieustanne podgrzewanie w kotle przez polski rząd – powiedział w programie „Woronicza 17” polityk SLD Jerzy Wenderlich, komentując spór z KE o praworządność. –   Myśmy dokonali wielu zmian w ustawach. To, co budziło kontrowersje, zostało zmienione – zapewnił szef Gabinetu Politycznego Prezesa Rady Ministrów Marek Suski.","W poniedziałek 18 czerwca wiceszef Komisji Europejskiej Frans Timmermans przyjedzie do Warszawy,  by rozmawiać o praworządności w Polsce z premierem Mateuszem Morawieckim.   W środę w Parlamencie Europejskim odbyła się kolejna debata na temat stanu praworządności w Polsce.  W jej trakcie Timmermans zaapelował do polskiego rządu o kolejne zmiany dotyczące sądownictwa. Jego zdaniem dotychczasowe korekty w reformach, chociaż idą w dobrym kierunku, są niewystarczające.              Jerzy  Wenderlich (SLD) wyraził nadzieję, że „rząd myśli o tym, żeby wyjść naprzeciw tym oczekiwaniom całej rodziny europejskiej, żeby praworządność, jej jakość, została w Polsce  podciągnięta do standardów europejskich”.  – Standard polityczny i praworządność nie ma barw politycznych – dodał. Jednocześnie zapewnił, powołując się na Janusza Zemke, że o ile eurodeputowani SLD „będą się dopominać o przywrócenie praworządności, to nie będą głosować za tym, żeby pomniejszone były  środki budżetowe dla Polski, bez względu na wszystko”.   Podkreślił, że „niebezpieczne jest nieustanne podgrzewanie w kotle przez polski rząd”. „PiS posunął się za daleko”Jerzy Jachnik (Kukiz ’15) ocenił, że przenosząc   I prezes Sądu Najwyższego Małgorzatę Gersdorf w stan spoczynku, co przewidują  mające wejść  w życie przepisy, „PiS posunął się za daleko”.– Jest sześcioletnia  kadencja, ja bym się nie upierał przy tym – powiedział.              Według Adama Andruszkiewicza (Wolni i Solidarni) dyskusja o praworządności to tylko pretekst. – Polska rośnie w siłę i ma szansę wyrastać na lidera Europy Środkowo-Wschodniej w sojuszu strategicznym z USA, więc kraje zachodnie będą pracować nad tym, żeby nas osłabiać – przekonywał. Podkreślił, że „dzisiaj w Polsce nie ma żadnego łamania praworządności”.  „Nie wystarczy mieć rację”  Piotr Guział z Warszawskiej Wspólnoty Samorządowej ocenił, że spór o praworządność już „gaśnie”. – Teraz pytanie, jak obie strony wyjdą z tego z twarzą. To, że PiS musi się cofnąć pół kroku, jest oczywiste.  Bo nie wystarczy mieć rację. W tej sprawie PiS ma dużo racji, UE ma mniej racji. Jednak nie wystarczy mieć rację, trzeba umieć do niej przekonać społeczeństwo, przekonać opozycję, przekonać wreszcie instytucje, w których chcemy być i z których korzystamy – powiedział.               Mówiąc o reformie wymiaru sprawiedliwości Andrzej Dera z Kancelarii Prezydenta zwrócił uwagę, że środowisko sędziowskie nie potrafiło wyciągnąć wniosków z  patologicznych przypadków,  do jakich często dochodziło w ostatnim czasie.  – Nieumiejętność reagowania na przypadki patologii w środowisku sędziowskim rzutuje na całe sądownictwo – powiedział. ",,
Logo Orlenu zastąpi marki regionalne w Czechach i Niemczech,"PKN Orlen rozpoczyna co-branding w Czechach i Niemczech, gdzie sprzedaje paliwo odpowiednio pod marką Benzina oraz Star. Obok dotychczasowych nazw na stacjach koncernu w tych krajach pojawi się logo „Orlen Group”, a za trzy lata ma ono całkowicie zastąpić marki regionalne.","Nową strategię wprowadzenia marki Orlen na rynki zagraniczne przedstawił podczas Kongresu 590 prezes spółki Daniel Obajtek, który zwrócił uwagę na jej coraz większą rozpoznawalność i wzrost wartości. – Jesteśmy najcenniejszą polską marką. Nasza marka jest wyceniana na 5 mld zł – powiedział i podkreślił, że firma dużo inwestuje np. w petrochemię, czy handel detaliczny.  Prezes PKN Orlen podkreślił, że koncern znacznie zwiększył inwestycje w sport w Polsce i za granicą, aby podnieść rozpoznawalność marki. – Zwiększyliśmy o prawie 100 proc. wydatki na sport. To jest rzecz bardzo ważna, ponieważ poprzez sport buduje się wartość marki i rozpoznawalność. Również zaangażowaliśmy się w Williamsa (zespół F1), dzięki czemu też cieszymy się zdecydowanie większą popularnością – uważa szef koncernu paliwowego.",,
Eksplozja i pożar na tankowcu. Jest wielu rannych,"Dziewięciu marynarzy zostało rannych w pożarze dwóch statków towarowych, do którego doszło w porcie miasta Ulsan w Korei Południowej. Media poinformowały, że jedna osoba odniosła poważniejsze obrażenia.","Tankowiec o wyporności 25 881 ton, pływający pod banderą Kajmanów, zapalił się około godz. 10.50 czasu miejscowego stojąc na nabrzeżu Yeompo. Pożar poprzedziła eksplozja. Ogień przedostał się na drugi statek.Na obu jednostkach znajdowało się 46 osób. Władze przekazały, że wszyscy ranni to obcokrajowcy.Obecnie trwa dogaszanie.Śledczy ze Straży Przybrzeżnej ustalają przyczynę eksplozji.",,
"Pijany wyborca, podarte karty, wynoszenie kart z lokalu – wszystko w jednym powiecie","Pijany mężczyzna podarł wydane mu karty do głosowania w jednej z obwodowych komisji wyborczych w Nowym Tomyślu (woj. wielkopolskie). Policja zatrzymała też mieszkańca pobliskiej gminy Opalenica, który wyniósł z lokalu wydaną mu kartę do głosowania.","Zastępca naczelnika wydziału prewencji nowotomyskiej komendy policji asp. sztab. Krzysztof Wyrwa powiedział, że mężczyzna, który podarł karty do głosowania w Nowym Tomyślu miał około trzy promile alkoholu w organizmie. – Mężczyzna pobrał dwie karty do głosowania, do sejmu i do senatu, które następnie ostentacyjnie zniszczył w lokalu wyborczym – powiedział policjant. Dodał, że wobec pijanego będzie prowadzone postępowanie ws. wykroczenia. Kilka godzin wcześniej w jednej z miejscowości gminy Opalenica (pow. nowotomyski) jeden z wyborców wrzucił do urny kartę do głosowania do Sejmu, ale wyniósł z lokalu wyborczego wydaną mu kartę z kandydatami do senatu.",,
Belgia celem masowej imigracji,"Belgia staje się krajem imigrantów; co czwarty
mieszkaniec ma przynajmniej jedno z rodziców, które urodziło się poza Belgią – wynika z badania Instytutu Itinera na temat imigracji.","Badanie – jak zauważa dziennik „La Libre Belgique” – możeodbić się szerokim echem, bo wynika z niego, że w ostatnich dziesięciu latach Belgia zbliżyła się do tradycyjnie imigranckich społeczeństw, jak Wielka Brytania, USA czy Kanada. Jeśli spojrzeć na saldo migracji, czyli różnicę między napływem(imigracją) a odpływem (emigracją) ludności, to okazuje się, że w latach2001-10 Belgia przyjęła 500 tys. nowych mieszkańców. To 4,5 proc. jejpopulacji. Proporcjonalnie do liczby ludności Belgia przyjmuje zatem więcejimigrantów niż kraje sąsiednie: Niemcy, Holandia, Francja. Więcej także niżWielka Brytania, USA i Kanada, gdzie saldo migracji w ostatnich 10 latachwynosiło nie więcej niż 4 proc. populacji. Statystycznie wśród imigrantów nadal przeważają Europejczycy – relacjonujedziennik. Z krajów „starej” Unii pochodzi 34 proc. imigrantów, z nowychpaństw unijnych (w tym z Polski) – 19 proc. Dalszych 10 proc. to Europejczycy spoza UE. Łącznie więc te grupy stanowią w Belgii 63 proc. imigrantów.Jednocześnie aż 40 proc. przybyszów z Europy wraca z Belgii do swoich krajów,podczas gdy na taki krok decyduje się tylko 10-15 proc. imigrantów spozaEuropy, pochodzących z Azji, Afryki Północnej i Afryki Subsaharyjskiej. Cispośród nich, którzy przyjeżdżają do Belgii (stanowią oni łącznie 30 proc.imigrantów), zostają tu na długo.Z badania wynika, że w Belgii mieszka około miliona cudzoziemców-obywateliinnych państw. To stanowi 9-10 proc. populacji i ten odsetek jest w Belgiiraczej stały. Rośnie zaś, i to szybko, liczba osób, które przyjmująobywatelstwo belgijskie: od 1985 roku przyjęło je blisko 800 tys. osób. Jeśli więc zsumować: cudzoziemców, osoby, które przyjęły obywatelstwobelgijskie, oraz ich dzieci, to łącznie te trzy grupy stanowią 25 proc.mieszkańców kraju – ową 1/4 populacji, której co najmniej jedno z rodzicówurodziło się poza Belgią – wyjaśnia „La Libre Belgique”. Gazeta przypomina, że według prognoz Eurostatu w 2060 roku w Belgii 30-60 proc.mieszkańców stanowić będą osoby pochodzące spoza tego kraju. „To rzuca noweświatło na wyzwanie integracji, przy którym dziś koncentrujemy się głównie na nowych przybyszach” - wskazuje „La Libre Belgique”.",,
Szef BBN: Polska aspiruje do stworzenia dowództwa NATO na szczeblu armijnym,"Powstaną dwa nowe dowództwa strategiczne – powiedział w rozmowie z „Naszym Dziennikiem” szef Biura Bezpieczeństwa Narodowego Paweł Soloch zapytany, jakich decyzji można spodziewać się podczas szczytu NATO w Brukseli, jeśli chodzi o adaptację do obecnej sytuacji bezpieczeństwa.","Soloch wskazał, że jedno z nich ma powstać w Norfolk (USA) i zajmie się „obroną szlaków komunikacyjnych, czyli łączności i zdolności przerzutowych między Europą a Ameryką Północną”. – Wiemy, że Rosjanie rozwinęli tu duże zdolności, np. w zakresie okrętów podwodnych – wskazał.Drugie dowództwo ma powstać w Ulm (Niemcy). Soloch wyjaśnił, że będzie ono odpowiadało za „szybkie przerzuty wojsk na naszym kontynencie”. – Spodziewamy się, że program poprawy mobilności wojskowej w Europie znajdzie się w zapisach szczytu i wspólnej deklaracji NATO i Unii Europejskiej – wyjaśnił.Minister podkreślił, że „chodzi nie tylko o zniesienie przepisów utrudniających swobodny przerzut wojsk, ale też inwestycje w infrastrukturę transportową – drogi, mosty itd.”. – Wzmacniamy również zdolność NATO do szybkiego reagowania. Chodzi o przyjęcie amerykańskiej koncepcji „4 razy 30” – tłumaczył. Ma ona polegać na przygotowaniu 30 zmechanizowanych batalionów, 30 okrętów i 30 eskadr lotniczych, które mają być gotowe do użycia w ciągu maksymalnie 30 dni.Soloch wskazał, że „Polska jest także za wzmocnieniem roli naczelnego dowódcy połączonych sił NATO w Europie (SACEUR), aby w sytuacji kryzysu pewne decyzje podejmowane były na szczeblu wojskowym, a nie wymagały konsultacji politycznych, które mogłyby opóźniać konieczne działania militarne”.Pytany o to, że Polska też zabiega o nowe natowskie struktury na swoim terytorium, odpowiedział, że „Polska aspiruje do stworzenia dowództwa na szczeblu armijnym”. – Takich na razie w Sojuszu nie ma, są dowództwa na szczeblu korpusu, czyli zdolne do dowodzenia mniejszymi siłami – tłumaczył.",,
Kosiniak-Kamysz: PSL nie straciło poparcia na wsi,"Nie straciliśmy poparcia na wsi, które mieliśmy w 2015 r. Niestety utraciliśmy je wcześniej – mówi Władysław Kosiniak-Kamysz w rozmowie z dziennikiem „Polska Times”. Jak twierdzi prezes Polskiego Stronnictwa Ludowego, skręt Koalicji Europejskiej w lewo był „po prostu niepotrzebny”. – Nie ma żadnych szans na obecność PSL w koalicji, w której byłaby również Wiosna Roberta Biedronia. Żadnych – powiedział Kosiniak-Kamysz.","„Każdy ma prawo do swojej opinii. Wierzę w dobre intencje i że Markowi Sawickiemu zależy na naszym jak najlepszym wyniku w wyborach parlamentarnych. Zgłaszanie różnych koncepcji, z których wyłania się jeden kierunek, nie jest niczym złym. Ważne, żeby po podjętej decyzji było wspólne działanie. I to musi być jeszcze silniejsze niż do tej pory” – powiedział prezes PSL gazecie. Kosiniak-Kamysz odniósł się w ten sposób do wypowiedzi byłego ministra rolnictwa. Sawicki przed wyborami mówił, że PSL startując w ramach Koalicji Europejskiej nie dostanie żadnego mandatu, a po ogłoszeniu wyników stwierdził, że trzy mandaty uzyskane przez kandydatów partii to mało. Lider PSL powiedział w wywiadzie, że partia nie straciła poparcia na wsi. Jak uważa Kosiniak-Kamysz, PSL „utraciło je wcześniej, przed 2015 r.”. Zdaniem polityka „pokazuje to analiza, że suma poparcia dla nas i dla PO w roku 2015 była taka jak dzisiaj”. – Czyli ten wyborca został przy nas. Na pewno PSL udało się otworzyć na wyborcę miejskiego, którego wcześniej nie miało. To pokazuje wynik Kalinowskiego, Hetmana, Jarubasa i Pasławskiej – uważa prezes PSL. Na stwierdzenie, że części wyborców tej partii nie spodobał się skręt KE w lewo, Kosiniak-Kamysz odpowiedział, że było to „trudne doświadczenie”, a „ten skręt w lewo był po prostu niepotrzebny”. Wejście w kwestie światopoglądowe ocenił jako bardzo szkodliwe.",,
Dworczyk: Przekop przez Mierzeję Wiślaną jest w interesie Polski,"Interes Polski polega na tym, by przekop przez Mierzeję Wiślaną został jak najszybciej zrealizowany i by ta inwestycja zakończyła się sukcesem; jakiekolwiek opóźnianie jej jest działaniem na szkodę państwa polskiego – mówił w programie „#Jedziemy” w TVP Info szef KPRM Michał Dworczyk.","Dworczyk odniósł się do informacji, że belgijscy europosłowie wzywają Komisję Europejską do interwencji ws. przekopu Mierzei Wiślanej.Szef KPRM podkreślił, że stanowisko rządu w sprawie tej inwestycji jest niezmienne, bo przyniesie ona wiele gospodarczych i politycznych korzyści państwu.– Natomiast mamy do czynienia z szeregiem inicjatyw, część w moim przekonaniu jest realizowana przez ludzi, którzy w dobrej wierze dają się wplątywać w różnego rodzaju awantury generowane na pewno w części przez środowiska chcące zaszkodzić Polsce. Na pewno część z tych środowisk gdzieś tam spogląda w stronę Wschodu, dlatego interes Polski polega na tym, aby ten przekop został jak najszybciej zrealizowany i żeby ta inwestycja zakończyła się sukcesem – powiedział szef KPRM.",,
Pentagon: Podczas akcji przeciw al-Baghdadiemu schwytaliśmy dwóch jeńców,"Podczas operacji, w której zginął przywódca państwa Islamskiego Abu Bakr al-Baghdadi, wojska amerykańskie schwytały dwóch jeńców. Poinformował o tym przewodniczący Kolegium Połączonych Szefów Sztabów wojsk USA Mark A. Milley.","Milley odniósł się również do wypowiedzi Donalda Trumpa, który  poinformował, że rozważa ujawnienie fragmentów nagrania wideo z operacji komandosów.  – Mamy zdjęcia i nagrania wideo. Nie byliśmy przygotowani do ich ujawnienia – wyjaśnił Milley. Według niego upublicznienie materiałów wymagałoby uprzedniego ich odtajnienia.  Przywódca Państwa Islamskiego zginął w nocy z soboty na niedzielę. Baghdadi kierował islamistyczną organizacją od 2010 r., kiedy IS było jeszcze gałęzią Al-Kaidy w Iraku. W szczytowym okresie Państwo Islamskie kontrolowało tereny od północy Syrii wzdłuż rzek Tygrys i Eufrat do obrzeży stolicy Iraku, Bagdadu. O przebiegu akcji na bieżąco informowany był prezydent Trump. Obserwował on obrazy z dronów znajdujących się w rejonie posiadłości, w której mieszkał al-Baghdadi.",,
Rzeczniczka PiS: Nitras niech się leczy lub rezygnuje,"– Każdy widzi, jaki jest poseł PO Sławomir Nitras. Kłamał i kłamie, robi z siebie męczennika. Zasady obowiązują wszystkich i jak nie umie się dostosować, to albo niech się leczy, albo niech rezygnuje - powiedziała Beata Mazurek.","– Nitras kłamał i kłamie. To nie jest kara wymierzona przez marszałka Ryszarda Terleckiego, tylko to jest sprawa, która stawała na Prezydium Sejmu i była rozpatrywana przez wszystkich członków Prezydium – oświadczyła rzecznik Prawa i Sprawiedliwości Beata Mazurek. W ten sposób odniosła się do zarzutów posła Platformy Obywatelskiej, który uważa, że jest nękany przez marszałka.– To był wniosek marszałka Marka Kuchcińskiego, a większość zdecydowała, aby karę na Nitrasa nałożyć – wyjaśniła Mazurek w Polsat News. Dodała, że podczas Prezydium Sejmu rozmawiała o Nitrasie również z wicemarszałek Małgorzatą Kidawą-Błońską z PO. Pytała ją, czy „rzeczywiście nie ma na żadnego wpływu” na swojego klubowego kolegę. – Marszałek odpowiedziała mi: „nie mam, taki jest” – relacjonuje rzeczniczka Prawa i Sprawiedliwości. W ocenie Prezydium Sejmu Sławomir Nitras przerywając wystąpienie premiera Mateusza Morawieckiego, „naruszył powagę Sejmu”. Władze izby niższej parlamentu postanowiły w związku z tym na trzy miesiące obniżyć mu o połowę uposażenie poselskie. Premier przemawiał w ramach debaty nad wnioskiem opozycji o wotum nieufności dla wicepremier Beaty Szydło i minister Elżbiety Rafalskiej. Zdaniem Nitrasa kara to przejaw „nękania” go przez polityków PiS. Na swoim profilu na Twitterze napisał: „Długi miesiąc musiał czekać pan Terlecki, ale się zemścił”.",,
Letnie Grand Prix w Zakopanem. Drugie miejsce Kubackiego w kwalifikacjach,Dawid Kubacki zajął drugie miejsce w kwalifikacjach do niedzielnego konkursu Letniego Grand Prix w skokach narciarskich w Zakopanem. Kwalifikacje przebrnęło także pozostałych sześciu Polaków. Najlepszy w piątek był Szwajcar Killian Peier.,"Peier uzyskał 136 m, Kubacki wylądował dwa metry bliżej. Nota Polaka była jednak mniejsza o zaledwie 0,1 pkt. Trzeci był Japończyk Junshiro Kobayashi – 138 m.Piąte miejsce zajął Jakub Wolny – 133 m, szóste Kamil Stoch – 132,5 m, dziewiąte Piotr Żyła – 131,5 m, 25. Aleksander Zniszczoł – 125 m, 30. Stefan Hula – 125 m, a 41. Maciej Kot – 124 m. W Zakopanem zabrakło m.in. najlepszego w ostatnim sezonie zimowym Japończyka Ryoyu Kobayashiego. Na sobotę zaplanowana jest rywalizacja drużynowa. Polska wystąpi w składzie: Piotr Żyła, Jakub Wolny, Kamil Stoch i Dawid Kubacki.",,
Litwa: w polskich szkołach po litewsku,"Zmniejszenie liczby szkół mniejszości narodowych i wprowadzenie do nich języka litewskiego jako wykładowego zakłada nowelizacja ustawy o oświacie, którą przyjął w czwartek litewski Sejm.  – Ustawa uderza w Polaków na Litwie – ostrzega przewodniczący Akcji Wyborczej Polaków na Litwie Waldemar Tomaszewski. – Znajomość języków to skarb – odpowiada litewski premier Andrius Kubilius.","Za nowelizacją ustawy opowiedziało się 76 posłów, 14 głosowało przeciwko, 29 wstrzymało się od głosu.Zatwierdzona nowela przewiduje, że w szkołach mniejszości narodowych na Litwie, w tym polskich, lekcje dotyczące historii Litwy, geografii Litwy, a także poznania świata w częściach dotyczących Litwy będą wykładane w języku litewskim. W litewskim języku w całości będzie wykładamy przedmiot: podstawy wychowania patriotycznego. Zgodnie z nową ustawą, od 2013 w szkołach litewskich i mniejszości narodowych egzamin maturalny z języka litewskiego zostanie ujednolicony.Natomiast w ramach tzw. optymalizacji sieci szkół, w małych miejscowościach będą zamykane szkoły mniejszości narodowych, w tym szkoły polskie i pozostawiane będą jedynie szkoły litewskie.Według społeczności polskiej na Litwie, w wyniku przyjętej nowelizacji ustawy o oświacie liczba szkół polskich na Litwie zmniejszy się o połowę: z obecnych około 120 szkół polskich w Wilnie i na Wileńszczyźnie, pozostanie około 60.– To jest zła ustawa. Uderza ona w mniejszości narodowe  – uważa poseł AkcjiWyborczej Polaków na Litwie Jarosław Narkiewicz.  – Nie złamał nas carat, nie złamała okupacja niemiecka, rusyfikacja komunistyczna, ani emigracja zarobkowa, to i teraz przetrwamy – dodał Narkiewicz.W ocenie posła opozycyjnej partii Porządek i Sprawiedliwość Juliusa Vesalki, „Sejm przyjmując tę ustawę narzucił mniejszościom lituanizację”.Przewodniczący Akcji Wyborczej Polaków na Litwie Waldemar Tomaszewski powiedział, że nowelizacja bezprawnie zmienia system nauczania w polskich szkołach, który obowiązywał na Litwie od zawsze, z wyłączeniem lat wojny i okupacji. – Tradycyjny model polskiej szkoły został zmieniony w nauczanie dwujęzyczne – zwrócił uwagę Tomaszewski. Zaznaczył też, że przyjęcie ustawy jest sprzeczne z traktatem polsko-litewskim i prawem międzynarodowym, które stanowi, że nowe akty prawne, przyjmowane w krajach Unii Europejskiej, nie mogą pogarszać sytuacji mniejszości narodowych.Lider Akcji Wyborczej Polaków na Litwie dodał, że szkoły polskie są konkurencyjne wobec litewskich, gdyż więcej ich absolwentów dostaje się na studia. „Znajomość języków to skarb” Litewski minister oświaty Gintaras Steponaviczius uważa natomiast, że przyjęta nowelizacja jest  bardzo dobra, przyczyni się do lepszej integracji mniejszości narodowych ze społeczeństwem litewskim, stworzy równe możliwości wszystkim na rynku pracy.O tym, że nowela ustawy nie pogorszy  stosunków polsko-litewskich jest przekonany premier Litwy. – Nie mogę zrozumieć, jak może pogorszyć stosunki ustawa, która zwiększa możliwości zdobywania wiedzy, opanowania większej liczny języków. Znajomośćjęzyków – to skarb, dlatego absolutnie niezrozumiałe jest dla mnie twierdzenie, że to pogorszy nasze stosunki – powiedział dziennikarzom Andrius Kubilius.Na pytanie, czy w ten sposób język litewski nie jest wprowadzany na siłę, premier powiedział żartem, że „jak rozpoczynałem naukę w pierwszej klasie, również wydawało mi się, że jestem do tego zmuszany”.Teraz decyzję w sprawie podpisania lub zawetowania nowelizacji podejmie prezydent Litwy. Dalia Grybauskaite zapowiedziała zaś, że nie podpisze nowelizacji ustawy o oświacie, jeżeli stworzy ona gorsze warunki Polakom na Litwie w porównaniu z tymi, jakie mają Litwini w Polsce.W Polsce, na Sejneńszczyźnie, gdzie mieszka największa grupa polskich Litwinów działa 10 szkół z litewskim językiem wykładowym, a więc wszystkie przedmioty są nauczane po litewsku, i kilka, w których wykłada się po polsku,  a litewskiego można się uczyć jako języka dodatkowego. Podręczniki dla tych szkół są drukowane przez wydawnictwo „Auszra”, finansowane m.in. ze środków budżetu państwa.W szkołach polskich na Litwie uczy się obecnie około 18 tysięcy dzieci i młodzieży.  Społeczność polska na Litwie liczy 200 tysięcy.",,
Oświadczenie NIK: prezes nie podał się do dymisji,"Najwyższa Izba Kontroli wydała oświadczenie w sprawie Mariana Banasia. „W związku z pojawiającymi się informacjami, jakoby Prezes NIK złożył dymisję z zajmowanego stanowiska informujemy, że decyzja taka nie zapadła. Jednocześnie zapewniamy, że Najwyższa Izba Kontroli pracuje zgodnie z obowiązkami przypisanymi jej ustawą” – czytamy w stanowisku NIK.","W oświadczeniu NIK zapewnia, że niezależnie od sytuacji pracuje zgodnie z wyznaczonymi jej przez ustawę obowiązkami. W siedzibie PiS z szefem NIK Marianem Banasiem spotkali się w czwartek prezes partii Jarosław Kaczyński i wiceprezes, szef MSWiA Mariusz Kamiński. Jak poinformowała rzeczniczka PiS Anita Czerwińska, wyrazili oni oczekiwanie podania się przez szefa NIK do dymisji.Z kolei premier Mateusz Morawiecki powiedział w piątek, że zapoznał się z raportem CBA w sprawie prezesa NIK i doszedł do przekonania, że wnioski z niego płynące powinny skłonić Banasia do podania się do dymisji. Morawiecki ocenił, że Banaś poda się w piątek do dymisji. – Jeśli tak się nie stanie, mamy plan B – dodał premier.",,
Szwecja: dużą figurę Maryi skradziono spod kościoła i rozbito na kawałki. Świadków brak,"Nieznani sprawcy ukradli figurę Matki Bożej z kapliczki urządzonej obok katolickiego kościoła w Göteborgu na południu Szwecji. Figura odnalazła się kilka dni później, ale była rozbita na sześć części. Policja nikogo na razie nie podejrzewa, nie zgłosił się też żaden świadek. Parafianie są zdziwieni, że ktoś był w stanie zdemontować przymocowany do cokołu 200-kilogramowy posąg wielkości dorosłego człowieka i przetransportować go, nie wzbudzając niczyjego zainteresowania.","Figura była wykonana z brązu i stała w kapliczce w formie groty na zewnątrz kościoła, w miejscu oświetlonym i widocznym z okien mieszkań sporej kamienicy. Po zniszczeniu sprawcy pozostawili elementy rozbitej statuy w  schowku koło stacji transformatorowej. Asystentka pastoralna w parafii św. Marii Magdaleny ma nadzieję, że figurę będzie można odrestaurować i ustawić na miejscu.  – Zmienimy zabezpieczenia. Skoro raz ktoś ją ukradł, jest ryzyko, że stanie się to ponownie i może nawet z gorszym skutkiem – powiedziała Wennerberg. Według szwedzkiej policji kradzieże przedmiotów wykonanych z brązu są w Szwecji coraz cięższe. Zwykle jednak złodzieje je przetapiają, żeby sprzedać metal.",,
Nowy prezydent Ukrainy wzywa do „załatwienia” parlamentu,Nowy prezydent Ukrainy Wołodymyr Zełenski zaapelował do obywateli o „załatwienie” w przedterminowych wyborach parlamentarnych deputowanych Rady Najwyższej. Ci odrzucili projekt zmian w ordynacji wyborczej jego autorstwa.,"„Starzy politycy wybrali stary system, bo tylko on daje im szansę przedłużenia życia politycznego. Liczą, że za pieniądze i hreczkę (kaszę gryczaną – przyp. red.) znowu uda im się wleźć do Rady Najwyższej. Jestem jednak przekonany, że się mylą. I nawet w okręgach jednomandatowych wybierzecie nowych polityków, zdolnych zmienić kraj nie słowami, lecz czynami” – napisał, zwracając się do wyborców na Facebooku. „To co? Załatwimy ich razem? 21 lipca!” – ogłosił Zełenski, który dzień po zaprzysiężeniu na prezydenta rozwiązał parlament i wyznaczył przedterminowe wybory na 21 lipca.Odrzucili projektPosiedzenie Rady Najwyższej zwołane zostało na prośbę Zełenskiego. Chciał on, by wcześniejsze wybory przebiegały według proporcjonalnego systemu wyborczego, a próg wyborczy został obniżony z 5 do 3 proc. Deputowani nie tylko nie rozpatrzyli jego projektu, lecz odrzucili go jeszcze na etapie głosowania nad włączeniem do porządku obrad.Lipcowe wybory odbędą się na starych zasadach; Ukraińcy wybiorą połowę 450-osobowej Rady Najwyższej z list partyjnych (ordynacja proporcjonalna), a drugą połowę – w okręgach jednomandatowych (ordynacja większościowa).Zełenski zwyciężył w kwietniowych wyborach prezydenckich z wynikiem ponad 73 proc. głosów i teraz zamierza powtórzyć ten sukces w wyborach parlamentarnych. Chce wprowadzić do niego partię Sługa Narodu, której nazwa wywodzi się od serialu komediowego o tym samym tytule. Obecny prezydent, który jest z zawodu showmanem i producentem telewizyjnym, zagrał w nim główną rolę.",,
Królowa Elżbieta II powierzyła Johnsonowi misję stworzenia nowego rządu,Brytyjska królowa Elżbieta II formalnie powierzyła dotychczasowemu premierowi Borisowi Johnsonowi misję sformowania nowego rządu. Jego Partia Konserwatywna zdecydowanie wygrała wybory do Izby Gmin zapewniając sobie bezwzględną większość.,"Przed południem Johnson przybył na audiencję do Pałacu Buckingham, która trwała prawie 40 minut. Media zwracają uwagę, że to dłużej niż się spodziewano.Pierwsze posiedzenie nowej Izby Gmin odbędzie się w najbliższy wtorek 17 grudnia. Z kolei na czwartek rząd planuje mowę tronową królowej, podczas której przedstawione zostaną plany legislacyjne na nową sesję parlamentu. Przed wyborami sugerowano, że w związku z tym, iż poprzednia mowa tronowa miała miejsce zaledwie w październiku, tym razem może ona mieć mniej ceremonialną formę. W czwartkowych wyborach rządzący od 2010 r. konserwatyści uzyskali 43,6 proc. głosów, co da im co najmniej 364 mandatów w Izbie Gmin (wyników z jednego okręgu jeszcze nie ogłoszono), czyli znacznie powyżej poziomu 326 dającego możliwość samodzielnych rządów. Zarówno pod względem uzyskanych mandatów, jak i procentowego poparcia to najlepsze wyniki konserwatystów od czasów Margaret Thatcher. W poprzedniej kadencji, od czerwca 2017 r. konserwatyści tworzyli rząd mniejszościowy wspierany przez północnoirlandzką Demokratyczną Partie Unionistów.Zwycięstwo konserwatystów oznacza, że wyjście Wielkiej Brytanii z Unii Europejskiej w ustalonym terminie, czyli 31 stycznia przyszłego roku jest przesądzone. Przed wyborami konserwatyści zapowiadali, że jeszcze przed świętami Bożego Narodzenia pod obrady parlamentu wróci ustawa o porozumieniu z Brukselą w sprawie warunków brexitu. W dłuższej perspektywie wyniki zapowiadają również, że ponownie będą stawiane pytania o przyszłość Zjednoczonego Królestwa. Znaczący wzrost mandatów dla Szkockiej Partii Narodowej da temu ugrupowaniu argument na rzecz drugiego referendum w sprawie niepodległości Szkocji.",,
„Celem noweli o IPN jest ochrona prawdy o II wojnie światowej”,"Nie tylko Izrael, ale też Polska jest moralnie zobowiązana chronić pamięć o Holokauście; wkrótce nie będzie już naocznych świadków zbrodni nazistowskich Niemiec – wskazuje premier Mateusz Morawiecki w artykule na łamach amerykańskiego dwumiesięcznika „Foreign Policy”. Podkreślił, że nowela o Instytucie Pamięci Narodowej ma prosty cel: chronić prawdę o II wojnie światowej.","W tekście pod tytułem: „Mój rząd chce zakazać oskarżania o współdziałanie Polski w czasach wojny, aby oddać cześć historii” premier podkreśla, że zarzucanie Polsce współudziału w Holokauście zaciera odpowiedzialność nazistowskich Niemiec. „Nasza ustawa (o IPN) nigdy nie miała odmawiać ludziom, którzy przeżyli Holokaust, prawa do mówienia o ich osobistych tragediach lub ograniczać w jakikolwiek sposób swobodę badań czy wolność artystyczną” – zaznacza Morawiecki.Przypomniał, że z punktu widzenia Polaków wojna była końcem wielokulturowego, wieloetnicznego świata i przesunęła granice Polski, w których przed wojną leżały takie miasta jak Nowogródek, Równe i Stanisławów. Z Nowogródka pochodził Adam Mickiewicz, który ufundował legion żydowski podczas walk o niepodległość Polski w XIX wieku; w Równem urodziła się matka izraelskiego pisarza Amosa Oza – wskazuje premier i dodał, że jego matka wywodzi się ze Stanisławowa.Poświęcenie przodków „Świat, który znała moja matka, skończył się, gdy nazistowskie Niemcy i sowiecka Rosja najechały Polskę w 1939 r. W Stanisławowie moja bliska rodzina ratowała Żydów; to samo działo się w Nawarzycach po stronie mojego ojca. Rosłem otoczony takimi historiami” – wspomina Morawiecki.Premier wyjaśnia, że takie tło historyczne pozwala zrozumieć przyjętą ostatnio w Polsce ustawę, która ma celu walkę „z zakłamywaniem polskiej historii”. Ustawa ma „prosty cel: chronić prawdę o drugiej wojnie światowej i o tych, którzy byli za nią naprawdę odpowiedzialni” – kontynuuje. Przypomina, że podczas wojny zginęło ponad 6 mln polskich obywateli, z czego połowę stanowili polscy Żydzi. „Polska nigdy nie stworzyła rządu, który by kolaborował z Trzecią Rzeszą i nigdy nie utworzyła dywizji SS” – zwraca uwagę.Morawiecki dodaje, że polskie władze na uchodźstwie stworzyły Radę Pomocy Żydom przy Delegaturze Rządu RP na Kraj, zwaną Żegota, a także karały tych, którzy pomagali Niemcom mordować Żydów. Przypomina, że licząca 400 tys. żołnierzy Armia Krajowa, do której należeli też członkowie jego rodziny, była ruchem oporu i największą „podziemną siłą” w okupowanej Europie.Bohaterska działalność „I choć niemieccy naziści ustanowili karę śmierci za ukrywanie Żydów lub pomaganie im, wiele polskich rodzin zaangażowało się w tę szlachetną i, w rzeczy samej, bohaterską działalność” – szef polskiego rządu.Przyznaje, że należy pamiętać „o tych jednostkowych przypadkach Polaków, którzy kolaborowali z niemieckimi nazistami, jak i o tych, którzy mordowali Żydów i innych niewinnych ludzi”. „Fakt ten nigdy nie był negowany w Polsce i jest uwzględniony w naszym systemie edukacyjnym” – podkreśla. „Nie tylko Izrael, ale też Polska jest moralnie zobowiązana chronić pamięć o Holokauście. Chcemy być partnerami w tych wysiłkach i żadne nieporozumienie nie powinno nigdy prowadzić do jakiegokolwiek konfliktu między naszymi narodami. Nigdy nie możemy zapomnieć, że Holokaust był jedną z największych tragedii w historii Polski” – pisze premier.Wierni naukom Jana Pawła II „Papież Jan Paweł II uważał, że antysemityzm jest wielkim grzechem (...). Polski rząd jest wierny jego naukom” – podkreśla i przypomina, że św. Jan Paweł II był też zdecydowanie przeciwny oskarżaniu Polski o współdziałanie z niemieckimi nazistami.„Wkrótce nie będzie już naocznych świadków zbrodni nazistowskich Niemiec. Jest naszym wspólnym moralnym obowiązkiem przekazać te lekcje i ostrzeżenia naszym dzieciom” – zaznacza szef rządu. Jak dodaje, używanie takiego zwrotu jak „polskie obozy śmierci” hańbi nie tylko Polskę, ale też ofiary państwa Adolfa Hitlera. Nowelizacja ustawy o IPN weszła w życie 1 marca. Zakłada ona m.in., że każdy, kto publicznie i wbrew faktom przypisuje polskiemu narodowi lub państwu polskiemu odpowiedzialność lub współodpowiedzialność za zbrodnie popełnione przez III Rzeszę Niemiecką lub inne zbrodnie przeciwko ludzkości, pokojowi i zbrodnie wojenne, będzie podlegał karze grzywny lub pozbawienia wolności do lat trzech. Taka sama kara grozi za „rażące pomniejszanie odpowiedzialności rzeczywistych sprawców tych zbrodni”. Nowela wywołała krytykę m.in. ze strony Izraela i USA.Prezydent Andrzej Duda, który podpisał znowelizowaną ustawę, skierował ją w trybie kontroli następczej do Trybunału Konstytucyjnego, by zbadał, czy przepisy ustawy nie ograniczają w sposób nieuprawniony wolności słowa.",,
Profanacja rocznicy – dyskoteka LGBT pod oknem papieskim [WIDEO],"Hałaśliwa dyskoteka pod oknem papieskim na Franciszkańskiej – tak środowiska LGBT w Krakowie „uczciły” 41. rocznicę wyboru kard. Karola Wojtyły na papieża. Pretekstem było pierwsze czytanie projektu ustawy „Stop pedofilii”. Uczestnicy hałaśliwego zgromadzenia pod siedzibą kurii twierdzili że przeszkadza im „pan ksiądz” – chodziło kapłana, który wyszedł do nich z różańcem w dłoni.","Imprezę w rocznicę wyboru Karola Wojtyły na Papieża zorganizowała fundacja Queerowy Maj, związana ze środowiskiem LGBT. Organizatorzy twierdzili, że to protest przeciw inicjatywie „Stop pedofilii”. Chodzi o obywatelski projekt ustawy zakazujący propagowania i pochwalania obcowania płciowego dzieci. ",,
„Die Welt”: Manfred Weber nie będzie przewodniczącym KE,"Manfred Weber nie zostanie przewodniczącym Komisji Europejskiej – ustalili w kuluarach szczytu G20 obecni w Osace liderzy krajów UE. Dziennik „Die Welt” pisze, że niemiecka kanclerz Angela Merkel już zaakceptowała tę decyzję.","Manfred Weber był kandydatem wiodącym Europejskiej Partii Ludowej na stanowiska szefa KE, ale jego kandydatura od dawna była przedmiotem rozgrywki przede wszystkim między Merkel a prezydentem Francji Emmanuelem Macronem, który nie był przychylny niemieckiemu politykowi. Sprzeciw wobec niego był także w Radzie Europejskiej, zwłaszcza wśród szefów państw i rządów z socjalistycznej rodziny politycznej.Zgodnie z unijnym traktatem kandydata na szefa KE proponuje Rada Europejska, ale musi on zostać przegłosowany przez eurodeputowanych. Liderzy czterech frakcji mających tworzyć większościową koalicję nie mają jednego kandydata na szefa Komisji, ale cały czas podkreślają, że stanowisko to musi przypaść jednemu z kandydatów wiodących. Poza Weberem są to socjalista Frans Timmermans i liberałka Margrethe Vestager.Szefom państw i rządów UE nie udało się osiągnąć porozumienia w tej sprawie podczas szczytu w Brukseli w ubiegłym tygodniu. W niedzielę 30 czerwca będą w stolicy Belgii ponownie rozmawiać o obsadzie najważniejszych stanowisk w UE.",,
Koniec SLD? Gawkowski: lewica musi być sexy. Będę namawiał Sojusz do zmiany nazwy,"– Będę namawiał koleżanki i kolegów do rezygnacji z nazwy Sojusz Lewicy Demokratycznej. Robimy krok w tył, żeby Lewica mogła pójść do przodu - powiedział w programie „Gość poranka” w TVP Info Krzysztof Gawkowski z SLD. Zapowiedział też, że w lipcu na kongresie programowym SLD poznamy nowe twarze lewicy.","– Komitet wyborczy, który będziemy tworzyć na jesieni będzie budował inną tożsamość lewicy. Taką, w którą ludzie są w stanie uwierzyć – powiedział Gawkowski. Według niego wybory prezydenckie pokazały, że ludzie są wzburzeni i potrzebują pozytywnych emocji. – Trzeba pokazać Polakom, że lewica jest im potrzebna – dodał. Sexy lewica Ma w tym pomóc młode pokolenie ugrupowania. –  W SLD jest ekipa ludzi młodych, która może stać w tym samym szeregu, co Leszek Miller i dawać nową narrację formacji. Żeby SLD było sexy, musi dopuścić do głosu młode pokolenie – powiedział Gawkowski. Zapowiedział, że w lipcu odbędzie się kongres lewicy, na którym poznamy nowe twarze ugrupowania. Krok do tyłu Według Gawkowskiego SLD musi rozpocząć proces wprowadzania zmian. W przeciwnym wypadku ugrupowanie może najzwyczajniej przestać istnieć. – SLD nie ma wyboru i musi zrobić krok do tyłu, żeby cała lewica mogła pójść do przodu. Inaczej będziemy stać w miejscu – powiedział Gawkowski.",,
Córka rzecznika Kremla odrzuca oskarżenia o szpiegostwo,"Jelizawieta Pieskowa w rozmowie „Forbesem” odrzuciła pojawiające się w mediach oskarżenia, jakoby miała prowadzić działalność szpiegowską. Jej zdaniem źródłem tych pomówień byli „niektórzy posłowie”.","22–letnia córka Dmitrja Pieskowa, rzecznika Kremla, odbyła staż w Parlamencie Europejskim, w biurze francuskiego europosła. Po otrzymaniu tam stałej pracy wpadła w kłopoty, bo zaczęto ją podejrzewać o szpiegostwo. Jelizawieta Pieskowa przekazała, że to działania „niektórych posłów” miały doprowadzić do tego, że w mediach zrobiło się głośno o jej rzekomej działalności szpiegowskiej.   Dziewczyna przyznała, że reagowała na podejrzenia z humorem. Starała się ignorować plotki i skupiać na pracy.  Nie mogła również udzielać nikomu wywiadów, bo zakazywała jej tego umowa.",,
Rosyjska ambasada protestuje przeciwko kiełbaskom na pomniku radzieckiego marszałka,"W sobotę, w 122. rocznicę urodzin radzieckiego marszałka Iwana Koniewa pod jego pomnikiem w Pradze doszło do sporów niewielkich grup jego zwolenników i przeciwników. Jedni przynieśli kwiaty i świeczki, drudzy transparent „Tu nie Rosja, dowodzimy sami”. Na pomniku nieznani sprawcy zawiesili łańcuch z kiełbasek – podała rosyjska agencja TASS i nazwała incydent aktem wandalizmu. Rosyjska ambasada wezwała czeskie władze do zapewnienia „właściwego bezpieczeństwa monumentowi”. To nie pierwszy spór o ten pomnik na linii Moskwa–Praga.","Wśród zwolenników Koniewa w sobotę obecna była para ubrana w sowieckie mundury z drugiej wojny światowej, a także politycy Komunistycznej Partii Czech i Moraw (KSCM), którzy prowadzą kampanię na rzecz zachowania pomnika. Przeciwnicy mieli flagi czeskie, europejskie oraz amerykańskie. „Tu nie Rosja, dowodzimy sami” – głosiło hasło na transparencie. Z jednej i drugiej strony rozlegały się gwizdy i hasła skandowane przez megafony.  Grono przeciwników zachowania pomnika przyszedł wesprzeć starosta innej dzielnicy Pragi, Rzeporyje. Pavel Novotny zamierza wystawić pomnik żołnierzom generała Andrieja Własowa, którzy walczyli razem z Niemcami, a w maju 1945 r. stanęli po stronie praskich powstańców.  Rosyjska ambasada w Czechach uznała sobotnie wydarzenia za akt wandalizmu. „Kolejny akt wandalizmu wobec pomnika w dzielnicy Praga 6 ma charakter cyniczny i w jasny sposób obrazuje poziom kultury tych, którzy walczą z pomnikami wyzwolicieli i jednocześnie starają się zrobić bohaterów z lokajów nazistów” – cytuje agencja CTK wypowiedź rzecznika ambasady Nikołaja Brjakina dla agencji rosyjskiej TASS. Rzecznik wezwał władze dzielnicy do ochrony pomnika i ukarania osób odpowiedzialnych za „barbarzyńskie czyny”. Pomnik radzieckiego marszałka, który dowodził wojskami wyzwalającymi Pragę, a także m.in. część zachodnich Czech oraz Polski i Saksonii, w dzielnicy Praga 6 od lat wywołuje protesty zwolenników jego likwidacji. Pomnik niejednokrotnie był oblewany czerwoną farbą.   W 2018 r. na postumencie, na którym stoi odlana w brązie postać Koniewa, zamieszczono tablice informujące o roli marszałka w tłumieniu powstania na Węgrzech w 1956 r., budowaniu muru berlińskiego w 1961 roku oraz w inwazji na Czechosłowację w 1968 r – o co szczególnie pretensje do Koniewa mają mieszkańcy Czech.   W październiku 2019 roku samorząd praski zdecydował, że miejsce Koniewa zajmie na postumencie pomnik „Wyzwolicieli Pragi”. O miejscu, w które ewentualnie miałby zostać przeniesiony pomnik radzieckiego marszałka, jeszcze nie zdecydowano.",,
Betlejemskie Światło Pokoju już płonie,"Betlejemskie Światło Pokoju już płonie. Zapaliła je we wtorek w Grocie Narodzenia Jezusa 11-letnia Victoria Kampenhuber, wybrana przez Czerwony Krzyż Górnej Austrii jako „dziecko pokoju 2019” za aktywną działalność w młodzieżowej grupie tej organizacji. W ceremonii uczestniczyła 160-osobowa pielgrzymka z Górnej Austrii z przedstawicielami wspólnot religijnych, lokalnym premierem Thomasem Stelzerem i dyrektorem Radia Austriackiego (ORF) w tym kraju związkowym, Kurtem Rammerstorferem.","Cała ceremonia ma od lat stały przebieg. W Bazylice Narodzenia Pańskiego światło zapala mnich prawosławny od lampy oliwnej, wiszącej nad srebrną gwiazdą, oznaczającą miejsce narodzenia Jezusa. Następnie światło jest przenoszone do przylegającego do bazyliki katolickiego kościoła św. Katarzyny i ustawiane na głównym ołtarzu, przy którym następnie sprawowana jest msza i tam zapala je „dziecko pokoju”, wybrane w danym roku. Rozesłanie Betlejemskiego Światła Pokoju odbywa się w połowie grudnia podczas nabożeństwa ekumenicznego w Wiedniu z udziałem delegacji harcerzy z różnych krajów i przedstawicieli Kościołów chrześcijańskich. W tym roku odbędzie się ono 14 grudnia w obecności 1,2 tys. harcerzy. Jako „znak pokoju z Betlejem” ogień zostanie rozesłany do różnych miejsc w Austrii, w Europie, a także w USA i kilku krajów Ameryki Łacińskiej. W austriackiej telewizji ORF Viktoria zaprezentuje Betlejemskie Światło Pokoju 30 listopada. Stąd narodził się nowy pomysł – światła pokoju z Betlejem, które dziś jest już nieodłącznym zwyczajem bożonarodzeniowym w ponad 30 krajach. W Betlejem zapala je dziecko z tego regionu wyróżnione nie tylko za dobrą naukę, ale też aktywność społeczną.Wśród mieszkańców Austrii obie akcje: Betlejemskie Światło Pokoju, a nade wszystko starsza od niej, bo mająca już 79 lat, „Licht ins Dunkel” („Światło w ciemności”) cieszą się wielką popularnością. Telewizyjna reklama i wielkie plakaty tej kampanii stały się już nieodłącznym elementem czasu Adwentu. Inicjatywa, która początkowo ograniczała się tylko do krajów ościennych, z czasem stała się trwałą częścią przygotowań do Bożego Narodzenia – z udziałem harcerzy – na naszym kontynencie, w Ameryce Łacińskiej i w Stanach Zjednoczonych, łącznie w ponad 30 krajach, w tym również w Polsce.Polscy harcerze od wielu lat uczestniczą w tej akcji, roznosząc Światło Betlejemskie do szpitali, szkół, domów opieki społecznej, kościołów, urzędów i instytucji w całym kraju. Akcjom tym towarzyszą zazwyczaj zbiórki upominków dla dzieci, spędzających święta w szpitalach i domach dziecka oraz dla pensjonariuszy domów spokojnej starości. W Austrii Betlejemskie Światło Pokoju zapłonie tradycyjnie w Wigilię Bożego Narodzenia we wszystkich studiach radiowych ORF, na dworcach kolejowych, w placówkach Czerwonego Krzyża i w koszarach wojskowych. Światełko płonie też niemal we wszystkich kościołach i w siedzibach wielu organizacji młodzieżowych. Od rana może je zanieść do swego domu każdy mieszkaniec tego kraju.",,
Po pożarze Notre Dame do Paryża z całego świata płyną wyrazy współczucia,"Z całego świata napływają do Paryża wyrazy współczucia po pożarze w słynnej katedrze Notre Dame. O solidarności z Francuzami zapewnili m.in. papież Franciszek, brytyjska królowa Elżbieta II oraz prezydenci USA i Rosji, Donald Trump i Władimir Putin.","Papież Franciszek zapewnił Francuzów o swej bliskości i modlitwie, udzielając błogosławieństwa biskupom tego kraju, wiernym paryskiej archidiecezji, wszystkim mieszkańcom stolicy i całej Francji. Również królowa Elżbieta II w przesłaniu do prezydenta Francji Emanuela Macrona podkreśliła, że jest głęboko zasmucona pożarem i że w modlitwie łączy się z całą Francją.  „Niech Bóg błogosławi naród Francji"" - napisał na Twitterze prezydent USA Donald Trump. Prezydent RP Andrzej Duda w depeszy kondolencyjnej, jaką wystosował w związku z pożarem, zapewnił o solidarności ze wszystkimi obywatelkami i obywatelami Francji i również podkreślił, że Polska jest gotowa wziąć udział w odbudowie zniszczonej świątyni. Także premier Mateusz Morawiecki mówił o gotowości Polski do pomocy Francuzom. O bliskości, przyjaźni i solidarności z narodem francuskim zapewnił również prezydent Włoch Sergio Mattarella. Niemiecki minister spraw zagranicznych Heiko Maas podkreślił, że jego kraj jest gotowy, by pomóc Francji w odbudowaniu Notre Dame. „Jednoczymy się w żałobie. Notre Dame jest częścią dziedzictwa ludzkości i symbolem Europy” – napisał na Twitterze. Wyrazy współczucia Macronowi przesłał także chiński prezydent Chin Xi Jinping. Zapewnił, że Chińczycy, podobnie jak Francuzi, są głęboko zasmuceni niszczycielskim pożarem.  Prezydent Korei Południowej Mun Dze In wezwał świat do współpracy na rzecz odbudowania Notre Dame. Również król Maroka Mohammed VI oświadczył, że „myślami jest z całym francuskim narodem” oraz że „katastrofa ta dotyka nie tylko jeden z najbardziej emblematycznych paryskich budynków historycznych, lecz równocześnie miejsce modlitwy i skupienia dla milionów wiernych z całego świata”. O solidarności z Francuzami i całą wspólnotą chrześcijańską zapewnili ponadto prezydent Wybrzeża Kości Słoniowej Alassane Dramane Ouattara oraz Senegalu Macky Sall. Wyrazy ubolewania przekazał Francuzom również premier Libanu Saad Hariri. Pożar w słynnej paryskiej katedrze Notre Dame początkowo objął iglicę i dach nawy poprzecznej, a następnie rozszerzył się na cały dach świątyni. Iglica zawaliła się i spłonęła. Według strażaków struktura budowli i fasada zachodnia zostały ocalone. Prezydent Francji zapowiedział odbudowę świątyni.",,
"„Przykro, że Lech Wałęsa prezentuje takie poglądy”. Wywiad z prezydentem Andrzejem Dudą w TVP Info","W niedzielę w programie „W pełnym świetle” o godz. 21 wywiad z prezydentem Andrzejem Dudą. Ewa Bugała rozmawiać będzie z prezydentem m.in. o tym, jaki będzie dalszy los reformy sądownictwa i o tym, dlaczego Polacy nie muszą obawiać się Polexitu. Andrzej Duda odniesie się również do niedawnego wywiadu Lecha Wałęsy, w którym chwalił Władimira Putina. – Jest mi przykro, że były prezydent Lech Wałęsa prezentuje takie poglądy. To nie są poglądy, z którymi można się spokojnie pogodzić – mówi prezydent.",,,
„Farmy trolli szerzą propagandę i walczą z przeciwnikami Rosji”,"– Federacja Rosyjska wykorzystuje „farmy trolli”, aby szerzyć propagandę rosyjską na świecie, ale także aby kogoś zniesławić. Rosyjskie trolle chcą wpływać na użytkowników Internetu, ale także na politykę. Są wykorzystywani w różnych operacjach skierowanych np. przeciwko politykom występującym przeciwko Federacji Rosyjskiej – opowiadała w „Minęła 20” Jessikka Aro - dziennikarka śledcza, autorka książki „Putinowskie imperium trolli”.",,,
"Schetyna: Zrobiliśmy pierwszy krok, zbudowaliśmy Koalicję Europejską, to nasz wielki sukces","– To jest pierwsza połowa meczu, wszystko jest przed nami, zrobiliśmy pierwszy krok, zbudowaliśmy Koalicję Europejską i to jest nasz wielki sukces – powiedział po ogłoszeniu sondażowych wyników wyborów do PE przewodniczący Platformy Obywatelskiej Grzegorz Schetyna.","Z badania exit poll pracowni IPSOS wynika, że wyborach do europarlamentu zajęła drugie miejsce, uzyskując 39,1 proc głosów. Wygrało Prawo i Sprawiedliwość z wynikiem 42,4 proc. głosów.– Chciałem podziękować Polkom, Polakom, którzy głosowali na nas. Ponad 7 mln głosów oddanych na Koalicję Europejską to jest wielki sukces. Chciałem podziękować tym wszystkim, którzy nas wspierali przez te miesiące kampanii, tym wszystkim, dzięki którym udało nam się tę koalicję zbudować – partiom politycznym, ale przede wszystkim wyborcom. Tym wszystkim, którzy dodawali nam otuchy, pilnowali, żebyśmy razem, krzyczeli: zjednoczona opozycja. Udało nam się zjednoczyć opozycję – mówił Schetyna. Jak dodał, „jest to dopiero początek drogi”. – To wszystko jest ciągle rzeczywistość sondażowa, zrobiliśmy dobry wynik, zbudowaliśmy koalicję, jesteśmy bardzo bliscy,  jesteśmy o wyciągnięcie ręki. Ale z podsumowaniem wyborów trzeba poczekać do ostatecznych wynikach. Powinniśmy być cierpliwi, bo przyszłość należy do nas – podkreślił. Schetyna zaznaczył, że „musimy być wszyscy razem, wtedy październiku wygramy i to jest nasz cel i nasza obietnica”. – Nie byłoby tego dobrego wyniku, gdyby nie nasi partnerzy. Spieraliśmy się o program, ale walczyliśmy o ten wynik. Pokazaliśmy, że możemy być razem i to jest klucz do zwycięstwa w październiku – podsumował lider PO.",,
Chaos w Boliwii. Liderka opozycji obwołała się tymczasowym prezydentem,"Liderka boliwijskiej opozycji, wiceprzewodnicząca Senatu Jeanine Anez obwołała się tymczasowym prezydentem Boliwii. Deklaracja ta nastąpiła na sesji parlamentu mimo braku kworum w wyniku bojkotu obrad, przeprowadzonego przez lewicową partię byłego prezydenta Evo Moralesa.","Anez jest drugą wiceprzewodniczącą Senatu. Uznała, że z mocy konstytucji to jej należy się stanowisko tymczasowego prezydenta, bowiem ze swoich funkcji wcześniej zrezygnowali prawni zastępcy Moralesa – wiceprezydent Alvaro Garcia Linera oraz przewodniczący Senatu i pierwszy wiceprzewodniczący oraz przewodniczący Izby Deputowanych.Przemawiając przed Wielonarodowym Zgromadzeniem Legislacyjnym, czyli parlamentem, Anez podkreśliła „potrzebę stworzenia klimatu pokoju społecznego”. – Chcemy jak najszybciej przeprowadzić wybory – powiedziała po obwołaniu się tymczasowym prezydentem. Obrady zbojkotowała lewicowa partia Moralesa Ruch na rzecz Socjalizmu (MAS).Morales: To zamach stanuDeklaracja Anez wywołała niemal natychmiastową reakcję Moralesa, który na Twitterze napisał, że jest to „zamach stanu”. „Nastąpił najbardziej przebiegły i najbardziej ohydny zamach stanu w historii: prawicowa senator ogłosiła się przewodniczącą Senatu, a następnie tymczasowym prezydentem Boliwii bez kworum legislacyjnego, otoczona grupą wspólników i chroniona przez wojsko i policję, które represjonują lud” – oświadczył Morales. Wcześniej we wtorek Evo Morales, który dwa dni temu podał się do dymisji w obliczu utrzymujących się przez trzy tygodnie społecznych protestów, przyleciał do Meksyku, gdzie otrzymał azyl polityczny. O jego ustąpieniu przesądziła ostatecznie presja armii. W niedzielę Morales, przed podaniem się do dymisji, zgodził się na rozpisanie ponownych wyborów prezydenckich po tym, jak Organizacja Państw Amerykańskich (OPA) opublikowała raport, kwestionujący oficjalne wyniki głosowania z 20 października, które Morales wygrał.",,
Młodzi chrześcijanie apelują o większe wsparcie w Strefie Gazy,"Młodzi chrześcijanie w Strefie Gazy zaapelowali do katolickich biskupów z Europy i Ameryki Północnej, aby jeszcze bardziej wspierali wyznawców Chrystusa w Ziemi Świętej. Oprócz istniejących projektów, jak program stypendialny, dalsze szkolenia i projekty dotyczące integracji na rynku pracy – należy stworzyć stabilne miejsca pracy – poinformowała niemiecka agencja katolicka KNA w relacji ze spotkania w katolickim centrum szkolenia zawodowego dla młodzieży św. Tomasza z Akwinu w Strefie Gazy.","Z młodymi spotkali się katoliccy biskupi Europy i Ameryki Północnej, którzy odbywają w dniach 11-15 stycznia wizytę solidarnościową w Ziemi Świętej. Studenci i młodzi ludzie, którzy musieli przerwać studia, mówili biskupom o wyzwaniach, przed którymi stoją, aby znaleźć pracę; bezrobocie wśród młodzieży wynosi w Strefie Gazy 70 proc.  Projekt integracyjny, w ramach którego Kościół katolicki finansuje chrześcijańskich absolwentów uniwersytetów przez 12 miesięcy pracujących w różnych organizacjach i na otwartym rynku, jest dla wielu pierwszą szansą na pracę.  – Podejmowane są też wysiłki w celu zapewnienia młodym chrześcijanom dodatkowych kwalifikacji i doświadczenia na rynku pracy – podkreślił dyrektor finansowy w administracji Łacińskiego Patriarchatu Jerozolimy Sami al-Yousef oraz koordynator programów młodzieżowych w Stefie Gazy Nisrin Anton. Zwrócili uwagę, że jednocześnie trudna sytuacja w Strefie Gazie niejednokrotnie ogranicza możliwości pomocy.  Sami al-Yousef podziękował biskupom za regularne wizyty i wynikające z nich kontakty, które ostatecznie doprowadziły do jeszcze większych darowizn na projekty kościelne. Oprócz wizyty w centrum szkolenia zawodowego biskupi międzynarodowi w Strefie Gazy spotkali się także z rodzinami katolickimi i odprawili mszę w parafii katolickiej pw. Świętej Rodziny. – W porównaniu z moją ostatnią wizytą dwa lata temu i relacjami z zeszłego roku mam wrażenie, że nadal widzimy spiralę spadkową w Gazie – powiedział biskup pomocniczy Moguncji Udo Bentz, który uczestniczy w wizycie solidarnościowej.  Jego zdaniem nawet w obliczu podwyższonych napięć, jakich się oczekuje, biorąc pod uwagę ogólną sytuację polityczną, bardziej osobiste kontakty pozwalają na bardziej zróżnicowane postrzeganie sytuacji w Strefie Gazy.  – Szczególnie podczas odwiedzin rodzin i spotykania z młodymi chrześcijanami stało się jasne, jak trudna i skomplikowana jest tu sytuacja poszczególnych rodzin i chrześcijan – powiedział bp Bentz. Wizyta hierarchów ma na celu m.in. „zwrócenie międzynarodowej uwagi na sytuację Kościołów chrześcijańskich w regionie”. W spotkaniu bierze udział 13 biskupów z 10 Konferencji Biskupów krajów europejskich oraz z USA i Konferencji Episkopatów Wspólnoty Europejskiej COMECE. Spotkania tego rodzaju odbywają się od 1998 r. zawsze w styczniu, z inicjatywy Stolicy Apostolskiej i na zaproszenie katolickich biskupów Ziemi Świętej.     W programie „międzynarodowego spotkania biskupów na rzecz solidarności z chrześcijanami w Ziemi Świętej” w dniach 11-15 stycznia oprócz wizyty w Gazie, znajdują się Ramallah, Jerozolima i Betania. W Ramallah przewidziane jest spotkanie z prezydentem Palestyny Mahmoudem Abbasem oraz wizyta w szkole katolickiej.   Obok takich tematów, jak sytuacja humanitarna w Strefie Gazy, trudne położenie Palestyńczyków na Starym Mieście w Jerozolimie i budowa osiedli przez Izrael na okupowanych terenach palestyńskich, odbędą się też rozmowy na temat wyzwań związanych z kształceniem i nauką oraz niezbywalnej roli zgromadzeń zakonnych w sektorze oświatowym.",,
Magdalena Biejat odwołana z funkcji przewodniczącej sejmowej komisji rodziny,"Sejmowa Komisja Polityki Społecznej i Rodziny odwołała Magdalenę Biejat (Lewica) z funkcji przewodniczącej. Brak doświadczenia parlamentarnego poseł Magdaleny Biejat i nieznajomość regulaminu Sejmu odbije się na sprawnym działaniu komisji – oceniła podczas posiedzenia komisji Teresa Wargocka (PiS). Dodała, że poglądy polityczne Biejat, m.in. w sprawie modelu rodziny, nie są podzielane przez większość naszego społeczeństwa.","Za odwołaniem Biejat głosowało 19 członków komisji, 12 było przeciw, nikt nie wstrzymał się od głosu.Nową szefową komisji została dotychczasowa wiceprzewodnicząca Urszula Rusecka (PiS). Za jej kandydaturą opowiedziało się 18 członków komisji, nikt nie był przeciw, jedna osoba wstrzymała się od głosu. Teresa Wargocka (PiS) wniosek o odwołanie Biejat argumentowała tym,  że obecna przewodnicząca „jest posłem po raz pierwszy i wielu członków komisji nie miało wiedzy, kim jest pani Magdalena Biejat”. Podkreśliła, że jest ona jedynym z 29 przewodniczących komisji sejmowych, który nie ma doświadczenia parlamentarnego.  – Absolutny brak aktywności ze strony pani przewodniczącej Biejat w okresie czterech tygodni od czasu powołania spowodowało złożenie wniosku o odwołanie pani Biejat z funkcji przewodniczącej w dniu 19 grudnia 2019 r. –  dodała. Oceniła też, że „brak doświadczenia parlamentarnego pani poseł, nieznajomość regulaminu Sejmu, odbije się na sprawnym działaniu całej komisji”.  – Pani przewodnicząca Magdalena Biejat przez miesiąc od dnia powołania nie podjęła obowiązków przewodniczącej komisji. W ciągu drugiego miesiąca tej kadencji dała wiele dowodów na nieznajomość zasad funkcjonowania komisji, narzucenia własnej agendy pracy komisji, wykazała się brakiem umiejętności pracy zespołowej –  podkreśliła Wargocka.  – Poglądy polityczne, która prezentuje pani Magdalena Biejat w licznych wywiadach dziennikarskich, m.in. w sprawie modelu rodziny, nie są podzielane przez większość naszego społeczeństwa. Wypowiedzi te rezonują w opinii społecznej i wywołują niezadowolenie wielu obywateli, że głosi je przewodnicząca komisji, w której zapadają decyzje o polityce państwa wobec rodzin – powiedziała.  PiS chce, aby nową przewodniczącą komisji została posłanka Urszula Rusecka. Lewica: wniosek o odwołanie Biejat to brudna, bezpardonowa gra polityczna  Krzysztof Gawkowski (Lewica) ocenił, że uzasadnienie wniosku o odwołanie przewodniczącej komisji to „intencjonalna, brudna, bezpardonowa gra polityczna uprawiana przez Prawo i Sprawiedliwość”.  Zaznaczył, że dziś mija 63 dni od powołania Biejat na tę funkcję. Odpowiadając na zarzut zbyt rzadkich spotkań komisji, powiedział, że według statystyk, spośród wszystkich 18 komisji kierowanych przez PiS, tylko dwie spotkały się częściej niż komisja polityki społecznej i rodziny.  Odnosząc się do słów o braku doświadczenia Biejat, która w ławach poselskich zasiada po raz pierwszy, odpowiedział, że taki argument nie powinien w ogóle paść.  – Pani poseł została wybrana jak każdy posłanka i poseł polskiego parlamentu przez wyborców. Za Magdą Biejat nie stoi kilkanaście tysięcy głosów, za Magdą Biejat stoi 2,3 mln osób, którzy zagłosowali na komitet wyborczy Lewicy, którzy zagłosowali za tym, by polityka społeczna była rozsądna, godna i dobra dla Polaków – podkreślił Gawkowski.  Dodał, że program Lewicy był jasno komunikowany w kampanii wyborczej. Wskazał, że Magdalena Biejat wprowadziła pod obrady komisji projekt Lewicy, który zakłada m.in. podniesienie minimalnych emerytur i rent. Komisja w środę większością głosów zarekomendowała jego odrzucenie.  – Nieuczciwe jest opowiadanie w programach telewizyjnych, że Magdalena Biejat nie jest godna sprawowana tej funkcji, bo jest przeciwko rodzinie. Otóż Magdalena Biejat jest matką dwójki małych dzieci i godzi to z byciem przewodniczącą polityki społecznej i rodziny – mówił Gawkowski.  Wskazał, że zmiana przewodniczącej to łamanie obyczaju sejmowego ustalonego 30 lat temu. W imieniu klubu Lewicy zaapelował do członków komisji o niepodejmowanie tej decyzji. – Budujmy współpracę, bo Polska jest najważniejsza – podkreślił.",,
"„Ładna tabelka. TVN24Bis zrobił”. Szuka fake newsów, minął się z prawdą","„Ładna tabelka. TVN24Bis zrobił” – napisał dziennikarz stacji TVN Jan Kunert, komentując wpis z danymi opublikowanymi przez Narodowy Bank Polski, które dotyczą wynagrodzeń za ostatnie 23 lata. Jednak jak się okazuje, to nie TVN jest autorem grafiki, lecz sam NBP.","Narodowy Bank Polski opublikował informację o wynagrodzeniach kadry kierowniczej w latach 1995-2018. Wynika z niej m. in. , że wynagrodzenie prezesa Adama Glapińskiego w 2018 r. wyniosło ok. 709 tys. zł brutto, Marka Belki w 2015 r. – 800 tys. zł. Jako podstawę prawną podano nowelizację z 22 lutego 2019 r. ustawy o ograniczeniu prowadzenia działalności gospodarczej przez osoby pełniące funkcje publiczne oraz ustawy o Narodowym Banku Polskim.Dane za ostatnie 23 lata zostały udostępnione w grafikach informacyjnych. Autorem tych grafik jest NBP. Jednak dziennikarz portalu konkret24, który w założeniu tropi fake newsy, Jan Kunert, zapewniał na Twitterze, że to TVN24Bis jest autorem tego zestawienia.",,
Sterczewski wyczyścił buty. Poseł KO opublikował zdjęcie,"Wybrany z list Koalicji Obywatelskiej Franciszek Sterczewski zamieścił w mediach społecznościowych zdjęcie wyczyszczonych butów. Wcześniej polityk wzbudził kontrowersje, przychodząc w brudnym obuwiu na uroczystość odebrania zaświadczeń o wyborze na posła.","W niedzielę Sterczewski zamieścił na Twitterze zestawienie zdjęcia swojego i byłego wicekanclerza Niemiec Joschki Fischera. „Po lewej: 1985 r. Joschka Fischer podczas zaprzysiężenia na posła, lider Zielonych, były wicekanclerz i jeden z najpopularniejszych polityków w Niemczech.Po prawej: 2019 r. poseł elekt piszący te słowa, również w trampkach i to tej samej marki. Przypadek?” - napisał poseł KO. Na uwagę internauty, że Fischer miał, w przeciwieństwie do Sterczewskiego, czyste buty, ten zamieścił zdjęcie, na którym widać, że wyczyścił obuwie.„A te, jak widać, tak bardzo brudne, że bardziej się już nie da. Szczerze życzę, by miał Pan tylko takie problemy w życiu... PS stare ≠ brudne” - napisał.",,
USA wysyłają tysiące żołnierzy na granicę w Meksykiem,"Ponad 5 tys. amerykańskich żołnierzy zostanie w ciągu najbliższych kilku dni wysłanych na granicę USA z Meksykiem. Ich zadaniem będzie powstrzymanie karawany migrantów z Ameryki Środkowej, którzy chcą dostać się na terytorium Stanów Zjednoczonych.","– Do końca tygodnia na granicę z Meksykiem zostanie wysłanych 5200 naszych żołnierzy – oświadczył szef Dowództwa Północnego Stanów Zjednoczonych (NORAD) gen. Terrence O'Shaughnessy. Szef ochrony granic Kevin McAleenan zapewnił, że amerykańskie służby „nie pozwolą dużej grupie migrantów dostać się do Stanów Zjednoczonych w nielegalny sposób”.Według informacji Pentagonu, część amerykańskich żołnierzy najpierw zostanie wysłana do Teksasu, następnie wzmocnienie otrzyma granica w Arizonie, a na koniec zabezpieczone zostaną przejścia graniczne w Kalifornii.Szef Pentagonu Jim Mattis podpisał w piątek rozkaz wysłania żołnierzy na granicę z Meksykiem. Wcześniej prezydent USA Donald Trump zagroził, że wstrzyma lub ograniczy pomoc finansową dla tych krajów Ameryki Środkowej, z których pochodzą migranci zamierzający dotrzeć do USA.",,
Bieg Pamięci Żołnierzy Wyklętych. 75 tys. osób podąża „Tropem Wilczym”,Sześcioro zwycięzców Biegu Pamięci Żołnierzy Wyklętych Tropem Wilczym na dystansie 1963 metrów udekorowano w niedzielę w Warszawie. Bieg honorowy na 1963 m nawiązał symbolicznie do daty śmierci ostatniego z Żołnierzy Wyklętych Józefa Franczaka ps. Lalek.,"Około 75 tysięcy osób bierze udział w tegorocznym „Biegu Pamięci Żołnierzy Wyklętych. Tropem Wilczym”. Zawody ku czci bohaterów podziemia antykomunistycznego odbywają się w 365 miastach i miejscowościach, z których osiem to największe światowe metropolie – Wiedeń, Londyn, Chicago czy Nowy Jork. Wydarzenie patronatem narodowym objął prezydent RP Andrzej Duda.W liście skierowanym do uczestników prezydent zaapelował o  pamięć i wierność ideałom, które przyświecały Niezłomnym. List jest odczytywany w 365 miejscowościach na świecie gdzie odbywa się bieg upamiętniający żołnierzy wyklętych. Dystans honorowy  Dystans honorowy – 1963 metry – pokonali biegacze na terenie Fortu Bema w Warszawie. W ten sposób upamiętnili rok śmierci ostatniego z Niezłomnych, Józefa Franczaka ps. Lalek. W liście odczytanym w Warszawie przez Barbarę Konarską z Fundacji „Wolność i Demokracja” prezydent napisał:  „Trudno o lepszą metaforę szlaku żołnierzy wyklętych i lepszy sposób ich upamiętnienia”.Andrzej Duda zaapelował też o pamięć o Niezłomnych. Napisał, że tysiące uczestników biegów zmierzy się ze swoimi słabościami myśląc o tych, którzy stanęli przed najwyższą próbą. „Pamiętajmy o ich bohaterstwie i pozostańmy wierni wartością, które im przyświecały” – zaapelował Andrzej Duda.  W Warszawie na podium udekorowano zwycięzców: Igora Niewiadomskiego, Piotra Nowickiego i Kacpra Szczęsnego. W gronie kobiet najszybciej dobiegły: Julia Dymus, Monika Trojanowska oraz Marta Styczyńska. Upamiętnienie bohaterów  Ideą tego wydarzenia jest niekonwencjonalne upamiętnienie bohaterów skazanych przez komunistyczne władze na zapomnienie. Chodzi o to, by uczestnicy poczuli bliskość z Żołnierzami Wyklętymi – żeby zrozumieli, że nie są to tylko ludzie z lasu, że przed wojną byli artystami, profesorami, naukowcami czy inżynierami, a w czasie II wojny i podczas walki z komunistycznym reżimem „zachowali się jak trzeba” – mówiła Barbara Konarska z Fundacji „Wolność i Demokracja”, która organizuje bieg.Bieg wspiera Instytut Pamięci Narodowej. Wiceprezes IPN, odpowiedzialny za poszukiwania ofiar komunistycznego reżimu profesor Krzysztof Szwagrzyk podkreśla, że ta inicjatywa pozwala ludziom w różnym wieku oddać hołd bohaterom walki z komunistycznym reżimem. Jak mówi, „ważne jest, byśmy pokazali, że jesteśmy i pamiętamy”. Maratończyk Jerzy Skarżyński, który jest ambasadorem biegu podkreśla, że ta inicjatywa łączy sport z edukacją. Tego typu wydarzenie – tłumaczy – może zainspirować do odkrywania kolejnych kart polskiej historii, do oddania hołdu ludziom, którzy ją tworzyli. Sportowiec podkreśla, że udział w takiej inicjatywie może u niektórych wzbudzić wielkie zainteresowanie polską historią. W tym roku patronami biegu są Żołnierze Niezłomni: Jerzy Stawski, Barbara Otwinowska, Antoni Heda, Władysław Siła-Nowicki, Leon Lech Beynar (Paweł Jasienica) oraz Stanisława Rachwał.  Jak każdego roku, tak i w siódmym biegu jego ambasadorzy wskazali cel charytatywny, na który zbierane są środki podczas imprezy. W tym roku uczestnicy biegną dla Bartka Orzechowskiego, który urodził się bez lewej stopy, oraz Małgosi Późnieckiej, która cierpi na bardzo rzadką chorobę genetyczną Canavan.  Wolontariusze zbierają datki do specjalnie oznakowanych puszek podczas całego dnia w miasteczku biegowym.  Dodatkowo zainteresowani mogą przesyłać sms-y o treści ""GOSIA"" na numer 72052 albo wesprzeć dziewczynkę na stronie - https://www.siepomaga.pl/malgosia.  Przez cały dzień w Forcie Bema jest dostępny autobus, w którym można oddać krew na hasło ""Tropem Wilczym"". Mobilne stacje poboru krwi Regionalnego Centrum Krwiodawstwa i Krwiolecznictwa pojawiły się również w innych miastach organizujących tegoroczny Bieg Tropem Wilczym. Biegom towarzyszą rekonstrukcje akcji Żołnierzy Wyklętych, koncerty i gry dla najmłodszych.",,
"„Jeżeliby PSL zbudował prawdziwą koalicję, to mógłby być dla elektoratu PO zbiorem drugiego wyboru”","Jeżeliby PSL zbudował prawdziwą koalicję, żeby to było widocznie coś nowego, a nie bardzo wiem kto tam się do nich garnie, bo na razie to wygląda na taką wydmuszkę, to mógłby być dla elektoratu Platformy (…) zbiorem drugiego wyboru – powiedział w programie „Salon dziennikarski” dziennikarz Stanisław Obertaniec. Ks Henryk Zieliński, redaktor naczelny tygodnika „Idziemy”, stwierdził natomiast, że doły partyjne w PSL się buntują.","W piątek Władysław Kosiniak-Kamysz ogłosił, że PSL nie pójdzie do wyborów z Platformą Obywatelską. – Nie widzimy w kierownictwie Platformy chęci do budowy bloku centrowego.  – powiedział. – Budujemy Koalicję Polską, bo tylko dwa bloki, blok centrowy i blok lewicowy mają szanse pokonać PiS – dodał.Kosiniak Kamysz stwierdził także podczas piątkwoej konferencji, że „dzisiaj w słowach Grzegorza Schetyny słyszeliśmy chęć budowy szerokiej Koalicji, od konserwatystów po lewicę”. – My uważamy, że muszą być dwa wyraziste bloki – oznajmił.",,
"Zbrodnia w Miłoszycach. Początek procesu w sprawie, za którą został skazany Tomasz Komenda","Przed wrocławskim sądem rozpoczął się we wtorek proces Ireneusza M. i Norberta B., oskarżonych o gwałt i zabójstwo nastolatki w Miłoszycach (Dolnośląskie) w noc sylwestrową 1996 r. Za tę zbrodnię pierwotnie został niesłusznie skazany Tomasz Komenda.","Prokurator Dariusz Sobieski z Dolnośląskiego Wydziału Zamiejscowego Departamentu Przestępczości Zorganizowanej i Korupcji Prokuratury Krajowej we Wrocławiu odczytując akt oskarżenia, wskazywał, że M. i B. działali wspólnie i w porozumieniu oraz z innymi do tej pory nie ustalonymi osobami.  – Użyli podstępu, podając małoletniej środek zawierający karbamazepinę, która to substancja w reakcji z alkoholem doprowadziła do zaburzeń jej świadomości – powiedział prokurator. Zdaniem śledczym obaj oskarżeni wyprowadzili 15-latkę z klubu, w którym odbywał się dyskoteka sylwestrowa. Obaj mężczyźni mieli – zdaniem prokuratury – użyć wobec Małgorzaty K. przemocy skutkującej licznymi obrażeniami. – Dopuścili się zgwałcenia ze szczególnym okrucieństwem (...) obrażenia w połączeniu z wychłodzeniem organizmu skutkowały jej śmiercią – powiedział prokurator. Ponadto Ireneusz M. został oskarżony o gwałt na innej kobiecie w 2007 r. w Piekarach (Dolnośląskie). Ireneuszowi M. w sprawie zbrodni miłoszyckiej postawiono zarzuty w czerwcu ubiegłego roku. Przebywał wtedy w więzieniu, skazany za inne przestępstwo. Do dziś przebywa w areszcie. Norbert B. natomiast został zatrzymany pod koniec września ubiegłego roku. W styczniu tego roku Sąd Apelacyjny we Wrocławiu uchylił decyzję sądu pierwszej instancji o przedłużeniu mu aresztu. Norbert B. nie przyznał się do zarzutów. Do zarzutów nie przyznaje się również przebywający w areszcie Ireneusz M.",,
Narasta konflikt na linii USA-Rosja. Waszyngton zawiesza rozmowy nt. rozejmu w Syrii,"Departament Stanu USA ogłosił, że zawiesza rozmowy z Rosją mające na celu zakończenie fali przemocy w Syrii. Amerykanie oskarżyli przy tym stronę rosyjską, że nie wypełniła zobowiązań wynikających z umowy o zawieszeniu broni zawartej 9 września w Genewie.","„Stany Zjednoczone zawieszają swój udział w dwustronnych kanałach z Rosją ustanowionych w celu kontynuowania wstrzymania działań zbrojnych” – oświadczył w komunikacie rzecznik Departamentu Stanu John Kirby.Władze sugerują, że Rosja nie wywiązała się z działań humanitarnych, czy dostarczenia pomocy do oblężonych miejsc, a także „okazała się niezdolna do zapewnienia”, że popierany przez nią reżim prezydenta Syrii Baszara al-Asada wstrzyma bombardowania pozycji umiarkowanych rebeliantów. – Przeciwnie, Rosja i syryjski reżim zdecydowały się iść dalej drogą militarną – podkreślił Kirby. Cierpliwość na skraju wyczerpania – Cierpliwość wobec Rosji jest na skraju wyczerpania – podkreślił z kolei rzecznik Białego Domu Josh Earnest. Uznał przy tym za „tragiczne”, że „nie ma już nic w sprawie Syrii, o czym USA i Rosja mogłyby rozmawiać”.Departament Stanu zapewnił, że mimo wstrzymania rozmów w sprawie rozejmu w Syrii utrzymane zostaną kanały kontaktowe w celu unikania sytuacji konfliktowych, np. incydentów z udziałem samolotów obu stron.",,
"„Wyrażamy wstyd za zniszczenia, wojny, zgorszenie”. Papież wziął udział w Drodze Krzyżowej","Papież Franciszek w Wielki Piątek, na zakończenie Drogi Krzyżowej w rzymskim Koloseum, wyraził wstyd za popełnione przez ludzi grzechy i za zdradę Jezusa oraz poprosił o przebaczenie. Papież mówił o wstydzie za zniszczenia, wojny i niesprawiedliwość. W Drodze Krzyżowej uczestniczyło kilkadziesiąt tysięcy osób.","Po nabożeństwie i wysłuchaniu rozważań przy 14 stacjach papież wygłosił przemówienie, w którym zwrócił się do Jezusa: – Chryste, pozostawiony sam sobie, zdradzony nawet przez swoich i sprzedany.– Chryste, nasz jedyny Zbawicielu, wracamy do Ciebie także w tym roku z oczami opuszczonymi ze wstydu i z sercem pełnym nadziei; ze wstydu za wszystkie obrazy spustoszeń, zniszczeń i katastrof morskich, jakie stały się codziennością naszego życia – mówił Franciszek.Następnie dodał: – Ze wstydu za niewinną krew przelewaną każdego dnia przez kobiety, dzieci, imigrantów i osoby prześladowane z powodu koloru ich skóry lub przynależności etnicznej i społecznej oraz ich wiarę w Ciebie. Papież o wstydzie za wywołane zgorszenia  Papież podkreślał: wyrażamy wstyd „za nasze milczenie w obliczu niesprawiedliwości, za nasze ręce leniwe w dawaniu i zachłanne w wyrywaniu i zdobywaniu, za nasz donośny głos w obronie własnych interesów i nieśmiały w mówieniu o innych, za nasze stopy szybkie na drodze zła i sparaliżowane na ścieżce dobra”.– Wstyd za wszystkie razy, gdy my biskupi, księża, konsekrowani i konsekrowane wywołaliśmy zgorszenie i zraniliśmy Twoje ciało – Kościół i zapomnieliśmy o naszej pierwszej miłości, pierwszym entuzjazmie i naszym całkowitym oddaniu pozwalając na to, aby zardzewiało nasze serce i nasze uświęcenie – powiedział Franciszek.Mówił następnie o nadziei na to, że „dobro zwycięży mimo pozornej klęski”.„Naucz nas nie wstydzić się nigdy Twego krzyża”Papież modlił się do Jezusa: – Prosimy Cię, abyś pamiętał o naszych braciach zmiażdżonych przez przemoc, obojętność i wojnę. Prosimy Cię, byś rozerwał łańcuchy, które sprawiają, że jesteśmy więźniami w naszym egoizmie, naszej dobrowolnej ślepocie i w próżności naszych kalkulacji.– O Chryste, prosimy Cię, naucz nas nie wstydzić się nigdy Twego krzyża i nie wykorzystywać go instrumentalnie, ale go czcić i adorować, bo nim ukazałeś potworność naszych grzechów, wielkość Twojej miłości, niesprawiedliwość naszych osądów i potęgę Twojego miłosierdzia – zakończył Franciszek. Krzyż na ramionach PolkiPrzy kolejnych stacjach krzyż nieśli: papieski wikariusz dla diecezji rzymskiej kardynał Agostino Vallini, rodzina z Wiecznego Miasta, osoba niepełnosprawna i jej opiekunowie.Przy czwartej stacji krzyż niosła Polka Aleksandra Maga, studentka rzymskiego uniwersytetu La Sapienza, a przy następnych – zakonnice i osoby świeckie z Afryki, z Chin, Izraela, Argentyny.Krzyż wzięły do rąk również osoby z Egiptu, Portugalii i Kolumbii, a więc z krajów, które papież w tej właśnie kolejności odwiedzi w tym roku.Rozważania o ofiarach przemocy i wojenTekst rozważań napisała na prośbę papieża 70-letnia francuska biblistka prof. Anne–Marie Pelletier, laureatka Nagrody Ratzingera, przyznawanej przez fundację imienia emerytowanego papieża.W rozważaniach profesor Pelletier przedstawiła obraz świata pełen dramatów i bólu. Wspomniała o ofiarach przemocy i wojen, gwałtach popełnianych na dzieciach, cierpieniach kobiet, torturach i uchodźcach na przepełnionych łodziach.Modlono się o wyzwolenie spod „tyranii kłamstwa” na świecie, którą „każą nam wychwalać możni, byśmy sami uganiali się za fałszywą chwałą”. Mowa była o potrzebie zachowania wiary w godzinach ciemności i „nadziei wbrew nadziei”.Na papieskim profilu na Twitterze ukazały się tuż przed Drogą Krzyżową następujące słowa Franciszka: „Krzyżu Chrystusa, naucz nas, że wschód słońca jest silniejszy od ciemności nocy, a odwieczna miłość Boga zawsze zwycięża”.Nadzwyczajne środki bezpieczeństwaNabożeństwu, na którym wokół antycznego amfiteatru zgromadziły się tysiące ludzi, towarzyszą nadzwyczajne środki bezpieczeństwa w związku z zagrożeniem terrorystycznym.                                                    Papież Franciszek podczas Drogi Krzyżowej w Koloseum (fot. PAP/EPA/CLAUDIO PERI)",,
30 lat temu przywrócono dawną nazwę państwa. Przypomina o tym iluminacja na Pałacu Prezydenckim,Na fasadzie Pałacu Prezydenckiego została w niedzielę wyświetlona okolicznościowa iluminacja z okazji 30. rocznicy przywrócenia nazwy państwa Rzeczpospolita Polska oraz przywrócenia orła w koronie w godle Polski – podała Kancelaria Prezydenta RP.,"Nowelizacją ustawy zasadniczej z 29 grudnia 1989 r. Sejm zmienił nazwę państwa na Rzeczpospolita Polska i przywrócił godło z orłem w koronie. Za nowelizacją głosowało 374 posłów, 11 wstrzymało się od głosu, a tylko jeden był przeciwny – poseł z PZPR.  W niedzielę po zmroku na Pałacu Prezydenckim wyświetlono iluminację przedstawiająca godło państwa – orła w koronie – oraz nazwę państwa „Rzeczpospolita Polska”.  Artykuł pierwszy znowelizowanej 30 lat temu konstytucji głosił: „Rzeczpospolita Polska jest demokratycznym państwem prawnym, urzeczywistniającym zasady sprawiedliwości społecznej”. Z konstytucji usunięto m.in. ideologiczny wstęp, zdania o socjalizmie i gospodarce planowej oraz regulacje dotyczące przewodniej roli Polskiej Zjednoczonej Partii Robotniczej.  Suwerenem stawał się Naród, rozumiany jako wspólnota równoprawnych obywateli, który „sprawuje władzę przez swych przedstawicieli wybieranych do Sejmu, Senatu i do rad narodowych; sprawowanie władzy następuje także poprzez wyrażanie woli w drodze referendum”.",,
Ukraina: Patrol graniczny ostrzelany z terytorium Rosji,"Ukraiński patrol graniczny został ostrzelany w czwartek z terytorium Rosji, ze wsi, leżącej przy wspólnej granicy tych dwóch państw – poinformował sztab armii w Kijowie, który podał, że w wyniku incydentu nikt nie ucierpiał.","Żołnierze Straży Granicznej Ukrainy zostali ostrzelani z broni strzeleckiej z rosyjskiej wsi Uszakowka w obwodzie rostowskim, sąsiadującym z obwodem ługańskim. Do zdarzenia doszło o godzinie 12.30 (11.30 w Polsce).Sztab przypomniał, że choć strażnicy mieli prawo odpowiedzieć na atak ogniem, to tego nie zrobili. W związku z konfliktem między ukraińskimi siłami rządowymi a prorosyjskimi separatystami na wschodzie Ukrainy część granicy z Rosją znajduje się pod kontrolą wspieranych przez Kreml bojowników. Władze w Kijowie zabiegają obecnie o przysłanie w region konfliktu sił pokojowych ONZ.",,
Zły sen zwiększa poziom stresu,"Niespokojny sen lub jego niewystarczająca ilość, mogą zwiększać poziom stresu o 30 proc. - wskazują naukowcy z Uniwersytetu Kalifornijskiego w Berkeley. Według Sleep Council nastolatki potrzebują od ośmiu do dziewięciu godzin snu, dorośli od siedmiu do dziewięciu godzin.","Z badań opublikowanych na łamach czasopisma „Nature Human Behavior” wynika, że niespokojny sen lub jego brak negatywnie oddziałuje na funkcje kory przedczołowej, która wpływa na  działanie pamięci roboczej, planowaniu ruchów i działań, rozważaniu ich konsekwencji, a także hamuje spontaniczne i często gwałtowne stany emocjonalne, których źródłem jest podwzgórze i układ limbiczny. Badania, w których mierzono ilość snu i jego jakość, pozwoliły naukowcom ocenić, jaki będzie poziom stresu u uczestników badania następnego dnia. Podsumowując, badanie wykazało, że zły sen może zwiększyć poziom stresu danej osoby nawet o 30 procent.  „Badanie wskazuje, że niewystarczający sen wzmacnia poziom lęku i, przeciwnie, głęboki sen pomaga zmniejszyć taki stres” - wyjaśnia dr Eti Ben Simon z Centre for Human Sleep Science, główna autorka badania.",,
Polacy wychodzą na ulicę i oddają krew. W czwartek strajk imigrantów na Wyspach,"– Polacy czują się w Anglii kozłem ofiarnym – zwraca uwagę Jan Żyliński, którego tekst opublikował „Guardian”. 20 sierpnia pod brytyjskim parlamentem odbędzie się manifestacja zorganizowana właśnie przez mieszkających w Wielkiej Brytanii Polaków. Zapowiedziano też jednodniowy strajk. Emigranci chcą zwrócić uwagę na złe traktowanie i głośno sprzeciwić się obwinianiu ich o problemy gospodarcze. Wielu Polaków protestuje też w „alternatywny” sposób i honorowo oddaje krew.","– Polacy chcą zaprotestować przeciwko opinii, że przyjeżdżają na Wyspy włącznie dla świadczeń socjalnych – zwraca uwagę Jan Żyliński. Arystokrata zwraca uwagę, że rodacy niesłusznie są obwiniani o problemy ekonomiczne kraju. – To jest fikcja, a przynajmniej tak marginalny czynnik, który nie warto traktować poważnie – twierdzi.  Przeciwko antypolskiej retoryce Polacy, jak podkreśla, czują się kozłem ofiarnym i chcą zaprotestować przeciwko pojawiającej się w mediach antypolskiej retoryce. W szczególności chodzi o antyimigranacki populizm Nigela Farage'a oraz pomysł Davida Camerona, który chce obcinać zasiłki socjalne pracownikom z tzw. „nowej UE”. Cameron twierdzi m.in., że imigranci ze Wschodniej Europy wypierają Brytyjczyków na rynku pracy. Opinia publiczna, w większości popiera premiera i jego pomysł redukcji liczby imigrantów na Wyspach.O Żylińskim zrobiło się głośno kilka miesięcy temu, gdy umieścił w serwisie YouTube film, w którym wzywał lidera brytyjskich populistów z partii UKIP Nigela Farage'a na pojedynek na szable. Arystokrata tłumaczył, że ma dosyć wygłaszanych przez niego w kampanii wyborczej antypolskich haseł. Farage odmówił pojedynkowania się, tłumacząc to niechęcią do wprowadzania przemocy do kampanii wyborczej. „Może teraz pora na nas”  Problemy Polaków na wyspach opisywał wcześniej „Polish Express”, gazeta i portal internetowy działające w Wielkiej Brytanii. W serii artykułów tytuł cytuje między innymi takie opinie: „kiedyś w Ameryce, w latach 80. też tak psioczyli na imigrantów i jednego pięknego dnia nikt z nich nie poszedł do pracy. Rezultat? Stanęło wszystko. I przestali psioczyć! Może teraz pora na nas?”.  Polacy oddają krew 2 tys. osób chce uczestniczyć w innej akcji, organizowanej przez Andrzeja Rygielskiego, działacza organizacji British Poles. Zamiast stać pod parlamentem, chcą masowo oddawać krew. Piszę też o tym w artykule Jan Żyliński. – Ma to zwrócić uwagę, że Polacy już nie raz „oddawali krew” za Wielką Brytanię. Chodzi o udział polskich pilotów w bitwie o Anglię – pisze.",,
Sasin: Czas Tuska w polskiej polityce bezpowrotnie minął,"– Donald Tusk mówi to, co akurat uważa, że w tym momencie trzeba powiedzieć. Przed ostatnimi wyborami uważał, że zbawieniem dla opozycji będzie rozpętanie wojny religijnej – powiedział w „Gościu Wiadomości” Jacek Sasin, nowo mianowany wicepremier.","Wicepremier został zapytany, czy wierzy w słowa Donalda Tuska, że retoryka opozycji będzie wybiegać ponad negowanie działań PiS.– Ja w to absolutnie nie wierzę. Donald Tusk mówi to, co akurat uważa, że w tym momencie trzeba powiedzieć. Przed ostatnimi wyborami uważał, że zbawieniem dla opozycji będzie rozpętanie wojny religijnej, w związku z czym wtedy bardzo radykalnie się w tej sprawie wypowiadał – odpowiedział Sasin. – Dziś znowu pan Jażdżewski był w Gdańsku. Nie wiem, co ta jego obecność miała wspólnego ze świętowaniem rocznicy wyborów z 1989 roku. Wtedy nikt nie myślał o walce z Kościołem, a jeśli ktoś myślał, to ta komunistyczna władza, która wtedy właśnie odchodziła – dodał. Tusk po analizach powyborczych „zaklina rzeczywistość, mówiąc, że opozycja to nie anty-PiS” – ocenił gość TVP.",,
Dwaj arcybiskupi Aleppo prawdopodobnie zginęli jako męczennicy,"Dwaj arcybiskupi Aleppo – prawosławny Bulos Jazigi i syryjski Mar Grzegorz Jan Abraham – porwani 22 kwietnia 2013, prawdopodobnie ponieśli w grudniu 2016 śmierć męczeńską. Do takiego wniosku doszedł zespół śledczy, kierowany przez zamieszkałego w Stanach Zjednoczonych Syryjczyka Mansura Saliba, który wyniki swych kilkuletnich badań przedstawił na platformie cyfrowej medium.com","Według autorów zabójcami obu hierarchów byli członkowie niezależnego ugrupowania terrorystycznego Nur ad-Din az-Zenki, działającego w Syrii, ale finansowanego i uzbrajanego w czasie wojny w tym kraju zarówno przez Arabię Saudyjską, jak i przez Stany Zjednoczone. W opublikowanym materiale starano się odtworzyć okoliczności wydarzeń sprzed prawie 7 lat.   22 kwietnia 2013 dwaj arcybiskupi Aleppo wyjechali z tego miasta na północy Syrii toyotą typu pikap, kierowaną przez Fatha' Allaha Kabbuda. Udawali się na rozmowy w sprawie zwolnienia dwóch księży: ormiańsko-katolickiego Michaela Kayyala i prawosławnego Mahera Mahfuza, uprowadzonych wcześniej przez dżihadystów zwalczających reżim Baszara Asada w Syrii i kontrolujących wówczas obszary na wschód od Aleppo.   Arcybiskupi Bulos Jazigi i Mar Gregorios Juhanna Ibrahim, ubrani po cywilnemu, wpadli w zasadzkę. Zdaniem zespołu śledczego obaj kapłani zostali porwani właśnie na „przynętę”, aby schwytać dwóch hierarchów. Ich samochód zablokowała grupa porywaczy, którzy najpierw zastrzelili kierowcę – katolika łacińskiego, ojca trójki dzieci, a potem uprowadzili swe ofiary. Do uprowadzenia nie przyznała się żadna ówczesna grupa terrorystyczna. Ogłoszone obecnie wyniki śledztwa wskazują na współudział w tej zbrodni osób związanych z MIT, czyli wywiadem tureckim, uzasadniając to faktem, że rzecz działa się na obszarze, będącym wówczas „zagłębiem zagranicznych tajnych służb”, na którym bardzo trudno byłoby się poruszać bez wsparcia ze strony „zwykłych terrorystów  .  Najważniejszym świadkiem spośród tych, z którymi rozmawiano, wydaje się być Jassir Muhdi, przedstawiony przez zespół badawczy jako jeden ze strażników uwięzienia porwanych, schwytany następnie przez siły syryjskie. Śledczy przyznają, że zgromadzony przez nich materiał „nie jest jeszcze zakończony, nie było bowiem możliwe odnalezienie doczesnych szczątków obu ludzi Kościołów”.     Niemniej ustalono, że obaj hierarchowie byli torturowani i że jeden z nich w 2015 trafił do jakiejś struktury sanitarnej w Antakyi (dawna Antiochia) w prowincji Hatay w południowo-wschodniej Turcji. Według śledczych arcybiskupi zginęli śmiercią męczeńską, po czym pochowano ich w nieustalonym miejscu w grudniu 2016, gdy wojsko syryjskie odzyskiwało ziemie na wschód od Aleppo.",,
Papież odwiedzi Białoruś? „Zdecyduje patriarcha Moskwy”,"Decyzja o wizycie papieża na Białorusi leży w gestii patriarchy Moskwy i Wszechrusi, Cyryla. To nie nasz poziom – powiedział w poniedziałek zwierzchnik białoruskiej Cerkwi prawosławnej, metropolita Paweł.","– Co się tyczy wizyty papieża i każdego zwierzchnika Kościoła, to decyzja w takiej sprawie jest prerogatywą patriarchy (Moskwy i Wszechrusi Cyryla, zwierzchnika rosyjskiej Cerkwi prawosławnej) – oświadczył egzarcha Białorusi, metropolita Paweł, podczas konferencji prasowej w Mińsku.– Takie decyzje nie zapadają na naszym poziomie – dodał duchowny, cytowany przez portal informacyjny „Biełorusskije Nowosti”.Trwają przygotowania W przeszłości hierarcha wyrażał już podobne opinie, podkreślając, że w przypadku Białorusi nie wystarczy zaproszenie papieża przez władze świeckie. W ubiegłym roku białoruski minister spraw zagranicznych Uładzimir Makiej mówił o tym, że trwają przygotowania do wizyty papieża, ale „to nie oznacza, że dojdzie do niej jutro czy pojutrze (...) Przygotowania trwają, ale dokładnej daty nie ma”. Metropolita mówił również o tym, jak układają się stosunki pomiędzy Cerkwią prawosławną i Kościołem katolickim na Białorusi. – Rozmawiamy ze sobą, omijając kwestie sporne. (...) Powinniśmy robić wszystko, żeby szukać wspólnych obszarów, w których możemy i powinniśmy coś tworzyć - mówił hierarcha. – By nie było między nami wrogości. Chwała Bogu, ani w Rosji, ani na Białorusi nie ma gruntu dla konfrontacji - ocenił.Egzarcha Białorusi wykluczył jednak możliwość wspólnej z katolickimi duchownymi modlitwy o pokój, którą - jak przypominają „Biełorusskije Nowosti” - zaproponował przedstawicielom prawosławia, judaizmu i islamu w grudniu ubiegłego roku zwierzchnik białoruskich katolików, arcybiskup Tadeusz Kondrusiewicz. Metropolita Paweł ocenił, że jest to niemożliwe, ponieważ pomiędzy prawosławnymi i katolikami nie ma „relacji eucharystycznych”.Białoruś jest terytorium kanonicznym rosyjskiej Cerkwi prawosławnej. Egzarcha Paweł jest zwierzchnikiem prawosławnych na Białorusi.",,
Rosyjski dziennik o wizycie Trumpa w Warszawie: prócz Paryża i Berlina są inni liderzy w Europie,"Stany Zjednoczone są gotowe sprzedać Polsce kompleksy rakietowe Patriot – tym wątkiem rosyjski „Kommiersant” rozpoczął artykuł dotyczący wizyty Donalda Trumpa w Polsce. Dziennik ocenił, że Warszawa była i pozostaje strategicznym sojusznikiem Waszyngtonu. Według rosyjskich dziennikarzy przyjazd prezydenta USA nad Wisłę potwierdził, że „Ameryka kocha Polaków”.","Dziennik zaznaczył, że zainteresowanie Warszawy nowym uzbrojeniem może być reakcją na plany rosyjskiego ministerstwa obrony. Chce ono przezbroić 152 Brygadę Rakietową w Czerniachowskie w obwodzie kaliningradzkim. „Kommiersant” podkreślił, że Polska ma już dziesięć baterii Patriot, stacjonujących 60 kilometrów od Kaliningradu, a chce dokupić jeszcze osiem. Gazeta zwróciła uwagę na przemówienie Trumpa wskazując, że w jego trakcie wiele uwagi poświęcił on historii Polski, jej walce o wolność oraz przyjaźni ze Stanami Zjednoczonymi. Europejscy liderzy Cytowany przez gazetę politolog podsumował wizytę stwierdzeniem, że w trakcie krótkiego pobytu amerykańskiemu prezydentowi udało się wesprzeć polski przemysł zbrojeniowy, podkreślić znaczenie rosyjskiego zagrożenia i obiecać dostawy gazu skroplonego. W opinii eksperta nie należy postrzegać tej wizyty jako próby zachwiania jednością Unii Europejskiej, ale raczej jako sygnał, że na Starym Kontynencie, oprócz Paryża i Berlina, są również inni liderzy.",,
Narodowy Bank Polski upamiętnia 100 lat złotego,"Narodowy Bank Polski upamiętnił 100 lat złotego. Dzień przed rocznicą ustanowienia nazwy „złoty” dla polskiej waluty bank centralny wprowadza do obiegu złote i srebrne zestawy monet. Każdy zestaw zawiera wykonane z kruszcu monety o nominałach 1, 2, 5, 10, 20 oraz 50 groszy, a także 1, 2 i 5 złotych.","W opublikowanym folderze emisyjnym prezes NBP Adam Glapiński podkreślił, że posiadanie własnej waluty jest „jednym z podstawowych znaków suwerenności oraz gospodarczej niezależności państwa”.„Dziś, tak jak w 1919 r., złoty reprezentuje naszą niezależność gospodarczą oraz państwową suwerenność” – czytamy w folderze emisyjnym. Prezes banku przypomniał, że ostatecznie złoty wszedł do obiegu w 1924 roku, ale rok 1919 uznaje się za moment nadania polskiej walucie nowej nazwy. Walutą używaną przed złotym była marka polska.Nakład złotych zestawów wyniesie do 500 sztuk. Zestawy srebrne zostaną wyemitowane w nakładzie do 5000 sztuk. Cena zestawu złotego będzie wynosić 23 000 zł, a srebrnego 3 400 zł. Zestawy można kupić w Oddziałach Okręgowych NBP i sklepie internetowym Kolekcjoner.",,
Netanjahu i Morawiecki: Określenie „polskie obozy śmierci” zdejmuje odpowiedzialność z Niemiec,"„Zgadzamy się, że określenie »polskie obozy śmierci« jest niewłaściwie i jednocześnie zdejmuje odpowiedzialność z barków niemieckich” – czytamy w deklaracji podpisanej przez Mateusza Morawieckiego i Benjamina Netanjahu. – Polska zawsze wyrażała głębokie zrozumienie znaczenia Holokaustu – dodał szef izraelskiego rządu.","Premierzy podkreślają, że polski rząd na uchodźstwie próbował zatrzymać działania nazistów poprzez zwiększanie świadomości państw Zachodu. Deklaracja potępia wszelkie przejawy przemocy wobec Żydów, popełnione przez Niemcy i ich sojuszników, jednocześnie wskazując na pozytywną rolę polskiego państwa podziemnego w procesie ratowania Żydów. „Zdajemy sobie sprawę, że podziemie polskie stworzyło system pomocy i wsparcia dla Żydów a sądy skazywały za współpracę z Niemcami” – napisali premierzy Polski i Izraela. Dokument zawiera również stwierdzenie, że oba rządy potępiają wszelkie formy antysemityzmu, ale i „popierają odrzucenie antypolskich i innych narodowych stereotypów”. Deklaracja stwierdza, że więzi z Polską są ważne, podkreślając, że zachodzi bliska współpraca na arenie międzynarodowej, także na polu pamięci historycznej. Zaznacza się konieczność prowadzenia badań historycznych. Służyć ma im także grupa dedykowana dialogowi w sprawach związanych z Holocaustem. Premierzy podkreślili, że popierają wolność badań nad Holocaustem, a naukowcy nie powinni zostać pociągani do odpowiedzialności prawnej za wyniki swojej pracy. Premier odnosił się także do samej ustawy o IPN ze stycznia br. Jego zdaniem, rozpoczęła ona szeroką, „szorstką dyskusję na wielu poziomach na całym świecie”. – Ustawa rozpoczęła proces przekształcania świadomości, podnoszenia wiedzy o losach Polaków – mówił. – Ani Polacy, ani Polska, ani w najmniejszym stopniu naród polski nie ponoszą winy za niemiecki Holocaust, niemieckie piekło na ziemi polskiej. I właśnie po to było te 5 miesięcy – powiedział Morawiecki.– Uświadomiliśmy w tylu zakątkach świata, że nie było polskiego gestapo, nie było polskich obozów śmierci, a za ratowanie współobywateli żydowskich była kara śmierci nie tylko dla tych którzy ratowali, ale dla całych rodzin, dla całych wiosek. I takich wiosek, spalonych brutalnie przez Niemców i ich kolaborantów, niezależnie od religii i światopoglądu, były dziesiątki, setki – dodał. Efekt podpisanej deklaracji określił jako „większy niż 5 superprodukcji kinowych”. Morawiecki skrytykował też zaniedbania na polu polityki historycznej w czasach poprzednich rządów. Dodał, że będzie zabiegał o potępienie rzezi wołyńskiej. – To ludobójstwo nie zostało jeszcze odpowiednio nazwane, określone, zdefiniowane, i nasi wschodni sąsiedzi nie nadali temu aktowi historycznemu odpowiedniej rangi. My na pewno będziemy tak długo się o to upominać, aż zostanie to przyznane – powiedział premier.– Pedagogika wstydu charakteryzowała politykę historyczną III RP – uważa Morawiecki. – To prawo powinno zostać przyjęte 29 lat temu – dodał. Zdaniem premiera, bez ustawy o IPN Angela Merkel nigdy nie powiedziałaby, że Niemcy ponoszą wyłączną odpowiedzialność za II wojnę światową.",,
Pierwsza taka wizyta. Papież przybył na Półwysep Arabski,"Papież Franciszek rozpoczął wizytę w Zjednoczonych Emiratach Arabskich. – To będzie krótka podróż. Dzisiaj rano dostałem wiadomość, że w Abu Zabi pada deszcz; w tamtym miejscu uważa się to za znak błogosławieństwa. Miejmy nadzieję, że tak będzie – powiedział Franciszek dziennikarzom podczas lotu.","Papież będzie tam przebywał w ZEA do 5 lutego. Głównym celemwizyty, odbywającej się pod hasłem: „Uczyń mnie narzędziem Twojego pokoju”,  jest udział Ojca Świętego w spotkaniu międzyreligijnym.              Będzie to pierwszy pobyt głowy Kościoła katolickiego ZEA i w ogóle na Półwyspie Arabskim. Jest to też 27. podróż zagraniczna papieża Begoglio.              Podczas niedzielnej modlitwy Anioł Pański w Watykaniepapież prosił o modlitwę w intencji podróży. – Proszę, towarzyszcie mi modlitwą – powiedział.",,
Sprawa „willi Kwaśniewskich”. Śledztwo ma zostać przedłużone,"Śledztwo dotyczące domu w Kazimierzu Dolnym, który mieli kupić Jolanta i Aleksander Kwaśniewscy, nie zakończy się przed wyznaczonym terminem. Śledczy złożą wniosek o przedłużenie postępowania ze względu na rozległą analizę rachunków bankowych – ujawnia „Gazeta Polska”.","Do tej pory w związku ze sprawą tzw. willi Kwaśniewskich przesłuchano ponad 50 osób i przeanalizowano kilkaset rachunków bankowych, a na przejrzenie czekają następne. Dotychczasowe ustalenia mają pokazywać ogromną skalę przeprowadzonych operacji ﬁnansowych.Rzecznik prasowy Prokuratury Regionalnej w Katowicach Waldemar Łubniewski wskazał, że postępowanie prowadzone jest „w sprawie” i nie wydano w nim postanowienia o przedstawieniu zarzutów. Według śledczych na obecnym etapie postępowania nie wiadomo, kiedy zostaną przesłuchani Jolanta i Aleksander Kwaśniewscy.Liczne przepływy środkówObecnie prokuratura bada m.in. operacje finansowe, których dokonano na różnych rachunkach bankowych, w tym znajomych i współpracowników Kwaśniewskich. – Potwierdzam, że w toku postępowania są badane przepływy środków ﬁnansowych na kilkudziesięciu rachunkach bankowych prowadzonych na rzecz osób ﬁzycznych pozostających w zainteresowaniu śledztwa – wyjaśnił Łubniewski cytowany w tygodniku. – Ze względu na ilość i zakres poddawanych analizie informacji obecnie nie sposób precyzyjnie określić ostatecznego terminu opracowania analizy kryminalnej – dodał.Według informacji tygodnika prokuratura, badając konta bankowe, chce ustalić dokładny obrót pieniędzmi i sprawdzić, czy poprzez te operacje finansowe nie doszło do tzw. prania brudnych pieniędzy. Postępowanie jest bowiem prowadzone w sprawie „uchylania się ustalonych osób zobowiązanych od opodatkowania oraz podejmowania, wspólnie i w porozumieniu z innymi osobami, działań mogących utrudnić stwierdzenie przestępczego pochodzenia środków płatniczych”. Wskazano, że dotyczy ono prania pieniędzy pochodzących z przestępstwa.",,
„Wyborcza” rozlicza Neumanna. „Wysokie standardy PO w pomorskim nie obowiązują”,"Sławomir Neumann jest krytykowany w środowisku pomorskiej Platformy nie tylko za taśmy, słaby indywidualny wynik wyborczy i brak aktywności poselskiej. W kolejnych rozgrywkach zniechęcił do siebie wiele środowisk, od KOD-u, Wszystko dla Gdańska po wielu samorządowców – pisze „Gazeta Wyborcza”, która rozlicza posła Neumanna z wyborów; podobnie jak czyni to z Grzegorzem Schetyną.","Jak pisze „Wyborcza”, Neumann mimo afery taśmowej z jego udziałem nadal pozostaje liderem pomorskich struktur PO, „co oznacza, że deklarowane przez niego wysokie »standardy PO« odnoszą się do polityki krajowej, a w województwie pomorskim nie obowiązują”.Gazeta wypomina Neumannowi, że w wyborach zdobył słaby wynik mimo, iż otwierał gdańską listę KO. „Zdobył dopiero czwarty wynik na liście i szósty w okręgu. Dostał niewiele więcej głosów od kandydatek lewicy – nowej posłanki Beaty Maciejewskiej, czy Jolanty Banach, która do Sejmu nie weszła. Po wynikach w Tczewie było widać, że mieszkańcy źle odebrali taśmy, a nagrań jest ponoć więcej – tak twierdzi były działacz PO, który je ujawnił” – donosi gazeta.Komentując decyzję Neumanna o zrzeczeniu się funkcji szefa klubu PO-KO „GW” nazwała ją „symboliczną”, bo dokonaną kilkanaście dni przed końcem kadencji. Dalej wyliczono, że poseł jest ostro krytykowany w tamtejszych strukturach partii m.in. za taśmy, słaby wynik, brak aktywności poselskiej, ale też i za to, że „zniechęcił do siebie wiele środowisk, od KOD-u, Wszystko dla Gdańska po wielu samorządowców”. TVP Info opublikowało taśmy Sławomira Neumanna, lidera pomorskich struktur PO i kandydata KO do Sejmu. Rozmowy nagrane przez lokalnego działacza Platformy z Tczewa dotyczyły miasta, lokalnych struktur partii, strategii brudnej politycznej walki wewnątrz i poza jej kręgami. Część rozmów dotyczy sposobu funkcjonowania Platformy, w wielu miejscach Neumann wulgarnie obrażał mieszkańców Tczewa, działaczy, a nawet potencjalnych wyborców swojej partii. – Rzygam tym Tczewem – mówi. W wulgarnych słowach mówi o Komitecie Obrony Demokracji, kpi z PSL – polityków tej partii nazywa „oszustami”. Neumann wiele uwagi poświęca sądom; zapewnia, że politycy PO z zarzutami są bardziej atrakcyjni dla elektoratu. Polityk KO zapewniał, że mimo wszystko będzie bronił swoich ludzi z partii „ku**a jak niepodległości”. Ale twierdził też, że jeśli wyjdą poza struktury partyjne, to sytuacja się odwróci. – Jak wyjdziesz z Platformy, to masz problem – powiedział. Neumann przekonywał też w jednej z rozmów, że ewentualne kłopoty prezydentów PO z prawem nie będą problemem w kampanii, bo zarzuty prokuratorskie są zdaniem Neumanna z punktu widzenia wyborców anty–PiS korzystne.#– W dupie mam kto. Wymyślcie kogoś, k***a, kto będzie. Znaczy w dupie, może być Kowalski Jan. Tylko chodzi o to, że Platforma jest silna i mówi: Kowalski Jan będzie i ch** mnie obchodzi Mirek, co ty masz do niego, czy uważasz, że on jest, k***a, ekspertem czy nie. W dupie to mamy. Chodzi o zasady, o politykę, k***a, a nie o pie***lety – mówi, rozmawiając o konstruowaniu list na wybory samorządowe.",,
Zakaz symboli Narodowych Sił Zbrojnych w Ravensbrück,"Uroczystości 74. rocznicy wyzwolenia kobiecego obozu koncentracyjnego Ravensbrück przebiegły bez zakłóceń. Były obawy, że podczas obchodów może dojść do incydentów, ponieważ skrajnie lewicowe środowiska zapowiedziały, że pojawią się, by sprzeciwić się rzekomej nadreprezentacji polskich nacjonalistów.","Z tego powodu dyrektor tego miejsca pamięci Inse Eschebach ogłosiła, że symbole Narodowych Sił Zbrojnych nie będą dozwolone podczas obchodów. Zaapelowała też, by powstrzymać się od upolityczniania tego miejsca. Polscy narodowcy zakaz uszanowali. Natomiast lewicowi ekstremiści go zlekceważyli i eksponowali transparenty ze swoimi hasłami oraz flagę z symbolem Antify.              Dyrektor Eschebach mówi, że decyzję podjęła z ciężkim sercem. – Zakaz eksponowania symboli NSZ nie oznacza, że weteranki tej formacji więzione w Ravensbrück oraz członkowie ich rodzin mają zakaz wstępu na teren obozu. Wręcz przeciwnie. Są oni tutaj mile widziani – zapewnia w rozmowie z TVP.               Wyjaśnia, że przyczyną wydania zakazu symboliki NSZ były opinie, że była to formacja antysemicka. Jednocześnie nie chciała interweniować w sprawie symboli Antify. – Bardzo źle by wyglądało, gdyby to niemiecka policja na terenie obozu podejmowała interwencje. Zapewniam, że gdyby pojawiły się symbole NSZ, takiej interwencji by nie było – dodaje Eschebach.Zakazem jest oburzony Krzysztof Wyszkowski, członek Kolegium Instytutu Pamięci Narodowej i zarazem wnuk więźniarki Ravensbrück. – Jest w tym coś wysoce niewłaściwego, by to Niemcy tyle lat po wojnie dzielili więźniarki na lepsze i gorsze – powiedział nam po uroczystościach.                                                Zobacz zdjęciezobaczwszystkieGroup 27Created with Sketch.                    74. rocznica wyzwolenia obozu koncentracyjnego Ravensbrück Ambasador będzie rozmawiał z Niemcami Polski ambasador w Berlinie zapewnia, że będzie w tej sprawie prowadził rozmowy z Niemcami. – W Ravensbrück organizacje skrajnie lewicowe, nawet przez tutejsze władze uważane za ekstremistyczne bez przeszkód prezentują swoje symbole – mówi dyplomata.              Jeszcze ostrzej sprawę ocenia członek Stowarzyszenia Żołnierzy Narodowych Sił Zbrojnych Tomasz Dorosz. – Uważam to wręcz za skandal. Niemcy po prostu nie mają moralnego prawa podejmowania takich decyzji – mówi.             Przyczyną oburzenia środowisk skrajnie lewicowych były uroczystości, jakie miały miejsce w Ravensbrück w ubiegłym roku z udziałem pierwszej damy Agaty Kornhauser-Dudy. Faktem jest, że Polacy stanowili najliczniejszą grupę biorącą udział w uroczystościach i zdominowali środowiska lewicowe, które były reprezentowane w znacznie mniejszej liczbie.              Co ciekawe, zarzuty o tym, że Polacy są nadreprezentowani podczas obchodów, odrzuca nawet córka niemieckich komunistów dr Bärbel Schindler-Saefkow. Jej matka była więźniarką tego obozu. – To właśnie Polki stanowiły najliczniejszą grupę więźniarek. Czynienie zarzutu Polakom, którzy są przecież naszymi sąsiadami, że przyjeżdżają tutaj, i to od wielu lat, by czcić swoje rodaczki, uważam za wysoce niewłaściwe. – mówi TVP.  List Wandy Półtawskiej  Zarzuty wobec Polaków poruszyły też byłą więźniarkę i jednocześnie przyjaciółkę papieża Jana Pawła II Wandę Półtawską. Napisała w tej sprawie list otwarty. „Dopiero teraz, po przeszło 70 latach, mówi się o tym, co działo się w obozie koncentracyjnym w Ravensbrück, o losie więzionych tam kobiet i prowadzonych na Polkach z transportu warszawsko-lubelskiego pseudomedycznych eksperymentach. Historią Ravensbrück interesuje się teraz młodzież, która bierze udział w organizowanych konkursach. Teraz, kiedy ta nabierająca świadomości polska młodzież odwiedza dawny obóz, by uczcić pamięć więźniarek, pojawiają się głosy, że to polski nacjonalizm, który próbuje zawłaszczyć pamięć o Ravensbrück. Patriotyzm to nie nacjonalizm! Pamięć o obozie najbardziej żywa jest w naszym kraju, bo wśród 132 tys. więzionych w obozie było 40 tys. Polek. Nie były to kobiety z łapanek, ale więźniarki polityczne, zatrzymywane za działalność konspiracyjną, przynależność do Armii Krajowej. Wywiezione do Ravensbrück były także kobiety z wyrokiem śmierci. Grupa Polek w Ravensbrück to były świadome patriotki, działające na rzecz obrony kraju. Przez wiele lat nie można było o tym wspominać. Nie wolno nam o nich zapomnieć” – czytamy w liście doktor Półtawskiej. Więźniarki i ich rodziny oburzone Morze biało-czerwonych flag widoczne w czasie ubiegłorocznych obchodów sprawiło, że transparenty i koszulki, na których przedstawicielki środowisk niemieckich feministycznych wypisały po polsku hasła proaborcyjne, nie były widoczne. Faktem jest jednak, że więźniarki i ich rodziny były oburzone propagowaniem na terenie obozu zabijania nienarodzonych, gdyż III Rzesza, która zabraniała aborcji Niemkom promowała ją wśród tzw. podludzi, czyli również Polek. Faktem jest też, że ciężarne Polki, które trafiły do obozu, robiły wszystko, by ocalić swoje dzieci.              Inną przyczyną oburzenia środowisk lewicowych było eksponowanie na opaskach przez kilku Polaków symbolu Narodowych Sił Zbrojnych.              Po uroczystościach środowiska lewicowe zasypały dyrekcję Miejsca Pamięci KL Ravensbrück protestami. W rezultacie dyrektor Insa Eschebach zamówiła u profesora Stehana Lehnstaedta z Touro Colleg Berlin opinię na temat NSZ. Naukowiec oparł ją przede wszystkim na publikacjach krytycznych wobec NSZ. Zarzucił tej formacji antysemityzm i udział w eksterminacji Żydów i komunistów.",,
Włamania do kościołów. Celem tabernakulum i profanacja Najświętszego Sakramentu,We Francji narasta liczba profanacji katolickich miejsc kultu. W samej archidiecezji Poitiers doszło w ostatnich trzech miesiącach do kilkunastu włamań do kościołów. Za każdym razem celem włamania było tabernakulum i profanacja Najświętszego Sakramentu.,"Jak mówi abp Pascal Wintzer, czegoś takiego jeszcze w tym kraju nie było, a od pewnego czasu zdarza się co raz częściej. – Nie są to oczywiście prześladowania – dodaje – ale profanacja Najświętszego Sakramentu zadaje realny ból kapłanom i wiernym. Arcybiskup podkreśla, że cyboria, w których przetrzymywane są konsekrowane hostie, nie mają żadnej wartości. Agresorzy ugodzili jednak w to, co w każdym kościele jest najcenniejsze – mówi abp Wintzer. Podkreśla, że nikt nie wziął na siebie odpowiedzialności za te profanacje. Nie są znane ich motywy. Arcybiskup nie wyklucza, że może chodzić o „wymazanie chrześcijańskiej obecności”.",,
Morderstwo Jana Kuciaka. Jest akt oskarżenia,"Ponad półtora roku po morderstwie dziennikarza śledczego Jana Kuciaka i jego narzeczonej Martiny Kusznirovej, słowacka prokuratura przekazała sądowi akt oskarżenia. Na ławie oskarżonych zasiądzie pięć osób uznanych przez śledczych za współsprawców.","27-letniego Kuciaka i 27-letnią Kusznirovą zastrzelono pod koniec lutego 2018 roku w ich domu w miejscowości Velka Macza w kraju (województwie) trnawskim na południowym zachodzie Słowacji. Przed śmiercią Kuciak pracował nad materiałami na temat aktywności włoskiej mafii na Słowacji i jej powiązaniach z osobami z otoczenia ówczesnego premiera Roberta Fico. Zabójstwo dwojga młodych ludzi wywołało masowe demonstracje uliczne na rzecz uzdrowienia życia publicznego. Polityczny kryzys doprowadził do ustąpienia Fico, objęcia urzędu premiera przez Petera Pellegriniego oraz rekonstrukcji rządu w ramach dotychczasowej koalicji.Według rzeczniczki prokuratury, oskarżonymi są przedsiębiorca Marian Koczner, który zlecił zabójstwo i zapłacił za nie co najmniej 70 tys. euro, a także pośrednicząca w przekazaniu pieniędzy Alena Zsuzsova i dwaj bezpośredni wykonawcy zbrodni – były policyjny śledczy Tomasz Szabo i były żołnierz Miroslav Marczek. Wszystkim im grozi w razie skazania kara nawet dożywotniego pozbawienia wolności. Natomiast oskarżony Zoltan Andrusko, który osobiście wynajął Szabo i Marczeka, zawarł w ubiegłym tygodniu ugodę z prokuratorem, co daje mu duże szanse na łagodniejsze potraktowanie przez sąd.",,
„Podchodzimy do ołtarza i niespodzianka”. Niezwykły gest Franciszka i totalne zaskoczenie,"Wyjątkowy ślub mieli gwardzista szwajcarski Luca Schafer i Letícia Vera, Brazylijka pracująca w Muzeach Watykańskich. Ich związek pobłogosławił sam papież Franciszek.","Choć sami narzeczeni wiedzieli, że uroczystości ich zaślubin będzie przewodniczył sam Ojciec Święty, to nikomu o tym nie powiedzieli. Przybycie Franciszka zaskoczyło nie tylko gości, ale również księży koncelebrujących uroczystość odbywającą się w poświęconym św. Szczepanowi kościele Abisyńczyków (Santo Stefano degli Abissini) w Ogrodach Watykańskich.Nie był to pierwszy raz, kiedy Franciszek pobłogosławił związek małżeński w Watykanie. We wrześniu 2014 r. przewodniczył w bazylice Świętego Piotrazaślubinom 20 par, a w lipcu 2016 r. w kaplicy Domu św. Martypobłogosławił związek małżeński niesłyszącej pary.",,
„Przedszkolnym błędem jest mówienie o wykluczeniu opcji dozbrojenia Ukrainy”,"– Jeżeli się mówi, że rozważymy uzbrojenie Ukrainy, to wtedy wpływa się na wyobraźnię strony rosyjskiej, a jeśli się mówi, że absolutnie nie wchodzi to w grę, strona rosyjska ma większą swobodę podejmowania niebezpiecznych decyzji – powiedział w Kijowie prezydent Bronisław Komorowski, gość programu „Dziś wieczorem” w TVP Info. – Klucz do rozwiązań pokojowych na Ukrainie leży w Moskwie – dodał prezydent, pytany o los umowy z Mińska.","Zdaniem prezydenta ani Unia Europejska, ani Stany Zjednoczone nie powinny wykluczać żadnej opcji, także opcji dozbrojenia Ukrainy. – Przedszkolnym błędem jest mówienie, że się wyklucza jakieś opcje, bo siła opcji polega na tym, że ona jest i jest widoczna dla wszystkich zainteresowanych stron – uważa Bronisław Komorowski.  – Jeżeli się mówi, że rozważymy uzbrojenie Ukrainy, ale wolelibyśmy tego nie stosować, to wtedy oddziaływuje się na wyobraźnię strony rosyjskiej, a jeśli się mówi, absolutnie to nie wchodzi w grę, to strona rosyjska wie, że ma o wiele większą swobodę manewru i możliwość podejmowania niebezpiecznych decyzji – ocenił prezydent, dodając że trzeba to brać pod uwagę na wypadek niewdrożenia porozumienia z Mińska.  Siła eksponowana poprzez gospodarkę Według Bronisława Komorowskiego „potrzeba pokazywania elementów siły przez NATO, Unię Europejską nie musi oznaczać czołgów i samolotów”. – Główną potęgą Unii jest gospodarka, dlatego warto o tym pamiętać i po tę siłę sięgać, a przede wszystkim zapewnić jedność świata zachodniego w sprawach ukraińskich – dodał prezydent. Na czarne scenariusze trzeba być gotowym Prezydent pytany o zagrożenie ze strony Rosji, która miałaby zdaniem gen. Adriana Bradshawa, zastępcy głównodowodzącego NATO w Europie, zaatakować członków Sojuszu ze wschodniej Europy, uznał, że nie należy mnożyć czarnych scenariuszy. – Nasz nacisk na plany NATO, na modernizację polskich sił zbrojnych czy zacieśnianie współpracy z sojusznikami jest po to, by na czarny scenariusz być przygotowanym, bo czarne scenariusze mają to do siebie, że czasami stają się rzeczywistością – uznał Komorowski.Według prezydenta „trzeba się jednak koncentrować na tym, żeby czarne scenariusze ograniczyć, stąd wysiłki żeby wdrożyć porozumienie z Mińska przy wszystkich negatywnych doświadczeniach pierwszej umowy”.                                                    Na Majdanie w Kijowie pokazywano rosyjski sprzęt (fot. PAP/EPA/MYKHAYLO MARKIV) Odpowiedzialność Rosji za wojnę – Wszyscy widzimy, że bez udziału Rosji tej wojny już by dawno nie było, bo byłaby stłumiona – powiedział prezydent Komorowski. Jego zdaniem sprzęt, który pokazano na placu w Kijowie mówi jednoznacznie o tym, że jest pochodzenia rosyjskiego. – Jasno trzeba powiedzieć o odpowiedzialności Rosji za tę wojnę i klucz do rozwiązań pokojowych i wykonania umowy z Mińska leży w Moskwie – podkreślił prezydent. Na szali wiarygodność Putina Prezydent pytany o możliwe scenariusze uznał, że „mimo wszystko trzeba mieć wiele cierpliwości, bo rozmowa zawsze jest lepsza”. – Pytanie teraz jest: czy wdrażając porozumienia z Mińska prezydent Putin potwierdzi swój podpis, czy też dopuszczając możliwość podważania, działania jak w Debalcewe podważy swoją wiarygodność i wiarygodność przywódców, którzy się podpisali – ocenił Komorowski. – Obawiamy się, że mogą wygrać złe siły i złe scenariusze – zakończył prezydent. Bronisław Komorowski wraz z kilkoma tysiącami osób przeszedł w niedzielę ulicami Kijowa w pierwszą rocznicę zwycięstwa rewolucji na Majdanie Niepodległości, w wyniku której odsunięto od władzy ówczesnego prezydenta Ukrainy Wiktora Janukowycza. Marsz prowadził prezydent Petro Poroszenko. W marszu szli też przewodniczący Rady Europejskiej Donald Tusk i prezydenci Litwy, Niemiec, Mołdawii, Słowacji i Gruzji.   Obejrzyj cały program „Dziś wieczorem” w TVP Info   Bronisław Komorowski, Petro Poroszenko z żoną Maryną i Joachim Gauck (fot. PAP/Jacek Turczyk)teraz odtwarzane„Klucz do rozwiązań pokojowych i wykonania umowy z Mińska leży w Moskwie”",,
Słona grzywna za selfie ze słupem granicznym. SG ostrzega turystów,"Wakacyjne selfie może kosztować więcej niż niejedna profesjonalna sesja. Każdego roku Bieszczadzki Oddział Straży Granicznej zatrzymuje po kilkadziesiąt osób, które podchodzą do granicznych słupów, by zrobić sobie przy nich zdjęcie.","Za zdjęcie ze znakiem może grozić nawet 500 zł grzywny. To dlatego, że według przepisów do granicy nie można zbliżać się na odległość mniejszą niż 15 metrów. Jeszcze surowsze konsekwencje dotyczą nielegalnego wejścia na teren Ukrainy – nawet do trzech lat pozbawienia wolności. – Przyzwyczailiśmy się, że jesteśmy w strefie Schengen. Niektórzy podróżni nie są świadomi tego, że niestety Ukraina jest krajem trzecim i granice wciąż obowiązują  – mówi porucznik SG Ewelina Gajewska-Czernysz. Każdego roku Straż Graniczna zatrzymuje wiele osób które podchodzą do słupów granicznych. Najwięcej takich sytuacji zdarza się podczas wakacyjnych wędrówek.",,
Największe sukcesy i porażki i filmowe w 2019 roku,"„Avengers: Koniec gry”, „Król Lew”, „Spider-Man: Daleko od domu” i „Kapitan Marvel”– to największe kinowe hity 2019 roku. Co je łączy? Każdy z nich przyniósł ponad miliard dolarów zysku.","Ponad miliard dolarów wpływów z wyświetleń w kinach na całym świecie mają zaledwie kilka filmów. Do tego elitarnego grona należą: „Avengers: Koniec gry”, „Król Lew”, „Spider-Man: Daleko od domu”, „Kapitan Marvel” oraz „Kraina lodu II”, „Toy Story 4”, „Joker” i „Aladyn”.   Największym filmowym wydarzeniem roku była premiera filmu „Avengers: Koniec gry”, który stał się największym hitem w historii kina i zrzucił z tronu film „Avatar” Jamesa Camerona, który przez blisko dekadę cieszył się mianem najbardziej dochodowej produkcji.  Wielki sukces finansowy osiągnął też Disney. Stało się to za sprawą „Kapitana Marvela”, który zarobił 1,1 mld dolarów, „Króla Lwa” (1,6 mld dolarów), „Toy Story 4” (1,07 mld dolarów) i „Aladyna” (1,05 mld dolarów). Duże wpływy przyniósł też wprowadzony w ostatnich tygodniach 2019 roku do kin obraz „Kraina lodu II” (1,1 mld).  W pierwszej dziesiątce tegorocznego rankingu znajdują się jeszcze „Szybcy i wściekli: Hobbs i Shaw” (758,9 mln), „Ne Zha” (700,5 mln). Poza listą znalazły się tytuły, które przyniosły nieco skromniejszy dochód, ale też ich produkcja pochłonęła o wiele mniej pieniędzy niż stworzenie najbardziej znanych tytułów. Dobrym przykładem jest „Escape Room”, który miał budżet w wysokości 9 mln dolarów, a zarobił ponad 150 mln. Podobnie rzecz się miała z filmami „Yesterday” (budżet – 26 mln dolarów, wpływy – 156 mln) oraz „Parasite” (budżet – 11 mln dolarów, wpływy – 125 mln dolarów).  Porażki finansowe   Obok wielkich hitów, które przyniosły miliardowe zyski, w 2019 rok pojawiły się też wielkie produkcje, które poniosły finansowe porażki. Przykładem są „Aniołki Charliego”, „Hellboy”, czy musical „Koty”. Produkcja z 2019 roku nie przypadła jednak do gustu fanom Aniołków. Na nakręcenie filmu wydano ok. 48 mln dolarów, a wpływy z jego wyświetlania wyniosły niewiele ponad 57 mln.    Jeszcze gorzej wypadł „Hellboy”, kolejna ekranizacja serii komiksów fantasy. Przy budżecie wynoszącym 50 mln obraz przyniósł nieco ponad 44 mln wpływów, a większość fanów komiksu wzdychała do wersji „Hellboy'a” z 2004 roku w reżyserii Guillermo del Toro.   Musical „Koty” został zmiażdżony przez krytyków i już po kilku dniach od premiery został okrzyknięty największą porażką 2019 roku. Krytyczne recenzje wpłynęły na frekwencję w kinach. Skutki są dla producentów fatalne. Wydali na produkcję około 90 mln, zarobili dotychczas niewiele ponad 9 mln dolarów. Kolejnym rozczarowaniem jest film „Terminator: Mroczne przeznaczenie”. Chociaż wpływy z kin pokryły koszty produkcji, a nawet pozwoliły na niewielki zarobek (260 mln przy budżecie ponad 180 mln), to twórcy nie ukrywali, że liczyli na więcej. Tym bardziej, że do kultowej serii powrócili James Cameron i Arnold Schwarzenegger.   „Bliźniak” z Willem Smithem w podwójnej roli głównej też nie poradził sobie najlepiej. Produkcja, która miała przyciągnąć do kin widzów technicznymi nowinkami zarobiła tylko 173 mln dolarów. To niewiele, zważywszy na to, że produkcja pochłonęła 138 mln.    Inne produkcje, które nie przyniosły spodziewanych zysków, to: „Dzieciak, który został królem” (budżet 59 mln, wpływy 32 mln), „Playmobil” (budżet 40 mln dolarów, wpływy 13 mln) oraz „UglyDolls” (budżet 45 mln dolarów, wpływy 32 mln).",,
Sprawa wysłuchania Kozłowskiej niezakończona. „Czym kierowali się Niemcy?”,"– Będą trwały wyjaśnienia na linii polsko-niemieckiej w sprawie czwartkowego wysłuchania w Bundestagu z udziałem Ludmiły Kozłowskiej – powiedział w sobotę Paweł Mucha. Wiceszef Kancelarii Prezydenta dodał, że nie rozumie, czym kierowali się Niemcy, wydając zgodę na wystąpienie Ukrainki.","Ludmiła Kozłowska, prezes Fundacji Otwarty Dialog – została deportowana z terytorium Unii Europejskiej do Kijowa 14 sierpnia na skutek alertu, jaki polskie władze zamieściły w Systemie Informacyjnym Schengen (SIS).  W czwartek w Bundestagu Kozłowska wzięła udział w wysłuchaniu zatytułowanym „Prawa człowieka w niebezpieczeństwie – demontaż praworządności w Polsce i na Węgrzech”. Według portalu onet.pl, podstawą wydania Kozłowskiej wizy krótkoterminowej (LTV),  dzięki której mogła przybyć do Berlina, był „interes narodowy Niemiec”. – Nie rozumiem, jakimi przesłankami kierowali się Niemcy, zgadzając się na wystąpienie pani Kozłowskiej – powiedział Paweł Mucha w rozmowie z portalem wpolityce.pl. Prezydencki minister podkreślił, że „sprawa pani Kozłowskiej była przedmiotem dość jednoznacznego stanowiska Agencji Bezpieczeństwa Wewnętrznego”. Ocenił, że ta sprawa „może budzić wątpliwości” ze względu na ten „jawny komunikat ABW”. – Podkreślono w nim, że kwestie finansowania czy określonych kontaktów były podstawą wydania negatywnej rekomendacji co do pobytu na terenie państw członkowskich UE pani Kozłowskiej – przypomniał.  Mucha dodał, że „będą trwały wyjaśnienia tej sprawy na linii polsko-niemieckiej”.Polski MSZ ogłosił, że strona polska podtrzymuje stanowisko o wpisaniu Ludmiły Kozłowskiej na listę osób niepożądanych w strefie Schengen, a wydanie jej wizy przez Niemcy jest nieuzasadnione. W związku z tym w czwartek wiceminister MSZ Andrzej Papierz spotkał się z ambasadorem Niemiec Rolfem Nikelem.",,
Gazprom zapłaci Ukrainie 2 mld 900 mln dolarów,"Rosyjski Gazprom zapłaci Ukrainie 2 miliardy 900 milionów dolarów gotówką w związku z wyrokiem sądu arbitrażowego w Sztokholmie. W ubiegłym roku sąd nakazał Gazpromowi wypłacenie Naftohazowi odszkodowania za to, że rosyjski monopolista nie dostarczał Ukraińcom wystarczającej ilości gazu do tranzytu. Wypłata ma nastąpić do 29 grudnia i ma być elementem szerszego porozumienia gazowego z Kijowem.","Gazprom potwierdził też, że sfinalizował z ukraińskim Naftohazem umowę tranzytową, co zagwarantuje eksport i przepływ rosyjskiego gazu do Europy po 1 stycznia 2020 roku. Do podpisania porozumienia z Ukrainą ma dojść do 29 grudnia, Kijów ma wycofać też inne, zaległe roszczenia.  Wcześniej ukraiński minister energetyki Ołeksij Orżel ujawnił, że nowa gazowa umowa tranzytowa z Rosją została przedłużona o pięć lat, z opcją jej prolongaty o kolejne dziesięć. Dodał, że taryfy tranzytowe dla rosyjskiego gazu zostaną podwyższone. Nie podał jednak szczegółów.  Minister Ołeksij Orżel powiedział też, że w umowie nie ma zapisów dotyczących bezpośrednich dostaw rosyjskiego gazu na Ukrainę, choć przewiduje ona takie porozumienie.",,
Wstrzymano ogień. Palestyński Islamski Dżihad ogłosił zawieszenie broni z Izraelem,"Organizacja bojowa Palestyński Islamski Dżihad ogłosiła zawieszenie broni z Izraelem, kończąc dwa dni ostrej wymiany ognia na granicy Izraela i Strefy Gazy, w wyniku której zginęło co najmniej 32 Palestyńczyków. Izrael nie potwierdził tej informacji.","Rzecznik prasowy Islamskiego Dżihadu Musab al-Berim powiedział, że porozumienie o przerwaniu ognia, w zawarciu którego pośredniczył Egipt, weszło w życie w czwartek o godz. 5.30 rano (godz. 4.30 w Polsce).  Al-Berim doprecyzował, że umowa została oparta na liście żądań przedstawionych w środę wieczorem przez jego organizację, w tym wstrzymanie przez Izrael tzw. selektywnej eliminacji liderów ugrupowania i złagodzenie 12-letniej blokady Strefy Gazy. Izrael nie potwierdził informacji o porozumieniu w sprawie zawieszenia broni. I - jak zwraca uwagę agencja Associated Press - Izrael rzadko uznaje umowy z grupami bojowymi ze Strefy Gazy.  AP podaje jedynie, że przedstawiciele ONZ i Islamskiego Dżihadu kontaktowali się w środę z egipskimi mediatorami, którzy zazwyczaj pośredniczą w umowach dotyczących zakończenia walk w Gazie. Celem izraelskich nalotów są pozycje bojowników Palestyńskiego Islamskiego Dżihadu. Z kolei w stronę Izraela z palestyńskiej enklawy ta organizacja zbrojna wystrzeliła w ostatnich dwóch dniach od 360 do 400 rakiet. Większość z nich została przechwycona i zniszczona przez izraelski system obrony przeciwrakietowej Żelazna Kopuła. W wyniku ostrzału w Izraelu rannych zostało co najmniej 60 osób.  Fala przemocy rozgorzała, gdy w precyzyjnym ataku lotniczym sił izraelskich zginął jeden z czołowych dowódców Palestyńskiego Islamskiego Dżihadu Baha Abu Al-Atta. Wywołało to najcięższe walki z bojownikami Gazy od maja.  W walkach nie bierze udziału rządzące Strefą Gazy radykalne ugrupowanie palestyńskie Hamas, o wiele liczniejsze i potężniejsze od Islamskiego Dżihadu, co wskazuje - jak pisze AP - że starcia nie potrwają długo. Ostrzał rakietowy ze Strefy Gazy spowodował, że życie w południowym Izraelu praktycznie zamarło, ponieważ syreny alarmowe nakazywały ludziom pozostanie w domach; szkoły i uczelnie zamknięto. Znaczna część Strefy Gazy przypominała miasto-widmo, w którym na drogach prawie nie było pojazdów, z wyjątkiem karetek wiozących rannych.",,
Pożar ciężarówki na autostradzie A4. Utrudnienia potrwają kilka godzin,Zapalił się samochód ciężarowy autostradzie A4 w kierunku Katowic. Nie ma osób poszkodowanych. Ruch odbywa się jednym pasem. Utrudnienia dla kierowców mogą potrwać kilka godzin.,– Samochód ciężarowy przewoził papierowe filtry. Pożar rozwinął się najprawdopodobniej w komorze silnika. Ogień bardzo szybko rozprzestrzenił się na kabinę pojazdu oraz naczepę. Kierowca zjechał pojazdem na pas awaryjny i oddalił się z miejsca zagrożenia – powiedział mł. kpt. Tomasz Duda z Państwowej Straży Pożarnej we Wrocławiu.Kierowca tira jest obywatelem Ukrainy.,,
"Sasin: Spotkanie z Gersdorf nie oznacza, że PiS chce się wycofać z reformy","– Muszę zaprotestować przed taką interpretacją tego spotkania, że to jest  sygnał, że Prawo i Sprawiedliwość chce się wycofać z jakiejś części reformy sądownictwa – powiedział w programie „Woronicza 17” Jacek Sasin, szef Komitetu Stałego Rady Ministrów, komentując wizytę premiera Mateusza Morawieckiego u prof. Małgorzaty Gersdorf. W ocenie Jerzego Wenderlicha (SLD) premier chciał „pomachać marchewką tym, którzy upominają się o zachowanie standardów w sądownictwie”.","Do spotkania szefa rządu z prof. Małgorzatą Gersdorf doszło w środę w Sądzie Najwyższym. Mateusz Morawiecki poinformował wówczas, że w trakcie spotkania nie zapadły żadne ustalenia oraz że  obie strony ustaliły, aby nie informować o jego szczegółach.  Dwa dni później prof. Gersdorf przedstawiła oświadczenie, w którym wymieniła „warunki minimalne i brzegowe”, jakie miała przedstawić szefowi rządu. Wśród nich znalazło się m.in. to, że „sędziowie wszyscy zwolnieni z uwagi na 65. rok życia będą powracać na swoje stanowisko”, a ona pozostanie nadal I prezesem SN.  Sasin: To spotkanie prywatne Jacek Sasin zapytany w programie „Woronicza 17”, z jakiego powodu premier spotkał się z prof. Gersdorf, która nie jest już I prezes SN, powiedział, ze „trzeba to  traktować oczywiście nie jako spotkanie oficjalne,  ale jako swojego rodzaju spotkanie prywatne, ale z osobą która przecież w tym konflikcie wokół dzisiaj SN jest niezwykle aktywna w sferze publicznej”. Wenderlich: Boję się takich prywatnych wizyt Polityk SLD Jerzy Wenderlich (SLD) powiedział, że boi się takich „prywatnych” wizyt, za którymi stoi interes wymiaru sprawiedliwości. – Ta wizyta dodaje jeszcze oliwy do ognia a niczego nie uspokaja – ocenił. Jego zdaniem „premier poszedł, żeby pomachać marchewką tym, którzy upominają się o zachowanie standardów w sądownictwie”. Andruszkiewicz: Gersdorf wypowiedziała wojnęW ocenie Adama Andruszkiewicza (Wolni i Solidarni) prof. Gersdorf „polubiła styl celebrycki”, a jej piątkowe oświadczenie oznacza wypowiedzenie wojny. – Premier Morawiecki często mówi, że chce wyciągnąć rękę do środowisk chociażby opozycji totalnej, żeby może znaleźć jakieś porozumienie dla dobra wszystkich. Natomiast pani Gersdorf ewidentnie pokazała, że chce wojny – powiedział. Sośnierz: stan spoczynku wskazany Sędzia Małgorzata Gersdorf powiedziała w piątek w rozmowie z Polskim Radiem 24, że jej oświadczenie  o „warunkach brzegowych” było może za daleko idące, pod wpływem emocji. – Nie za dobrze, żeby sędzia pod wpływem emocji różne rzeczy robił skomentował europoseł Dobromir Sośnierz (Wolność). Jak dodał, w tej sytuacji „stan spoczynku jest  już chyba  wskazany”. Długi: Jest jeszcze miejsce na rozsądek – Podejrzewam że premier nie miał towarzyskich zamiarów, tylko jakieś państwowe odwiedzając panią I prezes. Natomiast niewątpliwie do żadnego porozumienia nie doszło – powiedział Grzegorz Długi (Kukiz'15).Podkreślił, że „to nie jest tak, że jesteśmy skazani na wojnę pomiędzy dwoma nakręcającymi spiralę środowiskami; jest jeszcze miejsce na spokój i rozsądek, na próbę reformy”. – Przestańmy traktować politykę w kategoriach emocji – dodał. Prof. Cezary Kochalski z Kancelarii Prezydenta RP zapytany, czy prezydent był uprzedzony o spotkaniu i czy odbyły się z nim jakieś konsultacje w tej sprawie, odparł, że „nic mu o tym nie wiadomo”.  Jak wyjaśnił, trudno komentować rozmowę „w cztery oczy”, która nie była przeznaczona do upublicznienia. ",,
Olechowski powalczy o sejmowe ławy,"Porażka w ostatnich wyborach prezydenckich nie oznacza rozbratu Andrzeja Olechowskiego z polityką. Jak ustalił portal tvp.info, w przyszłorocznych wyborach Olechowski wystartuje z listy Stronnictwa Demokratycznego do Sejmu. To efekt umowy z liderem SD Pawłem Piskorskim.",,,
Ukraina: pobiegli by uczcić pamięć ofiar zbrodni katyńskiej,"W Charkowie, na północnym wschodzie Ukrainy, odbył się w sobotę Bieg Pamięci Ofiar Totalitaryzmu, poświęcony m.in. polskim ofiarom zbrodni katyńskiej, spoczywającym na cmentarzu katyńskim w Piatichatkach.","– Piatichatki w Charkowie to jeden z dwóch cmentarzy katyńskich na Ukrainie. Ten bieg obywa się już po raz 18., a w tym roku wystartował w przededniu 78. rocznicy napaści ZSRR na Polskę. Jest to bardzo symboliczna data – powiedział konsul generalny RP w Charkowie Janusz Jabłoński.Bieg zorganizował konsulat RP oraz miejscowa organizacja społeczna IV Kwartał. Jego uczestnicy złożyli kwiaty i wieńce przed pomnikiem na Cmentarzu Ofiar Totalitaryzmu. W biegu wzięło udział ok. 400 osób. Była to przeważnie młodzież z charkowskich szkół, lecz obecni byli także goście z Polski: z Poznania, partnerskiego miasta Charkowa, oraz rodzinnego miasta Józefa Piłsudskiego – Sulejówka. – Impreza ma nie tylko sportowy charakter. Udział w tym biegu to sposób wychowywania młodzieży i przekazywania jej pamięci o ofiarach totalitaryzmu, by to się nigdy więcej nie powtórzyło – przekazał Jabłoński w rozmowie telefonicznej.Na Cmentarzu Ofiar Totalitaryzmu w charkowskich Piatichatkach pochowanych jest 4,3 tys. zamordowanych przez NKWD oficerów wojska polskiego i jeńców wojennych z obozu w Starobielsku oraz z innych sowieckich więzień. Drugi cmentarz katyński na Ukrainie znajduje się w Bykowni pod Kijowem. Spoczywa na nim prawie 3,5 tys. polskich ofiar zbrodni katyńskiej, zamordowanych z rozkazu Stalina.",,
Demonstranci w Bagdadzie zajęli trzeci most. W starciach zginęła jedna osoba,"Demonstranci w Bagdadzie w niedzielę odzyskali kontrolę nad połową mostu Ahrar. Siły bezpieczeństwa użyły gazu łzawiącego i granatów hukowych, żeby uniemożliwić im przedostanie się na drugą stronę rzeki Tygrys. W starciach zginęła jedna osoba.","Na moście manifestanci zbudowali barykady ze starych szafek, pojemników na śmieci i blach. Siły bezpieczeństwa schroniły sie za betonowymi barierkami. Jak informuje agencja Associated Press, powołując się na służby medyczne, w starciach zginął jeden z protestujących, który został uderzony w głowę kanistrem z gazem łzawiązym. 32 osoby odniosły obrażenia. W sobotę demonstranci zajęli strategiczny plac Chilani i część mostu Sinak, z którego zostali usunięci tydzień wcześniej, oraz znajdujący się w pobliżu pięciopiętrowy parking, z którego mogą obserwować okolicę. Inny most, Dżamhurija, okupują od 25 października. Wszystkie trzy zajmowane przez protestujących mosty prowadzą do Zielonej Strefy – pilnie strzeżonej dzielnicy rządowo-dyplomatycznej, w której znajdują się m.in. parlament i ambasady. W niedzielę w odpowiedzi na wezwanie wpływowego szyickiego duchownego Muktady as-Sadra w wielu miastach Iraku trwają strajki. Mają one wywrzeć presję na politykach. W częściach Bagdadu protestujący usiedli na drogach, żeby uniemożliwić innym dotarcie do pracy.",,
Szykuje się rekonstrukcja rządu i łączenie niektórych ministerstw?,"W ciągu miesiąca mogą zapaść decyzje dotyczące wielkich zmian w rządzie. Jak dowiedział się „Fakt”, zmiany mogą polegać nie tylko na wyrzuceniu z rządu najsłabszych ministrów, ale i na połączeniu niektórych resortów. Beata Szydło miała dostać od Jarosława Kaczyńskiego zielone światło na pozbycie się „maruderów”. Szefowa rządu zagroziła ministrom dymisjami podczas specjalnej odprawy.","– Jasno powiedziałam, jakie są moje oczekiwania. Jeśli jeden zawodnik nie nadąża, to trzeba go wymienić – powiedziała dla „Rzeczpospolitej” Szydło. I podkreśliła, że „dała czas swoim ministrom”.– Jeśli nie wyciągną wniosków, to będę musiała podjąć decyzje i to egzekwować – zapowiedziała premier. Konkretne decyzje mają być znane po kongresie PiS, który ma się odbyć 1 lipca.Ministerstwo Infrastruktury i Budownictwa dla Morawieckiego?Szef resortu infrastruktury Andrzej Adamczyk ma kilka problemów w ministerstwie. Według informacji „Faktu” powołany ponad 2 miesiące temu trzeci już w tej kadencji prezes PKP do dzisiaj nie ma umowy o pracę, przez co podobno nie może podejmować kluczowych decyzji. Wicepremier Mateusz Morawiecki już stoi na czele dwóch ważnych resortów: rozwoju i finansów. Czy przejmie również MIiB? Czas pokaże.",,
Francja i Niemcy zawrą nowy traktat w rocznicę historycznej umowy de Gaulle'a i Adenauera,"Przywódcy Francji i Niemiec, Emmanuel Macron i Angela Merkel, podpiszą w Akwizgranie nowy traktat o współpracy. Ma on dostosować historyczne porozumienie między obydwoma państwami z 1963 r. do współczesnych wyzwań i realiów.","„Oba państwa pogłębią współpracę w dziedzinie spraw zagranicznych, obrony, bezpieczeństwa zewnętrznego oraz wewnętrznego i rozwoju, a zarazem będą działać na rzecz wzmocnienia zdolności Europy do samodzielnego działania” – głosi fragment tekstu umowy, cytowany przez Agencję Reutera. Według projektu porozumienia oba państwa sformalizują istniejącą współpracę, zobowiązując się m.in. do pogłębienia współdziałania gospodarczego w ramach francusko-niemieckiej „strefy gospodarczej”, rozwijania europejskich zdolności obronnych, co ma zarazem wzmacniać UE i NATO, wzmocnienia „wspólnej kultury” w siłach zbrojnych i zwiększenia ich wspólnego zaangażowania, zwiększenia wymiany kulturalnej i szkolnej, współpracy transgranicznej. Oba państwa mają działać wspólnie na forum ONZ, zaś ich celem jest uzyskanie dla Niemiec stałego miejsca w Radzie Bezpieczeństwa ONZ. Nowy traktat zostanie podpisany 22 stycznia, czyli dokładnie w 56. rocznicę zawarcia przez prezydenta Francji Charlesa de Gaulle'a i kanclerza Republiki Federalnej Niemiec Konrada Adenauera traktatu elizejskiego. Traktat elizejski kończył wielowiekową rywalizację – a czasami wrogość – między Francją a Niemcami i stał się zalążkiem ich działań jako motoru integracji europejskiej. Przewidywał on m.in., że co najmniej dwa razy w roku odbywać się będą szczyty przywódców obu państw, zaś raz na trzy miesiące – spotkania ministrów spraw zagranicznych. W traktacie znalazł się też zapis, że będą miały miejsce regularne konsultacje między rządami w kwestiach obronności, edukacji i młodzieży. Na mocy traktatu utworzono Francusko-Niemiecki Urząd ds. Młodzieży, trzy wspólne francusko-niemieckie szkoły wyższe, zawarto wiele porozumień partnerskich między miastami z obu państw, a także utworzono wspólną francusko-niemiecką brygadę wojskową (choć to ostanie dopiero ponad ćwierć wieku po jego podpisaniu). Choć traktat z czasem skutecznie przełamał niechęć między społeczeństwami obu państw – która kilkanaście lat po zakończeniu II wojny światowej była jeszcze świeża – nie wszystkie cele polityczne zostały osiągnięte. Charles de Gaulle chciał, aby przez ofertę bliskiej współpracy dla Niemiec Zachodnich wyciągnąć je spod wpływów Stanów Zjednoczonych, a w konsekwencji by Europa stała się na światowej scenie graczem tej samej wagi, co USA i Związek Radziecki. Władze RFN nie były jednak skłonne do tego, by ograniczać relacje z Waszyngtonem. Także nowy traktat nie jest wolny od kontrowersji. We Francji niektórzy działacze skrajnej prawicy przekonywali, że przekaże on Niemcom faktyczną kontrolę nad Alzacją i Lotaryngią (które to twierdzenia potem zaczęły żyć w internecie własnym życiem). Bardziej merytoryczna krytyka dotyczy tego, że traktat skupia się na symbolice, podczas gdy niewiele w nim jest nowych treści. Wreszcie pojawiają się głosy, że wbrew deklaracjom o „bardziej suwerennej, zjednoczonej i demokratycznej Europie” – co zapowiadał urząd prezydenta Macrona – traktat będzie pogłębiał podziały w Unii Europejskiej. Większość członków z Europy Środkowo-Wschodniej niechętnie patrzy na francusko-niemieckie przywództwo w UE, a traktat wzmacnia poczucie, że Berlin i Paryż chcą przewodzić.Te obawy zresztą nie dotyczą tylko nowych państw członkowskich – w dniu, w którym uzgodniono projekt traktatu z Akwizgranu, przebywający akurat z wizytą w Warszawie wicepremier i minister spraw wewnętrznych Włoch Matteo Salvini zadeklarował: „Czas, by przeciwstawić osi francusko-niemieckiej oś włosko-polską”.",,
Timmermans: Sprawa ustawy o Sądzie Najwyższym wymaga pilnych działań,"Wiceprzewodniczący Komisji Europejskiej powiedział, że sprawa ustawy o Sądzie Najwyższym wymaga pilnych działań. Frans Timmermans wziął udział w posiedzeniu komisji swobód obywatelskich Parlamentu Europejskiego.","Zgodnie z ustawą 3 lipca część sędziów będzie musiała przejść na emeryturę, jeśli nie poprosi o przedłużenie kadencji prezydenta. Komisja uważa, że to naruszenie niezależności Sądu, argumentuje, że jego sędziowie są nieusuwalni. – Jeśli chodzi o pilną sprawę dotyczącą przymusowego przejścia na emeryturę znacznej liczby sędziów Sądu Najwyższego 3 lipca, Komisja jest w pełni świadoma, że natychmiastowe decyzje są niezbędne – powiedział Frans Timmermans. Zastrzegł, że Komisja nie podjęła jeszcze decyzji w tej sprawie. Wczoraj natomiast wiceprzewodniczący otrzymał wolną rękę i rozpoczął przygotowania do rozpoczęcia postępowania o naruszenie unijnego prawa w związku z ustawą o Sądzie Najwyższy, które może się zakończyć pozwem do unijnego Trybunału Sprawiedliwości. Na sali obecna była korespondentka TVP w Brukseli Dominika Ćosić. Podczas posiedzenia doszło do ostrej wymiany zdań miedzy europosłem PO Michałem Bonim a eurodeputowanym PiS Czesławem Hocem. Gdy Boni krytykował wprowadzane przez rząd rozwiązania i apelował o zamrożenie ustawy o SN, Hoc zarzucił mu, że jest niewiarygodny, bo „był tajnym współpracownikiem”.Boni odpowiadał, że przez całe lata 80. działał w podziemnej Solidarności, a w 1986 r.u podpisał pod groźbą szantażu i utraty dziecka deklarację współpracy, której nigdy nie podjął. – Nie mam sobie nic do zarzucenia – mówił przekonując, że wnoszenie tej sprawy do debaty jest skandaliczne. Po swoim wystąpieniu dostał oklaski.Wiceprzewodnicząca Porozumienia Liberałów i Demokratów na rzecz Europy Sophie in 't Veld również domagała się rozpoczęcia procedury o naruszenie prawa UE przez KE w związku z ustawą o Sądzie Najwyższym. Europoseł PiS Karol Karski zarzucał KE nierówne traktowanie, bo ta nie ma problemu z niemieckimi czy hiszpańskimi rozwiązaniami, gdzie rządy również mają wpływ na powoływanie sędziów. – Honorowym rozwiązaniem byłoby gdyby podał się pan do dymisji – zwrócił się Karski do wiceszefa KE Fransa Timmermansa.",,
Korwin–Mikke: „szkoleni w Polsce terroryści zabijali na Majdanie”. Kwiatkowski: „to brednie”,"– Jestem przeciwny obrażaniu jego ekscelencji Władimira Putina. Nie zrobił on nic, aby go obrażać – mówił Janusz Korwin-Mikke w programie „Woronicza 17”. Zdaniem lidera Kongresu Nowej Prawicy, to u nas szkolono terrorystów, którzy zabili 20 milicjantów i 60 manifestantów na Majdanie. – Przyznało to estońskie MSZ – mówił na antenie TVP Info. Z politykiem nie zgadzali się inni goście programu.","– To jakieś brednie. Niech pan wyląduje – oponował Robert Kwiatkowski z Twojego Ruchu. – Może w Klewkach? – próbował ironizować.   – To się wpisuje w poetykę pana Janusza. Taki już musi być – żartował Adam Struzik z PSL.   – Ale to jest poseł do Parlamentu Europejskiego, który reprezentuje nie tylko siebie, ale i  Polskę – dodał Kwiatkowski.  CZYTAJ WIĘCEJ:  Korwin: powrót Krymu do Rosji był naturalny Mucha: to było piękne przemówienie. Mikke: słyszałem to z ust Breżniewa   – To było bardzo dobre przemówienie – tak wystąpienie Baracka Obamy na obchodach 25-lecia wolności w programie „Woronicza 17” skomentowała posłanka Joanna Mucha z PO. Jej zdaniem ważne było to, że Obama potwierdzał, iż przemiany zaczęły się w Polsce i nie ma miejsca na świecie dla imperiów, które tworzą strefy wpływów. – To było piękne, co powiedziała pani Mucha – ironizował z kolei Janusz Korwin-Mikke. – Ja już słyszałem takie zdania z ust Breżniewa, że ze Związkiem Radzieckim na wieczne czasy. Obama powiedział to samo. Na szczęście to były tylko słowa – dodał lider Kongresu Nowej Prawicy.– Nie spłycajmy – oponował Robert Kwiatkowski z Twojego Ruchu – słowa, i jest pan tego żywym przykładem, w polityce się liczą – Obama zaprezentował polskiej klasie politycznej niedościgły poziom – zwrócił się do Korwin-Mikkego Kwiatkowski. Podczas przemówienia padło wielu ważnych deklaracji i od nas zależy, czy zostaną one zrealizowane. Na chwilę staliśmy się centrum świata. To nieźle jak na 205 państw – dodał.  CZYTAJ WIĘCEJ:  Obama:  pochód wolności rozpoczął się w Polsce Bronisław Komorowski i Barack Obama (fot. PAP/Paweł Supernak)teraz odtwarzaneMucha: to było piękne przemówienie. Mikke: słyszałem to z ust Breżniewa Sellin: to poważna deklaracja; Oleksy: powodem przyjazdu była Ukraina   – To była ważna oferta polityczna skierowana tylko do nas – podkreślił Jarosław Sellin z PiS, mówiąc o wizycie prezydenta USA w Polsce. – Barack Obama zrozumiał, że Rosja ustawia się jako główny wróg geopolitycznych interesów USA. Obama wyraźnie pokazał, gdzie jest teren, którego będzie bronił. To jest poważna deklaracja, którą powinniśmy podjąć – dodał.   – Obama miał dobrych doradców, którzy mu powiedzieli co Polakom trzeba mówić, abyśmy go słuchali z przyjemnością i aprobatą – zauważył Józef Oleksy z SLD. Zdaniem byłego premiera Obama mógłby nie przyjechać do Polski, gdyby nie sytuacja na Ukrainie.  Jego zdaniem Barack Obama wyraźnie podkreślił, że „parasol ochronny na koszt Ameryki się skończył i wszyscy musicie się zbroić”.  CZYTAJ WIĘCEJ:  Obama: musimy stać ramię w ramie",,
Szokujący wpis na koncie posłanki PO w dniu rocznicy wyzwolenia Auschwitz,"„Brednie Morawieckiego w Oświęcimiu nie do zniesienia. Chce przerzucić zbrodnie nazistów na naród niemiecki. To jak mówienie, że za przestępstwa PiS odpowiadają Polacy” – napisał jeden z użytkowników Twittera. Wpis ten podała dalej posłanka Platformy Obywatelskiej Izabela Leszczyna.","– Państwo polskie stoi na straży prawdy, która nie może być relatywizowana; taką obietnicę prawdy o tamtych czasach chcę tutaj złożyć – mówił premier Mateusz Morawiecki podczas uroczystości 74. rocznicy wyzwolenia niemieckiego obozu Auschwitz.Premier podkreślił, że Holocaustu nie dokonali „żadni naziści, lecz Niemcy hitlerowskie”. – To Niemcy hitlerowskie karmiły się ideologią faszystowską, którą potem, też do dzisiaj, wszyscy historycy tak określają. Ale całe zło wzięło się z tego państwa, i o tym nie wolno zapominać, bo inaczej następuje relatywizacja zła – mówił.Słowa premiera Polski skomentował na Twitterze internauta. „Brednie Morawieckiego w Oświęcimiu nie do zniesienia. Chce przerzucić zbrodnie nazistów na naród niemiecki. To jak mówienie, że za przestępstwa PiS odpowiadają Polacy” – napisał. Tweet ten podała dalej posłanka PO Izabela Leszczyna.",,
"Ruszył proces Rosjanina, który przeleciał w okolicach Częstochowy podczas ŚDM","Rosyjski pilot odpowie za naruszenie zamkniętej, polskiej przestrzeni powietrznej. Incydent miał miejsce ponad rok temu, podczas Światowych Dni Młodzieży. Dziś w Radomiu ruszył proces oskarżonego. Obrońca Rosjanina wnosił o umorzenie sprawy ze względu na znikomą, społeczną szkodliwość czynu.","29 lipca 2016 r. 46-letni obywatel Federacji Rosyjskiej wyleciał z lotniska Moravska Trebova w Czechach sportowym samolotem Extra 330. Leciał na podradomskie lotnisko, na organizowane tam Mistrzostwa Świata w Akrobatyce Lotniczej. Przelatując nad terytorium Polski, pilot naruszył strefę ograniczenia lotów w rejonie Częstochowy, ustanowioną przez Polską Agencję Żeglugi Powietrznej w związku ze Światowymi Dniami Młodzieży. Mecenas Marek Stolarek argumentował, że jego klient był uczestnikiem Mistrzostw Świata w Akrobacji Samolotowej. Leciał z Czech do Radomia. Nie wiedział, że nad Polską, w czasie wizyty papieża Franciszka i Światowych Dni Młodzieży, zamknięto przestrzeń powietrzną. Adwokat pilota zapewnia, że do zdarzenia doszło nieumyślnie. Rosjanin nie stawił się na rozprawie.    Interweniowały polskie F-16 Z uwagi na naruszenie strefy ograniczenia lotów, Centrum Operacji Powietrznych podjęło decyzję o poderwaniu pary myśliwców przechwytujących i samolot pilotowany przez Rosjanina został sprowadzony na lotnisko w Piastowie koło Radomia. Po wylądowaniu samolot został przeszukany. Chodziło o ustalenie, czy nie ma ponadstandardowego wyposażenia. Zabezpieczono też m.in. urządzenia GPS, mapy przelotu i kartę pamięci kamery.W śledztwie prokurator przedstawił Rosjaninowi zarzut popełnienia przestępstwa naruszenia przepisów prawa lotniczego, polegającego na przekroczeniu strefy ograniczenia lotów w rejonie Częstochowy oraz niezłożeniu wymaganego planu lotu. Prokuratura zarzuciła też podejrzanemu, że przekroczył granicę bez wymaganego zezwolenia. Zgodnie z rozporządzeniem ministra spraw wewnętrznych i administracji, od 4 lipca 2016 r. do 2 sierpnia 2016 r. przywrócono tymczasowo kontrolę graniczną. Według prokuratury, zgodnie z Rozporządzeniem Wykonawczym Komisji UE nr 923/2012 Załącznik Prawo Lotnicze, przed rozpoczęciem lotu pilot był zobowiązany do zapoznania się ze wszystkimi dostępnymi informacjami dotyczącymi lotu. Ponadto, zgodnie z tym rozporządzeniem, pilot powinien przedłożyć w Polskiej Agencji Żeglugi Powietrznej plan lotu.Oskarżony nie stawił się w radomskim sądzieObecność Rosjanina nie była obowiązkowa. Reprezentował go obrońca Marek Stolarek. Adwokat złożył wniosek o umorzenie postępowania karnego ze względu na znikomą społeczną szkodliwość czynu zarzuconego pilotowi. Zdaniem obrońcy, organizator zawodów lotniczych Aeroklub Radomski nie uprzedził rosyjskiego pilota o ograniczeniach lotów w okresie ŚDM. Według adwokata Rosjanina, ten nie miał świadomości, że łamał prawo.Prokurator wniósł o nieuwzględnienie wniosku obrońcy, bo – według niego – odnosił się do „umyślności działań oskarżonego oraz okoliczności dotyczących popełnienia samego czynu”, które powinny zostać wyjaśnione w trakcie procesu przez przeprowadzenie wszystkich dowodów wskazanych w akcie oskarżenia. Stanowisko prokuratury podzielił sąd i odrzucił wniosek obrońcy o umorzenie postępowania karnego. W związku z nieobecnością oskarżonego na rozprawie, sędzia odczytał treść wyjaśnień złożonych w trakcie postępowania przygotowawczego. Wynika z nich, że pilot nie przyznał się do zarzuconego mu przestępstwa. Mówił, że nie widział, iż w Polsce trwają Światowe Dni Młodzieży i że na tę okoliczność przywrócono tymczasowo kontrolę graniczną. Zeznał, że przygotował przed wylotem plan lotu, sprawdził pogodę. Pilot przekonuje, że dokonał zabronionego czynu nieświadomieRosjanin twierdził, że pracownicy lotniska w Czechach, skąd wylatywał do Polski, nie poinformowali go o wprowadzonych w Polsce ograniczeniach. Informacji takich nie otrzymał także ze strony organizatora Mistrzostw Świata w Akrobatyce Lotniczej. Mężczyźnie może grozić kara do pięciu lat pozbawienia wolności. Sąd odroczył rozprawę do 3 listopada br. Wówczas mają zostać przesłuchani świadkowie. Strefy ograniczonego ruchu lotniczego zostały wprowadzone na wniosek Dowódcy Operacyjnego Rodzajów Sił Zbrojnych, aby zapewnić bezpieczeństwo podczas ŚDM. Zakazy obowiązywały od 25 lipca do 1 sierpnia. Bezwzględny zakaz wykonywania lotów dotyczył lotnictwa sportowego, aeroklubowego, rekreacyjnego, w tym przede wszystkim bezzałogowych statków powietrznych, czyli dronów.",,
Masakra w więzieniu. Władze doliczyły się 58 ofiar,"58 śmiertelnych ofiar – to bilans masakry, do której doszło wskutek konfliktu między członkami dwóch gangów przestępczych w więzieniu w Altamirze w stanie Para na północy Brazylii – poinformowały miejscowe władze.","Do krwawego starcia między członkami dwóch rywalizujących ze sobą gangów przestępczych, w którym 16 więźniom obcięto głowy, doszło w poniedziałek. Pozostałych 42 udusiło się dymem wskutek pożaru wznieconego w zamkniętym budynku więziennym przez część uczestników masakry.Pozostałych przy życiu 46 więźniów zaczęto przewozić z Altamiry do innych zakładów karnych w Amazonii. W środę poinformowano, że w autobusie przewożącym 30 osób na postoju w mieście Maraba strażnicy znaleźli ciała czterech uduszonych więźniów.Wydarzenia w Altamirze brazylijskie media nazwały „największą tragedią więzienną 2019 r.”. Łączna liczba więźniów, którzy w podobnych okolicznościach stracili życie w brazylijskich zakładach karnych, to w tym roku co najmniej 100 osób.Do krwawych starć w więzieniach na północy kraju dochodzi na ogół na tle rywalizacji gangów kontrolujących handel narkotykami.Masakra w Altamirze to najbardziej krwawe tego rodzaju wydarzenie od 1992 r., kiedy to 111 osadzonych zostało zabitych przez strażników więziennych w zakładzie karnym w Sao Paulo, zwanym w środowiskach przestępczych i policyjnych Carandiru.",,
Napastnik otworzył ogień pod moskiewską siedzibą FSB. Są ofiary śmiertelne,"W rejonie głównego gmachu Federalnej Służby Bezpieczeństwa (FSB) w Moskwie nieznany sprawca otworzył ogień z broni automatycznej. Nie żyje co najmniej jedna osoba, choć liczba ofiar – według różnych doniesień – mogła wzrosnąć nawet do czterech. Dwaj funkcjonariusze FSB odnieśli bardzo ciężkie rany – poinformowało w czwartek po południu rosyjskie Ministerstwo Zdrowia. Służby oceniają strzelaninę jako akt terroru, choć oficjalnie brak potwierdzenia takiej informacji.","Komitet Śledczy Federacji Rosyjskiej poinformował, że wszczął sprawę karną dotyczącą zamachu na życie funkcjonariusza, a nie zamachu terrorystycznego.Najpierw informację o zakwalifikowaniu incydentu jako akt terroru podała telewizja RT, a potem agencja informacyjna Moskwa, która powołała się na służby prasowe FSB. Agencja ta podała także, powołując się na to samo źródło, że trzech napastników otworzyło ogień w recepcji FSB. Jednak później wycofano tę informację. FSB oznajmiła, że sprawca działał w pojedynkę i nie zdołał wedrzeć się do budynku.Doniesienia o strzelaninie w rejonie ulicy Wielka Łubianka pojawiły się po godz. 18 (godz. 16 czasu polskiego) w mediach społecznościowych i na kanałach w komunikatorach internetowych. Dziennik „Izwiestija” informował o trzech ofiarach śmiertelnych. Od czasu, gdy pojawiły się pierwsze doniesienia o incydencie, napływały niejasne i często sprzeczne informacje, m.in. o kolejnych strzałach, zabarykadowaniu się sprawcy w jednym z budynków i porzuconym plecaku z nieznaną zawartością.Zgodnie z tymi relacjami strzelanina rozpoczęła się w recepcji FSB. Sprawcy weszli do budynku i otworzyli ogień. Dwaj zostali zabici przez ochronę, a trzeci wybiegł na ulicę, gdzie zastrzelił funkcjonariusza policji drogowej. Napastnik przebiegł kilkaset metrów i zabarykadował się w budynku przy ulicy Wielka Łubianka. Nadal strzelał w kierunku funkcjonariuszy. W internecie pojawiły się także nagrania wideo; wydaje się, że ktoś strzela w okna budynku obok gmachu FSB.Doniesień tych nie potwierdzono potem oficjalnie.Do incydentu doszło w rejonie ulic Kuzniecki Most i Wielka Łubianka. Właśnie w tym rejonie – na Placu Łubiańskim – znajduje się główny gmach FSB i inne budynki zajmowane przez tę służbę. Część dojazdów i wyjść ze stacji metra została zablokowana.",,
"Dera: SN mógłby też powiedzieć, że nie ma prezydenta ani parlamentu","– W ten sposób Sąd Najwyższy może wszystko powiedzieć: że nie ma prezydenta, że nie ma parlamentu – powiedział w „Minęła 8” prezydencki minister Andrzej Dera, komentując decyzję Sądu Najwyższego o zawieszeniu stosowania przepisów ustawy o SN. Doniesienia o dyscyplinarkach dla adwokatów kandydujących do SN określił mianem „zastraszania”.","– To jest kolejna bardzo niebezpieczna sprawa. Coś niesamowitego. Proszę zwrócić uwagę, że w oparciu o przepisy prawa osoby spełniające ustawowe kryteria zgłaszają się, a w zanadrzu słyszą środowiskowe „uważajcie!”. Była próba zastraszania sędziów, teraz próba zastraszania adwokatów. Pytam, w imię jakich racji i jakich praw? – mówił Andrzej Dera w programie „Minęła 8”.Odniósł się w ten sposób do podanych przez „Rzeczpospolitą” informacji, jakoby adwokatom, którzy chcą być sędziami Sądu Najwyższego, groziły zwolnienia dyscyplinarne. „Osoby, które wykorzystują sytuację polityczną i kandydują do Sądu Najwyższego, nie powinny nosić tytułu adwokata” – pisała „Rzeczpospolita”, powołując się na głosy przedstawicieli palestry.Minister Dera przyznał, że jest to „prawo kaduka”. – W oparciu o to, że władze tej korporacji uważają, że nie należy tego robić, bo to nie jest po naszej myśli. Bo ma być, jak było - dodał.Odnosząc się do decyzji Sądu Najwyższego o zawieszeniu stosowania przepisów ustawy o SN, przedstawiciel prezydenta wskazał, że „to jest bezskuteczne”.",,
Lider PO ma pięć pytań do Jarosława Kaczyńskiego,"Grzegorz Schetyna zadał na konwencji w Rzeszowie pięć pytań, na które – jak mówił – powinien odpowiedzieć lider PiS Jarosław Kaczyński. Szef Platformy zapytał m.in. o dymisje szefów MEN i MON oraz o to, jak Antoni Macierewicz zostanie rozliczony ze śledztwa smoleńskiego.","Schetyna mówił na konwencji regionalnej Koalicji Europejskiej w Rzeszowie, że stawką majowych wyborów do PE jest przyszłość Polski. – Już widać, że państwo kolejnych czterech lat takiego bałaganu nie wytrzyma – ocenił Schetyna. Zwracał uwagę na sytuację w oświacie i trwający strajk nauczycieli. – Anna Zalewska jest najgorszym ministrem edukacji w historii, taka jest prawda. Takiego chaosu nikt z nas nie pamięta i gdyby nie samorządy i ich poświęcenie skończyłoby się to totalną katastrofą – dodał lider PO. – To, co dzieje się z polską szkołą, czy z polską armią to nie jest przypadek. Swoje mogliby opowiedzieć policjanci, strażacy. Kruszy się służba zdrowia. W każdej dziedzinie życia jest to samo – ten sam chory, nienormalny system oparty na kolesiostwie i pazerności. Fachowców, ekspertów zastępuje partyjna nomenklatura, brak wiedzy i doświadczenia nadrabiają butą i arogancją, mają poczucie, że wszystko im się należy i są bezkarni, bo trzy i pół roku temu wygrali wybory – mówił Schetyna. – Po pierwsze, co jeszcze musi się stać, żeby wymienić minister edukacji? Czy nie macie nikogo lepszego, niż pani Anna Zalewska? Proszę odpowiedzieć na to pytanie. Jeżeli nie macie nikogo lepszego, to znaczy, że musicie natychmiast odejść – mówił Schetyna. Lider PO pytał też, kiedy rząd PiS zacznie „godnie traktować nauczycieli” i kiedy „przestanie na nich szczuć haniebna machina propagandowa PiS – zwłaszcza telewizja publiczna”. Schetyna pytał ponadto, czy „rozkład przemysłu obronnego i upadek polskiego wojska nie są wystarczającymi powodami do dymisji ministra obrony narodowej”. – Czy musi być tak: jak nie Macierewicz, to Błaszczak? Jak nie macie nikogo lepszego, to odejdźcie, bo Polski dziś nie stać na taką słabość – mówił. – Po czwarte: jak zamierza pan rozliczyć swojego zastępcę, wiceprezesa PiS Antoniego Macierewicza ze śledztwa smoleńskiego? I kiedy przeprosicie naród za lata, w których kłamaliście o zamachu – pytał Schetyna Kaczyńskiego. Lider PO zapytał także prezesa PiS, czy akceptuje on słowa senatora PiS Grzegorza Biereckiego o „oczyszczaniu Polski z ludzi niegodnych”. – Jeśli nie, to czy wystarczy panu odwagi, aby za tę haniebną, na granicy faszyzmu wypowiedź usunąć Biereckiego z partii? – dodał. – Jest jeszcze jedno pytanie, taki „plus” do tej piątki. Chciałem zapytać prezesa Kaczyńskiego, co się stało z kopertą od austriackiego biznesmena? Czy pan wreszcie na to odpowie? Bo jeśli pan nie odpowie teraz, to odpowie pan niezależnemu prokuratorowi po wyborach, obiecuję to pani – oświadczył Schetyna.",,
Rzecznik CBA: Nie utraciliśmy jakichkolwiek środków finansowych,"Szef Centralnego Biura Antykorupcyjnego przedstawi sejmowej Komisji ds. Służ Specjalnych stosowne informacje w związku z ostatnimi publikacjami prasowymi. Nie jest prawdą, jakoby CBA utraciło jakiekolwiek środki finansowe – oświadczył rzecznik Biura Temistokles Brodowski.","„Gazeta Wyborcza” napisała, że CBA od miesięcy ukrywa informacje o gigantycznych nadużyciach w kasie funduszu operacyjnego. Według gazety mowa o kwotach od 6,5 do nawet 15 mln zł.  Pierwsze doniesienia na temat nieprawidłowości w Biurze pojawiły się w mediach w zeszłym tygodniu. „Puls Biznesu” napisał na swych stronach internetowych, że w związku z nadużyciami w CBA dymisję miał złożyć jej szef Ernest Bejda, jednak po rozmowie z koordynatorem służb specjalnych Mariuszem Kamińskim pozostał na stanowisku.  Do tych doniesień odniosło się teraz Biuro. „W związku z ostatnimi publikacjami prasowymi dotyczącymi Centralnego Biura Antykorupcyjnego informuję, że szef CBA przedstawi Sejmowej Komisji ds. Służ Specjalnych stosowne informacje” – oświadczył w komunikacie rzecznik CBA Temistokles Brodowski.  „Jednocześnie podkreślam, że nie jest prawdą, jakoby Centralne Biuro Antykorupcyjne utraciło jakiekolwiek środki finansowe” – podkreślił Brodowski.  W czwartek TVN24 podał, że szef CBA nagle odwołał i wysłał na emerytury dwóch kluczowych dyrektorów - szefa pionu finansów i szefa pionu bezpieczeństwa wewnętrznego. Zrobił to na miesiąc przed końcem swojej kadencji. Obaj dyrektorzy byli zaufanymi ludźmi Ernesta Bejdy, a także ministrów koordynatorów Mariusza Kamińskiego i jego zastępcy Macieja Wąsika.",,
"Wielbłąd, krowa i osioł szły wzdłuż ulicy. „Połowa żywej szopki”","Policja w stanie Kansas poszukiwała właścicieli zwierząt, które szły wzdłuż jednej z ulic na wschód od miasta Goddard. Grupa złożona z wielbłąda, krowy i osła przypominała żywą szopkę bożonarodzeniową – pisze agencja AP.","Policja z Goddard, która zamieściła zdjęcie krowy, osła i wielbłąda na swoim Facebooku, zaapelowała o pomoc w odnalezieniu właścicieli „tej trójki przyjaciół wędrującej razem w kierunku Gwiazdy Polarnej”. „Jeżeli ich nie odnajdziemy, będziemy mieli połowę żywej szopki bożonarodzeniowej” – napisali policjanci. Właścicieli udało się odnaleźć. Zamieszczone przez policję zdjęcie wywołało liczne komentarze. Internauci pytali, czy w pobliżu widziano osoby wyglądające na Trzech Króli, sugerowali też podążanie za zwierzętami, które mogą być w drodze do kolejnej stajenki.",,
Drugi zamachowiec z Salisbury zidentyfikowany. To oficer GRU,"Aleksander Miszkin – tak według brytyjskiego portalu śledczego Bellingcat nazywa się drugi sprawca ataku w Salisbury. Ma on być lekarzem pracującym dla rosyjskiego wywiadu wojskowego GRU.
Mężczyzna posługiwał się nazwiskiem Aleksandr Pietrow. Według śledczych była to fałszywa tożsamość.","39-letni Miszkin urodził się we wsi Łojga w rejonie Archangielska na północy Rosji, a następnie ukończył elitarną Wojskową Akademię Medyczną im. Kirowa w Petersburgu ze specjalizacją lekarza marynarki wojennej. Jeszcze w trakcie studiów mężczyzna został zrekrutowany przez rosyjski wywiad wojskowy GRU i przeniósł się do Moskwy.W kolejnych latach – używając już nowej, fałszywej tożsamości – podróżował wielokrotnie na Ukrainę i do nieuznawanej przez społeczność międzynarodową Nadniestrza. Zdaniem dziennikarzy Miszkin ma prawdopodobnie rangę podpułkownika lub pułkownika rosyjskiego wywiadu.Poprawna identyfikacjaSzczegóły śledztwa ws. Miszkina mają zostać przedstawione we wtorek w brytyjskim parlamencie. Wydarzenie zapowiedział portal we współpracy z posłem Partii Konserwatywnej Bobem Seely. Telewizja Sky News potwierdziła w źródłach zbliżonych do służb bezpieczeństwa, że przeprowadzona przez Bellingcat identyfikacja mężczyzny jest poprawna.Wcześniej pod koniec września Bellingcat ujawnił także prawdziwą tożsamość pierwszego z mężczyzn poszukiwanych w związku z próbą zabójstwa byłego rosyjskiego szpiega Siergieja Skripala w angielskim Salisbury. Napastnik, który posługiwał się pseudonimem Rusłan Boszyrow, to pułkownik GRU Anatolij Czepiga.Według ustaleń dziennikarzy 39-letni Czepiga służył wcześniej na misjach w Czeczenii i na Ukrainie, a w 2014 roku otrzymał nawet nadawany przez prezydenta Rosji Władimira Putina tytuł honorowy Bohatera Federacji Rosyjskiej, prawdopodobnie za działalność na wschodzie Ukrainy. Mężczyzna jest od 17 lat związany z rosyjskimi siłami specjalnymi Specnaz. Przez co najmniej ostatnie dziewięć lat używał swojej drugiej tożsamości: Rusłan Boszyrow. Na początku września brytyjska premier Theresa May powiedziała, że mężczyźni podejrzani przez prokuraturę o próbę zabójstwa Skripala i jego córki Julii byli zidentyfikowani jako oficerowie rosyjskiego wywiadu wojskowego GRU. Jak oceniła, musieli działać za przyzwoleniem władz w Moskwie.Nakazy aresztowaniaWcześniej brytyjska prokuratura poinformowała o wydaniu nakazów aresztowania dwóch obywateli Rosji: Aleksandra Pietrowa i Rusłana Boszyrowa. Śledczy ujawnili wówczas także szczegóły ich pobytu w Wielkiej Brytanii.Kilka dni później rosyjska telewizja państwowa RT nadała wywiad z dwoma mężczyznami przedstawiającymi się jako Pietrow i Boszyrow. Rozmówcy RT – telewizji uważanej za tubę propagandową Kremla – przekonywali, że byli w Salisbury w celach turystycznych z rekomendacji przyjaciół. Zachwycił ich 123-metrowa wieża zegarowa i słynny zabytkowy zegar.",,
„Min. Waszczykowski próbuje odreagowywać wcześniejsze odwołanie”,"– Jeżeli słyszymy ze środków masowego przekazu, że min. Witold Waszczykowski i podlegli mu pracownicy przeglądają ponad 200 tys. maili Radosława Sikorskiego i na koniec wyciągają tę jedną notatkę, to o pracę Radosława Sikorskiego jako szefa MSZ możemy być spokojni  – ocenił w programie „Gość poranka” poseł PO Zbigniew Konwiński.","Chodzi o ujawnioną w poniedziałek przez MSZ notatkę z marca 2008 r., która – w ocenie obecnego szefa resortu Witolda Waszczykowskiego – „była początkiem porzucania przez rząd Donalda Tuska polityki proukraińskiej na rzecz polityki prorosyjskiej”. W dokumencie czytamy m.in., że „możliwości ekspansji Rosji w rozumieniu politycznym i gospodarczym – a już tym bardziej militarnym – są dosyć ograniczone; napotykają one poważne przeszkody w krajach WNP, takich jak Ukraina czy Gruzja”. Dokument opatrzony jest dopiskiem ówczesnego szefa resortu Radosława Sikorskiego: „ B. dobry materiał. Akceptuję postulat narady”. – Jest to zapewne jedna z analiz prowadzonych w MSZ. Jeżeli słyszymy ze środków masowego przekazu, że min. Waszczykowski i podlegli mu pracownicy przeglądają ponad 200 tys. maili Radosława Sikorskiego i na koniec wyciągają tę jedną notatkę, to o pracę Radosława Sikorskiego jako szefa MSZ możemy być spokojni – podsumował.  Zapobiec grze teczkami Gość TVP Info odniósł się do odtajnienia akt zgromadzonych w IPN. – W 2011 roku w zbiorze zastrzeżonym były bodajże dwa kilometry akt, w tej chwili to jest ok. 400 metrów.  Ten zbiór jeszcze nie ujrzał w całości światła dziennego, to jest niejako indeks. Jeszcze jest czas, żeby służby mogły ewentualnie wnieść swoje zastrzeżenia – powiedział.Podkreślił, że jest za tym, by „jak najwięcej tych rzeczy było jednak jawnych, żeby w przyszłości nie można było grać teczkami”. ",,
Jan Mosiński: Gronkiewicz-Waltz stanie przed komisją weryfikacyjną,"– Jestem przekonany, że Hanna Gronkiewicz-Waltz stawi się przed komisją weryfikacyjną, dlatego że posiada zbyt dużą wiedzę o mechanizmach, które rządzą tą złą reprywatyzacją – powiedział dla „Naszego Dziennika” Jan Mosiński, członek komisji badającej reprywatyzację w Warszawie. W poniedziałek komisja podczas rozprawy odwoławczej ponownie zajmie się zwrotem kamienicy przy Marszałkowskiej 43 w Warszawie.","Jan Mosiński w poniedziałkowym wydaniu „Naszego Dziennika” odniósł się również do zarzutów, że podniesienie górnego limitu kar grzywny za niestawiennictwo przed komisją weryfikacyjną i możliwość przymusowego doprowadzenia przed nią został przygotowany z myślą o prezydent Warszawy. – Opozycja już mówi, że ten przepis (...) jest specjalnie dla Hanny Gronkiewicz-Waltz. To jest nieprawda. Patrzymy na tę kwestię znacznie szerzej. Już w tej chwili doświadczamy pewnej obstrukcji ze strony pewnych osób, podmiotów prawnych, mających swój udział w niecnym procederze, który badamy, i które są skłonne zapłacić każdą kwotę - czy to 20 tys. zł, czy 50 tys. zł - aby tylko nie zeznawać przed komisją pod rygorem odpowiedzialności karnej – wyjaśnił Mosiński. Poseł poinformował też, że sprawa dotycząca nieprawidłowości przy reprywatyzacji kamienicy przy Noakowskiego 16, w którą jest zamieszany mąż Hanny Gronkiewicz-Waltz, zostanie rozstrzygnięta do połowy grudnia. – Myślę, że w ciągu dwóch tygodni, jeszcze przed świętami, decyzje w sprawie Noakowskiego 16 ogłosimy – zapowiedział poseł. Rozprawa odwoławcza W poniedziałek komisja weryfikacyjna ds. reprywatyzacji podczas rozprawy odwoławczej ponownie zajmie się zwrotem kamienicy przy Marszałkowskiej 43 w Warszawie. Strony postępowania nie zgadzają się z wydaną pod koniec września decyzją komisji, zgodnie z którą nieruchomość powinna wrócić do zasobów miasta. Decyzja komisji dotycząca kamienicy przy Marszałkowskiej 43 zapadła 28 września. „Rażące naruszenie zasady obiektywizmu i bezstronności w procesie reprywatyzacji” – to podstawowy zarzut, który w sprawie zwrotu Marszałkowskiej 43 postawił stołecznym urzędnikom przewodniczący Patryk Jaki. Decyzję reprywatyzacyjną w 2010 roku podpisał ówczesny wicedyrektor Biura Gospodarki Nieruchomościami Jakub R., który obecnie przebywa w areszcie. Jego brat Adam nabył prawa do kamienicy od beneficjentek decyzji zwrotowej. Kamienicę zwrócono wraz z lokatorami, którzy podczas rozprawy przed komisją mówili m.in. o drastycznych podwyżkach czynszu, jakie miały miejsce po przekazaniu budynku w prywatne ręce.",,
"CBOS: większość Polaków uważa, że sytuacja w kraju idzie w dobrym kierunku","49 proc. Polaków uważa, że ogólna sytuacja w kraju zmierza w dobrym kierunku. Przeciwnego zdania jest 36 proc. badanych – wynika z październikowego sondażu Centrum Badania Opinii Społecznej. Jednocześnie aż 35 proc. badanych uważa, że sytuacja polityczna w kraju jest nijaka, przy 33 proc. określających ją, jako złą i 27 proc. jako dobrą.","Według CBOS wciąż rośnie liczba Polaków uważających, że sytuacja w kraju zmierza w dobrym kierunku. Przed miesiącem uważało tak o 3 proc. mniej osób, a jednocześnie liczba ocen negatywnych zmalała o 2 punkty procentowe. Prawica zadowolona, opozycja i lewica zdecydowanie nieZ badań wynika, że najbardziej zadowoleni z sytuacji w Polsce są zwolennicy PiS – aż 89 proc. uważa, że jest dobrze, a tylko 5 proc. ma inne zdanie. Kolejne miejsce zajmując zwolennicy Kukiz'15 (52 proc. wobec 34 proc.) oraz niezdecydowani, co do uczestnictwa w wyborach (44 proc. wobec 33 proc.). Najgorzej sytuację w kraju oceniają wyborcy PO. W tej grupie było aż 73 proc. niezadowolonych. Krytyczni w ocenie są także wyborcy Nowoczesnej (61 proc.) oraz osoby niezamierzające brać udziału w wyborach (53 proc.). Najgorzej kierunek rozwoju sytuacji w kraju oceniają Polacy o poglądach lewicowych (65 proc.) oraz niezadowoleni ze swojej sytuacji materialnej (57 proc.).. Zaraz za nimi są mieszkańcy największych miast (53 proc.), osoby niepraktykujące religijnie (51 proc.) lub praktykujące okazjonalnie (50 proc.). W grupach społeczno-zawodowych najgorzej sytuację oceniają uczniowie i studenci (50 proc.), prywatni przedsiębiorcy (49 proc.) oraz kadra kierownicza i specjaliści wyższego szczebla (47 proc.). Jednocześnie aż 35 proc. badanych uważa, że sytuacja polityczna w kraju jest nijaka, przy 33 proc. określających ją, jako złą i 27 proc. jako dobrą Polacy twierdzą, że jest im dobrzeJeśli chodzi o ocenę poziomu życia badanych i ich rodzin, to 60 proc. uznaje go za dobry (wzrost o 3 pkt. proc.), zaś 6 proc. wyraziło swoje niezadowolenie. 34 proc. Polaków stwierdziło, że żyje im się przeciętnie. Natomiast nie zmieniły się praktycznie prognozy dotyczące poziomu życia. 25 proc. respondentów uważa, że za rok im i ich rodzinom będzie się żyło lepiej, 57 proc. twierdzi, że nic się nie zmieni, a 10 proc. przewiduje pogorszenie. Na stosunkowo zbliżonym poziomie są także prognozy warunków materialnych gospodarstw domowych. Tutaj 24 proc. ankietowanych przewiduje poprawę warunków, 67 proc. utrzymania sytuacji na obecnym poziomie, zaś, co jedenasty badany (9 proc.) obawia się pogorszenia. CBOS zapytał też jak Polacy przewidują rozwój sytuacji w kraju. W październiku wzrósł odsetek osób zakładających jej poprawę - z 31 proc do 35 proc. Przeciwną opinię wyraziło 19 proc. badanych (w poprzednim badaniu 22 proc.). 38 proc. uważa, że sytuacja w ciągu najbliższego roku znacznie się nie zmieni. Badanie „Aktualne problemy i wydarzenia” przeprowadzono metodą wywiadów bezpośrednich, wspomaganych komputerowo, w dniach 5-12 października 2017 roku, na liczącej 948 osób, reprezentatywnej próbie losowej dorosłych mieszkańców Polski.",,
"PiS drgnęło w dół, PO stoi, Twój Ruch – w górę","Gdyby wybory odbyły się w lutym, do parlamentu weszłyby: PiS (29 proc. poparcia), PO (26 proc.), SLD (10 proc.) i Twój Ruch z 8-procentowym poparciem. Poza parlamentem znalazłoby się m.in. PSL, na które głos chciało oddać zaledwie 3 proc. badanych – wynika z sondażu TNS Polska dla „Wiadomości” TVP1.","W ciągu ostatniego miesiąca o 1 punkt procentowy spadły notowania sondażowego lidera – Prawa i Sprawiedliwości. Partię Jarosława Kaczyńskiego popiera 29 proc. badanych (w styczniu - 30 proc.) Takie samo poparcie jak w styczniu, deklarowali w lutym zwolennicy Platformy Obywatelskiej. Na ugrupowanie Donalda Tuska głos chce oddać 26 proc. respondentów. Sojusz Lewicy Demokratycznej zniżkował i zdobył w tym miesiącu o 2 punkty procentowe mniej, niż w ubiegłym. Na partię Leszka Millera zagłosowałoby 10 proc. ankietowanych (w styczniu – 12 proc.) Największy wzrost poparcia w porównaniu ze styczniem 2014 r. zanotował Twój Ruch. Na tę formację chce głosować 8 proc. respondentów. Na partię Janusza Palikota chciało oddać głos 3 punkty procentowe więcej badanych, niż przed miesiącem (w styczniu poparcie wynosiło 5 proc.). Pozostałe partie, w tym PSL (3 proc. poparcia, ze spadkiem w porównaniu z ubiegłym miesiącem o 1 punkt procentowy) nie weszłyby do parlamentu. Progu wyborczego nie przekraczają też: Kongres Nowej Prawicy Janusza Korwin- Mikkego (4 proc.), Polska Razem Jarosława Gowina (3 proc.), Solidarna Polska Zbigniewa Ziobry (3 proc.). Inne partie wskazał 1 proc. respondentów. 13 procent badanych nie wiedziało na jaką partię chce głosować. Sondaż został przeprowadzony za pomocą wywiadu telefonicznego (CATI)na reprezentatywnej próbie dorosłych Polaków w dniach 6-7.02.2014 r. Więcej na temat sondażu w „Wiadomościach” o 20.40 w TVP1.",,
Ekspert Platformy: Proponuję postawić pomnik kota Kaczyńskiego,"Dr Andrzej Bratkowski – były wiceprezes NBP i były członek Rady Polityki Pieniężnej – został powołany przez Platformę Obywatelską na eksperta przy komisji ds. VAT. Jako ekspert zaprzecza, jakoby za rządów PO-PSL luka VAT-owska powiększała się. Bratkowski nie skrywa też swoich politycznych poglądów i niechęci do PiS. Polityków tej partii porównuje do faszystów.","Andrzej Bratkowski – który w wyborach do Sejmu w 2001 r. miał otwierać listę PO w okręgu płockim – został powołany na eksperta przez członka sejmowej komisji ds. badania luki VAT Zbigniewa Konwińskiego (PO).  Z końcem grudnia ub. roku Bratkowski wraz z Ludwikiem Koteckim (byłym wiceministrem finansów w rządzie PO-PSL i b. głównym ekonomistą resortu finansów) przygotowali raport „Luka VAT w świetle analiz makroekonomicznych”, który dowodzi, że rząd PO-PSL nie ponosi odpowiedzialności za wynoszącą ok. ćwierć miliarda zł lukę VAT-owską.„We wprowadzeniu określa się główne przyczyny i cele powstania raportu, wskazując na zagrożenia związane z możliwością wykorzystania problematyki luki VAT do koniunkturalnych celów politycznych” – zaznaczają na wstępie autorzy raportu i dodają, że „tylko niewielka część tej luki jest wynikiem działań niezgodnych z prawem”.„Uzyskane wyniki nie oznaczają, że w Polsce nie mamy do czynienia z poważnymi ubytkami dochodów z VAT spowodowanymi działalnością przestępczą. Wskazują jedynie, że problem ten w równym stopniu dotyczy lat 2008–2015, jak i wcześniejszych” – czytamy w raporcie. W wywiadzie dla „DGP” Bratkowski stwierdzał, że „nie ma podstaw do twierdzeń, że luka VAT rosła w czasie (2008-2015). Problemy obecnie rozdmuchiwane i przypisywane rządom PO–PSL istniały wcześniej i są nadal”. –  Nawet obecnie zgodnie z szacunkami rządu luka jest wysoka, mimo że warunki do jej zmniejszania są lepsze niż w czasach kryzysu – mówił Bratkowski.Raport Bratkowskiego i Koteckiego był jedną z linii obrony przed sejmową komisją byłego ministra finansów w rządzie Donalda Tuska - Jana Vincenta Rostowskiego. Jak się okazuje, Bratkowski, który pełni rolę „niezależnego eksperta” przy komisji ds. VAT, jawnie opowiada się po jednej ze stron politycznego sporu. Na swoim koncie na Twitterze ekonomista porównywał polityków partii rządzącej do faszystów, którzy demonstrowali przed bramą obozu zagłady Auschwitz-Birkenau. W innym miejscu stwierdzał, że należy postawić pomnik kota Jarosława Kaczyńskiego oraz że działania rządu to „draństwo”. Pisał też, że istnieje podział na „PiS i nie-PiS”, czyli na „chamstwo i nie-chamstwo”. ",,
Powstanie dokument duszpasterski Episkopatu ws. postępowania wobec Karty LGBT+,Episkopat opracuje dokument duszpasterski dla rodziców i wychowawców dotyczący postępowania i sprzeciwu wobec postulatów zawartych w tzw. Karcie LGBT. Poinformował o tym w rozmowie z Polskim Radiem przewodniczący Rady do Spraw Środków Przekazu przy Episkopacie Polski arcybiskup Wacław Depo.,"Duchowny zapowiedział konsultacje w tej sprawie ze środowiskami naukowymi, duszpasterskimi. – To będziemy opracowywać w najbliższym czasie z księżmi proboszczami, duszpasterzami akademickimi, bo tutaj przede wszystkim chodzi o środowiska akademickie, edukacyjne – podkreślił abp Depo. Tłumaczył, że chodzi nie tylko o odrzucenie pewnych treści zawartych w karcie LGBT, ale wypracowanie programu wśród księży, duszpasterzy, nauczycieli. W komunikacie biskupi polscy wyrażają sprzeciw wobec treści zawartych w karcie LGBT. Skrótowiec odnosi się do lesbijek, gejów, osób biseksualnych oraz osób transpłciowych. Biskupi przypominają, że zgodnie z Konstytucją RP „każdy ma prawo żądać od organów władzy publicznej ochrony dziecka przed (…) demoralizacją”. Dlatego apelują o wycofanie budzących wątpliwości etyczne i prawne rozwiązań zawartych w Karcie LGBT.",,
"Lubnauer podwyższy wiek emerytalny, Schetyna – nie. Misiło chce ich pogodzić","– Ja jestem pośrodku tych stanowisk i myślę, że się zbliżamy do tych obu stanowisk – powiedział Piotr Misiło w PR 1 Polskiego Radia. W ten sposób poseł Nowoczesnej skomentował rozbieżność zdań liderów Koalicji Obywatelskiej co do wieku emerytalnego.","Lider Platformy Obywatelskiej Grzegorz Schetyna na jednej z partyjnych konwencji zapowiedział, że gdy dojdzie do władzy, wiek emerytalny nie zostanie podniesiony.Inne stanowisko odnośnie tej samej sprawy przedstawiła przewodnicząca Nowoczesnej Katarzyna Lubanuer, której partia jednoczy się z PO przy okazji wyborów samorządowych. Dla niej „nie ulega wątpliwości, że wiek emerytalny powinien być wyższy”.Poseł Nowoczesnej postanowił postawić się między Schetyną a Lubnauer. – Myślę, że tutaj trzeba stworzyć zachęty dla Polaków, którzy chcą pracować dłużej – wskazywał w radiowej Jedynce Misiło. – Ja jestem pośrodku tych stanowisk i myślę, że się zbliżamy do tych obu stanowisk – dodał poseł. Misiło mówił też o swojej wizji parlamentu po następnych wyborach. – Dzisiaj opozycja nie ma prawa swobodnej wypowiedzi w Sejmie . Mam nadzieję, że w 2019 r. w opozycji będzie PiS i wtedy będzie jako opozycja mogła się swobodnie wypowiadać w Sejmie – wskazywał poseł Nowoczesnej.",,
„Idziemy do przodu. Chcemy wygrać kolejne wybory”,"Premier Beata Szydło oceniła kongres PiS w Przysusze na Mazowszu jako udany. – Przede wszystkim to jest kongres, na którym pojawiły się nowe pomysły, nowe propozycje. Idziemy do przodu i chcemy wygrać kolejne wybory – powiedziała dziennikarzom w sobotę po zakończeniu spotkania.","– Przede wszystkim w tej chwili mamy do zakończenia tę kadencję – podkreśliła  premier. –  Zakończymy kadencję, zrealizujemy to wszystko, do czego zobowiązaliśmy się wobec Polaków. Dotrzymujemy słowa. Teraz pracujemy nad kolejnymi propozycjami, dzisiaj część z nich została przedstawiona – powiedziała szefowa rządu. Dopytywana, czy powiodą się wszystkie inwestycje zapowiadane w przemówieniu przez wicepremiera, ministra finansów oraz rozwoju Mateusza Morawieckiego podkreśliła, że ma do niego zaufanie.",,
Wiśniewska: Nie ma dziś żadnych szans na uruchomienie art. 7,"– Bruksela ma bardzo wiele problemów. My dzisiaj powinniśmy skupić się na tym, żeby zapewnić Europejczykom bezpieczeństwo, żeby przygotować dobrze procedurę związaną z Brexitem i skupić się na następnym budżecie – powiedziała na antenie TVP Info posłanka Prawa i Sprawiedliwości Jadwiga Wiśniewska.","Dodała, że wyniki wyborów na Węgrzech są dla Unii Europejskiej wyraźnym sygnałem, potwierdzającym siłę sojuszu polsko–węgierskiego. – Nie ma dziś żadnych szans na uruchomienie art. 7 – stwierdziła. Obecny w studio „Gościa Wiadomości” Mirosław Suchoń z partii Nowoczesna powiedział, że „tak czy inaczej sankcje nas dotkną”. – Mówi się głośno o tym, że fundusze europejskie będą zależały od przestrzegania zasad praworządności, ucierpią na tym Polacy – dodał. W temacie wyborów na Węgrzech stwierdził, że jest to jednocześnie sukces Viktora Orbana i porażka węgierskiej opozycji. Powiedział też, że Orban „ciągnie Węgry w ciemną stronę.”",,
Premier: Część podwyżek dla nauczycieli będzie przekazanych z budżetu państwa,"Ze względu na skuteczność działania aparatu podatkowego, część środków na podwyżki dla nauczycieli będzie przekazanych z budżetu państwa – powiedział premier Mateusz Morawiecki na zakończenie kolejnej tury rozmów przy okrągłym stole edukacyjnym. Szef rządu odniósł się m.in. do pomysłu w sprawie zwiększenia pensum nauczycieli.","– Ten wstępny pomysł, który pojawił się w przestrzeni publicznej, wymaga dyskusji, czy w zgodzie ze środowiskiem nauczycielskim podnieść o jedną, dwie godziny czy więcej, czy nie podnosić wcale – powiedział premier. Podkreślił, że wiele głosów podczas debaty odnosiło się do powiązania wynagrodzenia z jakością pracy nauczycieli. – To jest o tyle oczywiste, co bardzo trudne do wypracowania tak, żeby było przyjęte jako sprawiedliwe, obiektywne. To zadanie pan minister edukacji narodowej otrzymał ode mnie w pierwszej kolejności, ale nie oczekuję, że za tydzień to rozwiązanie będzie gotowe. To wymaga bardzo głębokiej debaty wraz ze środowiskiem i związkami zawodowymi środowisk nauczycielskich – stwierdził Morawiecki. Jak wskazał, część podwyżek dla nauczycieli będzie przekazanych z budżetu państwa. Podkreślił jednocześnie, że samorządy przez ostatnie cztery lata otrzymały ok. 22 mld zł. Jak tłumaczył premier, był to efekt skutecznego uszczelniania systemu podatkowego. – Jednak mimo wszystko postaramy się jak najwięcej środków z tego miliarda, które od września będą przeznaczone na 9,6 proc. podwyżki, sfinansować z budżetu państwa. Ale te pieniądze powinny się w całości znajdować w samorządach i one tam są – podkreślił. Premier zwracał także uwagę na niższy poziom kształcenia w przedmiotach ścisłych. Zaznaczył, że „świat przyszłości wymaga od nas znajomości informatyki i przedmiotów ścisłych”. – W dłuższej perspektywie naszej reformy będę bardzo prosił o wzmacnianie naszej fizyki czy matematyki i innych przedmiotów ścisłych – powiedział. Szef rządu mówił także o bezpieczeństwie w szkołach, które – jak przekonywał – jest systemowym elementem, jaki ministerstwo będzie wprowadzało. Premier Morawiecki zgodził się także z sugestiami, by dialog dotyczący edukacji zszedł na poziom Wojewódzkich Rad Dialogu Społecznego. – System nie powinien podlegać szokowym terapiom, tylko ewolucji – podkreślił.",,
Tori Amos zaśpiewa w Sali Kongresowej,"Amerykańska wokalistka i pianistka Tori Amos wystąpi 13 października w warszawskiej Sali Kongresowej z Polską Orkiestrą Radiową. Koncert promuje najnowszą płytę piosenkarki „Gold Dust”, wydaną na 20-lecie pracy twórczej.","– Muzyka jest moją prywatną religią – wyznała Tori Amos w rozmowie z magazynem „Glamour”. Urodzona w 1963 roku wokalistka, pierwsze utwory nafortepian skomponowała w wieku 5 lat. Otrzymała stypendium PeabodyConservatory of Music, z którego została ostatecznie wyrzucona gdy skończyła 11 lat, ze względu na jej fascynację muzyką rockową – w szczególności grupą Led Zeppelin – nie akceptowaną przez szkołę. Amos potrafiła grać na pianinie „ze słuchu”, trudność sprawiała jej natomiast nauka czytania nut.W wieku 21 lat przeprowadziła się do Los Angeles, gdzie założyła zespół YKant Tori Read. W 1988 roku formacja wydała debiutancki krążek. Wobeckomercyjnego fiaska płyty, grupa rozpadła się a Amos rozpoczęła pracę nawłasną rękę. W 1990 wokalistka zmieniła swój styl, łagodząc go i inspirującsię twórczością Kate Bush i Joni Mitchell.Jej debiutancki album, „Little Earthquakes” (1992) zawierał delikatne ballady jak „Silent All These Years” i „Winter”. Na swoim albumie Amos podejmowała problemy religii, seksu i tożsamości. Płyta okazała się przełomowa dla jej dalszej kariery. Kolejna płyta, „Under The Pink” (1994) zawierała przeboje „Cornflake Girl” i „Baker Baker”. Album spotkał się z bardzo dobrym przyjęciem krytyki i publiczności.Kolejne krążki nie były już tak przystępne. „Boys for Pele” (1996) niezdobyła uwagi szerokiej publiczności ze względu na swoją formę, łączącątradycję gospel, rocka a nawet muzyki awangardowej. W 2001 roku Amosprzygotowała płytę „Strange Little Girls”, zawierającą utwory Toma Waitsa,Lou Reeda, Neila Younga, zespołu The Beatles a także grupy Slayer.Na płycie „Secret Walk” (2002), wokalistka podjęła tematy historii Ameryki,pornografii i masochizmu. Na swoich kolejnych krążkach Amos wypowiadała się w kwestiach tożsamości, seksualności, feminizmu, polityki i religijności. Stała się jedną z najbardziej wpływowych amerykańskich wokalistek mając na koncie 12 milionów sprzedanych płyt.W tym roku artystka obchodzi 20-lecie pracy twórczej, którą uczciła krążkiem „Gold Dust”. Trzynasta płyta Tori Amos to zbiór ulubionych utworówwokalistki, w aranżacjach na orkiestrę symfoniczną. Piosenkarka zapowiedziała także rozpoczęcie pracy nad musicalem „The Light Princess”.13 października Amos wystąpi w warszawskiej Sali Kongresowej z PolskąOrkiestrą Radiową. Będzie to ósmy koncert artystki w Polsce. W 2011 rokuwystąpiła w Sali Kongresowej podczas koncertu promującego płytę „Night ofHunters”.",,
Zamek Królewski w Radomiu będzie odbudowany. Zapłaci państwo,"Zamek Królewski w Radomiu – wzniesiony przez Kazimierza Wielkiego, spalony przez Szwedów – ma szansę na odbudowę. Projekt objęto rządowym programem rekonstrukcji kazimierzowskich zabytków. Prace sfinansowane zostaną z budżetu państwa. Wyzwanie podejmuje kilkudziesięcioosobowe kolegium, które tworzą architekci, samorządowcy, społecznicy i duchowni.","Pozostałością po zamku jest tzw. Dom Wielki. To jeden z najcenniejszych zabytków miasta, ale nie tylko, bo to miejsce ważne także dla historii i kultury Polski przypomina wicemarszałek Senatu Adam Bielan. Wielokrotnie obradowały tu sejmy. W 1401 r. zawarto tu drugą unię polsko-litewską, po unii w Krewie. O wydarzeniu przypomina tablica wmurowana w ścianę od strony Skweru Unii Radomsko-Wileńskiej. Przez dwa lata, podczas pobytu króla Kazimierza Jagiellończyka na Litwie, na zamku rezydował królewicz Kazimierz Jagiellończyk. Stąd zarządzał Polską. Król Kazimierz Jagiellończyk gościł na zamku wiele ważnych osobistości, w tym posłów: chana tatarskiego, króla czeskiego, księcia Bawarii, a także samego wielkiego mistrza krzyżackiego Jana von Tieffena, który złożył mu hołd lenny. W 1505 r. w Radomiu podpisano konstytucję Nihil Novi, która zakazywała królowi podejmowania ważnych decyzji bez zgody szlachty i izby poselskiej. Wydarzenie to wielu historyków uważa za początek nowożytnego Państwa Polskiego i demokracji szlacheckiej. Na zamku zbierały się Sądy Kapturowe sądzące sprawców poważniejszych przestępstw w trybie przyspieszonym w okresie bezkrólewia.",,
Wpadła grupa nielegalnych imigrantów i organizatorów przerzutu,"Siedmiu obywateli Turcji zatrzymała Straż Graniczna w związku z nielegalnym przekroczeniem granicy z Ukrainy. Czterej z nich to organizatorzy przerzutu przez granicę, a trzej to nielegalni imigranci.","Rzeczniczka Bieszczadzkiego Oddziału SG mjr Elżbieta Pikor poinformowała, że akcja została przeprowadzona wraz z funkcjonariuszami Nadbużańskiego Oddziału Straży Granicznej.  Na ślady nielegalnego przekroczenia granicy z Ukrainy do Polski 13 stycznia tuż po północy natrafił na pasie drogi granicznej patrol Straży Granicznej z Horyńca-Zdroju.  – Do akcji włączono śmigłowiec SG oraz psy tropiące. Zaangażowano też dodatkowych funkcjonariuszy z BiOSG i Nadbużańskiego Oddziału SG. Po kilku godzinach zatrzymano dwóch obywateli Turcji poruszających się autami na niemieckich numerach rejestracyjnych. Zebrane informacje uzasadniały podejrzenie, że zatrzymani Turcy przyjechali po odbiór grupy imigrantów – wyjawiła mjr Pikor.  Dodała, że dalsze działania prowadzono już w woj. lubelskim w okolicy miejscowości Wierzchowiska Drugie. Tam zatrzymano kolejnych pięciu obywateli Turcji.  – Wśród nich było trzech nielegalnych imigrantów, którzy kilkanaście godzin wcześniej pieszo przekroczyli granicę z Ukrainy do Polski, oraz dwóch tureckich studentów, organizatorów przerzutu – przekazała rzeczniczka BiOSG. Mjr Pikor zaznaczyła, że trzej tureccy imigranci w ramach readmisji uproszczonej zostali przekazani z powrotem na Ukrainę. Natomiast czterej organizatorzy przerzutu: dwóch studiujących w Polsce Turków i dwóch legalnie przebywających w Niemczech jest w dyspozycji prokuratury. Zarzuca się im organizowanie przerzutu nielegalnych imigrantów.  Rzeczniczka BiOSG poinformowała, że jest to druga akcja SG w tym roku, w której zatrzymano imigrantów i organizatorów przerzutu. W pierwszym tygodniu stycznia strażnicy graniczni zatrzymali w okolicach Arłamowa trzech Syryjczyków, którzy pieszo przekroczyli granicę z Ukrainą, oraz dwóch organizatorów przerzutu: Polaka i Syryjczyka, którzy odebrali imigrantów z granicy i zamierzali ich przewieźć do Niemiec.",,
Rosjanka podejrzana o szpiegowanie gotowa przyznać się do winy,"Oczekuje się, że przebywająca w amerykańskim areszcie 29-letnia Rosjanka Maria Butina, podejrzewana o próby wpływania na politykę USA wobec Rosji, w tym tygodniu przyzna się do winy. Ma to być efekt porozumienia między jej prawnikami a amerykańskimi oskarżycielami – wskazują tamtejsze media.","Nie wiadomo, jakie warunki zawiera umowa. Na środę zaplanowana jest rozprawa w sądzie w Waszyngtonie. Wcześniej, w poniedziałek, ABC News podało, że Butina będzie współpracować z federalnymi, stanowymi i lokalnymi władzami USA.Rosjanka, która przybyła do USA w związku ze studiami na Uniwersytecie Amerykańskim w Waszyngtonie, przebywała w Stanach Zjednoczonych na wizie studenckiej. Miała podejmować próby nawiązania bliskich kontaktów z politykami w USA za pośrednictwem Krajowego Związku Strzeleckiego (National Rifle Association), z którym blisko współpracowała.Butinę aresztowano 16 lipca pod zarzutem działalności agenturalnej na rzecz Rosji poprzez nawiązywanie kontaktów z obywatelami USA i infiltrowanie ugrupowań politycznych. Sąd okręgowy w Waszyngtonie odrzucił wniosek o zwolnienie jej za kaucją, później - we wrześniu - odmówił również zwolnienia jej z aresztu do czasu procesu.",,
Stolica: tysiące w obronie TV Trwam,Około 20 tysięcy osób uczestniczyło w warszawskim marszu dotyczącym koncesji na cyfrową emisję dla TV Trwam. Szef PiS Jarosław Kaczyński zaapelował do lidera Solidarnej Polski Zbigniewa Ziobry o jedność. Chcemy działać razem – odpowiedział Ziobro.,"W odprawionej przed kościołem św. Aleksandra m.in.przez biskupa drohiczyńskiego Antoniego Pacyfika Dydycza mszy udział wzięło około 20 tys. osób z całej Polski.W homilii biskup wezwał wiernych do modlitwy o to, by Telewizja Trwam mogła znaleźć się na cyfrowym multipleksie. Hierarcha mówił, że ważne jest, by dziennikarze zdawali sobie sprawę z odpowiedzialności za prawdę, jaka na nich spoczywa. Zwrócił uwagę, że „obecnie wiele środków masowego przekazu źle pojmuje swoją misję”. Tym ważniejsza jest działalność Telewizji Trwam – mówił biskup. Zwrócił też uwagę na potrzebę uczenia młodych ludzi, jak właściwie odbierać przekaz medialny i jak być odpornym na manipulację.  Po mszy nawiązano przez telemost połączenie z dyrektorem Radia Maryja o. Tadeuszem Rydzykiem przebywającym w Ameryce Północnej. Zakonnik dziękował zgromadzonym „za te miliony podpisów” w sprawie TV Trwam. –  Jeśli Krajowa Radanadal będzie taka betonowa, nie skończymy na tym jednym marszu   – dodał. Jak zaznaczył „dzisiaj na placu Trzech Krzyży jest piękna Polska”. –  Nie dajmy siędzielić (...), Polsce potrzeba merytorycznej rozmowy, debat, poznawania racji drugiego człowieka  – mówił.  Oprócz flag narodowych wielu zgromadzonych osób trzymało flagi z symbolami PiS i Solidarności, były też transparenty Radia Maryja. Uczestnicy przed mszą skandowali m.in.: „Nie oddamy wam Telewizji Trwam”. Trzymali też transparenty z nazwami miejscowości z całej Polski oraz hasłami m.in: „Polsko obudź się”, „Bóg, honor, ojczyzna”, „Telewizja Trwam i Radio Maryja ratunkiem dla Polski”. Wcześniej – w oczekiwaniu na rozpoczęcie mszy – zgromadzeni śpiewali pieśni religijne, z akompaniamentem zespołu muzycznego. Udział w II Ogólnopolskim Marszu w Obronie Wolnych Mediów, jak nazywa się sobotnia manifestacja, wziął prezes PiS Jarosław Kaczyński. –  Zwracam się do ciebie Zbyszku, zapomnijmy o tym, co było złe, idźmy razem  – zwrócił się lider PiS  doprzywódcy Solidarnej Polski Zbigniewa Ziobry w przemówieniu podczas marszu. –  Jest jeszcze jedna potrzeba w tej chwili, to jest potrzeba jedności  – mówiłpod kancelarią premiera do uczestników marszu Kaczyński. Zwracając się bezpośrednio do Ziobry, który również uczestniczy w manifestacji, szef PiS powiedział: –  Zapomnijmy o tym co było złe, o co mamy pretensje, idźmy razem; wracajcie, to jedyna droga do zwycięstwa (...) musimy być razem, musimyzwyciężyć . –  Odpowiadając Jarkowi, chciałbym powiedzieć jasno – choć wiem, że już odjechał – że jesteśmy razem, że to, co było, zapomnieliśmy, że chcemy działać razem  – zadeklarował Ziobro.  Wśród organizatorów manifestacji byli politycy PiS i Solidarnej Polski, stowarzyszenie Solidarni 2010, kluby „Gazety Polskiej” i społeczny komitet w obronie TV Trwam.W kwietniu ubiegłego roku Krajowa Rada Radiofonii i Telewizji nie przyznała fundacji Tadeusza Rydzyka Lux Veritatis – nadawcy TV Trwam – koncesji na nadawanie na pierwszym multipleksie cyfrowym. KRRiT tłumaczyła to niepewną sytuacją finansową fundacji. Odwołanie fundacji rada odrzuciła.KRRiT wielokrotnie podkreślała, że nieprzyznanie Lux Veritatis miejsca na multipleksie nie oznacza, że wraz z wyłączeniem telewizji analogowej w Polsce TV Trwam przestanie być dostępna dla odbiorców. Fundacja posiada koncesję na rozpowszechnianie programu drogą satelitarną – może on być odbierany za pomocą anten satelitarnych oraz w sieciach telewizji kablowej. Sympatycy Radia Maryja i Telewizji Trwam wysyłają protesty do KRRiT. Według Radia Maryja, złożono ponad 2 mln takich protestów.",,
"„Nasz kontynent musi skręcić w lewo""","– Dość w Europie przewagi prawicy uczciwej jak Berlusconi, obywatelskiej jak
Orban, propolskiej jak Cameron i zgodnej jak Tusk z Kaczyńskim – mówił podczas
konwencji w Warszawie lider SLD Leszek Miller. Koalicja SLD-UP zaczęła w sobotę kampanię wyborczą do
PE i zaprezentowała program wyborczy i kandydatów.","Szef Sojuszu przypomniał w wystąpieniu, że równo 10 lat temu Polska wstąpiłado UE (Miller był tym premierem, który w 2003 r. podpisał w Atenach TraktatAkcesyjny. Obecnie – przekonywał – Europa boryka się z wielomaproblemami, których źródłem jest przede wszystkim kryzys ekonomiczny. – Martwimy się o przyszłość Europy, bo martwimy się o przyszłość Polski,poziom życia naszych obywateli, o możliwość bezpiecznej przyszłości – podkreślił Miller.Według niego główne wyzwania, którym Unia powinna stawić czoło w najbliższymczasie, to niepełna integracja gospodarcza i „fasadowa” integracja politycznaUE, rosnące w siłę nacjonalizmy narodowe, konkurencja ze strony innychświatowych potęg. – Europa zatem potrzebuje nowego impulsu, nowej wizji i nowego, silnegoprzywództwa. Europa potrzebuje zmiany – przekonywał były premier. Aby tak sięstało – jego zdaniem – nasz kontynent musi „skręcić w lewo”.  – Zwycięstwosocjaldemokratów i socjalistów oznacza odejście od polityki zaciskania pasa iprzerzucania kosztów wychodzenia z kryzysu na najbiedniejszych. Oznacza wybórpolityki aktywnego tworzenia miejsc pracy i regulacji sektora finansowego – mówił szef SLD.Według niego głos na lewicowe SLD i Unię Pracy to „głos za Europą bardziejdemokratyczną i bardziej socjalną”.  – Głos za Europą, która pracuje na zyskiswoich obywateli, a nie zyski banków i rynków finansowych, Europą, któraskutecznie walczy z bezrobociem wśród młodych; Europą, która popiera równośćpłci, Europą ze wspólną polityką zagraniczną stojącą na straży bezpieczeństwawewnętrznego i bezpieczeństwa międzynarodowego poza Unią – wymieniał Miller. – Chcemy Europy ratującej nie bankrutujące banki, a bankrutujących obywateli – podkreślił lider Sojuszu. Jego zdaniem w centrum wszelkich zmian w UE musibyć człowiek, jego życie, dobrobyt, „godne dziś i lepsze jutro”, a takżeprzekonanie, że Europa powinna ”wrócić na ścieżkę szybkiego wzrostugospodarczego” i „kreowania nowych miejsc pracy”.Miller przekonywał, że to m.in. przyszli europosłowie Sojuszu zmienią Europę. – Dość przewagi prawicy – prawicy uczciwej jak Berlusconi, obywatelskiej jakOrban, propolskiej jak Cameron i zgodnej jak Tusk z Kaczyńskim – powiedział były premier. W drugiej części konwencji zaprezentowani zostali kandydaci koalicji do PE.SLD i UP w majowych wyborach do europarlamentu wystawią w sumie 130kandydatów we wszystkich 13 okręgach wyborczych. Na listach koalicji znalazłosię wielu byłych i obecnych posłów, byłych ministrów, samorządowców oraz wszyscydotychczasowi europosłowie.Większość kandydatów to działacze obu formacji; jest jednak kilkorodebiutantów, którzy 25 maja po raz pierwszy staną do wyścigu wyborczego. Sąto: piłkarz, były kapitan reprezentacji Polski Maciej Żurawski, siatkarz MichałBąkiewicz (okręg łódzki) i lekkoatletka Anna Jesień (Warmia, Mazury,Podlasie), a także prawniczka, gwiazda telewizyjna i szefowa TowarzystwaPrzyjaciół Ukrainy Weronika Marczuk („jedynka” w Łódzkiem).Pozostali liderzy list to: b. szef SLD, europoseł Wojciech Olejniczak(Warszawa), była minister edukacji, posłanka SLD Krystyna Łybacka(Wielkopolska), europosłanki: Joanna Senyszyn (Małopolska i Świętokrzyskie)oraz Lidia Geringer de Oedenberg (Dolny Śląsk-Opolszczyzna).Na czele list znaleźli się ponadto:  były minister transportu, europosełBogusław Liberadzki (zachodniopomorskie i lubuskie), były wiceszef MON,europoseł Janusz Zemke (kujawsko-pomorskie), poseł Tadeusz Iwiński(warmińsko-mazurskie i podlaskie), były minister pracy w rządach PiS AnnaKalata (okręg mazowiecki).Śląską listę otwiera reprezentujący UP europoseł Adam Gierek, a podkarpacką ilubelską – lokalni liderzy wojewódzcy partii, posłowie: Tomasz Kamiński iJacek Czerniak. Liderem na Pomorzu jest b. marszałek Senatu, amerykanista,prof. Longin Pastusiak.Sobotnią konwencję, która odbyła się w Sali Kolumnowej Sejmu, poprowadziliwspólnie Maciej Żurawski i młoda kandydatka koalicji w okręgumałopolsko-świętokrzyskim Dominika Biesiada.W zaplanowanych na 25 maja tego roku wyborach Polacy wybiorą 51 europosłów.Sojusz w obecnej kadencji PE ma 6 europosłów.",,
„FAZ”: Polska była pierwszą ofiarą II wojny światowej,"Niemiecki dziennik „Frankfurter Allgemeine Zeitung” opisał rosyjskie ataki na Polskę, które kładą się cieniem na obchodach 75. rocznicy wyzwolenia obozu zagłady Auschwitz. Polska była pierwszą ofiarą II wojny światowej – jednoznacznie stwierdza gazeta.","„Polska stała się pierwszą ofiarą II wojny światowej i paktu między Hitlerem i Stalinem, zawartego w sierpniu 1939 r. Jego tajny protokół podzielił Polskę, kraje bałtyckie, Finlandię i Rumunię na niemiecką i sowiecką strefę wpływów. Prezydent Rosji Władimir Putin próbuje zreinterpretować układ jako akt koniecznego oporu Moskwy wobec niemieckich planów wojennych” – zauważono w artykule.Autor odnotował, że rosyjski prezydent zarzucił Polsce, jakoby uczyniła pierwszy krok w kierunku Holokaustu. To sprawia – dowodzi – że na 75. rocznicę wyzwolenia niemieckiego obozu zagłady, oczekuje się nad Wisłą z niepokojem.„Ma to przede wszystkim związek z rosyjskim prezydentem Władimirem Putinem oraz z faktem, że w Jerozolimie, cztery dni przed rocznicą, odbędzie się uroczystość upamiętniająca, na którą prezydent Polski Andrzej Duda nie chce jechać” – wskazał.",,
Policja rozbiła gang przemycający migrantów przez lotnisko,"Grecka policja rozbiła gang przemycający migrantów przez lotnisko na wyspie Kos do innych krajów europejskich. Służby aresztowały sześć osób, w tym kilku cudzoziemców i policjanta pracującego na lotnisku.","Przywódcą grupy był 36-letni cudzoziemiec mieszkający w centrum Aten. To on wyszukiwał w Attyce imigrantów, którzy chcieli wydostać się z Grecji. Organizował też i koordynował kolejne fazy przemytu. Pozostali członkowie gangu przebywali na wyspie Kos, gdzie byli kierowani imigranci z Attyki.Przemytnicy dbali o to, aby imigranci przypominali wyglądem i zachowaniem obywateli krajów europejskich. Instruowali ich, co mają robić, zanim wsiądą do samolotu. Dostarczali im też fałszywe dokumenty. Były to paszporty lub dowody tożsamości krajów takich jak Włochy, Szwajcaria, Austria czy Belgia.",,
Głosowanie przeciwko Polsce kością niezgody w szeregach Platformy,"Posłowie Platformy Obywatelskiej, którzy głosowali za rezolucją przeciwko Polsce, spotkali się z potępieniem nie tylko koalicji rządzącej, prezydenta, posłów Kukiz’15 i PSL, ale również we własnej partii. Tomasz Siemoniak zapowiada wyciągnięcie konsekwencji, a Rafał Trzaskowski uważa, że dali się ponieść emocjom.","– Platforma się wstrzymała od głosu, a kilku europosłów głosowało inaczej, mimo wyraźnego stanowiska frakcji.  Zobaczymy, będziemy o tym rozmawiali; najlepiej, gdy cały klub, cała frakcja głosuje razem – sprawę skomentował wiceprzewodniczący PO Tomasz Siemoniak. – Będziemy rozmawiali o konsekwencjach na posiedzeniu zarządu pewnie w przyszłym tygodniu – dodał.–  Nie zgadzamy się z tym, żeby UE nakładała sankcje na Polskę; sześcioro moich koleżanek i kolegów poniosły nerwy –  stąd, jak mniemam, takie głosowanie - mówił polityk PO Rafał Trzaskowski. Dodał, że PO będzie o tym rozmawiać, ale „na pewno nie będzie żadnych kar”. Jego zdaniem stanowisko PO było jasne – europosłowie Platformy w momencie pojawienia się odniesienia do sankcji w rezolucji mieli nie głosować za jej przyjęciem. Zaznaczył, że większość z nich wstrzymała się od głosu. Róża Thun, która głosowała za przyjęciem rezolucji wobec Polski, powiedziała, że jest gotowa ponieść konsekwencje swojej decyzji. – Dostosuję się do tego, co zdecyduje zarząd PO, ale myślę, że to się tak nie skończy; Platforma nie jest partią dyktatorską – podkreśliła europosłanka pytana o ewentualne konsekwencje.– Główna różnica między mną a moimi kolegami polega na tym, i mieliśmy na ten temat bardzo ciekawą dyskusję, że ja uważam, że my w ogóle nie powinniśmy grać tymi sankcjami –  dodała Thun.",,
„Żółte kamizelki” znów protestują. Policja zatrzymała ponad sto osób,"Do kolejnych protestów  oddolnego ruchu „żółtych kamizelek”, sprzeciwiającego się polityce gospodarczej rządu, doszło w sobotę w Paryżu. Do godz. 13 zatrzymanych zostało 106 osób, a 43 umieszczono w areszcie – poinformowała prefektura policji we francuskiej stolicy.","Policja skonfiskowała zatrzymanym osobom przedmioty „mające służyć jako broń”, takie jak kule do popularnej gry w petanque czy młotki. Protestujący sprzeciwiali się także zakazowi zgromadzeń „żółtych kamizelek” w kilku miejscach stolicy, zwłaszcza w rejonie Pól Elizejskich, gdzie od rana sporadycznie dochodziło do napięć – pisze agencja AFP.              Przy pomocy gazu łzawiącego siły porządkowe rozpędziły w sobotę rano, właśnie na Polach Elizejskich, kilka niewielkich grup osób z ruchu „żółtych kamizelek”.              Policja dokonała zatrzymań w miejscach, gdzie zabroniono demonstracji. W sobotę, która jest już 45. sobotą z rzędu, kiedy odbywają się demonstracje, rozmieszczono ok. 7500 funkcjonariuszy sił bezpieczeństwa. Prawie rok protestów              Oddolny ruch „żółtych kamizelek” rozpoczął w listopadzie 2018 r. serię protestów najpierw przeciwko podatkowi paliwowemu, a później przeciwko polityce gospodarczej rządu. Protesty, które przerodziły się w – jak pisze AFP – brutalną rewoltę przeciwko prezydentowi Emmanuelowi Macronowi i bardzo zaszkodziły jego notowaniom. Początkowo masowe marsze są teraz dużo mniej liczne, a na początku lipca zaczęło rosnąć poparcie dla prezydenta.              „Żółte kamizelki” odrzucają politykę gospodarczą Macrona, nastawioną – jak uważają – na duże koncerny i bogatych kosztem zwykłych pracowników. Ruch domaga się podniesienia płac, emerytur i zasiłków dla bezrobotnych.              W reakcji na protesty francuskie władze zorganizowały kilkumiesięczną „debatę narodową”; po jej przeprowadzeniu zapowiedziano obniżenie podatków, reformę systemu emerytalnego, ułatwienie rozpisywania referendów i reorganizację państwowej administracji.",,
Franciszek: Gender „kolonizuje sumienia”,"Franciszek skrytykował propagowanie idei gender, nazywając je „kolonizacją sumień” oraz „ideologią, która prowadzi do planowanego wytwarzania istot ludzkich i uprawnia do ich
eliminacji”. Papież napisał przedmowę do wyboru pism Benedykta XVI, których tematem jest relacja między wiarą i polityką. Tom zostanie opublikowany w przyszły piątek.","Franciszek wyróżnia etapy rozwoju poglądów Josepha Ratzingera w tym zakresie i pisze o granicy posłuszeństwa względem państwa. Zauważa, że myśl przyszłego Benedykta XVI była wynikiem bezpośredniego doświadczenia nazistowskiego totalitaryzmu. Franciszek zauważa, że „pokusa zanegowania zależnościczłowieka od Boga i jego pochodzenia od Stwórcy jest dziś znowubardzo aktualna i pojawia się w nowych formach”. Wspominao „niebezpieczeństwie kolonizacji sumień ideologiązaprzeczającą głębokiej pewności, że człowiek istnieje jakomężczyzna i kobieta, którym zostało powierzone zadanieprzekazywania życia”.Mówi też o „ideologii, która prowadzi do planowanego wytwarzania istot ludzkich i uprawnia do ich eliminacji”. Joseph Ratzinger – pisze Franciszek – ukazuje nam, że te pozorne prawa człowieka, nastawione na jego samozniszczenie, mają jeden wspólny mianownik w postaci wielkiej negacji zależności człowieka od Boga, co „prowadzi do wyrzeczenia się prawdziwej wielkości człowieka oraz podstaw jego wolności i godności”.",,
„Polityka to na szczęście nie ping-pong”. May podarowała Morawieckiemu prezent,"„Polityka międzynarodowa to na szczęście nie jest ping-pong. Zdecydowanie częściej to współpraca i troska o dobre relacje” – napisał na Twitterze Mateusz Morawiecki. Premier nawiązał do prezentu, jaki dostał od ustępującej brytyjskiej premier Theresy May.","W Poznaniu, podczas kończącego się szczytu Bałkanów Zachodnich May podarowała Morawieckiemu zestaw paletek do ping-ponga. Na paletkach widnieje liczba 100 – na pamiątkę setnej rocznicy oficjalnego ustanowienia stosunków dyplomatycznych pomiędzy Zjednoczonym Królestwem a odrodzonym państwem polskim.Morawiecki podziękował brytyjskiej premier za prezent.",,
Partyjny festiwal tatuażu. Żyrinowskiego zrobią za darmo,"Festiwal tatuażu zorganizowała w Sankt Petersburgu rosyjska Partia Liberalno-Demokratyczna. Politycy tatuażyści oferują swoje usługi za darmo, jest tylko jeden warunek: trzeba wybrać z góry określony wzór tatuażu.","W swojej partyjnej siedzibie rosyjscy Liberalni Demokraci oferują wszystkim darmowy tatuaż. Tyle, że jest to tatuaż z emblematem partii lub portretem jej lidera Władimira Żyrinowskiego.              Polityk znany jest ze swojej ognistej retoryki, wielu Rosjan uważa go za błazeńską postać. Wygłasza kontrowersyjne oświadczenia, a niektórzy uważają, że wykorzystuje go do tego Kreml, by sprawdzić reakcję obywateli na najdziwniejsze pomysły.              Jednak gdyby komuś przyszło do głowy, że ten festiwal tatuażu został stworzony, by wspierać partię polityczną, to – przynajmniej według organizatorów – jest w błędzie. Politycy zapewniają, że festiwal wspiera… sztukę.",,
„Nie przetrwalibyśmy rosyjskiego ataku”. Niemiecki generał krytykuje Merkel,Niemiecki generał w stanie spoczynku Jochen Both w ostro skrytykował kanclerz Angelę Merkel za zbyt niski budżet Bundeswehry i „dramatyczny” stan wojska. Oficer brał udział w wojnie w Kosowie i dowodził lotnictwem ISAF w Afganistanie.,"– Prawda jest taka, że Bundeswehra jest w złym stanie. Czy dalibyśmy radę obronić własny kraj i sojuszników? Oczywiście, że nie. Na przykład w przypadku rosyjskiego ataku, bez ogromnego wsparcia Amerykanów, nie przetrwalibyśmy – ocenił Both w rozmowie z niedzielnym wydaniem dziennika „Bild”. Zastrzegł, że 20 lat temu, kiedy dowodził operacjami Luftwaffe w Kosowie, też nie wszystko było idealnie, ale „dziś jest dramatycznie”.Zdaniem oficera niedotrzymanie przez RFN natowskiego celu, jakim jest wydawanie 2 proc. PKB na obronność, jest złamaniem obietnicy, która prowadzi do utraty zaufania do władzy. – To kanclerz Merkel jest za to odpowiedzialna. Daje ona tym samym do zrozumienia, że dla niej są ważniejsze rzeczy niż Bundeswehra, czyli bezpieczeństwo obywateli. Problem też w tym, że decyzje takie są podejmowane bez przedstawienia uzasadnienia dla opinii publicznej. Gdybym tak dowodził swoimi żołnierzami, to by mnie nie słuchali – oskarżał.– Jestem rozczarowany Angelą Merkel. W czasie jej rządów, czyli przez 14 lat, została zaniedbana poważna i długotrwała debata o tym, co może i musi robić Bundeswehra. W czasie jej kadencji nie wzrosło też społeczne zaufanie wobec Bundeswehry. Również o tym należałoby dużo więcej rozmawiać – postulował.W 2014 roku podczas szczytu w walijskim Newport państwa NATO zobowiązały się, że w ciągu 10 lat podniosą wydatki na cele wojskowe do 2 proc. PKB rocznie. Niemcom trudno będzie spełnić nawet własną późniejszą obietnicę – 1,5 proc. Założenia planów budżetowych ministra finansów Olafa Scholza (SPD) na lata 2020-23 przewidują wręcz obniżenie odsetka PKB przeznaczanego na obronność. W 2023 roku ma on wynieść 1,26 proc. PKB.Niemcy od dawna są krytykowane – głównie przez administrację Donalda Trumpa – za przeznaczanie zbyt niskiego odsetka PKB na obronność. Amerykański prezydent grozi, że przeniesie część żołnierzy USA stacjonujących nad Renem do Polski.",,
„To jest jakiś cyrk”. Dziennikarz „GW” o uroczystościach żałobnych Kornela Morawieckiego,"„Z całym szacunkiem dla Zmarłego, ale to jest jakiś cyrk. Kondukt żałobny, czuwanie, wystawianie trumny w Sejmie? Czy ten ceremoniał będzie dotyczył od teraz wszystkich posłów?” – napisał na Twitterze w dzień pogrzebu założyciela Solidarności Walczącej dziennikarz „Gazety Wyborczej” Jacek Harłukowicz.","Wpis Harłukowicza spotkał się z wieloma negatywnymi komentarzami.  „Marszałek senior, legenda podziemia... Warto się zastanowić zanim się coś napisze”, „Kornel Morawiecki nie był zwykłym, przeciętnym posłem” – piszą internauci.",,
W milczeniu uczczą pamięć sowieckich zbrodni. Ulicami stolicy przejdzie XII Katyński Marsz Cieni,"Po raz dwunasty ulicami Warszawy przejdzie Katyński Marsz Cieni. Przemarsz, organizowany dla upamiętnienia polskich oficerów WP, Korpusu Ochrony Pogranicza oraz policji pomordowanych przez sowietów w 1940 r. tworzą członkowie grup rekonstrukcyjnych w historycznych mundurach polskich oficerów oraz pilnujących ich funkcjonariuszy NKWD.","XII Katyński Marsz Cieni poprzedzi Msza św., która odprawiona zostanie w niedzielę (7 kwietnia) o godz. 12 w Katedrze Polowej Wojska Polskiego przy ul. Długiej w Warszawie. Milcząca manifestacja ruszy o 15 spod Muzeum Wojska Polskiego.  Uczestnicy przejdą Traktem Królewskim na Plac Zamkowy, następnie ulicą Świętojańską, przez Rynek Starego Miasta, Nowomiejską, Freta, Długą, przez Pl. Krasińskich, Bonifraterską i Muranowską do pomnika Poległym i Pomordowanym na Wschodzie. Przed kolumną polskich jeńców będzie jechał historyczny pojazd NKWD tzw. czarny woron. Na trasie zaplanowano kilka przystanków. Przed kościołem Św. Krzyża przy Krakowskim Przedmieściu (godz. 15:15) zostaną odczytane fragmenty korespondencji obozowej. O 15:40 na Pl. Zamkowym – lista zamordowanych oficerów. Na Pl. Krasińskich, o godz. 16:15 uczestnicy będą wspominać pomordowanych duchownych.  Katyński Marsz Cieni jest hołdem dla blisko 22 tys. polskich oficerów zamordowanych przez Sowietów w 1940 r. w Katyniu i innych miejscach kaźni na Wschodzie. – Choć zostali zamordowani w 1940 r., to prawda o tej zagładzie przestała być oficjalnie zakłamywana dopiero po 1989 r. Dzięki kilkuset rekonstruktorom, w sercu Warszawy, oficerowie z Katynia będą symbolicznie wśród nas. Zapraszam, aby przejść tę drogę wspólnie z nami – zachęca Wróblewski.  5 marca 1940 r. sowieckie Biuro Polityczne KC WKP(b) podjęło decyzję o rozstrzelaniu polskich więźniów, głównie oficerów, znajdujących się po niemiecko-sowieckiej napaści na Polskę w sowieckiej niewoli.  Uchwałę podjęto na wniosek szefa NKWD Ławrientija Berii, który w tajnym piśmie do Stalina pisał o Polakach, że są „zatwardziałymi, nierokującymi poprawy wrogami władzy sowieckiej”. Beria uznał, że sprawę tą należy rozpatrzyć w trybie specjalnym z wymierzeniem najsurowszego wymiaru kary.  Na piśmie Berii znalazły się podpisy najwyższych przedstawicieli władz Związku Radzieckiego - Stalina, Woroszyłowa, Mołotowa i Mikojana. Dołączono także notatkę z krótką informacją: „Kalinin - za, Kaganowicz – za”. Egzekucje rozpoczęły się 3 kwietnia 1940 r. i trwały do maja.",,
Śmieci zagrożeniem dla infrastruktury kosmicznej. Polskie teleskopy pomagają je śledzić,"Satelity telekomunikacyjne, nawigacyjne czy obserwacyjne, które na co dzień ułatwiają nam życie, wymagają ochrony przed kosmicznymi śmieciami. Polska dzięki – m.in. robotycznym teleskopom – pomaga śledzić te kosmiczne śmieci i informować o zagrożeniach – mówili przedstawiciele Polskiej Agencji Kosmicznej.","– Kosmiczne śmieci stanowią zagrożenie dla całej infrastruktury w kosmosie – mówi prezes Polskiej Agencji Kosmicznej (PAK) Michał Szaniawski. Ochrony przed kosmicznymi kolizjami wymagają m.in. satelity nawigacyjne, satelity obserwacyjne, meteorologiczne, ale i prywatne satelity telekomunikacyjne.  Ekspert w dziedzinie kosmicznego bezpieczeństwa Arkadiusz Chimicz z PAK sprecyzował, że na orbicie znajduje się teraz 5 polskich satelitów: dwa satelity BRITE (Lem i Heweliusz), KRAKsat, PWSat2 oraz Światowid. Na orbicie znajduje się też polsko-fiński projekt ICEYE. – Musimy dbać o nasz krajowy interes i nasze satelity zabezpieczać – powiedział prezes PAK.  I tak np. niewiele brakowało, a 25 grudnia 2019 r. uległby zniszczeniu polski satelita BRITE2-PL Heweliusz służący do obserwacji zmian jasności gwiazd. Satelita znalazł się w odległości zaledwie 11 metrów od odrzuconego członu rakiety Pegasus. Obydwa obiekty poruszały się wobec siebie z prędkością około 15 tys. km/h. Gdyby się zderzyły, na orbicie znalazłoby się zapewne bardzo wiele odłamków (nowych kosmicznych śmieci), z których każdy stanowiłyby zagrożenie dla innych satelitów. A przy tak ogromnych prędkościach nawet kilkumilimetrowy element zamienia się w rodzaj pocisku.  Dlatego ważnym elementem polityki związanej z programami kosmicznymi jest monitorowanie kosmicznych śmieci i ostrzeganie przed nimi – m.in. operatorów satelitów. Satelity wyposażone w silnik – odpowiednio wcześnie ostrzeżone – mogą bowiem wykonać manewr i uniknąć zderzenia. Szaniawski poinformował, że PAK jest członkiem europejskiego konsorcjum, które realizuje unijny program dotyczący świadomości sytuacyjnej w kosmosie. W ramach tego konsorcjum PAK uzyskała grant na operowanie siecią sensorów monitorujących kosmiczne śmieci – to kilkanaście teleskopów i stacja laserowa. PAK planuje rozbudowę tej sieci o kolejne sensory.  Astronom prof. Maciej Konacki z PAK wyjaśnił, że część z polskich teleskopów monitorujących kosmiczne śmieci powstała 10 lat temu w ramach projektu naukowego Solaris. W ramach niego naukowcy szukali planet obiegających układ gwiazd podwójnych. Zrobotyzowane teleskopy powstały np. w Argentynie, RPA czy Australii – przy istniejących obserwatoriach astronomicznych. Kiedy jest pogodna noc, kopuła teleskopu się otwiera, a teleskop – komunikujący się z polskimi operatorami za pośrednictwem internetu – wykonuje zdjęcia nieba zgodnie z listą zadań.  Po jakimś jednak czasie okazało się, że teleskopy mogą znaleźć nowe zastosowanie – mogą śledzić kosmiczne śmieci. – Z naszymi kompetencjami doskonale wpasowaliśmy się więc w dziedzinę, która na duże znaczenie komercyjne, ale i cywilizacyjne – podsumował prof. Konacki. Dodał, że teleskopy bez problemu są w stanie obserwować na orbicie obiekty – np. niedziałające już satelity – o rozmiarach 10cm x 10cm x 10cm. Dzięki temu można poznać orbity kosmicznych śmieci i wyliczyć ich przyszłą pozycję. – A to niezbędne, aby prognozować kolizje obiektów – powiedział astronom. – Powtarzanie obserwacji jest niezbędne – powiedział prof. Konacki. Wyjaśnił, że orbita kosmicznego śmiecia nie jest dana raz na zawsze – ulega zmianom. – I to jest źródło problemów – skomentował naukowiec.  Zaznaczył, że jedna sieć teleskopów nie jest w stanie prognozować orbit wszystkich kosmicznych śmieci, ale jeśli dane te połączy się z danymi z innych sieci – w sumie są to setki teleskopów na całym świecie – przewidywanie kosmicznych zderzeń staje się precyzyjniejsze.  Przedstawiciele PAK zwracają uwagę na szanse, jakie rodzą się dla polskich podmiotów w związku z narodzinami nowego sektora usług. A jest to aktywne usuwanie śmieci kosmicznych i serwisowanie obiektów na orbicie. Na razie – zwracają uwagę eksperci – jest na rynku nisza w tym zakresie i może to być dobry czas, aby ją zagospodarować.",,
Guaido wzywa armię do zakończenia „uzurpacji” Maduro,"Przywódca wenezuelskiej opozycji Juan Guaido oświadczył, że rozpoczęła się „końcowa faza” jego planu odsunięcia od władzy Nicolasa Maduro i wezwał Wenezuelczyków oraz armię do poparcia go, aby zakończyć „uzurpację” Maduro.","– Narodowe siły zbrojne podjęły właściwą decyzję i liczą na poparcie wenezuelskiego narodu –  mówił Guaido w nagraniu wideo zamieszczonym na jego koncie na Twitterze. Na nagraniu, które zostało zrobione w bazie lotniczej La Carlota w Caracas, Guaido przemawia w towarzystwie kilku osób w wojskowych mundurach oraz opozycyjnego polityka Leopoldo Lopeza, który od prawie dwóch lat przebywa w areszcie domowym.  Odnosząc się do tego nagrania, minister informacji Wenezueli Jorge Rodriguez napisał na Twitterze, że rząd mierzy się z małą grupką „wojskowych zdrajców”, którzy usiłują wzniecić pucz.  Na 1 maja w Wenezueli planowane są demonstracje, w tym jak zapowiedział Guaido, „największy marsz w historii Wenezueli”.   W Wenezueli od ponad trzech miesięcy trwa stan faktycznej dwuwładzy. Na fali masowych wystąpień przeciwko prezydentowi Nicolasowi Maduro przewodniczący kontrolowanego przez opozycję parlamentu Juan Guaido ogłosił się 23 stycznia tymczasowym prezydentem kraju i uznał prezydenturę rywala za nielegalną. Jako pierwsze Guaido za prawowitego reprezentanta Wenezueli uznały Stany Zjednoczone, a ich śladem poszło około 50 innych państw, w tym większość członków UE.",,
USA i Korea Płd. wstrzymują wspólne manewry wojskowe,"USA i Korea Południowa podjęły decyzję o wstrzymaniu dorocznych wspólnych ćwiczeń wojskowych „Foal Eagle” i „Key Resolve”, które regularnie wywoływały ostre protesty Korei Północnej - poinformował w sobotę wieczorem czasu lokalnego Pentagon.","Wstrzymanie tych największych amerykańsko-południowokoreańskich manewrów uzgodnili podczas rozmowy telefonicznej szefowie resortów obrony USA i Korei Płd., Patrick Shanahan i Dziong Kjong Du, trzy dni po spotkaniu prezydenta Donalda Trumpa z przywódcą Korei Północnej Kim Dzong Unem. Szczyt w Hanoi zakończył się bez porozumienia, ale Trump i Kim pozostawili otwarte drzwi do kolejnych rozmów.Doroczne wiosenne manewry „Foal Eagle” i „Key Resolve”, które w przeszłości władze w Pjongjangu przedstawiały jako próbę inwazji na swoje terytorium, zostaną zastąpione mniejszymi ćwiczeniami wojsk Korei Płd. i USA, pozwalającymi na utrzymanie ich gotowości bojowej.Już po pierwszym spotkaniu na szczycie z Kim Dzong Unem w Singapurze, w czerwcu ubiegłego roku, Donald Trump oświadczył, że Stany Zjednoczone nie będą prowadziły wspólnych ćwiczeń wojskowych USA i Korei Południowej, dopóki Pjongjang będzie negocjował z Waszyngtonem w dobrej wierze w sprawie denuklearyzacji. Ćwiczenia o charakterze ściśle obronnymSeul i Waszyngton od dawna podkreślają, że ich wspólne ćwiczenia wojskowe mają charakter ściśle obronny. Stany Zjednoczone utrzymują obecnie 28,5 tys. żołnierzy w Korei Południowej jako gwarantów bezpieczeństwa w regionie po wojnie koreańskiej z lat 1950-1953. Wojna zakończyła się jedynie rozejmem i do tej pory dwie Koree formalnie pozostają w stanie wojny.Ćwiczenia wojskowe armii obu krajów pozostawały w ostatnich latach jednym z elementów polityki odstraszania w związku z agresywnymi działaniami Korei Północnej, w tym próbami rakiet balistycznych i broni jądrowej.Prezydent Donald Trump, który wielokrotnie narzekał na wysokie koszty wspólnych manewrów, wyklucza jednak wycofanie sił USA z Korei Południowej.",,
Mamy mistrza świata i na tym nie koniec. Szalona druga seria,"Niespotykany przebieg miał konkurs skoków na normalnej skoczni w Seefeld. Dawid Kubacki został mistrzem świata, choć po pierwszej serii był dopiero 27. Srebro wywalczy Kamil Stoch, ktory awansował z 18. pozycji. Prowadzący po pierwszej serii Japończyk Ryoyu Kobayashi zakończył konkurs dopiero na 14. miejscu.","Loterii jaka miała miejsce na skoczni im. Antona Seloosa nikt się nie spodziewał. Opady deszczu i śniegu okazały się zabójcze dla torów najazdowych, niewyposażonych w system mrożenia. Karty rozdawał także wiatr. To sprawiło, że po pierwszej serii szósty był Czech Filip Sakala, który wcześniej nigdy nie przebrnął kwalifikacji do zawodów Pucharu Świata.– Rozmawiałem z zawodnikami. Strasznie ich trzymało na najeździe – przyznał w studiu TVP Adam Małysz.Mimo trudnych warunków, jury decydowało się na przeprowadzenie zawodów. Na pierwszej serii swój udział zakończył Piotr Żyła. Do rundy finałowej nie awansowali też między innymi Norweg Johann Andre Forfang i Słoweniec Timi Zajc.W drugiej serii Kubacki skoczył aż 104,5 metra, a jego wyniku nie zdołało poprawić 26 kolejnych zawodników. W efekcie stanął na najwyższym stopniu podium. Drugie miejsce zajął Stoch (101,5 m), który po pierwszej serii był dopiero 18. Brąz przypadł Austriakowi Stefanowi Kraftowi, dziesiątemu po pierwszej serii. Na dwunaste miejsce z 29. awansował natomiast Stefan Hula.Prowadzący przed rundą finałową trafili na fatalne warunki. Japończyk Ryoyu Kobayashi spadł z pierwszego miejsca na 14., zaś Niemiec Karl Geiger osunął z drugego na 18.Polakom pogratulowali m.in. premier Mateuszo Morawiecki i prezydent Andrzej Duda. „Dawid Kubacki mistrzem świata!!! Kamil Stoch wicemistrzem świata!!! Co za wieczór! Brawo! Gratulacje! Dziękujemy!!!” – napisał na Twitterze. ",,
Zapłakany chłopiec w objęciach papieża: Czy mój tata jest w niebie?,"Jezus jest w stanie przemienić najgorszego z ludzi i uczynić
go ewangelizatorem, apostołem i świętym. Franciszek mówił o tym
podczas wizyty w kolejnej rzymskiej parafii. Niedzielne
popołudnie papież spędził w leżącej na peryferiach Wiecznego
Miasta parafii św. Pawła od Krzyża.","Wyjątkowo wzruszającym momentem było spotkanie Franciszkaz Manuelem, który wśród łez wyszeptał papieżowi do ucha swojepytanie. Gdy się w niego wtulał pozwolił, by ten powiedziałpublicznie o bólu, który przeszywał jego serce. Chłopiec dopieroco stracił tatę. Wyznał Franciszkowi, że był on człowiekiemniewierzącym, ale mimo to ochrzcił czworo swoich dzieci.",,
Prokuratura: Polscy śledczy wezmą udział w oględzinach Tu-154M,Prokuratorzy oraz technicy kryminalistyczni wezmą udział w czynnościach procesowych związanych z oględzinami wraku Tu-154M w Smoleńsku – poinformowała rzeczniczka Prokuratury Krajowej prok. Ewa Bialik.,"Jak zaznaczyła, kolejny wyjazd do Smoleńska jest wynikiem realizacji wniosków o pomoc prawną, kierowanych przez Zespół Śledczy Nr I PK do rosyjskiej Prokuratury Generalnej. – We wnioskach tych Zespół Śledczy Nr I zwracał się m. in. o przeprowadzenie dodatkowych oględzin elementów konstrukcyjnych samolotu – wyjaśniła prok. Bialik.W wyjeździe udział wezmą prokuratorzy i specjaliści – technicy kryminalistyczni. – Na terenie lotniska Smoleńsk Północny, gdzie znajduje się wrak samolotu Tu-154M o numerze bocznym 101, wezmą udział w czynnościach procesowych związanych z oględzinami tego wraku – poinformowała rzeczniczka PK.Komitet Śledczy Federacji Rosyjskiej zaakceptował wniosek strony polskiej ws. kolejnego badania wraku samolotu Tu-154M znajdującego się w Smoleńsku i pod koniec maja odbędą się „szczegółowe” oględziny „w obecności przedstawicieli polskich”.Premier Mateusz Morawiecki wyraził oczekiwanie, że teraz rzeczywiście dojdzie do udziału polskich ekspertów w oględzinach wraku Tu-154M, „chociaż w bardzo spóźnionym czasie”. Jego zdaniem wrak już dawno powinien być w Polsce i zaapelował o to, by jak najszybciej znalazł się on w kraju.Według Komitetu Śledczego FR polscy przedstawiciele mają uzyskać dostęp m.in. do elementów konstrukcyjnych samolotu znajdującego się na byłym lotnisku w Smoleńsku i do agregatów. Wrak nadal ma status dowodów rzeczowych w ramach sprawy karnej, wszczętej w Rosji w kwietniu 2010 r. – zaznaczył komitet. Zgodnie z treścią komunikatu śledczy i kryminolodzy rosyjscy przeprowadzą kolejne szczegółowe oględziny wraku Tu-154M w obecności polskich przedstawicieli, a rezultaty wszystkich działań procesowych będą przekazane polskiej stronie zgodnie z procedurami prawnymi.Komitet podał w komunikacie, że od 2010 r. w Rosji doszło do 12 wizyt polskich przedstawicieli w celu pracy z dowodami rzeczowymi – ostatnia miała miejsce jesienią zeszłego roku. Według Komitetu śledczego FR wrak samolotu zbadany był wielokrotnie i dokładnie, zarówno przez ekspertów rosyjskich, jak i polskich.We wrześniu polscy prokuratorzy prowadzili w Smoleńsku oględziny Tu-154M, m.in. jego elementów konstrukcyjnych. W składzie polskiej grupy byli przedstawiciele prokuratury i technicy kryminalistyczni.",,
Producenci żywności obawiają się umowy USA–UE. Dostrzegają też szansę,"Prezes Polskiej Federacji Producentów Żywności Andrzej Gantner uważa, że umowa TTIP między Stanami Zjednoczonymi a Unią Europejską niesie za sobą korzyści, ale i zagrożenia. Zwraca uwagę, że dla sektora rolno-spożywczego oznacza poszerzenie rynku zbytu, ale i zmiany fitosanitarne czy finansowe.","Gantner zauważa, że produkcja surowców w USA jest o wiele tańsza, niż w Unii. Koniecznością jest jednak dla naszych przedsiębiorstw szukanie swoich szans na nowym rynku oferując produkty przetworzone o wysokiej jakości. – Takie produkty jako Polska jesteśmy w stanie dostarczyć na rynek amerykański. Pamiętajmy, że mamy tam liczna Polonię, która chętnie sięga po rodzimą żywność. Wygląda na to, że dla przetworów TTIP jest szansą, dla surowców może być zagrożeniem - ocenia Andrzej Gantner.Prezes Polskiej Federacji Producentów Żywności dodaje, że istotnym zapisem w TTIP może być kwestia jakości żywności. Obecnie standardy unijne w tym zakresie są wyższe niż amerykańskie.",,
„Rosyjski prokurator oferował przekazanie dokumentów obciążających Hillary Clinton”,"Donald Trump junior, syn prezydenta USA i jego doradca z kampanii wyborczej, opublikował na Twitterze zapis korespondencji e-mailowej z dziennikarzem Robem Goldstonem. Dziennikarz potwierdza w jednym z e-maili, że Rosjanie w czasie kampanii przed ubiegłorocznymi wyborami prezydenckimi oferowali przekazanie dokumentów, kompromitujących kontrkandydatkę Donalda Trumpa, Hillary Clinton.","Donald Trump junior opublikował korespondencję w odpowiedzi na publikację „New York Timesa”, który już wcześniej cytował fragmenty e-maili wymienianych między synem prezydenta a Robem Goldstonem, a które mówiły o rosyjskiej ofercie. W zapisie rozmowy znajdujemy potwierdzenie informacji podawanych przez dziennik.   „Rosyjski prokurator zaoferował przekazanie dokumentów i informacji obciążających Hillary, które mogą być przydatne dla twojego ojca” – napisał Rob Goldstone w jednym z e-maili do Donalda Trumpa juniora. Według „New York Timesa” Rob Goldstone miał być pośrednikiem między sztabem Donalda Trumpa a Rosjanami. Przed „rosyjską gorączką”    Razem z opublikowanymi dziś e-mailami Donald Trump junior wydał oświadczenie, w którym przyznał, że idąc na rozmowę z Weselnicką spodziewał się, że będzie dotyczyła materiałów od Rosjan dyskredytujących Hillary Clinton.    Dodał, że najpierw chciał o sprawie porozmawiać przez telefon, ale umówił się na rozmowę, bo okazało się, że prawniczka ma być w Nowym Jorku. Podkreślił, że nie była przedstawicielką rosyjskich władz.   „Tak jak już wcześniej mówiliśmy, nie miała żadnych informacji i chciała rozmawiać o polityce adopcyjnej i akcie Magnickiego” – napisał Trump junior i podkreślił, że spotkanie odbyło się jeszcze przed tym, zanim „rosyjska gorączka”, czyli mówienie o „ewentualnej ingerencji Rosjan w amerykańskie wybory, było modne”. Syn prezydenta zaznaczył, że opublikował zapis korespondencji e-mailowej, bo chce być „w pełni transparentny”. Ojciec chwali syna     Prezydent USA Donald Trump w oświadczeniu przekazanym we wtorek przez Biały Dom pochwalił swego najstarszego syna za to, że opublikował maile z czasów kampanii wyborczej.   „Mój syn jest osobą o wysokich standardach i jestem pełen uznania dla jego transparentności” – napisał Trump w oświadczeniu, który odczytała rzeczniczka Sarah Sanders. Dodała, że frustrację prezydenta budzi to, że wciąż powraca temat Rosji, a on chciałby skoncentrować się na innych rzeczach.",,
Sportowe emocje i polityka  w publicystyce TVP Info,"Goście wtorkowych programów publicystycznych oprócz komentowania bieżących wydarzeń politycznych i gospodarczych skupią się dziś także na meczu Polska – Ukraina. Transmisja spotkania od godz. 17.25 w TVP1 i sport.tvp.pl, relacja także w tvp.info.",Pełna lista gości:   „Po przecinku” (godz. 18.26) : Gośćmi Tomasza Wolnego będą Marzena Okła-Drewnowicz (PO) i Jacek Świat (PiS).  „Cztery strony” (godz. 19.10) : Marcin Wikło porozmawia z Maciejem Woźniakiem.  „Dziś wieczorem” (godz.20.52) : Krzysztof Ziemiec zaprosił utytułowanego polskiego zapaśnika Andrzeja Suprona.,,
Ostachowicz zarobi w Orlenie miliony. MSP: ma kompetencje,"Igor Ostachowicz, od środy członek zarządu PKN Orlen, wzmocni zarząd w zakresie komunikacji korporacyjnej – poinformowało Ministerstwo Skarbu Państwa. Zdaniem resortu Ostachowicz, który w kancelarii premiera zajmował się m.in. wizerunkiem Donalda Tuska, ma „wieloletnie doświadczenie 
i unikalne kompetencje”. Na nowym stanowisku ma zarabiać ponad 2 mln zł rocznie.","Rada nadzorcza płockiego koncernu powołała w środę Igora Ostachowicz na wniosek Ministra Skarbu Państwa. Po jego nominacji, zarząd PKN Orlenliczy 6 osób.W przekazanym w czwartek komunikacie resort informuje, że zgodnie zestatutem PKN Orlen jeden członek zarządu jest powoływany i odwoływany na wniosek MSP. „Minister Skarbu Państwa chcąc wykorzystać wieloletnie doświadczenie i unikalne kompetencje Igora Ostachowicza, skorzystał z przysługującego mu prawa i złożył wniosek o powołanie go na członka zarządu” – napisano. Prezes tego kontrolowanego przez rząd koncernu zarabia łącznie ponad 3 mln zł rocznie, a jego zastępcy dostają wynagrodzenie ok. 2-2,7 mln zł rocznie. Ostachowicz może rocznie zarobić ponad 2 mln zł.",,
Demonstranci pod ambasadą USA:  „Spaliliśmy ich!”,"Okolice ambasady USA w Bagdadzie opuścili w środę po południu demonstranci, którzy okupowali ten teren od wtorku. „Spaliliśmy ich!” – skandowali protestujący kierując się w stronę bram silnie strzeżonej Zielonej Strefy, w której znajduje się amerykańska placówka dyplomatyczna.","Gwałtowne demonstracje przed ambasadą USA w Bagdadzie rozpoczęły się we wtorek rano. W ramach protestu przeciw amerykańskim nalotom na cele związane z szyicką milicją Kataib Hezbollah, kilkuset demonstrantów podpalało opony, wznosiło okrzyki i rzucało kamieniami w funkcjonariuszy ochrony i policję. Demonstranci wyłamali jedną z bram placówki i wtargnęli na jej teren. Po zdemolowaniu wartowni, demonstranci mieli się zatrzymać się ok. 200 metrów od głównego gmachu, którego bronią amerykańscy komandosi. Żołnierze użyli granatów hukowych oraz gazu łzawiącego, by zmusić demonstrantów do odwrotu. W obawie przed dalszą eskalacją do Iraku skierowano w trybie natychmiastowym 750 żołnierzy z 82. Dywizji Powietrznodesantowej stacjonującej w Fort Bragg. W sylwestrowe popołudnie Donald Trump rozmawiał przez telefon z premierem Iraku Adilem Abdem al-Mahdim. Zarówno on, jak i prezydent Barham Salih potępili akcję protestu. Jak zaznaczył iracki prezydent pokojowe akcje protestacyjne są przywilejem i konstytucyjnym prawem obywateli, ale „atak na zagraniczne misje dyplomatyczne narusza interesy kraju i podważa jego reputację na arenie międzynarodowej”.",,
"„Jaką wybrać: sztuczną, czy naturalną?” [WIDEO]","Dla mnie wybór jest prosty. Biorę naturalną – odpowiada zdecydowanie jeden z pracowników Lasów Państwowych. Wigilia Bożego Narodzenia już we wtorek, jednak przygotowania do Świąt wciąż trwają. Świerki i inne drzewka można kupić na straganach i w supermarketach. Wybór może się jednak okazać nie taki prosty. Z pomocą wychodzą Lasy Państwowe, publikując w mediach społecznościowych wideo, w którym przekonują, że warto zdecydować się na naturalną choinkę.","Naturalną choinkę można nabyć na lokalnej plantacji lub też w pobliskim nadleśnictwie. W ten sposób zakup świątecznego drzewka pozwala na wsparcie lokalnych przedsiębiorców.  Pan Dariusz z Nadleśnictwa w Okonku zauważa, że choinka „pozyskana razem z leśnikiem jest na pewno tańsza”.  Produkcja sztucznej choinki może negatywnie wpływać na klimat i przyrodę.  – Sztuczna choinka powstaje z tworzyw sztucznych, których produkcja powoduje zanieczyszczenie środowiska – zauważa pan Łukasz z Nadleśnictwa w Gdańsku. Jej rozkład może trwać latami.",,
"„Arytmetyka jasno wskazuje, że Schetyna nie będzie premierem”","– Jeżeli miałby być to wniosek opozycji, to powinien on być skonsultowany wcześniej – mówił na antenie TVP Info, Piotr Zgorzelski z PSL. – Nie odbieramy prawa opozycji do zgłaszania tego typu wniosków – podkreślała Joanna Lichocka z PiS. Posłowie komentowali wniosek Platformy Obywatelskiej dotyczący wotum nieufności wobec rządu Beaty Szydło.","– Nie odbieramy prawa opozycji do zgłaszania tego typu wniosków, to jest po prostu prawo opozycji i przyjmujemy to ze spokojem. Oczywiście podejmiemy debatę na ten temat – stwierdziła na antenie TVP Info, Joanna Lichocka z Prawa i Sprawiedliwości. W piątek szef klubu Sławomir Neumann i wiceprzewodniczący Platformy Tomasz Siemoniak zaprezentowali wniosek PO o wotum nieufności. Wniosek wraz z uzasadnieniem liczy 35 stron i szczegółowo opisuje zarzuty ugrupowania wobec zdecydowanej większości członków obecnej Rady Ministrów. W programie „Minęła dwudziesta” Piotr Zgorzelski stwierdził, że zarówno Prawo i Sprawiedliwość w ubiegłej kadencji, jak i Platforma Obywatelska obecnie mają  i miały prawo składać takie wnioski.",,
Książki Andrzeja Sapkowskiego bestsellerami Amazona,W pierwszej dziesiątce najpopularniejszych książek na Amazonie (w kategorii Science Fiction & Fantasy) aż pięć pozycji zajęły powieści Andrzeja Sapkowskiego. Na pierwszym miejscu uplasował sie audiobook „The last Wish” (Ostatnie życzenie).,"Książki Andrzeja Sapkowskiego podbijają świat po premierze serialu „Wiedźmin”. Polski pisarz jest teraz popularniejszy od takich sław, jak George R.R. Martin, J.R.R Tolkien, a nawet Stephen King i J.K. Rowling.W zestawieniu Amazona, Sapkowski od ponad tygodnia zajmuje pierwsze miejsce, w rankingu najpopularniejszych pisarzy. Co więcej, pozycja „Ostatnie życzenie” znalazła się na liście bestsellerów „New York Timesa”. Jest to ogromny sukces polskiego pisarza na arenie międzynarodowej.Ranking najpopularniejszych pisarzy Amazona opiera się na liczbie sprzedanych egzemplarzy książek danego autora. Jest aktualizowany co godzinę.",,
Wielka akcja ratunkowa na Morzu Śródziemnym. Służby pomogły blisko 2 tys. uchodźców,"To była największa akcja ratunkowa od ponad miesiąca. Włoskie, brytyjskie i hiszpańskie służby ruszyły na pomoc migrantom, którzy płynęli w sumie jedenastoma łodziami. W akcji uczestniczyli też działacze organizacji Lekarze Bez Granic. Wszyscy uchodźcy cali i zdrowi zostali przetransportowani na ląd. Mimo, że w ostatnich tygodniach pogoda na Morzu Śródziemnym znacznie się pogorszyła, do Włoch cały czas łodziami docierają imigranci. Tylko w tym roku na włoskie wyspy i ląd przybyło 140 tysięcy uchodźców. W sumie – różnymi drogami – do Europy dotarło prawie milion osób.",,,
Spotkanie premiera z komisarzem UE ds. rolnictwa. Wśród tematów wyrównywanie dopłat,"Unijna polityka rolna, wyrównywanie dopłat oraz pomoc dla polskich rolników w razie bezumownego brexitu – to tematy, jakie premier Mateusz Morawiecki omówił podczas spotkania z unijnym komisarzem ds. rolnictwa Philem Hoganem.","Rozmowy, które odbyły się przy kolacji w niedzielę wieczorem, trwały nieco ponad dwie godziny. W spotkaniu wzięli udział, poza Hoganem, najwyżsi rangą urzędnicy dyrekcji generalnej ds. rolnictwa Komisji Europejskiej.Wśród poruszanych tematów była Wspólna Polityka Rolna w kolejnej perspektywie finansowej na lata 2021-2027, w tym wyrównywanie dopłat bezpośrednich dla rolników. Polska od lat zabiega o to, by polscy farmerzy dostawali takie dopłaty jak ich niemieccy czy francuscy odpowiednicy, jednak w najbliższych latach nie ma na to szans. Powodem są różnice w kosztach, jakie muszą ponosić rolnicy w Europie Środkowo-Wschodniej i na Zachodzie.Hogan i Morawiecki rozmawiali też o polityce rozwoju obszarów wiejskich. To drugi, po dopłatach bezpośrednich, filar Wspólnej Polityki Rolnej. Jego celem ma być niwelowanie nierówności w poziomie życia regionów wiejskich i miejskich oraz unowocześnianie metod produkcji żywności.W ramach tego filaru realizowany jest Programu Rozwoju Obszarów Wiejskich (PROW), z którego miałoby być wypłacane dodatkowe 100 zł dopłat do tuczników i 500 zł do krów, obiecane na początku miesiąca na konwencji PiS przez prezesa tej partii Jarosława Kaczyńskiego. Zmiana w PROWKomisja Europejska i Hogan mają sporo do powiedzenia w tej sprawie, bo to właśnie ta instytucja może zgodzić się na zmianę w PROW, która umożliwiłaby skierowanie do niektórych rolników w Polsce dodatkowych środków.Rząd chciałby takiej zmiany w Programie Rozwoju Obszarów Wiejskich, która umożliwiłaby wypłacanie rolnikom dopłat za poprawę dobrostanu zwierząt, czyli warunków, w jakich ma miejsce chów. Chodzi o takie ich skonstruowanie, by objąć możliwością wypłacania dodatkowych środków jak największą grupę rolników.Już teraz można bowiem w ramach PROW wypłacać dodatkowe środki dla hodowców, którzy np. zajmują się zachowaniem odpowiednich ras krów (by nie zostały one wyparte przez te bardziej popularne). Otrzymuje je jednak niewielki odsetek rolników. Gdyby warunkiem dopłat było podniesienie standardu utrzymania zwierząt (legowisko na słomie, pastwisko, więcej przestrzeni), to strumień pieniędzy mógłby być znacznie szerszy.",,
Google Cloud strategicznym partnerem Operatora Chmury Krajowej,"Google Cloud został strategicznym partnerem Operatora Chmury Krajowej (OChK), dzięki czemu OChK włączy do oferty usługi chmury obliczeniowej Google, a Google otworzy w Warszawie tzw. region Google Cloud - czyli hub infrastruktury technicznej i oprogramowania dla klientów z Polski i Europy Środkowo-Wschodniej –  poinformował OChK.","Współpraca ma pomóc polskim firmom wdrażać i wykorzystać potencjał, jaki oferują zaawansowane technologie chmury obliczeniowej w biznesie.Region Google Cloud będzie pierwszą instalacją globalnej, publicznej chmury obliczeniowej w Europie Środkowej.„Lokalizacja infrastruktury globalnego dostawcy usług chmurowych w Warszawie oraz współpraca na rzecz przyspieszenia wdrażania tych technologii w gospodarce wzmacnia pozycję Polski jako regionalnego lidera także i w tym wymiarze. Cyfryzacja polskich przedsiębiorstw była jednym z kluczowych założeń, które leżały u podstaw projektu utworzenia Chmury Krajowej, zainicjowanego i rozwijanego przez PKO Bank Polski oraz przez Polski Fundusz Rozwoju, udziałowców OChK” – napisano w komunikacie.Operator Chmury Krajowej to spółka powstała z inicjatywy PKO Banku Polskiego i Polskiego Funduszu Rozwoju w listopadzie 2018 roku. Oferuje dostęp do większej mocy obliczeniowej, możliwości bezpiecznego przechowywania danych, zautomatyzowanego powoływania środowisk deweloperskich, oprogramowania ułatwiającego zarządzanie przedsiębiorstwem i dostarczane z chmury stanowiska pracy biurowej (Virtual Desktop). „Nowe rozwiązania chmurowe to milowy krok w ekspansji gospodarki” – Rozwiązania chmurowe, które chcemy oferować polskiej gospodarce, będą milowym krokiem w jej ekspansji na świecie – powiedział prezes PKO BP Zbigniew Jagiełło po zawarciu strategicznego partnerstwa między Operatorem Chmury Krajowej i Google.Jagiełło ocenił, że „dzisiaj możemy mówić o fundamentalnym z punktu widzenia polskiej gospodarki kroku”. – Fundamencie, na którym globalne technologie oferowane przez firmę Google mogą być używane dla rozwoju polskich firm i polskiej gospodarki. Wierzę głęboko w to, że te rozwiązania chmurowe, które chcemy oferować polskim firmom, polskim przedsiębiorstwom, polskiej gospodarce, będą milowym krokiem nie tylko w digitalizacji czy transformacji cyfrowej polskiej gospodarki, ale będą milowym krokiem w ekspansji gospodarczej polskich firm i polskiej gospodarki w Europie i na świecie – dodał.Prezes PKO BP zaznaczył, że to „nieunikniony trend światowy”, w związku z tym warto, „byśmy go wykorzystali na jak najwcześniejszym etapie”. – Warto, żebyśmy mieli bezpieczne, lokalne rozwiązania, które stworzą infrastrukturę do używania globalnych technologii – podkreślił.",,
Mroczna przeszłość kanclerza RFN. Współpracował z NSDAP,"Ludwig Erhard, od 1949 r. minister gospodarki, a od 1963 do 1966 kanclerz RFN jest uważany za ojca zachodnioniemieckiego „cudu gospodarczego”. Po wojnie twierdził, że był członkiem ruchu oporu przeciw Hitlerowi i tym samym ofiarą III Rzeszy. W rzeczywistości wyrażał rasistowskie poglądy i czerpał korzyści ze współpracy z hitlerowską władzą – pisze niemiecki nadawca Deutsche Welle.","„To nieprawdziwa legenda. Erhard czerpał korzyści z nazistowskiego systemu, będąc autorem sowicie opłacanych ekspertyz dla gauleiterów (stopień polityczny nadawany przywódcy NSDAP w danym okręgu partyjnym – red.) i instytucji podporządkowanych reichsfuehrerowi SS Heinrichowi Himmlerowi – napisała w weekendowym wydaniu dziennika „Tageszeitung” Ulrike Herrmann, autorka książki „Niemcy, gospodarcza bajka”, cytowana przez Deutsche Welle. Erhard twierdził, że w III Rzeszy musiał zrezygnować z kariery akademickiej, gdyż nie będąc nazistą nie miał szans na pracę naukową. „Prawda jest bardziej trywialna i mniej korzystna dla przyszłego ministra. Powodem porażki w staraniach o habilitację nie był sprzeciw ze strony nazistów, lecz słaby poziom naukowy pracy” – wyjaśniła Herrmann.  Od 1940 r. Erhard pracował dla Głównego Urzędu Powierniczego – Wschód działającego na terenie okupowanej Polski. „Erhard znał zbrodnie dokonywane w Polsce” – podkreśliła Herrmann. Wskazała, że wymordowanie jesienią 1939 roku polskich elit Erhard opisał w jednym z raportów jako „ewakuację tak zwanej polskiej inteligencji”.  „Polski robotnik okazał się być chętny i pracowity, chociaż jego osiągnięcia nie spełniają wymagań stawianym Niemcom z Rzeszy. To wynik braków w wychowaniu i cech wynikających z uwarunkowań rasowych. Polski naród nie posiada siły kształtowania rzeczywistości, która pozwoliłaby mu na osiągnięcie prawdziwie kulturalnych wartości” – pisał późniejszy kanclerz RFN w opracowanym przez siebie projekcie zagospodarowania „obszarów wschodnich”.",,
Emerytury ważniejsze niż święta. Francuzi nie pojednali się z władzami na Boże Narodzenie,"W święta Bożego Narodzenia strajkujący w wielu branżach we Francji wciąż mówią „nie” władzom chcącym przeprowadzić reformę systemu emerytalnego. Dodatkowym smutkiem napawa fakt, że w spalonej w kwietniowym pożarze katedrze Notre Dame w Paryżu po raz pierwszy od ponad 200 lat nie odprawiono pasterki.","Według bezpłatnego dziennika „20 Minutes” w Marsylii strajkujący kolejarze, dokerzy i „żółte kamizelki” zebrali się na wspólny posiłek wigilijny. Ucztowali przed zablokowaną przez strajkowiczów bramą nr 2C Portu Marsylskiego. Na aperitif pili pastis, czyli typowy dla Prowansji, rozcieńczony likier anyżkowy, zagryzali fistaszkami, a następnie jedli zupę cebulową i ostre kiełbaski.  – Ta uczta wigilijna jest oznaką siły, solidarności, zdecydowania. To nie jest przerwa w akcji. Wciąż strajkujemy – podkreśliła cytowana przez gazetę 42-letnia delegatka związków zawodowych CGT Beatrix Marques. „Jezioro Łabędzie” w proteście wobec reform A w Paryżu strajkujący od 5 grudnia artyści opery odegrali i odtańczyli we wtorek przed budynkiem teatru IV akt baletu „Jezioro Łabędzie” Piotra Czajkowskiego. „Był to bardzo oryginalny sposób pokazania sprzeciwu wobec reformy emerytur” – pisze dziennik „Le Parisien”.   „Orkiestra symfoniczna, 40 baletnic w śnieżnobiałych strojach i tłum bijących brawa paryżan oraz kierowców, jeszcze bardziej blokujących i tak już zakorkowane ulice centrum stolicy” – relacjonuje gazeta.  Przyklejone na murach gmachu opery transparenty głoszą: „Opera strajkuje” i „Kultura w niebezpieczeństwie”.   – Jeżeli chce się dalej oglądać na scenie śliczne tancerki i przystojnych tancerzy, to nie możemy ciągnąć do 64 lat, to po prostu niemożliwe – mówił „Le Parisien” baletmistrz i delegat do kasy emerytalnej Alexandre Carniato. Komentatorka Francoise Fressoz wskazuje na stronie internetowej dziennika „Le Monde”, że „odnowa modelu społecznego była wyborczą obietnicą Emmanuela Macrona”, kandydata liberalnego i centrowego ruchu LREM. „Jednak w obecnym konflikcie prezydent ma przeciw sobie całą lewicę i dużą część opinii publicznej” – zaznacza.   „Niezależnie od tego, jak skończy się obecna potyczka wokół reformy emerytalnej, władza wykonawcza już przegrała bitwę; zamiast złagodzenia stosunków społecznych, strajki w ołów zmieniły złoto kampanii prezydenckiej” – ocenia publicystka. Kraj sparaliżowany strajkami W Boże Narodzenie Paryż praktycznie wciąż pozbawiony jest metra, autobusy jeżdżą rzadko i są zatłoczone. Nie kursuje wiele pociągów dalekobieżnych i jeszcze więcej kolei podmiejskich.  Straty spowodowane strajkami trudne są do obliczenia i ich oszacowanie możliwe będzie dopiero za jakiś czas. Nie ulega wątpliwości, że nie nadrobią ich kupcy, którzy pozostali z prezentami gwiazdkowymi, po które nie przyjechali zablokowani strajkami klienci. Francuskie koleje państwowe SNCF wyliczają dotychczasowe straty na 400 mln euro.  Dodatkowo smutkiem napawa fakt, że po raz pierwszy od ponad 200 lat nie odbyła się pasterka w paryskiej katedrze Notre Dame, poważnie zniszczonej podczas pożaru w kwietniu. Msza przeniesiona została do pobliskiego kościoła Saint-Germain l'Auxerrois, ale wielu wiernych najpierw poszło pod katedrę. Wychodząc z pasterki, mówili: „Modliliśmy się za Notre Dame”.",,
„Sytuacja na Ukrainie jest nieprzewidywalna”,"–  Sytuacja na Ukrainie jest nieprzewidywalna. Może pojawić się dialog, pokojowe rozstrzygnięcie, może też być jeszcze większa tragedia niż ta, która rozegrała się wczoraj  – mówił w TVP Info  prof. Longin Pastusiak, politolog i polityk SLD, b. marszałek Senatu.","W  Kijowie we wtorek i w nocy z wtorku na środek zginęło 26 osób; kilkaset jest rannych.   –  Sankcje w większości przypadków są nieskuteczne. Doprowadzą do zamknięcia się Ukrainy i jeszcze większej zależności tego kraju od Rosji.  Mam ostrożny stosunek do sankcji jako  do sposobu rozwiązania kryzysu na Ukrainie  – tłumaczył Pastusiak.       UE może wprowadzić sankcje wizowe oraz zakaz podróżowania do krajów Unii wobec urzędników i innych osób uwikłanych w przemoc na Ukrainie, a także zamrozić należące do nich aktywa finansowe. Możliwe jest również objęcie Ukrainy zakazem sprzedaży broni i sprzętu, który może zostać wykorzystany do represji. Jeśli UE sporządzi listę osób na Ukrainie objętych sankcjami, to prawdopodobnie nie znajdzie się na niej na razie sam prezydent Janukowycz, aby nie zamykać kanałów kontaktów dyplomatycznych z ukraińskimi władzami.   – Putin jest w trudnej sytuacji. Z jednej strony oczekuje od prezydenta Ukrainy Janukowycza rozwiązań.  Z drugiej strony, ofiary, które zginęły na Ukrainie obciążają w jakiś sposób także Rosję – powiedział profesor.   –Rosja przyszła Ukrainie z pomocą. 15 mld kredytu w postaci wykupienia obligacji ukraińskich to jest dużo. Ale Zachód i UE powinny wyciągnąć z tego wnioski i zaoferować konkretną pomoc Ukrainie  –  wyjaśnił Longin Pastusiak.    Profesor jest zgodny z Aleksandrem Kwaśniewskim, że instytucją międzynarodową, która mogłaby pomóc w rozwiązaniu sytuacji  na Ukrainie, jest OBWE.",,
60 tys. uchodźców trafi do UE. Ilu do Polski? Merkel: to będą dobrowolne decyzje państw,"Kraje UE uzgodniły w nocy z czwartku na piątek, że przyjmą w sumie 60 tys. uchodźców. Będzie to jednak oparte o dobrowolne decyzje poszczególnych państw, ilu imigrantów przyjmą – poinformowała kanclerz Niemiec Angela Merkel. Premier Włoch oznajmił tymczasem, że w oficjalnym dokumencie z obrad unijnego szczytu, który zostanie opublikowany dopiero w piątek przed południem, nie znalazł się wprost zapis o „dobrowolności” relokacji uchodźców.","Według uzgodnień kraje unijne przejmą w ciągu dwóch lat od Włoch i Grecji 40 tys. imigrantów, którzy docierają do tych państw przez Morze Śródziemne. Poza tym przesiedlą również 20 tys. uchodźców, przebywających obecnie w obozach poza Unią Europejską.  – Wszystkie państwa UE wezmą udział w tych działaniach, ale będą one oparte na dobrowolności – poinformowała Angela Merkel po pierwszym dniu szczytu unijnego. Szczegóły planu ustalą do końca lipca ministrowie spraw wewnętrznych państw UE.   Sprzeciw Polski wobec narzuconych kwot  W nocy z czwartku na piątek podczas obrad przywódców w Brukseli doszło do sporu o plan mieszczenia imigrantów. Komisja Europejska, popierana przede wszystkim przez Włochy, proponowała by ustalić z góry ilu uchodźców mają przyjąć poszczególne kraje. Na Polskę przypadłoby np. ponad 2600 osób, przejętych od Włoch i Grecji oraz 962 uchodźców przesiedlonych z obozów poza UE.  Wschodnioeuropejskie kraje UE, w tym Polska, sprzeciwiły się narzuconym kwotom, proponowanym przez KE. Stąd decyzja, by szczegóły, jak podzieleni zostaną uchodźcy pomiędzy państwa unijne, ustalą szefowie resortów spraw wewnętrznych poszczególnych krajów do końca lipca. Węgry i Bułgaria wyjątkiem  Przewodniczący Rady Europejskiej Donald Tusk przyznał, że „dyskusja była twarda” co do tego, czy szczegóły planu rozmieszczenia uchodźców mają być dobrowolne, czy uregulowane. Ale nie było sporu co do intencji, aby przyjąć dobrowolnie grupę uchodźców, by razem dało to 60 tys. – Dyskusja dotyczyła metod i zasad, a nie celu, jakim jest pomoc tym 60 tysiącom ludzi – powiedział Tusk.  Dodał, że wyjątkiem są Węgry i Bułgaria, które też odczuwają dużą presję migracyjną. – O nich będziemy myśleli jako o pewnych specyficznych przypadkach, gdy będziemy dzielili się obowiązkami – poinformował. Szef Komisji Europejskiej Jean-Claude Juncker powiedział po obradach, że to, czy program będzie dobrowolny czy obowiązkowy jest „sprawą drugorzędną”.  – Ważne, że zgodzono się na przyjęcie 60 tysięcy uchodźców – powiedział. Zdaniem Junckera, to „niewielki wysiłek” dla UE. Pytany, czy wynik rozmów go rozczarowuje  odpowiedział, że „nie traci złudzeń, bo ich nie ma”.                                                    Donald Tusk przyznał, że „dyskusja była twarda” (fot. PAP/EPA/STEPHANIE LECOQC) „Awantura” za drzwiami?  Zarówno szef KE, jak i Tusk zaprzeczyli doniesieniom o kłótni czy konflikcie między nimi podczas szczytu. – Konflikt to abstrakcja. Nie jesteśmy samobójcami – powiedział Tusk. Z kolei Junkcer przestrzegł, by nie ufać takim przeciekom w trakcie spotkań. W nocy z nieoficjalnych doniesień wynikało, że pojawił się nowy projekt wniosków ze szczytu, do którego wpisano słowa – dobrowolny podział. Dokument przygotował gabinet Tuska. To podobno rozzłościło premiera Włoch, który domagał się, by rozmieszczenie uciekinierów było obowiązkowe. Matteo Renzi miał podniesionym głosem pytać, czy wszyscy chcą takiej niesolidarnej Europy. – Jest awantura – powiedział wówczas nieoficjalnie Polskiemu Radiu jeden z unijnych dyplomatów.                                                    Uchodźcy próbują dostać się do UE również przez Serbię (fot. PAP/EPA/DJORDJE SAVIC) Premier Włoch: mała liczba, ale to jest pierwszy krok  Plan rozmieszczenia 40 tys. imigrantów z Syrii i Erytrei, którzy od połowy kwietnia docierają do Włoch i Grecji, oraz przesiedlenia z obozów poza Unią 20 tys.  uchodźców to element odpowiedzi UE na dramatyczną sytuację na Morzu Śródziemnym oraz apele krajów południa Unii o solidarność w rozwiązywaniu problemu imigracji. Włosi i Grecy od dawna apelują o solidarność pozostałych państw i wsparcie w rozwiązywaniu problemów imigracji. Premier Włoch Matteo Renzi poinformował tymczasem, że w oficjalnym dokumencie z obrad szczytu, który zostanie opublikowany dopiero w piątek przed południem, nie znalazł się wprost zapis o „dobrowolności” relokacji uchodźców.  – Cieszę się, że tego zwrotu w oficjalnym dokumencie nie ma, gdyż to oznacza, że w przyszłym miesiącu z Komisją i szefostwem Rady zadecydujemy o relokacji – powiedział premier Włoch. Jego zdaniem 40 tys. imigrantów, którzy mają zostać przejęci przez pozostałe państwa Unii od Włoch i Grecji, to „mała liczba, ale to jest pierwszy krok”. – Oczywiście, to nie jest rozwiązanie naszych problemów – zaznaczył.                                                    Premier Włoch Matteo Renzi uważa, że kraje UE zgodziły się na przyjęcie małej liczby uchodźców (fot. PAP/EPA/STEPHANIE LECOCQ)",,
Piraci na Morzu Azowskim? Rosja szykuje nową operację przeciw Ukrainie,"Otwarcie mostu łączącego Rosję z Krymem i zatrzymania rosyjskich rybaków przez Ukraińców – Moskwa zyskała pretekst do militaryzacji Morza Azowskiego. W akwenie przybywa rosyjskich okrętów, które prowokują Ukrainę – choćby ćwicząc na jej wodach terytorialnych. Chodzi tylko o zablokowanie ukraińskiej żeglugi, czy to już przygotowania do morskiego desantu i operacji, której celem jest także lądowe połączenie Rosji z Krymem?","Rośnie napięcie w rejonie Morza Azowskiego. Po incydentach z wzajemnym zajmowaniem rybackich kutrów obie strony gotują się do starcia na pełną skalę. Intensyfikacja działań wojennych na lądzie, w Donbasie może być początkiem rosyjskiej operacji rozszerzania wpływów nad wybrzeżem Morza Azowskiego. Po tym, jak zbudowano most w Kerczu, Moskwa chce zamienić ten akwen w swe wewnętrzne morze.Uwagę zwraca fakt, że jednym z głównych ognisk walk w Donbasie jest rejon bezpośrednio na północ od Mariupola, kluczowego portu nad Morzem Azowskim. Z blisko półmilionową populacją miasto to jest bramą dla ukraińskiego eksportu i generalnie eksportu produktów z Donbasu. Coraz bardziej niepokojące wieści napływają jednak z morza.Aneksja Krymu spowodowała, że Cieśnina Kerczeńska łącząca Morze Azowskie (nad którym leżą Ukraina i Rosja) z Morzem Czarnym stała się bardzo wąskim gardłem dla ukraińskiej żeglugi. Okazało się nagle, że porty w Mariupolu i Berdiańsku, oraz uratowana po katastrofie 2014 roku część ukraińskiej floty znajdują się w szachu.Rosja mogła w razie eskalacji konfliktu w każdej chwili zamknąć przejście. Tej wiosny sytuacja stała się jednak napięta tak, jak nigdy wcześniej. W marcu ukraińska straż przybrzeżna zatrzymała rosyjski statek rybacki Nord, który operował na ukraińskich wodach terytorialnych. Zarejestrowana na Krymie jednostka i jej załoga zostali przetransportowani do Berdiańska.W kwietniu Ukraińcy aresztowali kolejną rosyjską jednostkę i zatrzymali ją w Odessie. Moskwa wykorzystała incydent z Nordem do militaryzacji Morza Azowskiego. Pretekst jest: „ukraińskie państwowe piractwo” oraz „konieczność zapewnienia bezpieczeństwa żeglugi”. A jak Rosja zareagowałaby na próbę wysadzenia mostu? O taką prowokację nietrudno, ukraińscy pożyteczni idioci lub agenci Rosji zawsze się znajdą. Wielowymiarowy planW Moskwie już głośno mówi się, że rosyjska flota powinna ograniczyć lub nawet zablokować tranzyt ukraińskich statków przez Cieśninę Kerczeńską. To by faktycznie uczyniło z Morza Azowskiego wewnętrzny akwen rosyjski. I wzmocniło panowanie Rosji nad Krymem i częścią Donbasu. Byłoby też ciosem w Mariupol, wielki port ukraiński, bramę dla eksportu produkcji przemysłowej. Rosjanie mogą dążyć do nakładania opłat tranzytowych i wprowadzać na pokład inspekcje statków przepływających pod mostem. Ale nie wiadomo, czy plany rosyjskie nie sięgają dalej? 20 maja na rosyjskim wybrzeżu Morza Azowskiego odbyły się ćwiczenia obrony powietrznej. W dniach 21-23 maja Rosja zamknęła dla ruchu morskiego obszar około 2 tys. km kwadratowych, gdzie przeprowadziła ćwiczenia morskie. To północna część Morza Azowskiego, blisko ukraińskiego wybrzeża.Szczególne nasilenie walk w rejonie Mariupola zbiegło się w czasie z niezapowiedzianymi morskimi ćwiczeniami Rosjan na tym akwenie (21-23 maja). Rejon ćwiczeń objął nawet ukraińskie wody terytorialne. Zdaniem Moskwy, jej siły mogą tam ćwiczyć, bo pozwala na to umowa rosyjsko-ukraińska z 2003 roku.Dokument ten klasyfikuje Morze Azowskie jako historyczne morze wewnętrzne obu państw, z wolnością żeglugi gwarantowaną dla ukraińskich i rosyjskich statków handlowych i okrętów wojennych. Tyle że ten sam dokument ma zapis, że akwen jest podzielony linią granicy państwowej – ale to już Rosjanie zlekceważyli. Może dlatego, że zablokowali proces delimitacji granicy na Morzu Azowskim. Znaczne siłyJakie siły Rosja ma na tym morskim froncie? Azowskie jednostki ochrony przybrzeżnej Służby Pogranicznej FSB: do 16 okrętów pogranicznych, w tym sześć w miarę nowoczesnych jednostek projektu „Ochotnik” z działkami 30 mm, dronami, dwoma karabinami maszynowymi 12,7 mm na pokładzie oraz siedem cięższych okrętów z działkami 30 mm i 76 mm, działkami przeciwlotniczymi.Do tego dochodzi 36 szybkich kutrów z ciężkimi karabinami maszynowymi na pokładzie. Sami więc pogranicznicy FSB mogą zająć Morze Azowskie, nawet nie sięgając po pomoc Floty Czarnomorskiej czy Flotylli Kaspijskiej. Nawet biorąc pod uwagę, że w tym akwenie działa tylko jedna trzecia tej morskiej siły. Mimo to, wykorzystując incydent z zatrzymaniem statku rybackiego „Nord” jako pretekst przeciwstawienia się „ukraińskiemu państwowemu piractwu”, dowództwo Floty Czarnomorskiej wysłało okręty w północno-wschodni rejon akwenu.Eskalacja na Morzu Azowskim mogłaby stać się wstępem do uderzenia na Ukrainę właśnie z morza. Rosja może na ukraińskim odcinku azowskiego wybrzeża dokonać desantu morskiego. Przede wszystkim byłyby to oddziały 7. Górskiej Dywizji Desantowo-Szturmowej z Noworosyjska oraz 382. batalionu piechoty morskiej z Temriuka. Ewentualnie są jeszcze oddziały 810. brygady oraz 414. i 727. batalionów piechoty morskiej, jak też 10. i 22. brygad specnazu GRU – których żołnierze regularnie są wysyłani „w delegacje do Donbasu”.",,
"„Ludzie, którzy weszli do siedziby PKW są podpalaczami”","– Ludzie, którzy mają czelność mówić, że są państwowcami, a są podpalaczami – mówię o Ewie Stankiewicz i Grzegorzu Braunie – wchodzą tam, gdzie nawet poseł na Sejm nie ma prawa wejść. Jeśli pan Braun chce mieć inną Polskę, to raz na cztery lata ma okazję stanąć do wyborów. Płacimy podatki po to, żeby miał kto demokracji i wolności przed szaleńcami albo ludźmi złej woli bronić – powiedział w „INFOrozmowie” w TVP Info Andrzej Celiński (Partia Demokratyczna), komentując wtargnięcie do siedziby PKW przedstawicieli środowisk prawicowych.","Demonstracja przed siedzibą PKW trwała w czwartek od godz. 17. Przed budynkiem zebrało się około tysiąc osób, głównie sympatyków KNP i RN. Na protest przybyli m.in. Ewa Stankiewicz ze stowarzyszenia „Solidarni 2010”, reżyser Grzegorz Braun, poseł Przemysław Wipler, euro poseł Janusz Korwin-Mikke, Robert Winnicki i Krzysztof Bosak. Przed godz. 18 część protestujących – grupa 20-30 osób – wtargnęła do sali konferencyjnej PKW. – Jedyne czego się dopominamy, to żeby w Polsce były uczciwe wybory, jeśli to ma być system demokratyczny – mówiła Stankiewicz. Protestujący domagali się m.in. natychmiastowej dymisji wszystkich członków PKW, powtórzenia wyborów oraz krytykowali PKW za opóźnienia w liczeniu głosów po niedzielnych wyborach samorządowych.Przed północą policja na wniosek administratora budynku, czyli Kancelarii Prezydenta, która udostępnia pomieszczenia na rzecz PKW, wezwała protestujących do opuszczenia pomieszczenia. Część wyszła dobrowolnie, resztę wyprowadzono siłą.",,
Sekretarz stanu USA: Będziemy wspierać Juana Guaido,"Stany Zjednoczone podejmą więcej działań w celu wsparcia lidera wenezuelskiej opozycji Juana Guaido – oświadczył sekretarz stanu USA Mike Pompeo po spotkaniu z Guaido, uznanym za legalnego prezydenta Wenezueli przez ponad 50 krajów, w tym USA.","– Oczekiwałbym w pełni, że Stany Zjednoczone podejmą dalsze działania, aby nadal wspierać prezydenta Guaido i naród wenezuelski – powiedział dziennikarzom Pompeo po konferencji poświęconej walce z terroryzmem, która odbyła się w stolicy Kolumbii, Bogocie.– Nie mówimy o konkretnych sankcjach, ale wszyscy mogą w pełni oczekiwać, że Stany Zjednoczone jeszcze nie skończyły działać – dodał Pompeo, nie precyzując, jakie działania podejmie Waszyngton.Sekretarz stanu odmówił odpowiedzi na pytanie, czy Stany Zjednoczone są gotowe nałożyć sankcje na Rosję za poparcie Nicolasa Maduro. W 2018 roku Maduro wygrał wybory prezydenckie w Wenezueli, zapewniając sobie drugą kadencję, ale ponieważ nie dopuścił do startu głównych rywali, wybory nie zostały uznane przez większość krajów zachodnich i latynoamerykańskich.Państwo upadłeJak ocenił Pompeo, rządzona przez Maduro Wenezuela, która przeżywa załamanie gospodarcze i hiperinflację, jest „państwem upadłym”.– Odbędziemy ważne spotkania w Europie, w Unii Europejskiej, a szczególnie w Davos – powiedział dziennikarzom Guaido, który po konferencji udał się do Davos w Szwajcarii, aby wziąć udział w Światowym Forum Ekonomicznym. – Istnieją siły, których nie sposób powstrzymać, takie jak te, które dążą do demokracji – dodał.",,
Były sędzia nie stawił się w areszcie. Ma odsiedzieć karę za korupcję,Skazany za korupcję były sędzia z Kościerzyny Janusz K. nie stawił się w areszcie śledczym w Starogardzie Gdańskim. Śledczy nie wykluczają wystawienia listu gończego za poszukiwanym.,"Były już sędzia Janusz K. zasłynął z łapówek sięgających nawet kilkuset tysięcy złotych. Nie pogardził także łapówką w postaci ryb w galarecie. Skazany za przestępstwa korupcyjne, miał stawić się w areszcie w Starogardzie Gdańskim, by odbyć karę. Jednak ślad po nim zaginął.– W związku z tym, iż skazany nie stawił się do odbycia kary w wyznaczonym terminie, Prokuratura Okręgowa w Słupsku w czwartek wystąpiła do Sądu Rejonowego w Koszalinie z wnioskiem o wydanie zarządzenia o zatrzymaniu skazanego i przymusowym doprowadzeniu go do zakładu karnego – powiedział rzecznik Prokuratury Okręgowej w Słupsku. W rachubę wchodzi również wydanie listu gończego za skazanym – dodał.",,
„Opozycja uczyni z trybuny senackiej polityczną tubę”,"Choć w Sejmie cztery mandaty więcej niż opozycja ma PiS, to w Senacie mamy do czynienia z odwrotną sytuacją. Przedstawiciele opozycji mają dwa głosy przewagi. – Uczynią z trybuny senackiej tubę polityczną i będą mówili, że to jest jedyna demokratyczna instytucja w Polsce; każda debata w Senacie będzie dużym atakiem na rządy Prawa i Sprawiedliwości – powiedział portalowi tvp.info senator PiS Jan Maria Jackowski.","Zdaniem parlamentarzysty senatorowie opozycji mogą zgłaszać tysiące poprawek do ustaw przyjętych wcześniej przez Sejm. Wydłuży to proces stanowienia prawa, ale nie zablokuje reform, bo Sejm może odrzucić poprawki Senatu. Opóźnianie nie może też trwać w nieskończoność. – W Izbie wyższej parlamentu nie ma zamrażarki, bo jeżeli Senat nie rozpatrzy przepisów w 30 dni, to ustawa idzie do prezydenta w kształcie uchwalonym przez Sejm. Taki jest zapis konstytucji – mówił Jackowski. Senator PiS podejrzewa, że ustawy będą bardzo wnikliwie analizowane, a opozycja będzie żądała od strony rządowej dodatkowych ekspertyz, wysłuchań ministrów. Senat będzie miał też istotny wpływ na obsadę dwóch miejsc w Krajowej Radzie Sądownictwa, jednego miejsca w Krajowej Radzie Radiofonii i Telewizji. Opozycja przejmie też kontrolę nad dystrybucją środków dla Polonii, czyli kwotą około 100 mln zł, które izba wyższa parlamentu rozdziela na różne projekty społeczno-kulturalne Polaków poza granicami Polski.  – Będziemy rozpatrywali wszystkie ustawy we właściwych terminach. Jeśli na coś mamy 30 dni, będziemy rozpatrywać 30 dni. Z całą pewnością będzie odbywała się merytoryczna rozmowa na sprawozdaniami poszczególnych instytucji – powiedział portalowi tvp.info senator PSL Jan Filip Libicki. Parlamentarzysta sugeruje, że wybrani w czasie rządów PiS szefowie najważniejszych instytucji nie będą traktowani w izbie wyższej parlamentu z najwyższymi honorami. – Jeśli uważamy, że prezes Przyłębska jest prezesem Trybunału Konstytucyjnego powołanym w sposób wadliwy, to będziemy to mówić. Jeśli uważamy, że w składzie Trybunału Konstytucyjnego są sędziowie dublerzy, a są, to będziemy to mówić. Na pewno w żaden sposób nie będziemy łamać konstytucji – zapowiedział senator Libicki.",,
"„Czas limuzyn się skończył. Ministrowie usłyszeli, jakie są moje oczekiwania”","– Jesteśmy zespołem, jeśli jeden zawodnik nie nadąża, to trzeba go wymienić – zapowiedziała w rozmowie z „Rzeczpospolitą” premier Beata Szydło. – Czas limuzyn się skończył. Ministrowie jasno ode mnie usłyszeli, jakie są moje oczekiwania – zaznaczyła.","Szefowa rządu była pytana, czy społeczny kredyt zaufania dla rządu PiS nie zaczyna się powoli wyczerpywać przez „popełniane błędy, wpadki Berczyńskiego, posadę Misiewicza czy rozbijane limuzyny”.– Czas limuzyn się skończył. Ministrowie jasno ode mnie o tym usłyszeli. Podczas ostatniej odprawy z szefami resortów jasno powiedziałam, jakie są moje oczekiwania. Jesteśmy zespołem. Jeśli jeden zawodnik nie nadąża, to trzeba go wymienić. Jesteśmy jedną drużyną, która nie tylko musi być zwarta i lojalna wobec siebie, ale także zdyscyplinowana, bo tylko wtedy zrobimy to, co obiecaliśmy Polakom – wyjaśniła.Czas przyglądaniaNa pytanie o ewentualną rekonstrukcję rządu Szydło zaznaczyła, że dała czas swoim ministrom. – Jeśli nie wyciągną wniosków, to będę musiała podjąć decyzje i to egzekwować. Na razie uważnie się przyglądam – powiedziała.– Nie chcę mówić o terminach, żeby nie zaczęły się dywagacje w mediach. Każdy z ministrów zdaje sobie sprawę z odpowiedzialności za swój resort – podkreśliła. – Nikt nie ma gwarancji, że będzie ministrem przez pełną kadencję. Premier również – dodała. Komentując wątpliwości prezydenta Andrzeja Dudy i wicepremiera Jarosława Gowina dotyczące propozycji wygaszania kadencji sędziów Krajowej Rady Sądownictwa szefowa rządu oświadczyła, że w jej opinii po analizie przedstawionej jej przez ministra sprawiedliwości Zbigniewa Ziobrę to rozwiązanie jest dopuszczalne.„Polska praworządność ma się doskonale”Premier nawiązała także do przyszłotygodniowego posiedzenia Rady ds. Ogólnych (posiedzenie ministrów odpowiedzialnych za sprawy europejskie), na której wiceszef Komisji Europejskiej Frans Timmermans chce poruszyć kwestię dotyczącą praworządności w Polsce.– Powiem szczerze, że nie wiem, dlaczego to robi. Nie widzę powodów. Polska praworządność ma się doskonale. Przypuszczam, że chce przerzucić nierozwiązywalny problem, który sam wygenerował, na kogoś innego. Jesteśmy otwarci na dyskusję. Dyskusję merytoryczną i uczciwą. Wykorzystywanie Komisji Europejskiej do walki politycznej prowadzi do kryzysu instytucjonalnego Unii Europejskiej – dodała.",,
Masakra mormońskiej rodziny. Służby zatrzymały szefa policji,"Szef policji miasta Janos w meksykańskim stanie Chihuahua został aresztowany. Lokalne media informują, że Fidel Alejandro Villegas Villegas ma mieć związek z masakrą mormońskiej rodziny LeBaron, do której doszło w listopadzie.","Burmistrz miasta leżącego niedaleko granicy z USA Sebastian Efrain Pineda potwierdził fakt aresztowania szefa policji. Funkcjonariusz został zabrany do stolicy kraju miasta Meksyk. – Zatrzymanie całkowicie nas zaskoczyło – oświadczył Pineda.Szef policji jest czwartą osobą aresztowaną w związku z masakrą trzech kobiet i szóstki dzieci w miejscowości Bavispe w stanie Sonora, do której doszło 4 listopada. Policjant ma być powiązany z kartelem La Linea podejrzanym o rzeź.",,
Program „Dobry start”. Minister Rafalska: Rekordowa liczba wniosków online,"Do tej pory 40 proc. wniosków, które mogą zostać złożone w ramach programu „Dobry start”, wpłynęło online. To rekordowa liczba wniosków online – powiedział na antenie TVP Info minister rodziny pracy i polityki społecznej Elżbieta Rafalska. Przypomniała, że wniosek należy złożyć do 30 listopada.","Minister zasugerowała, żeby nie zwlekać ze składaniem wniosków. – To najlepszy moment, by złożyć wniosek o świadczenie „Dobry start” w sierpniu i otrzymać je we wrześniu. Samorządy mogą oczywiście wypłacić je szybciej. W łatwy sposób złożymy wniosek online – zachęcała.– Rodzice składają teraz także wnioski o inne świadczenia dla rodzin: Rodzina 500 plus, świadczenia rodzinne oraz z funduszu alimentacyjnego. Nie ma żadnych zmian w programie Rodzina 500 plus, kryteria pozostają bez zmian – zapewniła Rafalska.Dwa miesiące na rozpatrzenie wniosku Rodziny, które w sierpniu złożą wniosek o świadczenie z programu „Dobry start”, najpóźniej do 30 września otrzymają wyprawkę szkolną w wysokości 300 złotych. Jeżeli wniosek zostanie złożony później, samorząd będzie miał dwa miesiące na rozpatrzenie wniosku.Rodzice i opiekunowie, którzy chcą złożyć wniosek o to świadczenie online, mogą to zrobić przez Portal Informacyjno-Usługowy Emp@tia lub bankowość elektroniczną. Wniosek w formie papierowej będzie można składać w tych samych instytucjach, co wniosek o „500 plus”, czyli w urzędzie miasta lub gminy, ośrodku pomocy społecznej lub innej jednostce wyznaczonej w gminie. Wniosek o świadczenie dla dzieci przebywających w pieczy zastępczej trzeba złożyć w powiatowym centrum pomocy rodzinie.",,
Krzysztof Głowacki blisko walki o dwa tytuły mistrza świata,W nocy soboty na niedzielę Krzysztof Głowacki zdobył tytuł tymczasowego mistrza świata WBO pokonując w dwunastu rundach Rosjanina Maksima Własowa. Już niedługo „Główka” będzie mógł stoczyć pojedynek o pas WBC.,"Po 12 rundach emocjonującego i prowadzonego w szybkim tempie pojedynku sędziowie punktowali 118:110, 117:110, 115:112 na korzyść polskiego pięściarza. Kilka godzin wcześniej w Manchesterze Ukrainiec Ołeksandr Usyk obronił cztery pasy (WBC, WBA, IBF, WBO) mistrza globu w wadze junior ciężki i ponowił – za pośrednictwem swego promotora – deklarację o chęci przejścia do królewskiej kategorii ciężkiej. Wówczas wszystkie jego trofea będą wakujące.Obecnie w rankingu najwyżej notowany jest Łotysz Mairis Briedis, który po ostatnim zwycięstwie zdobył tytuł WBC Diamond. Briedis może zostać awansowany na „właściwego” mistrza bez walki.",,
Komorowski Człowiekiem Roku 2012 „Wprost”,"Prezydent Bronisław Komorowski Człowiekiem Roku 2012 tygodnika „Wprost”. Jak napisano w uzasadnieniu, Polacy doceniają fakt, że prezydent dąży do dialogu i porozumienia, stara się łączyć, a nie dzielić, daje poczucie jedności i przewidywalności.","Odbierając wyróżnienie Komorowski powiedział, że dedykuje je wszystkim,którzy zaufali mu w 2010 r., oddając na niego głos w wyborach prezydenckich. –  Dla mnie to wyróżnienie jest potwierdzeniem tego, że ogromna większość Polaków po prostu chce, aby polityka była nie tylko domeną bieżących sporów, ale też dialogu i szacunku okazywanego ludziom o różnych poglądach  – oświadczył.   Jak dodał, ogromna większość Polaków wierzy w to, że można poprzez dialog iposzukiwanie tego, co łączy, „rozwiązywać wiele ważnych spraw, istotnych dla dzisiejszej Polski i dla przyszłości”.   Zdaniem Komorowskiego to, że tytuł Człowieka Roku „Wprost” przypadł po razpierwszy urzędującemu prezydentowi, wynika z tego, że „Polacy generalnie sąoptymistami”. Przypomniał, że od 1994 r. rodacy coraz lepiej oceniają swojeżycie i własną sytuację – „z każdym rokiem, z każdym rządem”. –  Ten poziom optymizmu to jest wielki skarb nas wszystkich  – podkreślił.  Nie bez znaczenia jest 70-procentowe zaufanie, jakim według sondaży Bronisław Komorowski cieszy się wśród Polaków. Ceremonię przyznania tytułu Człowieka Roku zorganizowano w Teatrze Polskim w Warszawie.  Tygodnik „Wprost” przyznaje tytuł Człowieka Roku od 1991 roku. Otrzymują go osoby, które w minionym roku wywarły największy wpływ na polską rzeczywistość – polityczną, społeczną, gospodarczą i kulturalną.  W gronie wyróżnionych tytułem Człowieka Roku „Wprost” w latach poprzednich znaleźli się między innymi: Leszek Balcerowicz (1991), Hanna Suchocka (1992), Aleksander Kwaśniewski (1993), Lech Wałęsa (1995), Wisława Szymborska (1996), Jerzy Buzek (1998 i 2009), Leszek Miller (2001 i 2002), Jarosław Kaczyński (2005), Henryka Krzywonos-Strycharska (2010), Justyna Kowalczyk (2010) oraz Donald Tusk (2011).  Tytuł Człowieka Roku przyznaje redakcja, ale kandydatów mogą proponować również czytelnicy tygodnika i internauci – między innymi mailowo oraz na profilu „Wprost” na Facebooku.",,
Premier: Powstańcy styczniowi łączą nasze narody,"Powstańcy styczniowi są bohaterami, którzy łączą narody Polski i Litwy i są wciąż żywi z naszych sercach – powiedział premier Mateusz Morawiecki, który w piątek w Wilnie uczestniczy w uroczystościach pogrzebowych 20 powstańców styczniowych.","– Konstanty Kalinowski, Zygmunt Sierakowski byli przywódcami powstania styczniowego, (...) symbolizują postaci największych bohaterów i Litwy, i Polski. Są też bohaterami łączącymi nasze narody – powiedział Morawiecki po przybyciu do Wilna i złożeniu kwiatów w mauzoleum marszałka Józefa Piłsudskiego na wileńskim Cmentarzu na Rossie. Premier wskazał, że „oddajemy im (powstańcom – red.) hołd ze względu na to, co dla nas zrobili i wciąż robią”. Podkreślił, że „w naszych sercach żyją z nami do dzisiaj”. W ocenie premiera Polski pogrzeb powstańców jest „absolutnie wyjątkową uroczystością”.  – Oddajemy hołd Polakom, obywatelom Rzeczpospolitej, która wtedy nie istniała, ale która była w sercach i dzięki której mogliśmy się cieszyć niepodległością, i dzięki której właściwie dzisiaj jesteśmy – powiedział. Po złożeniu kwiatów w mauzoleum, czemu towarzyszyła grupa wileńskich harcerzy oraz polskich turystów przebywających na Rossie, delegacja polska udała się do katedry wileńskiej. Msza pogrzebowa rozpoczęła się w południe. Po mszy w stronę Rossy wyruszy procesja żałobna, która przejdzie głównymi ulicami wileńskiego Starego Miasta: Zamkową, Wielką i Ostrobramską. Przy Kaplicy Ostrobramskiej kondukt zatrzyma się na modlitwę w trzech językach. W 2017 roku na Górze Zamkowej, zwanej też Górą Giedymina, rozpoczęto badania archeologiczne, w trakcie których znaleziono szczątki powstańców styczniowych straconych na Placu Łukiskim, a następnie pogrzebanych w tajemnicy przed rodziną i bliskimi. Źródła historyczne wskazują, że powieszono tam bądź rozstrzelano łącznie 21 osób, ale odnaleziono szczątki tylko 20.",,
Korwin-Mikke dostał wezwanie od lidera Solidarności. Ma trzy dni na przeprosiny,"Pełnomocniczka przewodniczącego Solidarności Piotra Dudy wezwała Janusza Korwin-Mikkego do umieszczenia na portalu Tysol.pl i na Facebooku oświadczenia. Polityk ma w nim sprostować nieprawdziwe informacje o związkowcu, które rozpowszechniał – mowa o zamieszczonej przez Korwin-Mikkego grafice z napisem sugerującym, że Duda służył w ZOMO. Sprawę opisuje portal Tysol.pl.","12 września Korwin-Mikke opublikował na Facebooku wpis. Widniał pod nim mem, na który składało się zdjęcie grupy zomowców. Jeden z nich był podpisany słowami: „Duda Piotr – kombatant walk o niepodległość”.Na sytuację zareagował sam Duda, który w ZOMO nigdy nie służył. Jego pełnomocnik Agnieszka Iwaniuk wezwała Korwin-Mikkego do umieszczenia na portalu Tysol.pl i na Facebooku oświadczenia, w którym polityk sprostuje nieprawdziwe informacje o Dudzie. Ma się w nim znaleźć informacja, że opublikowana przez niego treść zawiera nieprawdziwy i bezprawny zarzut wobec Dudy. Oświadczenie ma być opublikowane w ciągu trzech dni od otrzymania pisma. W przeciwnym razie sprawa ma zostać skierowana do sądu. Podobny zarzut pojawia się wobec Dudy już po raz kolejny. Wcześniej za pomówienie go o służbę w ZOMO przepraszali już Lech Wałęsa, Michał Kamiński i Monika Olejnik. „Pomawianie mnie o służbę w ZOMO w stanie wojennym oraz zarzucanie mi pacyfikowania strajkujących jest zwykłym łajdactwem i nie będę bierny wobec tych, którzy takie pomówienia rozpowszechniają” – pisał w oświadczeniu w 2015 r. Duda.",,
Białoruś wyrzuca polskiego księdza,"Polski ksiądz Krzysztof Poświata, proboszcz z podmińskiego miasteczka Hatawa, musi opuścić Białoruś do 30 kwietnia. Władze nie przedłużyły mu pozwolenia na pracę w tym kraju. Oficjalną przyczyną jest trzykrotne przekroczenie dozwolonej prędkości na drogach.","„Wydalenie polskiego duchownego z Białorusi. Do 30 kwietnia michalita ksiądz Krzysztof Poświata musi opuścić Białoruś” – poinformował w sobotę portal Catholic.by. Jako formalną przyczynę odmowy przedłużenia wizy podano, że w ciągu minionego roku ks. Poświata, prowadząc auto, trzykrotnie przekroczył dozwoloną prędkość.W piątek w sprawie księdza odbyło się spotkanie abpa Tadeusza Kondrusiewicza, zwierzchnika białoruskich katolików z pełnomocnikiem rządu ds. wyznań i narodowości Leanidem Hulaką. Jak poinformował portal, rozmowy nie przyniosły pozytywnego rozstrzygnięcia.Podwójne standardyKomentując sprawę ks. Poświaty, abp Kondrusiewicz zwrócił uwagę, że zgodnie z rozporządzeniem rządu z 2008 roku powodem odmówienia białoruskiej wizy osobie prowadzącej działalność religijną może się stać naruszenie administracyjne dokonane dwa lub więcej razy.Tymczasem ustawa z 2010 roku dotycząca obywateli zagranicznych i osób bez obywatelstwa przebywających na Białorusi wskazuje, że powodem nieprzedłużenia wizy może być naruszenie przepisów pięć lub więcej razy. – Z tego wynika, że obcokrajowcy dzielą się na dwa rodzaje – zwykłych ludzi i duchownych. To prawdziwa dyskryminacja zagranicznych księży – stwierdził arcybiskup.",,
Eurowybory: sondaż dla „Wiadomości”: PiS wyprzedza PO o 2 pkt proc.,"Prawo i Sprawiedliwość cieszy się 26-procentowym poparciem wyborców. Zaraz za liderem sondażu uplasowała się Platforma Obywatelska, którą popiera 24 procent badanych – wynika z najnowszego sondażu TNS Polska dla „Wiadomości” TVP1. Powyżej progu wyborczego znajdują się też PSL i SLD. Wybory do Parlamentu Europejskiego już 25 maja.","Z sondażu wynika, że różnica w poparciu dla dwóch najpopularniejszych partii wynosi 2 punkty procentowe. Polskie Stronnictwo Ludowe i Sojusz Lewicy Demokratycznej mogą liczyć na poparcie 7 proc. głosujących.  Na granicy progu wyborczego znalazła się Nowa Prawica ( 23 proc. badanych nadal nie wie na kogo chce oddać głos). Chęć głosowania na partię Janusza Korwin-Mikkego deklaruje 4 proc. ankietowanych. Po 3 proc. poparcia mają Solidarna Polska Zbigniewa Ziobry i Europa Plus Twój Ruch. 2 proc. badanych deklaruje chęć głosowania na Polskę Razem Jarosława Gowina, a 1 proc. na Ruch Narodowy. Partia Zielonych ma zerowe poparcie. 23 proc. ankietowanych nie wie, na którą partię chce oddać głos. Przebieg zmian w poparciu, według badań TNS Polska, pokazuje, że Prawo i Sprawiedliwość straciło 1 proc. głosów, a Platforma Obywatelska utrzymała swój wynik. Sojusz Lewicy Demokratycznej odnotował spadek z 11 do 7 proc. Poparcie dla Nowej Prawicy Janusza Korwin-Mikkego również zmalało – z 7 do 4 proc. Polskie Stronnictwo Ludowe zyskało 2 pkt proc. (wzrost z 5 do 7 proc.). Solidarna Polska straciła 1 pkt proc. (spadek z 4 do 3 proc.), podobnie jak Polska Razem Jarosława Gowina (spadek z 3 do 2 proc.). Europa Plus Twój Ruch utrzymała swój wynik. Cieszy się nadal 3-proc. poparciem. Ruch Narodowy zyskał 1 pkt proc. (wzrost z O do 1 proc.). Szacowana frekwencja to 25 procentNa pytanie „Czy pójdzie Pan(i) glosować w wyborach do Parlamentu Europejskiego?” 30 proc. ankietowanych odpowiedziało „zdecydowanie tak”. 18 proc. „raczej” pójdzie do urn. 21 proc. ankietowanych „raczej nie” weźmie udziału w wyborach 25 maja, a 26 proc. nie zagłosuje „zdecydowanie”. 5 proc. respondentów wciąż nie zdecydowało, czy będzie głosować na kandydatów do Parlamentu Europejskiego.Szacowana frekwencja w niedzielnych wyborach to 25 procent. Sondaż został przeprowadzony metodą wywiadu telefonicznego (CATI) w dniach 21-22 maja 2014 r. na reprezentatywnej grupie dorosłych mieszkańców Polski (1000 wywiadów). CZYTAJ TAKŻE   Tusk i Kaczyński na wyborczej ścieżce. „Wśród ślepych jednooki królem” Więcej w „Wiadomościach” TVP1 o 19.30.",,
RPD do edukatorów seksualnych: Ręce precz od łóżeczek naszych dzieci,"Rzecznik Praw Obywatelskich Adam Bodnar, który ślubował obronę konstytucyjnych praw wszystkich obywateli, nie tylko nie chce ich bronić, ale żąda zmian w polskim prawie, które będą pogwałceniem konstytucji – powiedział rzecznik praw dziecka. Mikołaj Pawlak dodał, że zdaniem Bodnara edukacja seksualna w szkołach powinna być obowiązkowa dla wszystkich uczniów, bo polscy rodzice nie umieją i nie chcą o tym rozmawiać z dziećmi.","Pawlak w ten sposób skomentował pismo RPO ws. standardów WHO dotyczących edukacji seksualnej.W połowie lutego prezydent Warszawy Rafał Trzaskowski podpisał deklarację na rzecz społeczności LGBT+. Zdaniem Pawlaka ta deklaracja „łamie konstytucyjne prawo rodzica do wychowania dzieci zgodnie z własnymi przekonaniami, a także ustawę o Rzeczniku Praw Dziecka, która zapewnia dzieciom prawo do wychowania w rodzinie, ustawy oświatowe”.W początkach marca Pawlak wezwał Bodnara do podjęcia czynności w sprawie – jak wskazał RPD – naruszenia konstytucyjnego prawa rodziców do wychowania dzieci zgodnie z własnymi przekonaniami.– Ostatnio, gdy otrzymałem odpowiedź od pana rzecznika Adama Bodnara ze zdumieniem przeczytałem, że Rzecznik Praw Obywatelskich, który ślubował obronę konstytucyjnych praw wszystkich obywateli, nie tylko nie chce ich bronić, ale żąda zmian w polskim prawie, które to prawa będą pogwałceniem polskiej konstytucji – powiedział Pawlak.W dwóch odpowiedziach do Pawlaka Bodnar podkreślał, że wyeliminowanie z polskich szkół dyskryminacji powinno być priorytetem dla Rzecznika Praw Obywatelskich i Rzecznika Praw Dziecka, a edukacja antydyskryminacyjna jest w związku z tym godna poparcia. Przekonywał także m.in., że w najnowszych standardach WHO nie ma mowy o przekazywaniu wiedzy o masturbacji dzieciom w przedszkolach.",,
"Wiceszef MSWiA: Rekonstrukcja rządu obejmie m.in. kilku wiceministrów, na ich miejsce przyjdą osoby młode","Konieczność zmiany w rządzie wynika z tego, że wyborach do PE mandat otrzymało kilku ministrów: wicepremier Beata Szydło, szef MSWiA Joachim Brudziński, minister rodziny, pracy i polityki społecznej Elżbieta Rafalska, szefowa MEN Anna Zalewska, a także m.in. rzeczniczka rządu Joanna Kopcińska. Mandaty zdobyła też minister w KPRM Beata Kempa oraz wiceminister inwestycji i rozwoju Andżelika Możdżanowska.","Do rekonstrukcji rządu ma dojść w nadchodzącym tygodniu. Według medialnych doniesień - 4 czerwca.Szefernaker pytany w RMF FM, czy obejmie stanowisko szefa MSWiA odparł, że to duże wyróżnienie i docenienie jego pracy, iż jego nazwisko pojawiło się wśród potencjalnych typów na tę funkcję. „Myślę, że w polityce ważna jest cierpliwość, pokora. Potrzebni są dziś w rządzie ludzie doświadczeni, którzy maja doświadczenie polityczne” – zaznaczył.Dodał jednocześnie, że w rządzie pojawią się osoby doświadczone, które „zbierały doświadczenie polityczne i w PiS i wcześniej może w Porozumieniu Centrum”. „Także takie osoby będą” – powiedział.Jak wskazał, w składzie rządu pojawią się też nowi wiceministrowie. „Rekonstrukcja będzie także obejmowała wiceministrów i tam będzie wiele młodych osób” – oświadczył.Dopytywany, co znaczy „młodych”, Szefernaker odparł: „Myślę, że to pokolenie 30-latków, pokolenie 40-latków. W polityce to jest bardzo młody wiek”. „W tej drużynie trzeba połączyć doświadczenie z młodością i myślę, że to dobry przepis, na to jak rządzić” – stwierdził.",,
Poinformowała świat o wybuchu II wojny. Zmarła słynna reporterka,"W wieku 105 lat zmarła Clare Hollingworth, słynna brytyjska reporterka. Była pierwszą osobą, która poinformowała o niemieckiej inwazji na Polskę w 1939 roku. 1 września przekazała tę wiadomość brytyjskim dyplomatom.","29 sierpnia 1939 roku, w pierwszym tygodniu pracy w dzienniku „Daily Mail”, Hollingworth opublikowała artykuł, w którego nagłówku napisała: „Tysiąc czołgów skupionych na polskiej granicy. Dziesięć dywizji gotowych do ataku”.Brytyjka mieszkała wówczas w Katowicach i na jeden dzień wyjechała do Niemiec. To wtedy dzięki podmuchowi wiatru, który uniósł plandekę, udało się jej dojrzeć czołgi gotowe do inwazji na Polskę.Przekazała dźwięki czołgów1 września, widząc zbliżające się wojska niemieckie, zatelefonowała do brytyjskiej ambasady. By uwierzono jej, że rzeczywiście doszło do inwazji, wystawiła przez okno słuchawkę telefonu, tak by dało się słyszeć chrzęst gąsienic hitlerowskich czołgów.Clare Hollingworth była już wcześniej w Polsce. W Warszawie pomagała uchodźcom z Czechosłowacji zajętej przez Niemców w 1938 roku. Margo Stanyer, jedna z osób której wówczas pomogła, opisała ją jako „wspaniałą damę, która była we właściwym miejscu o właściwym czasie”.Oprócz drugiej wojny światowej Hollingworth relacjonowała konflikty w Wietnamie i Algierii i pisała o chińskiej rewolucji kulturalnej. Napisała pięć książek, w tym „Wojnę trzytygodniową w Polsce” z 1940 roku.",,
"Kaleta: Chcemy, by sędziowie nie wkraczali w sferę polityki","Reakcja wobec sędziego Juszczyszyna jest zdecydowana, ponieważ jego działanie w oczywisty sposób jest sprzeczne z prawem. Nasze stanowisko jest takie, że to działanie jest działaniem wbrew kompetencjom przyznanym sędziom – powiedział na antenie Radia Plus wiceminister sprawiedliwości Sebastian Kaleta.","Wiceminister sprawiedliwości przyznał, że nie jest wykluczone wprowadzenie do polskiego porządku prawnego rozwiązań zachodnich  „w świetle niedopuszczalnych zachowań »politykowania«  przez  sędziów”.  Ocenił, że ostatnie manifestacje przeczą zasadzie apolityczności sędziów.  – Znamy przepisy dotyczące zachowywania się sędziów w sposób publiczny w Niemczech i we Francji – zapewnił gość audycji. Podkreślił, że we Francji  niedopuszczalna byłaby sytuacja, w której sędziowie zbierają się na manifestacjach, aby skandować o dymisji ministra sprawiedliwości. – Żeby nie było wątpliwości, że ktoś chce kogoś dyscyplinować. Nie, nie chcemy nikogo dyscyplinować, chcemy żeby sędziowie nie wkraczali w sferę polityki – wskazał gość Radia Plus.  Jak wyjaśnił, jeśli zapadłaby decyzja o wprowadzeniu standardów zachodnich, to przepisy te funkcjonowałyby w Polsce dokładnie w takim samym brzmieniu jak w innych krajach. Pytany o możliwość zmiany ustawy o Najwyższej Izbie Kontroli, która pozwalałaby na odwołanie prezesa tej instytucji przez sejmową większość, Kaleta odparł: „Na pewno standardy naszego obozu politycznego są wyższe niż poprzedników. Zmiana ustawy na pewno wymaga bardzo precyzyjnego podejścia, aby nie doprowadzić do sytuacji, która ugodziłaby  w pewne zasady konstytucyjne”.  Polityk przypomniał również, że Platforma Obywatelska, która wybrała na prezesa NIK Krzysztofa Kwiatkowskiego, nie apelowała o jego dymisję, mimo że przez większość kadencji borykał się on z zarzutami.",,
Siwiec odchodzi z Twojego Ruchu. „Plan konsolidowania lewicy nie powiódł się”,"Marek Siwiec ogłosił, że odchodzi z Twojego
Ruchu. Według niego partia realizuje autorski program swojego
przewodniczącego Janusza Palikota. – W takiej polityce nie ma dla mnie
miejsca – napisał polityk na swoim blogu.","– Dzisiaj podjąłem decyzję o rozstaniu się z Twoim Ruchem i na razie niczegonie planuję – powiedział we wtorek Marek Siwiec, pytany o dalszą polityczną drogę. Na swoim blogu polityk napisał, że „formuła współpracy z Januszem Palikotem,przyjęta dwa lata temu, wyczerpała się”. „Wtedy opuściłem SLD z zamiaremkonsolidowania polskiej lewicy, tworzenia nowej jakości, dotarcia do ludzi,których SLD nie chciał lub nie potrafił aktywizować. Ten plan się niepowiódł” – podkreślił. „Twój Ruch ignoruje istnienie sojuszników i ewentualnych partnerów” Według Siwca „aktualnie Twój Ruch realizuje autorski program przewodniczącegopartii”. „Abstrahuje on od politycznych realiów i prawdziwych linii podziału.Ignoruje istnienie sojuszników i ewentualnych partnerów. W takiej politycenie ma dla mnie miejsca” – napisał Siwiec.",,
Nowa reakcja na Facebooku. Tęczowa ikonka na miesiąc gejowskiej dumy,"W portalu społecznościowym Facebook pojawiła się nowa reakcja. Przedstawia ją tęczowa ikonka z opisem „duma”. Ma być okazją do świętowania dla środowisk LGBT, które obchodzą w czerwcu „miesiąc dumy”.","Facebook co jakiś czas dołącza do standardowego zestawu reakcji nowe, tymczasowe. W okolicy Dnia Matki pojawiła się ikonka kwiatka z opisem „dziękuję”. Teraz kwiatek zastąpiła tęcza. Pojawiła się w czerwcu, kiedy to środowiska homoseksualne organizują na ulicach miast tzw. „Parady Równości”.– Łączy nas duma – poinformował Mark Zuckerberg.Po czym dodał: – Przed nami wciąż długa droga do równości, ale zmierzamy w dobrym kierunku. Z oddaniem będę pracował, by Facebook stał się bezpiecznym miejscem dla środowiska LGBT i wszystkich ludzi na świecie.",,
SLD: temat aborcji musi wrócić,"Na wiosnę Sojusz wróci do debaty na temat liberalizacji ustawy
antyaborcyjnej – zapowiada były minister zdrowia Marek Balicki. Przedstawi wtedy m.in. swój projekt ustawy, który dopuszcza
przerywanie ciąży do 12. tygodnia na podstawie decyzji kobiety.","Balicki powiedział, że problematyka aborcyjnapowinna być elementem dyskusji w jesiennej kampanii wyborczej.  – Kampaniawyborcza jest tym okresem, kiedy należy rozmawiać o ważnych sprawach dlaPolaków – mówił. Jego zdaniem lewica, „jeśli nie chce się kompromitować”, nie może „sprawwolności obywatelskich spychać” na margines.Sojusz na przełomie kwietnia i maja chcewrócić do debaty w sprawie aborcji. SLD przewiduje wtedy serię wydarzeńzwiązanych z problematyką aborcyjną. Planowana jest m.in. wystawa o podziemiuaborcyjnym, a także konferencje eksperckie.  – Wrócimy też do filmów, jestprzygotowywany nowy film, który będziemy chcieli pokazać – dodał.Według niego, SLD-owski projekt ustawy o świadomym rodzicielstwie jest gotowyi opiera się na projekcie, złożonym w Sejmie w 2005 roku. Jak tłumaczy,głównym założeniem projektu jest wprowadzenie możliwości przerywania ciąży do12. tygodnia.  – Decyzja należy do kobiety i musi to być w warunkachbezpiecznych dla zdrowia kobiety – wyjaśnił poseł Sojuszu.Przygotowany w 2005 roku przez SLD, we współpracy z organizacjami kobiecymi,projekt ustawy o świadomym rodzicielstwie przewidywał m.in. możliwośćprzerywania ciąży bez ograniczeń do dwunastego tygodnia. Po tym czasie ciążęmożna byłoby przerwać, gdyby zagrażała zdrowiu lub życiu kobiety, z powodunieodwracalnego uszkodzenia płodu lub gdyby ciąża była wynikiem gwałtu.Według polskiego prawa przerwanie ciąży może być dokonane tylko przez lekarza w trzech ściśle określonych przypadkach: gdy ciąża stanowi zagrożenie dla życia lub zdrowia kobiety ciężarnej, gdy badania prenatalne lub inne przesłanki medyczne wskazują na duże prawdopodobieństwo ciężkiego i nieodwracalnego upośledzenia płodu albo nieuleczalnej choroby zagrażającej jego życiu lub gdy zachodzi uzasadnione podejrzenie, że ciąża powstała w wyniku czynu zabronionego (do 12 tygodni od poczęcia).",,
USA i Kanada przerwały negocjacje ws. zmian w NAFTA. W środę wznowienie rozmów,"Stany Zjednoczone i Kanada w piątek po południu czasu lokalnego przerwały renegocjacje Północnoamerykańskiego Układu o Wolnym Handlu (NAFTA) i powrócą do rozmów w środę – poinformowali przedstawiciele obu stron. Trwający od roku proces wszedł w fazę intensywnych rozmów we wtorek, po poniedziałkowym ogłoszeniu przez USA porozumienia z Meksykiem.","„Negocjujemy z Kanadą od roku. W tym tygodniu spotkania kontynuowane były na wszystkich szczeblach. Rozmowy były konstruktywne i poczyniliśmy postępy. Nasi urzędnicy nadal pracują nad osiągnięciem porozumienia. Zespół Przedstawiciela USA ds. Handlu (USTR) spotka się z minister Freeland i jej kolegami w środę w przyszłym tygodniu” – napisał w oświadczeniu główny negocjator USA Robert Lighthizer.Lighthizer poinformował również, że prezydent Donald Trump w piątek w oficjalnej nocie poinformował Kongres USA o zamiarze podpisana umowy handlowej z Meksykiem oraz z Kanadą – jeśli ta wyrazi taką wolę – w ciągu 90 dni.Amerykański negocjator nazwał tę umowę „najbardziej zaawansowaną i spełniającą najwyższe standardy na świecie”. W ciągu najbliższych tygodni członkowie Kongresu, a także przedstawiciele społeczeństwa obywatelskiego i sektora prywatnego będą mieli możliwość się z nią zapoznać. – Odkryją, że niesie ona ogromne korzyści dla naszych pracowników, rolników, ranczerów i firm – powiedział Lighthizer. Minister spraw zagranicznych Kanady Chrystia Freeland na konferencji prasowej potwierdziła, że „ciężka praca” nad modyfikacją NAFTA trwa i przyniosła postępy, ale nie jest jeszcze zakończona.– To bardzo złożona umowa i nadal nad nią pracujemy. Jak mówiliśmy od samego początku, naszym celem w tych rozmowach jest aktualizacja i modernizacja Północnoamerykańskiego Układu o Wolnym Handlu tak, by była dobra dla Kanadyjczyków, Amerykanów i Meksykanów – powiedziała dziennikarzom Freeland.Zapytana o narzucony przez prezydenta Trumpa piątkowy termin na zakończenie negocjacji, minister stwierdziła, że proces dobiegnie końca, kiedy uda się osiągnąć dobrą umowę dla Kanady.Umowa całkowicie na warunkach amerykańskich?Z kolei odnosząc się do ujawnionej przez dziennik „Toronto Star” wypowiedzi Trumpa dla agencji Bloomberg, że ewentualna umowa będzie całkowicie na warunkach amerykańskich, bez jakichkolwiek ustępstw wobec Kanady, Freeland wyraziła przekonanie, że zespół Roberta Lighthizera negocjuje „w dobrej wierze i z dobrą wolą”.Szefowa kanadyjskiej dyplomacji nie chciała wypowiedzieć się na temat pozostałych rozbieżności między stronami, ale podkreśliła, że udało się osiągnąć „dobre porozumienie dla pracowników sektora motoryzacyjnego”, po części dzięki „znacznej elastyczności ze strony Meksyku”.",,
"Komorowski stracił, ale ma dużą przewagę","Bronisław Komorowski (PO) w prezydenckich sondażach wyborczych przez tydzień stracił 5 pkt proc. Popiera go teraz 48 proc. Polaków i wciąż jest bliski 50 proc. poparcia, które dałoby mu zwycięstwo w pierwszej turze wyborów. Jarosław Kaczyński (PiS) zyskał 2 pkt proc., co daje mu poparcie 33 proc. Polaków.","W przypadku drugiej tury wyborów kandydat PO bije szefa PiS 64 do 36 proc. Komorowski przejąłby głosy aż 80 proc. wyborców szefa SLD Grzegorza Napieralskiego, a także większość zwolenników Waldemara Pawlaka (PSL).Sondaż „Gazety Wyborczej” przeprowadzono w dniach 28 – 30 maja, na próbie reprezentatywnej 1013 osób.PSL weszłoby do Sejmu„Gazeta Wyborcza” przedstawia także poparcie dla partii. Platforma ma 46 proc. poparcia, a PiS – 33 proc. Według sondażu do Sejmu wchodzi też SLD (7 proc.) i PSL (6 proc.). Pozostałe partie mają od 0 do 2 proc. Z kolei z najnowszego badania GfK Polonia dla „Rzeczpospolitej” wynika, że 48 proc. Polaków chce głosować na PO. W porównaniu z sondażem sprzed dwóch tygodni,  partia Donalda Tuska zyskała 3 pkt. proc. Na drugim miejscu ze stabilnym poparciem znajduje się  PiS. Partia Jarosława Kaczyńskiego straciła od ostatniego badania 1 pkt. proc., a głosować na nią chce 35 proc. badanych.Poparcie dla SLD wynosi 7 proc. W Sejmie znalazłoby się również PSL, na które chce głosować 5 proc. ankietowanych.",,
„Nie idzie na kompromis ze światem”. Ewa Błaszczyk uhonorowana,"Aktorka teatralna i filmowa, piosenkarka, twórczyni Kliniki „Budzik”, Ewa Błaszczyk została laureatką nagrody im. Przemysława Gintrowskiego. Nagrodę dla osoby, która „w swojej drodze twórczej jest wierna swoim zasadom i nie idzie na kompromis ze światem”, przyznano po raz drugi.","Nagrodę wręczono podczas koncertu „Gintrowski – a jednak coś po nas zostanie” w Teatrze Polskim w Warszawie. W uroczystości udział wzięli m.in. była premier Beata Szydło, marszałek Sejmu Marek Kuchciński, minister rodziny, pracy i polityki społecznej Elżbieta Rafalska oraz ludzie kultury i sztuki.Laureatka wspominała, że Przemysław Gintrowski był jej dobrym przyjacielem i spędzali razem dużo czasu. – Było nam blisko, te słowa „coś być musi, do cholery, za zakrętem” miały dla nas głęboki sens i nas bardzo łączyły każdego wieczoru, było w tym dużo ciepła i przyjaźni – przyznała Błaszczyk.Dar przyjaźni– Dziękuję Przemkowi, że był naszym przyjacielem, że mogliśmy sobie razem gotować, pić wieczorami wino, wściekać się, kląć, śmiać; że wszystko było bardzo szczere. Dziękuję za to jego rodzinie, że jestem tu z wami. Wiem, że jest to także ważne dla mojego Jacka Janczarskiego, a oni są tam gdzieś ze sobą razem – powiedziała artystka.Ewa Błaszczyk wspomniała też o swojej działalności w Fundacji „Akogo?” oraz Klinice Neurorehabilitacyjnej „Budzik”. – Mózg, system nerwowy są niezwykle ciekawe, tu jest największa tajemnica, o innych organach wiemy, a tu jest tajemnica, magia, metafizyka, pytanie o Boga, o duszę. Wydaje mi się to bardzo ciekawe – powiedziała.",,
Prezydent Duda: 10 kwietnia 2010 r. ziemia smoleńska pochłonęła kolejną porcję polskiej krwi,"10 kwietnia 2010 roku, nad lotniskiem Smoleńsk–Północny opadła mgła, zniknął w niej biało-czerwony tupolew. Zginęli prezydent Lech Kaczyński, jego małżonka, wielu wspaniałych ludzi. Ziemia smoleńska pochłonęła kolejną porcję polskiej krwi – brzmi wpis Kancelarii Prezydent na Twitterze.","„Tamtego ranka, 10 IV 2010 roku, nad lotniskiem Smoleńsk–Północny opadła mgła. Zniknął w niej biało–czerwony tupolew. Nasi Rodacy zginęli. Prezydent RP, prof. Lech Kaczyński, jego Małżonka, wielu wspaniałych ludzi. Ziemia smoleńska pochłonęła kolejną porcję polskiej krwi” – napisała Kancelaria Prezydenta Rzeczpospolitej Polskiej na Twitterze przytaczając fragment wypowiedzi prezydenta Andrzeja Dudy.W opublikowanym jednocześnie krótkim filmie można usłyszeć całość wypowiedzi Andrzeja Dudy. „Ale tamten dzień to był również dzień, który uświęcił to miejsc. To wy je uświęciliście, nikt was tutaj nie wzywał, nikt nie apelował, żebyście tutaj przyszli, ale jednak przyszliście tutaj z potrzeby serca. Przyszliście tutaj setkami tysięcy. To wielki dorobek serc Polaków, to wielki dorobek naszych serc, że umieliśmy wtedy stanąć razem ponad wszelkimi podziałami, być tutaj, niezależnie od poglądów, niezależnie od wiary. Wszyscy byliśmy wtedy zjednoczeni” – mówi prezydent w filmie.Podkreśla też, że „Polska dzisiaj tej jedności i spokoju ogromnie potrzebuje”. „Dokonajmy wszyscy refleksji pamięci. Bądźmy razem” – apeluje Andrzej Duda.Na filmie widać m.in. ludzi, którzy gromadzili się przed Pałacem Prezydenckim po katastrofie smoleńskiej.",,
"Czarzasty: Schetyna przestał wierzyć w to, że wygra","Szef PO Grzegorz Schetyna przestał wierzyć w to, że wygra, w związku z tą coraz mniejszą wiarą coraz bardziej zaczął się przekonywać do tego, że zrobi bardzo fajną, malutką opozycję niewygrywającą z PiS i będzie miał spokój; ja tego nie rozumiem – mówił lider SLD Włodzimierz Czarzasty. O godz. 13 liderzy SLD, Wiosny i Lewicy Razem przedstawią rezultaty rozmów ws. startu w wyborach parlamentarnych.","Szef PO ogłosił, że Platforma wystartuje w jesiennych wyborach parlamentarnych pod szyldem Koalicji Obywatelskiej wraz z Nowoczesną i Inicjatywą Polską. 20 proc. miejsc na listach KO mieliby otrzymać kandydaci „obywatelscy”, czyli przedstawiciele organizacji pozarządowych, eksperci oraz samorządowcy. PSL zapowiedział samodzielny start pod szyldem „PSL – Koalicja Polska”.Po tej deklaracji, liderzy Wiosny i SLD ogłosili zamiar budowy bloku lewicowego z udziałem także Lewicy Razem. O godz. 13 odbędzie się konferencja prasowa liderów SLD, Wiosny i Lewicy Razem, na której zostaną przedstawione rezultaty rozmów o wyborach parlamentarnych.Czarzasty został zapytany w radiowej Jedynce, co się wydarzyło, że Koalicja Europejska – w której do eurowyborów poszły razem PO, PSL, Nowoczesna, SLD i Partia Zieloni – rozpadła się. Szef Sojuszu odnosząc się do PSL stwierdził, że ma przypuszczenia, iż „taki romansik z PiS, delikatny, wstępna gra miłosna, zaczęła być prowadzona”.Natomiast odnosząc się do Schetyny stwierdził, że w jego ocenie „przestał on wierzyć w to, że wygra”. – W związku z tą wiarą coraz mniejszą, coraz bardziej zaczął się przekonywać do tego, że zrobi sobie bardzo fajną, malutką opozycję niewygrywającą z PiS i będzie miał po prostu spokój. Ja tego nie rozumiem – oświadczył Czarzasty.Szef SLD mówił, że w takiej sytuacji Schetyna nie zostanie premierem, PO nie będzie rządziła, a działacze PO podziękują Schetynie za szefostwo tej partii, „bo ile można siedzieć w opozycji”.– To nie jest moja partia, ale ja miałbym dosyć. Można było wygrać z PiS. Uważam, że w tej chwili trzeba nadal o to walczyć, natomiast rezygnowanie z 38 proc. głosów ludzi, którzy zagłosowali na Koalicję Europejską, na pół roku przed wyborami mieliśmy 7 proc. do PiS, mieliśmy świetną ekipę, świetny team, zrezygnowanie z tego to jest absolutna abdykacja z pozycji lidera opozycji – ocenił szef SLD.",,
Ojciec Rydzyk uruchomił radio internetowe,"Do kontrolowanych przez ojca Tadeusza Rydzyka Radia Maryja, Telewizji Trwam i gazety „Nasz Dziennik” dołączyło właśnie nowe medium, internetowe Radio SIM – dowiedział się portal tvp.info. Oprócz dużej porcji muzyki, nadaje też audycje promujące światopogląd ojca dyrektora.",,,
DudaPomoc zarzewiem wielu prezydenckich inicjatyw ustawodawczych,"– Od pierwszego dnia kadencji Andrzeja Dudy przyjęliśmy blisko 40 tys. rozmów telefonicznych, napisało do nas blisko 50 tys. osób, na spotkaniach indywidualnych było u nas blisko sześć tysięcy osób – powiedział w programie TVP Info „Strefa starcia” dyrektor prezydenckiego Biura interwencji pomocy prawnej, Tomasz Kulikowski.","W  maju 2015 roku jedną z głównych inicjatyw w trakcie  kampanii wyborczej ówczesnego kandydata na prezydenta Andrzeja Dudy była inicjatywa nazywana powszechnie DudaPomoc. – Przez dwa miesiące funkcjonowania DudaPomocy przyjęliśmy  ponad cztery tysiące osób. Po tym okresie decyzją numer jeden prezydent Andrzej Duda powołał w kancelarii prezydenta swoje autorskie biuro – Biuro interwencji pomocy prawnej – przypomniał Tomasz Kulikowski. Prezydenckie inicjatywy ustawodawcze– Wiedza, którą mamy, którą analizujemy na podstawie tego, co do nas ludzie zgłaszają,  pozwoliła nam na przedsięwzięcie kilku inicjatyw ustawodawczych prezydenta. Pierwszą inicjatywą, która zapadła mi w pamięci, to było zwiększenie kar za przestępstwa wobec dzieci i osób nieporadnych. (…) Kolejną inicjatywą była sprawa  tzw.  błędnych przelewów – powiedział Kulikowski. Następnie, jak przypomniał, wprowadzono dwie zmiany ustawodawcze dotyczące programu 500 plus: uniemożliwienie zajęcia tego świadczenia przez komornika oraz uniemożliwienie obniżenia przez sąd alimentów w związku z otrzymaniem tego dodatku.Jak powiedział, najczęstszymi sprawami, z którymi przychodzą obywatele do DudaPomcy, to skargi na wymiar sprawiedliwości, organy ścigania – prokuraturę i policję, na poszczególne ministerstwa, urzędy centralne, wójtów, burmistrzów, ogólnie na samorząd. Bywają też skargi na komorników, a także dotyczące opieki społecznej.",,
Świerzyński: Koledzy też rzucą legitymacją PSL,"„Po ilości maili, które dostaję, SMS-ów i telefonów od kolegów z PSL, którzy zgadzają się z moją decyzją, mogę wnioskować, że oddolny oddźwięk na decyzję władz jest taki jak moja reakcja, nie zgadzają się na to” – mówi w wywiadzie dla „Gazety Polskiej” lider zespołu Bayer Full i były członek PSL Sławomir Świerzyński. PSL dołączyło do Koalicji Europejskiej, którą tworzą m.in. ruchy popierające aborcję i zawieranie małżeństw między osobami tej samej płci.","„Nie zmieniłem zdania i potwierdzam, że występuję z PSL. Złożyłem więc wniosek w tej sprawie. Nie podporządkuję się tej uchwale. Nie wiem, jaka teraz powstała koalicja i jak ją nazwać” – mówi Świerzyński. Jak dodaje, zadaniem Koalicji Europejskiej jest wyłącznie walka z PiS. Muzyk zwraca uwagę na niejednolitość ideową partii tworzących ten sojusz i skrajność postulatów części z nich. „Jeśli konkretnym programem ma być zaskarżenie Kościoła rzymskokatolickiego w Hadze, jeżeli na pierwszym miejscu są związki jednopłciowe, to co to jest za program dla Polski?” – pyta wokalista Bayer Full, przypominając, że politycy opozycyjni „mówią, że będą dbali o Polskę, a jednocześnie na Polskę donoszą”. Zdaniem Świerzyńskiego sytuacja skutkować będzie odpływem z PSL wielu działaczy. „Po ilości maili, które dostaję, SMS-ów i telefonów od kolegów z PSL, którzy zgadzają się z moją decyzją, mogę wnioskować, że oddolny oddźwięk na decyzję władz jest taki jak moja reakcja, nie zgadzają się na to. Proszą: przygotuj nam takie same dokumenty, bo my też występujemy”.",,
Żerowali na nielegalnych imigrantach z Chin,"18 nielegalnych imigrantów z Chin oraz dwoje organizatorów przerzutu: Chińczyka i Polkę zatrzymali funkcjonariusze Morskiego Oddziału Straży Granicznej w Gdańsku. Imigranci zostaną prawdopodobnie odesłani do Chin, organizatorom przerzutu grozi kara od 6 miesięcy do 8 lat pozbawienia wolności.","Kilkunastu Chińczyków Straż Graniczna zatrzymała w schronisku dla bezdomnych, kilku innych – w domu na terenie Gdańska. Obławę przeprowadzono w niedzielę i poniedziałek. Zatrzymano też organizatorów przerzutu: 38-letniego Chińczyka, który prowadził w Gdańsku orientalną restaurację oraz jego partnerkę – 26-letnią Polkę. Polka i Chińczyk pobierali od każdego chińskiego obywatela 10 tys. dolarów za tzw. przyrzeczenie pracy. Na podstawie takiego dokumentu obcokrajowiec może starać się o legalny pobyt i pozwolenie na pracę w Polsce. Organizatorzy przerzutu z góry zakładali, że nie zatrudnią tych ludzi. Co więcej, za dodatkowe 2 tys. dolarów organizowali ich przerzut z Polski do któregoś z krajów Unii Europejskiej.Według informacji Straży Granicznej, Polka i Chińczyk sprowadzili do Polski przynajmniej 65 obywateli Chin – tyle wpłat zarejestrowano na ich koncie. Część z tych osób może przebywać już w którymś z zachodnich krajów, wiele może być jeszcze na terenie Polski. 18 zatrzymanych Chińczyków zostanie najprawdopodobniej umieszczonych w jednym z ośrodków dla cudzoziemców. O ich dalszym losie, czyli prawdopodobnie wydaleniu z Polski, zdecyduje wojewoda pomorski.",,
„Byłam gwałcona trzy razy dziennie”. Wyznanie ofiary miliardera,"W 2006 roku trafiła na prywatną wyspę Jeffreya Epsteina, miliardera oskarżanego o przestępstwa seksualne. Po 16 latach o swojej gehennie na wyspie Little St. James na Karaibach kobieta  opowiedziała w rozmowie z „The Telegraph”.","„Wzywali mnie na »masaże«. Nie sądzę, by ludzie w to uwierzyli, ale dosłownie bywały dni, gdy gwałcił mnie po trzy razy. Później gwałcił inne. Cały czas musiałyśmy być w domu, żeby miał do nas łatwy dostęp. On i jego przyjaciele, którym nas wypożyczał. W ciągu sześciu miesięcy nigdy nie widziałam go pracującego. Dosłownie cały czas wykorzystywał nas seksualnie” – opowiedziała Sarah Ransome.   Stwierdziła, że dopiero po sześciu miesiącach tortur i gwałtów  udało się jej uciec. Stało się to podczas podróży z Epsteinem do Nowego Jorku.",,
„Putin musi zrobić porządek”. Komentarze w Rosji po decyzji WADA,"Decyzja WADA o wykluczeniu Rosji z udziału w najbliższych zimowych i letnich igrzyskach olimpijskich to temat numer jeden w rosyjskich mediach. – Jestem zdania, że postanowienia WADA wymagają twardej reakcji ze strony całego naszego kraju, a przede wszystkim prezydenta Władimira Putina – grzmi cytowany przez agencję TASS Igor Lebiediew.","Lebiediew to były piłkarski działacz, obecnie deputowany do dumy. Nadzieję dla rosyjskiego sportu widzi tylko w Putinie. – To jedyna osoba, która ma odpowiedni autorytet, żeby przywrócić porządek w tej kwestii – przyznaje.W czystość rosyjskiej walki z nielegalnym wspomaganiem wierzy minister sportu Pawieł Kołobkow. – Nie ma żadnych wątpliwości, że system antydopingowy działa u nas bez zarzutu. Co roku RUSADA pobiera około 9 tys. próbek, więc WADA nie powinna mieć wątpliwości, co do naszej walki z dopingiem. Być może zdecydujemy się jeszcze na dodatkowe testy sportowców, ale mogę zagwarantować, że każdy rosyjski sportowiec jest badany na obecność niedozwolonych środków – cytuje wypowiedź członka rządu portal Russia Today.Dalej idzie premier Dmitrij Miedwiediew, który decyzję Światowej Organizacji Antydopingowej nazywa „antyrosyjską histerią”. Tymczasem już na początku oświadczenia WADA, czytamy, że „Komitet Wykonawczy WADA jednogłośnie potwierdził rekomendacje CRC, aby wykluczyć RUSADA z systemu antydopingowego na okres czterech lat”. Dużo rozsądniej wypowiadał się znakomity przed laty rosyjski hokeista Wiaczesław Fietosow. – Jestem mocno wkurzony decyzją WADA, bo ona może pogrzebać profesjonalny sport w całym kraju. Ucierpi mnóstwo niewinnych sportowców i trenerów. Niezależnie od tego, co wydarzy się w przyszłości, upłynie dużo czasu, zanim Rosja odzyska reputację kraju, w którym nie ma miejsca na doping – przyznał złoty medalista olimpijski w hokeju na lodzie z Sarajewa i Calgary. – Oczywiście, że powinniśmy się odwołać, ale nie mam przekonania, że przedstawimy wystarczające argumenty, aby odwrócić decyzję WADA. Trzeba też spojrzeć na to, że WADA podjęła decyzję jednogłośnie. Nie może tu być mowy o jakimś antyrosyjskim spisku – dodał w rozmowie z agencją TASS. Jeśli Rosjanie złożą apelację, sprawa trafi przed Międzynarodowy Trybunał ds. Sportu w Lozannie.",,
Rosja pręży muskuły [OPINIA],"Dowództwo Centralnego Okręgu Wojskowego Sił Zbrojnych Federacji Rosyjskiej w poniedziałek we wczesnych godzinach porannych wydało rozkaz do wyjścia w teren wielu tysięcy żołnierzy oraz setek jednostek ciężkiego sprzętu, w tym pancernego.","Szef resortu obrony Rosji Siergiej Szojgu powiadomił o całej sytuacji akredytowanych attaché wojskowych. Co ciekawe, służby prasowe jednocześnie poinformowały, iż informacja o faktycznie zaangażowanej liczbie żołnierzy i sprzętu, zostanie przekazana w późniejszym terminie.Warto przypomnieć, że w ubiegłym roku w podobnym ćwiczeniu udział wzięło ok. 300 tys. żołnierzy, ponad 1000 samolotów i śmigłowców. Komentatorzy nie mają wątpliwości. Pokaz siły Rosji ma związek z podpisanym niedawno porozumieniem między Polską a Stanami Zjednoczonymi. Ekspertka Carnegie Europe Judy Dempsey uważa, że polsko-amerykańskie porozumienie zawarte podczas wizyty prezydenta Andrzeja Dudy w Waszyngtonie to sygnał skierowany właśnie w stronę Rosji, ale i NATO, że Polska traktuje sprawy bezpieczeństwa poważnie.Dempsey zaznaczyła, że kwestii bezpieczeństwa nie można rozgraniczać do obecności wojskowej sił NATO i USA w Europie. Po drugie, nie można zapominać, że Waszyngton zawiera polityczne porozumienia z krajami NATO w kwestii sprzedaży uzbrojenia, prowadzenia ćwiczeń, czy też rozmieszczenia oddziałów. Co ma znaczenia długofalowe. Nie wolno również zapominać o zmianie myślenia w samej Polsce. Już w 2015 r. ówczesny szef MON Antoni Macierewicz zapowiedział zmianę rozmieszczenie jednostek Wojska Polskiego, których większość znajdowała się w zachodniej części Polski. Pod koniec 2017 r. zakończył się proces przenoszenia z Żagania do Wesołej pierwszego batalionu czołgów Leopard. – Tą decyzją zaczynamy realizację nowej strategii, która została wyznaczona przez Strategiczny Przegląd Obronny – powiedział ówczesny minister obrony Antoni Macierewicz. Natomiast w 2016 r. MON postanowiło przezbroić 1. Warszawską Brygadę Pancerną w czołgi Leopard, należące wcześniej do 34. Brygady Kawalerii Pancernej w Żaganiu (należącej do 11. Lubuskiej Dywizji Kawalerii Pancernej), w celu wzmocnienia jednostek położonych bliżej wschodniej granicy, by były zdolne do realnej obrony Polski i pełniły funkcje wiarygodnego odstraszania. Wozy PT-91 z Wesołej przekazano 15. Brygadzie Zmechanizowanej w Giżycku, a do Żagania przekazano czołgi T-72, by zastąpić wycofywane Leopardy. Ministerstwo Obrony Narodowej wraz z sojusznikami (USA) uważa, że należy wzmacniać całościowy potencjał jednostek we wschodniej części kraju. W odpowiedzi na zmieniające się uwarunkowania bezpieczeństwa przywódcy państw członkowskich Paktu Północnoatlantyckiego podczas szczytu w Warszawie w 2016 r. podjęli decyzję o wzmocnieniu obecności NATO na wschodniej flance Sojuszu. Od tego momentu rozpoczęto dyslokację żołnierzy. Podjęto także decyzję o powstaniu na wschodzie kraju 4. Dywizji Wojska Polskiego i budowie szpitala wojskowego w Legionowie.",,
Niepodległa. Układ na wypadek sowieckiej agresji. Zawarty tuż przed pokojem ryskim,"3 marca 1921 Polska zawarła z Rumunią układ o wzajemnej pomocy w razie sowieckiej agresji. Konwencja podpisana równo 98 lat temu, tuż przed pokojem ryskim, była wyrazem przyjaznych stosunków łączących Rumunię i młode państwo polskie. Była również m.in. wyrazem sceptycyzmu co do zapewnień pokonanej Rosji sowieckiej o jej pokojowych zamiarach.","W dwóch kolejnych traktatach zawartych w 20-leciu międzywojennym (26 marca 1926 i 15 stycznia 1931 roku), Warszawa i Bukareszt  deklarowały już wzajemną obronę przed wszelką napaścią z zewnątrz. Pierwsza konwencja – o wzajemnym wsparciu w razie agresji sowieckiej – została zawarta tuż przed podpisaniem – 18 marca w Rydze – traktatu kończącego wojnę polsko-bolszewicką, chociaż  obydwie strony – Polska oraz Rosja i Ukraina zobowiązały się w nim do nieingerowania w sprawy wewnętrzne drugiego państwa. Za twórcę pierwszego z serii polsko-rumuńskich traktatów uważa się gen. Tadeusza Rozwadowskiego, który negocjował jego kształt podczas spotkań z delegacją rumuńską w Bukareszcie i Warszawie w 1920 roku. Strony zobowiązały się wspomagać się wzajemnie, gdyby jedna z nich została zaatakowana ze wschodu. W podpisanym po pięciu latach kolejnym traktacie zobowiązania dotyczyły wzajemnej obrony w przypadku wszelkiej napaści. W preambule strony odnosiły się do Paktu Ligi Narodów.Rumunia w latach 1918-1939 była jedynym (oprócz Łotwy i krótkotrwale graniczących z Polską Węgier) sąsiadem Polski pozostającym z nią w przyjaznych stosunkach. Po napaści ZSRR prezydent Ignacy Mościcki, Naczelny Wódz Edward Rydz-Śmigły wraz ze sztabem oraz rząd z premierem Felicjanem Sławojem Składkowskim ewakuowali się właśnie do Rumunii; przekroczyli granicę w Kutach. Rząd polski zdecydował się nie prosić wtedy Rumunii o pomoc militarną, co mógłby uczynić na mocy umów.",,
Ministerstwo rodziny: „DGP” wprowadza czytelników w błąd,"„Wbrew temu, co sugeruje »Dziennik Gazeta Prawna« w opublikowanym w czwartek materiale pt. »Minister pracy łamała kodeks pracy. PIP potwierdza doniesienia«, Państwowa Inspekcja Pracy nie potwierdza pojawiających się w tekście zarzutów. Tytuł artykułu jest więc nieprawdziwy i wprowadza czytelników w błąd. Podobnie jak jego treść” – pisze na swojej stronie internetowej Ministerstwo Rodziny, Pracy i Polityki Społecznej.","MRPiPS ocenia, że „całość materiału prasowego opublikowanego w »Dzienniku Gazecie Prawnej« nie opiera się na faktach i została nierzetelnie zaprezentowana i przygotowana”.  Resort powołał się na oświadczenie Biura Informacji Głównego Inspektoratu Pracy. „Kontrole, na które powołuje się »Dziennik Gazeta Prawna«, nie wykazały dopuszczenia się naruszeń prawa pracy przez obecną Minister Rodziny, Pracy i Polityki Społecznej Marlenę Maląg opisanych w wydaniu »DGP« z dnia 21 listopada 2019 r. „A zatem teza o łamaniu prawa jest niezgodna z prawdą” – czytamy. Nawiązując do formułowania „DGP” że „PIP potwierdza doniesienia” (gazety), GIP oświadczył, że „Państwowa Inspekcja Pracy nie potwierdziła dziennikarzom »Dziennika Gazety Prawnej« stwierdzenia zarzucanych w tekście redaktora Łukasza Guzy naruszeń praw pracowniczych przez Panią Minister Rodziny, Pracy i Polityki Społecznej Marlenę Maląg w okresie pełnienia funkcji dyrektora Spółdzielni Oświatowej w Ostrowie Wielkopolskim i jednostek oświatowych wchodzących w jej skład”. Resort zwrócił uwagę na fragment artykułu sugerujący że „informacja jest sprawdzona i wiarygodna”:  „Nie oznacza to, że za każdy z nich [przypadek naruszenia przepisów kodeksu pracy – przyp.] odpowiedzialna jest obecna szefowa resortu pracy, bo inspekcja badała też umowy zawierane po 2011 r., a więc w okresie, gdy Marlena Maląg nie pełniła już funkcji dyrektora LO. DGP wystąpił do Okręgowego Inspektoratu Pracy w Poznaniu o wskazanie, które z tych przypadków miały miejsce w okresie, gdy to ona zarządzała placówką. Sami ustaliliśmy, że do naruszenia kodeksu pracy na pewno doszło także w tym czasie” – napisała gazeta.   „Autor artykułu sugeruje, że ujawniana przez niego informacja jest sprawdzona i wiarygodna. Komunikat Głównego Inspektoratu Pracy wyraźnie temu zaprzecza” – wyjaśniło Ministerstwo Rodziny. „Państwowa Inspekcja Pracy, wbrew temu, co sugeruje tytuł materiału, nie potwierdziła tych doniesień, a do nieprawidłowości nie dochodziło w czasie, gdy minister Marlena Maląg pełniła funkcję dyrektora szkół wchodzących w skład Spółdzielni Oświatowej w Ostrowie Wielkopolskim” – czytamy w komunikacie resortu.",,
Demonstracje przed parlamentem. Policja użyła armatek wodnych i gazu łzawiącego,"Siły specjalne policji w Tbilisi użyły armatek wodnych i gazu łzawiącego, aby rozproszyć demonstrantów blokujących gmach parlamentu Gruzji. Według telewizji Rustawi-2 policji udało się odblokować jedno z zapasowych wejść do budynku.","Obecnie policyjne siły specjalne koncentrują się na odblokowaniu głównego wejścia do parlamentu, jednocześnie rozpraszając demonstrantów znajdujących się na alei Rustawelego i likwidując ich namioty. Według gruzińskich mediów kilku protestujących w tłumie straciło przytomność.Blokada gmachu trwała od niedzieli, tym samym gruziński parlament nie wznowił prac. Demonstranci zablokowali ulice w stolicy Gruzji, a później rozbili namioty wokół budynku parlamentu i zablokowali trzy wejścia. Twierdzą, że otworzą wejścia, które zamknęli łańcuchami z kłódkami, tylko wtedy, gdy deputowani zgromadzą się, aby omówić możliwość rozpisania przedterminowych wyborów parlamentarnych według nowej ordynacji, w systemie proporcjonalnym, a nie – jak dotychczas – w systemie mieszanym.Rano trzech deputowanych usiłowało dostać się do parlamentu, lecz nie zostało przepuszczonych przez demonstrantów. Protestujący wpuszczali do środka jedynie pracowników administracji parlamentu.Mer Tbilisi, sekretarz rządzącej partii Gruzińskie Marzenie Kacha Kaładze zapowiedział, że jego ugrupowanie nie zamierza zmieniać obowiązującej w kraju ordynacji wyborczej. Odrzucił tym samym ideę przeprowadzenia w kraju przedterminowych wyborów.",,
Prawnicy Trumpa: Wniosek o impeachment sprzeczny z konstytucją,"Prawnicy prezydenta Trumpa w wydanym w sobotę oświadczeniu stwierdzili, że Demokraci formułując wniosek o odsunięcie od władzy prezydenta Trumpa naruszyli konstytucję i ingerują w prawa wyborcze Amerykanów.","Zespół prawny prezydenta USA Donalda Trumpa przed rozpoczynającym się we wtorek senackim procesem w sprawie usunięcia obecnego prezydenta z urzędu stwierdził, iż dwa punkty oskarżenia sformułowane we wniosku Demokratów naruszają konstytucję Stanów Zjednoczonych. Prawnicy prezydenta domagają się odrzucenia wniosku o impeaczment.Inicjatywa Demokratów jest, ich zdaniem, niebezpiecznym atakiem na prawo narodu amerykańskiego do swobodnego wyboru prezydenta. „Jest to bezczelna i niezgodna z prawem próba obalenia wyników wyborów w 2016 r. i ingerowania w wybory w 2020 r.” – twierdzą.W grudniu 2019 roku Izba przegłosowała dwa artykuły impeachmentu Trumpa, zarzucając mu nadużycie władzy i utrudnianie pracy Kongresu. Tym samym prezydent został postawiony w stan oskarżenia. Zgodnie z amerykańskim prawem po przesłaniu artykułów impeachmentu do Senatu izba wyższa działa jako sąd przysięgłych w procesie parlamentarnym prezydenta i decyduje, czy usunąć go z urzędu, czy uniewinnić.Przywódca większości republikańskiej w Senacie Mitch McConnell podkreślił, że jest przygotowany na szybkie zakończenie procedury impeachmentu, której efektem będzie kolejne zwycięstwo Donalda Trumpa.",,
"Dwa razy X. Sprawdź, jak głosować w nadchodzących wyborach [PORADNIK]","W niedzielę w lokalu wyborczym otrzymamy dwie jednostronicowe karty do głosowania – jedną w wyborach do Sejmu, drugą – do Senatu. Aby oddać ważny głos w obu głosowaniach, na każdej karcie należy postawić znak X w kratce przy nazwisku tylko jednego kandydata.","W niedzielę 13 października w lokalu wyborczym wyborcy otrzymają dwie jednostronicowe karty do głosowania. Na jednej karcie znajdą się listy kandydatów do Sejmu zarejestrowanych w danym okręgu wyborczym (w kolejności zgodnej z wylosowanymi numerami). Druga karta będzie zawierała nazwiska kandydatów do Senatu. Nazwiska kandydatów na posłów będą wydrukowane na szarym tle, a na senatorów – na żółtym.  Na dole każdej karty znajdzie się informacja o sposobie głosowania.  Aby oddać ważny głos, należy wpisać znak X w kratkę znajdującą się po lewej stronie nazwiska wybranego kandydata. Za nieważny uznaje się głos, gdy wyborca w żadnej z kratek nie postawi znaku X lub zagłosuje na więcej niż jedną osobę. Do lokalu wyborczego trzeba wziąć dokument tożsamości; dokument pozwoli na znalezienie wyborcy w spisie i dopuścić go do głosowania. Jeśli zaś wyborca będzie korzystał z zaświadczenia o prawie do głosowania, komisja dopisze go do spisu wyborców.  Karta do głosowania na pierwszej stronie będzie opatrzona pieczęciami obwodowej komisji wyborczej oraz okręgowej komisji wyborczej.  Nie wolno wynosić kart do głosowania poza lokal wyborczy ani też odstępować komukolwiek takiej karty. Przepisy karne Kodeksu wyborczego mówią, że grozi za to kara grzywny, ograniczenia wolności, a nawet pozbawienia wolności do lat 2. Do urny musi być wrzucona kompletna karta głosowania. Karta, której część została oderwana i niewrzucona lub wrzucona osobno, będzie uznana za nieważną.  W niedzielnych wyborach Polacy wybiorą 460 posłów i 100 senatorów.W wyborach do Sejmu, we wszystkich 41 okręgach listy zarejestrowało pięć komitetów wyborczych: Prawo i Sprawiedliwość, Koalicja Obywatelska, Polskie Stronnictwo Ludowe, Konfederacja Wolność i Niepodległość oraz Komitet Wyborczy Sojusz Lewicy Demokratycznej, skupiający SLD, Wiosnę i Lewicę Razem. Łącznie o mandat posła ubiegać się będzie 5114 kandydatów. O jeden mandat powalczy średnio 11 kandydatów.  W wyborach do Senatu, w 100 jednomandatowych okręgach wyborczych, zarejestrowano 278 kandydatów. Średnio o jeden mandat powalczy 3 kandydatów. Najwięcej kandydatów na senatorów wystawiły komitety: PiS, KO, PSL, Bezpartyjni i Samorządowcy, SLD, Konfederacja Wolność i Niepodległość.",,
Noc Konfesjonałów w ponad 230 kościołach z całej Polski. Rekordowa edycja,"– Nie chcemy mówić ludziom, kiedy mają się spowiadać - chcemy wyjść naprzeciw tym, którzy potrzebują spowiedzi – mówi pomysłodawca Nocy Konfesjonałów ks. Grzegorz Adamski. Najwięcej kościołów zadeklarowało spowiedź nocną w Wielki
Czwartek i Wielki Piątek.","Do Nocy Konfesjonałów przyłączyło się w tym roku ponad 230 kościołów z całej Polski - to najwięcej w historii akcji nocnej spowiedzi.– Słyszymy nieraz krytykę pod adresem Nocy Konfesjonałów, że zachęcamy ludzi, dając okazję do tego, żeby odkładali spowiedź na ostatnią chwilę. Ale w tej akcji nie chcemy mówić ludziom, kiedy mają się spowiadać, tylko chcemy wyjść naprzeciw tym, którzy tej spowiedzi potrzebują – powiedział pomysłodawca Nocy Konfesjonałów ks. Grzegorz Adamski z parafii pw. Świętej Rodziny w Szczecinie. Wyjaśnił, że nie chodzi o pouczanie, lecz o wyrażenie gotowości na tych, którzy chcą skorzystać z sakramentu.– To wysiłek wielu setek księży, którzy rezygnują z nocnego spoczynku, z własnego snu, żeby czuwać w konfesjonale – powiedział ks. Adamski. Podkreślił, że to, iż coraz więcej parafii przyłącza się do akcji, wynika z potrzeby wiernych, ale i z wrażliwości duszpasterzy, którzy także chcą czuwać. Według pomysłodawcy Nocy Konfesjonałów powodów do uczestnictwa w nocnej spowiedzi jest kilka, m.in. zabieganie, intensywny tryb życia. – Noc jest przestrzenią, w której można zorganizować jakieś wydarzenie, choćby spowiedź. Ponadto w nocy jest spokój, panuje klimat wyciszenia, można dobrze się przygotować – powiedział ks. Adamski. W przygotowaniu do spowiedzi ma pomóc strona internetowa nockonfesjonalow.pl, na której znajduje się rachunek sumienia, także w postaci odnośników do aplikacji na urządzenia mobilne. Umieszczono tam też listę parafii, w których odbywa się akcja, wraz z wyszukiwarką.",,
Marek Jurek: Ataki na Polskę to mały fragment większego frontu,"– Chciałbym więcej jednoznaczności w sprawach europejskich i sprawach suwerenności. Dzisiaj Polska jest w bardzo szczególnym momencie w historii Europy. Te ataki na Polskę, które widzimy, to jest tylko mały fragment tego frontu, którym jest wzmacnianie władzy europejskiej kosztem państw narodowych – powiedział w „Kwadransie politycznym” europoseł Marek Jurek.","Prezes Prawicy Rzeczypospolitej Marek Jurek w programie „Kwadrans polityczny” odpowiedział na pytanie, jakie ma oczekiwania wobec nowego premiera Mateusza Morawieckiego.– Ja bym oczekiwał takiego prostego stwierdzenia, że my chcemy Europę zmieniać. Że nam nie chodzi tylko o tolerancję Europy dla zmian w Polsce, patrzenie z dystansem na konflikty rządu z opozycją – powiedział. Polityk odniósł się również do tzw. konwencji genderowej i propozycji konwencji rodzinnej.  – Chciałbym usłyszeć, że Polska odwołuje konwencję stambulską, konwencję genderową, że zaproponujemy konwencję  praw rodziny. To jest sprawa, w której Prawica Rzeczypospolitej zwracała się do rządu pani premier Szydło od trzech miesięcy. Dlatego, że 12 września kiedy Unia Europejska weszła do konwencji genderowej ona stała się dużo bardziej niebezpieczna. Dlatego że to w tej chwili nie państwa nawzajem będą się powoływać na tę konwencję, żeby wpływać na politykę państw słabszych, ale Unia Europejska może to robić – powiedział Marek Jurek.Polityk został również zapytany o to, co sądzi o deklaracji Mateusza Morawieckiego o rechrystianizacji Europy. Zwrócił również uwagę na zagraniczne ataki wobec Polski i przypomniał projekt „Zatrzymać Aborcję”.",,
Pamięci Korfantego. Na fasadzie Pałacu Prezydenckiego wyświetlono wizerunek polityka,"25 października w Warszawie odsłonięto pomnik jednego z ojców polskiej niepodległości, Wojciecha Korfantego. Wieczorem, na fasadzie Pałacu Prezydenckiego wyświetlano wizerunek śląskiego działacza narodowego."," Wojciech (właściwie Adalbert) Korfanty urodził 20 kwietnia 1873 r. w osadzie Sadzawka (obecnie Siemianowice Śląskie). W latach 1903-1912 i 1918 był posłem do Reichstagu oraz sejmu pruskiego (1903-1918), gdzie reprezentował Koło Polskie. 25 października 1918 r. wystąpił w niemieckim parlamencie z żądaniem przyłączenia do państwa polskiego wszystkich polskich ziem zaboru pruskiego. W latach 1918-1919 był członkiem Naczelnej Rady Ludowej, stanowiącej rząd Wielkopolski podczas powstania, a w 1920 r., jako mianowany przez rząd polski komisarz plebiscytu na Górnym Śląsku kierował całością przygotowań organizacyjnych, propagandowych i politycznych.  W maju 1921 r., po przegranym przez Polskę plebiscycie, stanął na czele III powstania śląskiego, które przyniosło korzystniejszy dla Polski podział regionu.  Z obszaru plebiscytowego, czyli ponad 11 tys. km kw., zamieszkanego przez ponad 2 mln ludzi, do Polski przyłączono 29 proc. terenu i 46 proc. ludności. W odrodzonej Polsce w latach 1922-1930 był posłem na Sejm z ramienia Chrześcijańskiej Demokracji. A od października do grudnia 1923 r.  wicepremierem w rządzie Wincentego Witosa i jego doradcą. Był także wydawcą dzienników „Rzeczpospolita” i „Polonia”.  – II Rzeczpospolita nie umiała podziękować Wojciechowi Korfantemu – mówił podczas piątkowej uroczystości prezydent Andrzej Duda. W 1930 r. sanacyjne władze osadziły zasłużonego działacza w Twierdzy Brzeskiej, gdzie był maltretowany. Wyszedł na wolność, ale w obawie przed represjami w 1935 r. wyjechał do Czechosłowacji.  Będąc na emigracji, został jednym z założycieli Frontu Morges, a później organizatorem i prezesem Stronnictwa Pracy powstałego z połączenia Chadecji i Narodowej Partii Robotniczej.  W kwietniu 1939 r. wobec rosnącego zagrożenia ze strony Niemiec wrócił do kraju. Został aresztowany i osadzony na Pawiaku, skąd zwolniono go krótko przed śmiercią. Zmarł 17 sierpnia 1939 r. Spoczął w Katowicach. Jego pogrzeb stał się manifestacją patriotyczną Ślązaków.",,
"Wybory we Francji, Brexit, migranci. W niedzielę spotkanie Szydło-Merkel","O wyborach prezydenckich we Francji, Brexicie i o problemie migracji porozmawia premier Beata Szydło w niedzielę, podczas spotkania w Hanowerze z kanclerz Angelą Merkel. – W momencie, gdy będzie nasza kolacja, w Paryżu będą pewnie znane pierwsze wyniki – zauważyła – powiedział szefowa rządu w programie „Gość Wiadomości” w TVP Info. Szefowa polskiego rządu zamierza też m.in. zwrócić uwagę na sposób, w jaki niemieckie media przekazują informacje o Polsce.","Szefowa polskiego rządu i kanclerz Niemiec w niedzielę wezmą udział w ceremonii otwarcia targów przemysłowych Hannover Messe.  – Będziemy też zapewne rozmawiać o tym, co w tej chwili absorbuje polityków europejskich. Za tydzień w Brukseli jest szczyt Rady Europejskiej, na którym mamy przyjąć założenia, instrukcje związane z Brexitem. Mamy też sporo wzajemnych spraw bilateralnych – dodała premier Szydło. – Na pewno będziemy rozmawiać o problemie migracji, bo to jest jeden z ważnych tematów prezydencji maltańskiej. Tyle tylko, że stanowisko Polski jest odmienne niż stanowisko niemieckie. My uważamy, że problem migracyjny można rozwiązać w ten sposób aby zwiększyć pomoc humanitarną, ażeby rozwiązywać ten problem tam gdzie się rodzi – dodała. Przypomniała o polskich inicjatywach – m.in. dotyczących odbudowy mieszkań dla osób poszkodowanych w konflikcie w Syrii (ma na to zostać przeznaczonych 4 mln zł) i wsparciu poszkodowanych w czasie wojny dzieci – przekazano na ten cel 1,5 mln zł.",,
Niemcy będą odbierać paszporty islamistom. Bundestag przegłosował ustawę,"Bundestag przyjął ustawę, która ustala warunki odbierania niemieckich paszportów. Zaostrzone przepisy o obywatelstwie są wymierzone głównie przeciwko islamistom.","Zgodnie z ustawą obywatele Niemiec walczący za granicą lub zamierzający walczyć w szeregach Państwa Islamskiego muszą się liczyć z odebraniem mu paszportu.Poseł CDU Michael Kuffer ocenił, że przyjęta reforma zapobiegnie temu, by do Niemiec wracali z regionów walk, głównie Bliskiego Wschodu, gotowi do używania przemocy terroryści, stając się zagrożeniem dla kraju.Telewizja Deutsche Welle wskazuje, że zaostrzono również przepisy o nadawaniu obywatelstwa. Nie mogą go otrzymać m.in. osoby żyjące w poligamicznym związku, co jest popularne w niektórym krajach muzułmańskich. Obywatelstwo mogą też utracić nawet po dziesięciu latach od nadania osoby, które podały fałszywe dane na temat swojej tożsamości.Przepisy nie obowiązuje jednak wstecz i nie dotyczy osób niepełnoletnich.Zmiany w prawie krytykuje opozycja. W ocenie Alternatywy dla Niemiec są one niewystarczające, zaś FDP, Zieloni i Lewica uważają je za przesadzone. Posłowie Lewicy twierdzą, że od nowych przepisów jest tylko krok do odbierania obywatelstwa osobom, które naruszyły prawo lub stały się niewygodne politycznie.",,
Sondaż exit poll w Niemczech. Chadecja wygrywa wybory do PE,"Według sondażu exit poll blok niemieckich partii chadeckich CDU/CSU zdobył najwyższe poparcie w wyborach do Parlamentu Europejskiego (28 proc.). Na drugim miejscu znaleźli się Zieloni, na których głosowało 22 proc. obywateli RFN.","Wynik CDU, partii kanclerz Angeli Merkel, i jej siostrzanej bawarskiej CSU jest najgorszy w wyborach ogólnokrajowych w historii. Rezultat jest niższy od tego sprzed pięciu lat o 7,3 pkt proc. Poparcie dla chadeckiego bloku przekłada się na 28 miejsc w europarlamencie. O 6 mniej niż w mijającej kadencji.Szefowa CDU Annegret Kramp-Karrenbauer przyznała, że wynik wyborczy nie odpowiada ambicjom ugrupowania. Przyczynę słabego rezultatu upatruje w „mało przekonującej pracy rządu federalnego”. Zdaniem przewodniczącej CDU „brakuje tam dynamiki i przekonania, którego oczekują obywatele”.Największym zwycięzcą eurowyborów w Niemczech okazali się Zieloni. Według exit poll głosowało na nich 22 proc. obywateli, o 11,3 pkt. proc. więcej niż w roku 2014. Jeśli rezultaty się potwierdzą, ta partia podwoi liczbę swych mandatów w PE – do 22. – Jest to sygnał dla większej ochrony klimatu – powiedziała czołowa kandydatka ugrupowania Ska Keller, komentując wynik. – Rozumiemy to jako zadanie, by wreszcie zadbać o działania w tej dziedzinie – dodała.Trzecie miejsce na podium należy do SPD z 15,5-proc. poparciem. Narodowo-konserwatywna i antyimigrancka Alternatywa dla Niemiec (AfD) zdobyła 10,5 proc. głosów. Postkomunistyczną partię Lewica wybrało 5,5 proc. Niemców, tyle samo co liberalną FDP.",,
Ukraina: rząd zatwierdził tekst umowy z UE,Tekst umowy stowarzyszeniowej Ukrainy z Unią Europejską zatwierdził w środę rząd Mykoły Azarowa. Podpisanie oczekiwane jest na szczycie Partnerstwa Wschodniego w listopadzie w Wilnie.,"– Decyzja zapadła jednomyślnie. Jest to bardzo ważny krok ukraińskiego rządu – oświadczył po posiedzeniu ukraińskiej Rady Ministrów ambasador UE w Kijowie Jan Tombiński.Dyplomata wyraził przekonanie, że umowa o stowarzyszeniu Ukrainy z UE zostanie podpisana w ostatnich dniach listopada i nic temu nie przeszkodzi. – Wierzę, że wileński szczyt będzie naszym wspólnym sukcesem. Nie tylko sukcesem Ukrainy i niektórych państw UE, a wspólnym sukcesem wszystkich obywateli Ukrainy i UE – powiedział Tombiński.Otwierając wcześniej posiedzenie rządu premier Mykoła Azarow mówił, że umowastowarzyszeniowa pomoże Ukrainie w rozwoju. – Nie dyskutujemy dziś o członkostwie Ukrainy w UE, jednak wraz z podpisaniem umowy stowarzyszeniowej stwarzamy warunki dla rozwoju w kierunku dochodzenia do europejskich standardów życia – oświadczył.Po zatwierdzeniu umowy przez rząd, zostanie ona przekazana do akceptacji prezydentowi Ukrainy Wiktorowi Janukowyczowi.Obecnie Rada Najwyższa (parlament) Ukrainy głosuje nad ustawami, których przyjęcie jest dla UE warunkiem podpisania umowy stowarzyszeniowej. UE oczekuje m.in. ustaw dotyczących reformy wymiaru sprawiedliwości, zmiany ordynacji wyborczej, oraz przeciwdziałania dyskryminacji mniejszości seksualnych.Jeszcze jednym warunkiem podpisania umowy jest uwolnienie znajdującej się w więzieniu byłej premier Julii Tymoszenko. Zdaniem Brukseli wyrok siedmiu lat więzienia za przekroczenie przez nią uprawnień przy zawieraniu umów gazowych z Rosją w 2009 roku to efekt wybiórczego stosowania prawa.UE uważa, że Tymoszenko została ukarana za podjęcie decyzji politycznej, zaś władze w Kijowie wciąż utrzymują, że popełniła ona przestępstwo gospodarcze.Nad uwolnieniem Tymoszenko pracują obecnie wysłannicy Parlamentu Europejskiego na Ukrainę, były prezydent Aleksander Kwaśniewski i były przewodniczący PE Pat Cox. Rozważa się m.in. możliwość wywiezienia jej na leczenie za granicę, co byłoby jednoznaczne z wypuszczeniem Tymoszenko z więzienia, jednak na razie stanowisko władz ukraińskich w tej sprawie pozostaje niejasne.",,
Rokosz w obronie Gersdorf. Sędziowie SN postawili się ponad prawem,Sędzia Małgorzata Gersdorf pozostaje zgodnie z Konstytucją RP pierwszym prezesem Sądu Najwyższego do dnia 30 kwietnia 2020 r. – głosi przyjęta uchwała Zgromadzenia Ogólnego Sędziów Sądu Najwyższego.,"Rzecznik prasowy SN sędzia Michał Laskowski po zakończeniu posiedzenia Zgromadzenia Ogólnego Sędziów SN w czwartek przekazał, że 63 sędziów uczestniczących w spotkaniu, jednogłośnie przyjęło dwie uchwały.„My sędziowie Sądu Najwyższego uczestniczący w Zgromadzeniu Ogólnym SN w dniu 28 czerwca 2018 r., pamiętając o złożonym ślubowaniu sędziowskim i wierni Konstytucji RP, która jest najwyższym prawem RP, stwierdzamy, że sędzia SN prof. Małgorzata Gersdorf zgodnie z bezpośrednio stosowanym art. 183 ust 3 konstytucji pozostaje do dnia 30 kwietnia 2020 r. pierwszym prezesem SN, kierującym instytucją, w której pełnimy nasza służbę społeczeństwu” – głosi uchwała.– Uznajemy, że nie można, zgodnie z regułami obowiązującymi w prawie, nie można w trybie ustawy, zmieniać jasnej, kategorycznej i pełnej normy, wynikającej wprost z konstytucji. Tam kadencja I prezesa SN została uregulowana i zgodnie z zasadami prawodawstwa obowiązuje zakaz regulowania tej samej materii w drodze ustawy, a więc aktu, który zawsze powinien być zgodny z konstytucją – dodał Laskowski.",,
"Lewica „pamięci, żołądka i stref erogennych” kontra „pasztetowa prawica”","Wyjątkowo apetyczna i pikantna była dyskusja o lewej stronie sceny politycznej w programie „Woronicza 17” w TVP Info. Ludwik Dorn mówił o „lewicy żołądka i stref erogennych”, Mariusz Błaszczak (PiS) o „lewicy kawiorowej”, a broniący honoru SLD Jerzy Wenderlich odwdzięczał się „pasztetową prawicą”. – Możemy się komplementować takim określeniami, ale tym się ludzie nie najedzą – dodał.","W sobotę Rada Krajowa SLD zdecydowała, że partia w najbliższych wyborach parlamentarnych wystartuje w koalicji, m.in. z Twoim Ruchem i Zielonymi. Zjednoczenie lewicy nie jest pełne, ponieważ do koalicji nie zdecydowały się dołączyć nowe lewicowe partie: Razem i Biało-Czerwoni.Zdaniem Ludwika Dorna lewica będzie miała problem, żeby zrobić dobry wynik wyborczy, ponieważ dwie połączone partie więcej dzieli niż łączy. – SLD będzie największym płatnikiem tego połączenia, ponieważ jest to formacja, która raz ma 1-2 proc., a raz 5-7 proc. Natomiast pozostałe elementy tego zjednoczenia to jest 0 albo 1 proc. – mówił Dorn. „Lewica pamięci, żołądka i stref erogennych”Żeby wyjaśnić swoje prognozy, były marszałek Sejmu obrazowo przedstawił analizę polskiej lewicy. – W Polsce mamy tak naprawdę trzy lewice. Pierwsza to „lewica pamięci” i to jest przede wszystkim SLD. Chodzi tu o walkę o godność ludzi związanych z PRL-em, czyli, że ich biografie to nie jest jakiś śmieć – mówił. Dorn kontynuując powiedział, że kolejne typ lewicy to „lewica żołądka”, czyli ludzie niezamożni. – Mamy też „lewicę stref erogennych”, która zajmuje się walką o prawa gejów i lesbijek oraz ostrą walką z Kościołem. Najbardziej nośna jest ta „lewica stref erogennych”, ale te problemy interesują jakieś 2 proc. wyborców, dlatego uważam za bardzo prawdopodobne, że nurt emancypacji obyczajowej was przytłoczy – zwrócił się były marszałek Sejmu do Jerzego Wenderlicha z SLD. Wenderlich: chcemy naszymi projektami przemawiać do tych ludziWenderlich, przyjmując typologię Ludwika Dorna, prognozował, że teraz „lewica żołądka” zacznie przechodzić z elektoratu PiS do Zjednoczonej Lewicy. – Zgoda, to określenie mi się podoba. Chcemy naszymi projektami przemawiać do tych ludzi. Odnośnie „lewicy pamięci”, to jestem osobą, która nie wierzy w żelazny elektorat, bo proszę sobie przypomnieć rok 2001, kiedy otrzymaliśmy tak duże poparcie. Wtedy tej „lewicy pamięci” nie było dużo – mówił. Jednak komentując trzeci „typ lewicy” polityk SLD przestrzegał przed żartami. – Nie byłbym już taki krotochwilny w punkcie „c”, czyli „lewicy stref erogennych”, tu bym już nie żartował, ponieważ w tej części odnosimy się do tego, aby np. urodzenie dziecka nie było przymusem – mówił Wenderlich. Polityk SLD wyjaśnił, że chodzi o to, aby „katalog możliwości ze względów społecznych dokonywania aborcji był szerszy, żeby kobieta rodziła z miłości, a nie z przymusu”. Błaszczak: to jest „kawiorowa lewica”. Wenderlich: a wy jesteście „pasztetową prawicą”Dużych szans Zjednoczonej Lewicy nie daje Mariusz Błaszczak z PiS, który nazywa przedstawicieli SLD i Twojego ruchu „lewicą kawiorową”. Przedstawiciel Prawa i Sprawiedliwości mówił, że „wcześniejsze eksperymenty SLD nie wychodziły”. – Eksperyment z panią Ogórek okazał się porażką. Jak będzie teraz? Moim zdaniem przekroczenie 8 proc. progu (przez Zjednoczoną Lewicę –red.) jest mało realne – zaznaczył. Odpowiedział mu Wenderlich. – Odczuwam zazdrość przewodniczącego Błaszczaka, używając typologii marszałka Dorna, że ta „lewica żołądka” zacznie z PiS-u przechodzić do nas. Powiedział pan też z przekąsem, że jesteśmy „kawiorową lewicą”. Dobrze, jeśli sprawia panu przyjemność takie nieprawdziwe nas określanie, to ja wam się odwdzięczę określeniem „pasztetowej prawicy”. Możemy się komplementować takim określeniami, ale tym się ludzie nie najedzą – mówił Wenderlich do Błaszczaka. „Lewica zaprezentowała ofertę programową skromną albo prawie żadną”Zjednoczonej Lewicy dużych szans nie dają też politycy rządzącej koalicji. – Wyborcy lewicy powinni mieć swoją reprezentację i zapowiedzi, że Sejm może w być w ogóle bez lewicy nie są adekwatne do rzeczywistego udziału sympatii politycznych – mówił Andrzej Halicki z Platformy Obywatelskiej. Zaznaczył jednak, że propozycje Zjednoczonej Lewicy, to „populistyczne obietnice”. – Jeżeli dotykamy faktów, liczb i konkretów, to kończy się to, co analizował marszałek Dorn, czyli intencje, a zaczynają się rzeczywiste problemy – finanse – podkreślał Halicki. Z kolei Eugeniusz Grzeszczak z Polskiego Stronnictwa Ludowego zaznaczył, że „istnieje oczywiście kwestia światopoglądowa, ale nie wiem czy Zjednoczona Lewica zbije na tym kapitał”. – Natomiast programowo Zjednoczona Lewica zaprezentowała ofertę skromną albo prawie żadną – komentował. Beata Kempa: miałam nadzieję, że Palikota nie będzie w SejmieTakże Beata Kempa z Solidarnej Polski nie wróży lewicy sukcesu. Podkreślała jednak, że „z wielką radością przyjmuje wszystko, co może odebrać Platformie Obywatelskiej”. – Jednak martwi mnie jedna kwestia. Janusz Palikot w polityce to nie jest dobry wybór. Miałam nadzieję, że w nowej kadencji Sejmu będzie już zupełnie inna dyskusja – zaznaczyła polityk z Solidarnej Polski. Mówiła, że liczy na sukces wyborczy Zjednoczonej Prawicy, ale też na to, że opozycja „będzie opozycją odpowiedzialną, a nie taką z jaką mieliśmy do czynienia w wydaniu Janusza Palikota”.",,
Sierp i młot na pochodzie; poseł zawiadamia prokuraturę,"Poseł PiS Marcin Mastalerek składa do prokuratury zawiadomienie o możliwości popełnienia przestępstwa przez polityków SLD, w tym Leszka Millera. Zdaniem posła Mastalerka, niektórzy działacze SLD podczas pochodu 1 maja nieśli transparenty z sierpem i młotem, a, jak podkreśla, propagowanie symboli komunistycznych jest w Polsce zakazane.","Poseł PiS zaznacza, że doniesienie dotyczy tych, którzy nieśli transparent i są widoczni na zdjęciach. Leszek Miller zdaniem posła Mastalerka, mimo że nie niósł zakazanych symboli jest odpowiedzialny, bo to on był organizatorem pochodu. Mastalerek dodał, że szef SLD jako poseł i organizator pochodu, „powinien był zareagować na przestępstwo”.Marcin Mastalerek podkreśla, że używanie symboli komunistycznych w przestrzeni publicznej jest niedopuszczalne, bo jak zaznacza, sierp i młot są symbolami równoważnymi ze swastyką. Dodał, że komuniści występujący pod sztandarami z sierpem i młotem są odpowiedzialni za śmierć kilkudziesięciu milionów osób. Zdaniem polityka, SLD niosąc podczas święta pracy takie symbole, odwoływało się do komunistycznego państwa. Poseł PiS zaznaczył, że to prokuratura z urzędu powinna wszcząć śledztwo, a policja obecna na pochodzie 1 maja powinna reagować na przestępstwo, którym jest używanie sierpa i młota. Za propagowanie symboli komunistycznych grozi kara do 2 lat pozbawienia wolności.",,
Pijana  kobieta wybiła szybę i włamała się do kościoła. Sprofanowała ołtarz i prezbiterium,"Pijana kobieta w niedzielę po południu włamała się do kościoła w Suchym Lesie koło Poznania. Parafia pw. Najświętszego Serca Pana Jezusa w komunikacie na stronie internetowej poinformowała, że doszło do profanacji ołtarza i prezbiterium.","– 31-latka do świątyni weszła po wybiciu szyby w oknie i zniszczyła przedmioty stanowiące elementy wyposażenia – powiedział w rozmowie z portalem tvp.info mł. insp. Andrzej Borowiak, rzecznik Komendy Wojewódzkiej Policji w Poznaniu.Potwierdził, że kobieta była pod wpływem alkoholu. Zatrzymana jeszcze trzeźwieje; jej przesłuchanie zaplanowano na wtorek. Z ustaleń funkcjonariuszy wynika, że 31-latka przyjechała z zagranicy, by odwiedzić rodzinę. „Wszystkich parafian prosimy o modlitwę, w szczególności ekspiacyjną za grzech profanacji i grzechy popełnione w naszej parafii, w naszych rodzinach” – napisano w komunikacie parafii w Suchym Lesie.",,
„Stabilizacja i siła Zachodu jest w jedności. Niemcy wyłamują się z szeregu”,"– To prawda, że energia z Rosji jest tania. Jednakowoż Stany Zjednoczone mogą podjąć decyzję, by dawać energię do Europy i tracić na takich transakcjach. Ale z tego wszystkiego wyjdzie stabilizacja sojuszu zachodniego. A to jest dużo ważniejsze niż pewne zarobki na produktach energetycznych. Stabilizacja i siła Zachodu jest w jedności – powiedział w „Minęła 20” prof. Marek Jan  Chodakiewicz z The Institute of World Politics.","Prof. Marek Jan Chodakiewicz z The Institute of World Politics komentował w TVP Info stanowisko prezydenta Donalda Trumpa w sprawie Nord Stream i Niemiec, które podpisują w tej sprawie umowy z Rosją. – Trump obiecał, że wszyscy amerykańscy sojusznicy będą w sposób porządny traktować zobowiązania sojusznicze. Nie będą wykorzystywać Stanów Zjednoczonych. Więc zaczyna się od tego: z jakiej racji takie kraje jak Niemcy biorą od USA pomoc i środki na obronę Niemiec, a jednocześnie z rywalem amerykańskim, czyli z Rosją, wchodzą w układy i dlaczego od Rosji kupują energię – powiedział gość programu i zauważył, że można ją kupić od Stanów Zjednoczonych. – Jest to część projektu Intermarium, żeby w Polsce, Chorwacji i może w Bułgarii wybudować zaplecze energetyczne, do którego wysyłano by gaz i ropę amerykańską. A potem Polska i pozostałe kraje by wysyłały produkty energetyczne do całej Europy. I wtedy Europa Zachodnia, szczególnie Włochy i przede wszystkim Niemcy, nie miałyby wymówki bycia w łóżku z Rosjanami – powiedział prof. Chodkiewicz. Gość „Minęła 20” przyznał, że energia z Rosji jest tania. – Jednakowoż Stany Zjednoczone mogą podjąć decyzję, by dawać energię do Europy i tracić na takich transakcjach – ocenił. Podkreślił, że konsekwencją takiego ruchu będzie stabilizacja sojuszu zachodniego. – A to jest dużo ważniejsze niż zarobki na produktach energetycznych. Stabilizacja i siła Zachodu jest w jedności. Niemcy wyłamują się z szeregu; także Włochy i inne kraje, dlatego, że im bliżej do Moskwy, nie tylko ze względów ekonomicznych, ale też geopolitycznych – dodał. ",,
Łódź podwodna z ponad toną kokainy przechwycona,"Okręt patrolowy peruwiańskiej straży przybrzeżnej przechwycił łódź podwodną z ponad toną kokainy na pokładzie. Niektóre media twierdzą, że całkowita waga przewożonego narkotyku mogła sięgać nawet dwóch ton. Do przejęcia kontrabandy doszło u północnego wybrzeża Peru.","Według meksykańskiej stacji „Televisa” łódź z kokainą płynęła do Meksyku. Jej załoga złożona była z dwóch Kolumbijczyków, Meksykanina i Ekwadorczyka.Władze Peru próbują ustalić, który z narkotykowych gangów sfinansował budowę łodzi i zorganizował transport kokainy do Meksyku.Niedawno hiszpańska policja zatrzymała dwie osoby związane z grupą przestępczą, która łodzią podwodną dostarczała do Europy wielotonowe ładunki kokainy z Ameryki Południowej. Jeden z ujętych mężczyzn to członek załogi.Według śledczych hiszpańska Galicja, gdzie w listopadzie policja przejęła kolejną łódź podwodną z trzema tonami kokainy na pokładzie, była regularnie celem dostaw narkotyków tą jednostką pływającą. Z dochodzenia wynika, że część transportowanych nią z Ameryki Południowej ładunków mogła trafiać również na Wyspy Kanaryjskie oraz do Portugalii. Proceder miał być prowadzony od kilku lat.",,
"„Nie mówiłem, że w Polsce mamy system totalitarny”","– Nigdy nie powiedziałem, że Polska jest obecnie państwem totalitarnym, o co jestem posądzany – powiedział w wywiadzie dla „Naszego Dziennika” o. Tadeusz Rydzyk. Dodał, że wypowiadając się w Brukseli miał na myśli mechanizmy i metody działania obecnych władz.","Dyrektor Radia Maryja podkreślił, że jego wizyta w Brukseli związana była z konferencją o energii, ze szczególnym uwzględnieniem energii geotermalnej. Źródła geotermalne są olbrzymią szansą dla Polski, a w projekt ich wykorzystania zaangażowało się wielu obywateli. – W tym kontekście stwierdziłem, że jesteśmy wykluczani i dyskryminowani przez obecne władze. Powiedziałem: to jest totalitaryzm. Nie twierdziłem, że Polska jest państwem totalitarnym. Polska była państwem totalitarnym. Miałem na myśli mechanizmy i metody działania obecnych władz, które przypominają tamte metody – wyjaśnił o. Rydzyk. – Jeszcze raz podkreślam: w Parlamencie Europejskim nie mówiłem, że w Polsce mamy system totalitarny. Jeżeli ktoś mnie źle zrozumiał, to przepraszam – stwierdził.Dyrektor Radia Maryja powiedział też, że pojechał do Brukseli „dla Polski i dla Polaków”. Zaznaczył, że żadne struktury europejskie nie sponsorowały tego wyjazdu, który odbył się na koszt własny.",,
Marsz pojednania. „Czechów i Niemców rozdzieliła ludzka głupota”,"Ponad trzydziestokilometrową trasę od Pohorzelic, gdzie w 1945 r. znajdował się obóz zbiorczy dla wysiedlanych z Czechosłowacji Niemców do centrum Brna pokonało w sobotę kilkaset osób. W mieście przeciwko marszowi protestowali członkowie lewicowych organizacji.","Około 250 osób wyruszyło pieszo w ponad trzydziestokilometrową drogę z Pohorzelic do Brna. Później dołączali do nich kolejni uczestnicy. Wspominano ofiary „marszu śmierci”, w którym szło w maju 1945 r. około 20 tys. Niemców zmuszonych do opuszczenia Czechosłowacji. Według części historyków mogło zginąć wówczas ok. 1,7 tys. osób.Jak podkreśliła jednak agencja CTK podawane przez ekspertów dane bardzo się różnią.Według agencji w „marszu pojednania” do centrum Brna doszło około 400 osób. Marsz rozpoczął się modlitwą pod krzyżem w miejscu zbiorczego obozu, do którego trafiali Niemcy kierowani następnie do Austrii. Ponad trzydziestokilometrowa trasa prowadziła przez Ledce, Rajhrad i Modrzice do Placu Mendla w centrum Brna.Marsze pojednania zostały zainagurowane w 2006 roku przez grupę studentów, którzy chcieli upamiętnić wygnanych z Czechosłowacji Niemców sudeckich.Celem tej inicjatywy - jak informuje CTK - było przypomnienie wydarzeń z 1945 r i wpisanie ich na mapę pamięci mieszkańców Brna. – Od 2015 r. marsz idzie w odwrotnym kierunku, czyli z Pohorzelic do Brna, co ma być symbolem pojednania – powiedział agencji jeden z organizatorów akcji i uczestnik wszystkich marszów Jaroslav Ostrczilik. Znany działacz społeczny w Brnie organizował także spotkania żydowskich rodzin, które ocalały z Holokaustu.Chętni mogli do marszu przyłączyć się w każdej chwili. Organizatorzy przygotowali autobusy, które dojeżdżały do poszczególnych etapów marszu.",,
Egzekucja przed igrzyskami. Na Białorusi wykonano kolejny wyrok śmierci,"Miejscowe media poinformowały, że został rozstrzelany 44-letni Aleksander Żylnikow. 
Na najwyższy wyrok został skazany, gdy sąd uznał, że wraz z kolegą zamordował w Mińsku trzy osoby.","Na razie nie jest znany los wspólnika Żylnikowa, 24-letniego Wiaczesława Sucharki. Komentatorzy przypuszczają, że zgodnie z istniejącą praktyką on również został rozstrzelany. Centrum Obrony Praw Człowieka „Wiasna” zwraca uwagę, że wyrok śmierci został wykonany przed mającymi się rozpocząć niebawem w Mińsku drugimi Igrzyskami Europejskimi. Komitet do Spraw Praw Człowieka przy ONZ zwracał się do białoruskich władz o niewykonywanie wyroku do czasu rozpatrzenia skargi Aleksandra Żylnikowa. Białoruś jest jedynym krajem w Europie, gdzie kara śmierci jest orzekana i wykonywana. W roku ubiegłym wykonano cztery wyroki śmierci. Unia Europejska, OBWE i szereg organizacji międzynarodowych od lat apelują do władz Białorusi o wprowadzenie moratorium na wykonywanie kary śmierci lub jej zniesienie.",,
Hiszpański bank Santander pod lupą niemieckiej prokuratury,"Prokuratura w Kolonii zarzuca bankowi Santander, że w latach 2007-2011 przeprowadzał podejrzane operacje finansowe, które miały umożliwiać niepłacenie podatków. Śledztwo trwa od 2012 roku, ale dopiero teraz afera ujrzała światło dzienne.","Prokuratorzy oskarżają bank, że poprzez prowadzenie podejrzanych transakcji tylko w Niemczech doprowadził do uszczuplenia należności z tytułu podatków o dziesięć miliardów euro. Eksperci twierdzą, że może chodzić o kwoty trzykrotnie większe.  Poseł partii Zielonych Gerhard Schick żąda utworzenia w Bundestagu Komisji Śledczej do zbadania tej bankowej afery. Apeluje też o powołanie unijnej policji finansowej. – Afera przez lata się rozwijała, bowiem nie mamy jednolitej policji finansowej, a kraje unijne nie współpracują ze sobą w sprawach przestępstw podatkowych – powiedział Schick. Jak twierdzi Agencja Reutera, afera dotknęła 10 państw, których straty z tytułu oszustw podatkowych szacuje się nawet na 55 miliardów euro. Władze banku deklarują pełną współpracę z organami śledczymi.",,
Unijny rynek otwiera się na Ukrainę. Stracą polscy producenci?,Jest wstępna zgoda przedstawicieli instytucji Unii Europejskiej w sprawie otwarcia rynku na produkty z Ukrainy i obniżenie ceł na towary przemysłowe. Wielkość preferencji handlowych uzgodnili negocjatorzy Parlamentu Europejskiego i krajów członkowskich.,"Tę decyzję muszą jeszcze ostatecznie zatwierdzić obie instytucje. Polskie postulaty, które miały chronić naszych producentów, nie zostały uwzględnione. Dodatkowe ułatwienia handlowe mają pomóc ukraińskiej gospodarce, która boryka się z problemami, między innymi z powodu konfliktu z Rosją i embarga na żywność.  Polska, choć popierała otwarcie rynku na produkty z Ukrainy, chciała zabezpieczyć interesy producentów, którzy bali się pogorszenia sytuacji po wprowadzeniu dodatkowych kwot importowych.",,
„Pewne patologie w środowisku były przez Sąd Najwyższy akceptowane”,"– Jeżeli chodzi o Sąd Najwyższy, nie można nie wiedzieć, że pewne patologie, które są w środowisku, jednak były przez Sąd Najwyższy akceptowane. Jeżeli to jest kontynuacja postkomuny, a tak w wielu przypadkach jest, to nie da się bez zmiany kadrowej zmienić mentalności – powiedziała w programie „Minęła 8” posłanka PiS Dorota Arciszewska-Mielewczyk. – To będzie reforma, która skończy się totalnie niczym, nie będzie lepiej w sądach, nie będzie lepiej dla obywateli – odpowiedział Paweł Rabiej z Nowoczesnej.","Prawdopodobnie jutro Sejm będzie głosował nad prezydenckimi projektami ustaw o Sądzie Najwyższym i KRS. Wczoraj w sejmie odbyło się ich drugie czytanie. Projekty w całości popiera Prawo i Sprawiedliwość. – Jeżeli chodzi o Sąd Najwyższy, nie można nie wiedzieć, że pewne patologie, które są w środowisku, jednak były przez Sąd Najwyższy akceptowane. Jeżeli to jest kontynuacja postkomuny, a tak w wielu przypadkach jest, to nie da się bez zmiany kadrowej zmienić mentalności. KRS udowodnił, że nie chciał jednak wpuścić  tych młodych ludzi w „obieg wymiaru sprawiedliwości” – powiedziała posłanka PiS Dorota Arciszewska - Mielewczyk. Do jej słów odniósł się Paweł Rabiej z Nowoczesnej. – Sądy trzeba zmieniać, dążyć do tego, żeby skrócić czas trwania procesów sądowych. Można zmieniać sędziów i pewnie trzeba zmieniać sędziów, natomiast nie da zrobić się dużej zmiany bez aktywnego zaangażowania środowiska sędziowskiego. To będzie reforma, która skończy się totalnie niczym, nie będzie lepiej w sądach nie będzie lepiej dla obywateli, taki będzie tego finał – powiedział.",,
Prezydenckie „focie z rąsi”; moda na selfie nie ominęła też Belwederu,"Kanonizacja Jana XXIII i Jana Pawła II to była podniosła uroczystość. Jednak w czasie tego doniosłego wydarzenia zapanowała najnowsza, raczej mało poważna moda. Masowo robiono fotki z ręki, inaczej „sweet focie”, czyli fotografie smartfonami i tabletami.","Moda na tzw. selfie nie ominięła nawet kardynałów i biskupów – donoszą włoskie gazety. Ilustrują teksty fotografiami wykonanymi tuż po uroczystej mszy kanonizacyjnej. Jest też wątek polski – wspólna fotografia Bronisława Komorowskiego i Aleksandra Kwaśniewskiego. To nie typowa „sweet focia”, ale zdjęcie jak Anna Komorowska robi zdjęcie i tak od niedzieli robi furorę. Dziś okazało się, że i „selfie” prezydent Komorowski wczoraj sobie zrobił. Było to przed mszą dziękczynną za kanonizację. Najsłynniejsza prezydencka „focia z rąsi” nie pochodzi z Polski. Wykonał ją Barack Obama w trakcie pogrzebu Nelsona Mandeli.",,
Wojna w Syrii pochłonęła już pół miliona ofiar. Polska pomaga poszkodowanym [WIDEO],"Trwająca od 2011 r. wojna w Syrii pochłonęła ok. pół miliona ofiar. Od początku trwania tego konfliktu Polska angażuje się w pomoc poszkodowanym. – Ta ziemia nie może przez nas zostać zapomniana, właśnie dlatego, że od tylu lat jest tak mocno doświadczana wojnami, biedą, nieszczęściami, walkami wewnętrznymi – podkreśla metropolita krakowski, abp Marek Jędraszewski w materiale przygotowanym przez Telewizję Polską.",,,
Poseł PiS: „Przesłuchanie” Szymańskiego w UE to efekt polityki opozycji „ulica i zagranica”,"– Sprawy wewnętrzne państwa powinny być rozstrzygane wewnątrz państwa polskiego. Opozycja nie pogodziła się z przegranymi wyborami i rozpoczęła ten chocholi taniec, wykorzystując do tego parlamentarzystów PO w Brukseli – powiedział w programie „Minęła 8” poseł PiS Jan Mosiński. 
– Trójpodział władzy nie istnieje w Polsce, i to jest olbrzymie zagrożenie. Liczę, że z pomocą UE uda się ten problem rozwiązać – powiedziała Joanna Augustynowska z PO. Politycy w programie „Minęła 8” komentowali planowane na 26 czerwca w Luksemburgu wysłuchanie Polski w ramach art. 7 unijnego traktatu.","26 czerwca w Luksemburgu odbędzie się spotkanie ministrów ds. europejskich państw UE. Chodzi o wysłuchanie Polski w ramach art. 7 unijnego traktatu. Na pytania w sprawie stanu praworządności w Polsce będzie odpowiadał wiceminister spraw zagranicznych Konrad Szymański. Swoje wystąpienie będzie miał też wiceprzewodniczący Komisji Europejskiej Frans Timmermans. Bułgarska prezydencja zarezerwowała na ten punkt trzy godziny popołudniowej sesji Rady ds. Ogólnych. Planowane wysłuchanie Polski komentowali goście programu „Minęła 8”.– Unia Europejska, której jesteśmy członkiem, słusznie ma prawo reagować. Dziś właściwie trójpodział władzy nie istnieje w Polsce, i to jest olbrzymie zagrożenie. Jak najbardziej powinniśmy się temu przeciwstawić i liczę, że z pomocą UE uda się ten problem rozwiązać – powiedziała Joanna Augustynowska z Platformy Obywatelskiej.",,
Węgry: były premier rozpoczął głodówkę,"Były lewicowy premier Węgier Ferenc Gyurcsany w proteście przeciw rządowym planom zmiany ordynacji wyborczej, w nocy w namiocie ustawionym przed parlamentem w Budapeszcie rozpoczął tygodniową głodówkę.","Gyurcsany swą decyzję oznajmił dziennikarzom na kilka minut przed północą. W proteście wraz z nim uczestniczy jeszcze trzech członków kierownictwa jego ugrupowania politycznego, Koalicji Demokratycznej. – Dramatyczna sytuacja kraju wymaga dramatycznej reakcji. Nasza głodówka ma być spektakularnym gestem politycznym. Chcemy przełamać apatię i milczenie węgierskiego narodu, który bezwolnie poddaje się coraz bardziej autokratyzmowi rządzącej prawicy – powiedział były premier pytany przez dziennikarzy dlaczego wybrał wspomnianą metodę protestu.Gyurcsany wyraził nadzieję, iż jego protest poprą inni członkowie opozycji a także Węgrzy, którzy „odrzucają niedemokratyczne praktyki rządzącej prawicy”. Były szef rządu zapewnił, że jego protest jest legalny i otrzymał zezwolenie budapeszteńskiej policji.Na trawniku przed gmachem parlamentu, w pobliżu pomnika Lajosa Kossutha, członkowie lewicowej opozycji postawili dwa duże namioty. Przed wejściem do jednego z nich napisano: „Koalicja Demokratyczna. Głodówka!” i wyjaśniono powody protestu po węgiersku i angielsku. Mimo nocnych godzin namioty otoczyły natychmiast tłumy ciekawskich.Protest lewicowej opozycji dotyczy rządowych zmian ordynacji wyborczej, który gabinet premiera Viktora Orbana zamierza przedstawić deputowanym na, rozpoczynającej się w poniedziałek sesji parlamentu. Projekt niezgodny z Europejską Konwencją Praw Człowieka?Według rządowego projektu w wyborach 2014 roku mają brać udział Węgrzy, którzy wcześniej zarejestrują się w rejestrze wyborców sporządzonym przez państwową administrację. Tylko ci obywatele otrzymają informacje wyborcze dotyczące poszczególnych kandydatów.Liberalno-lewicowe media twierdzą, że taki projekt ordynacji odpowiada prawicy, która z miesiąca na miesiąc traci poparcie wyborców, przy czym 52 proc. Węgrów – zdaniem sondaży – waha się na kogo głosować i czy w ogóle brać udział w wyborach.Projekt rządowej ustawy zostanie najprawdopodobniej przyjęty, ponieważ Fidesz ma poparcie ponad dwóch trzecich głosów w Zgromadzeniu Narodowym.Lewica zarzuciła rządowi, że „chce zlikwidować demokrację”. Propozycję rządu skrytykowała nie tylko opozycja ale również były prezydent Laszlo Solyom, który ostrzegł, że proponowane zmiany ordynacji wyborczej mogą być niezgodne z konstytucją i Europejską Konwencją Praw Człowieka. Kłamstwo Gyurcsánya i protesty w 2006 r.Ferenc Gyurcsany był liderem Węgierskiej Partii Socjalistycznej (MSZP) i premierem Węgier w latach 2004-2009. W 2006 roku, po ujawnieniu jego wypowiedzi, że jako lider partii i rządu przedstawiał kłamliwe dane na temat sytuacji gospodarczej kraju, doszło w Budapeszcie do masowych protestów przeciwników lewicy. Gyurcsany ustąpił dopiero w kwietniu 2009 roku, kiedy Zgromadzenie Narodowe uchwaliło konstruktywne wotum nieufności wobec jego rządu. 22 października 2001 roku były szef rządu wystąpił z MSZP i założył nową, opozycyjną partię lewicową – Koalicję Demokratyczną.",,
"Układ z Putinem trafi do kosza? „Sabotaż” Asada, Turcy pod ścianą","Niepokojące wieści napływają z Syrii. Oddziały rządowe ruszyły na ostatnią enklawę rebelii. Rosyjskie i syryjskie lotnictwo wzięło na celownik szpitale i cywilów. Beczkowe bomby sieją spustoszenie, zaś w stronę granicy tureckiej ruszyła fala uchodźców. To może być początek ostatniej wielkiej batalii tej wojny.","Tak ciężkich walk nie było w Syrii od lata zeszłego roku. Rządowa armia wkroczyła do tzw. strefy deeskalacji w północno-zachodniej części kraju, od lat kontrolowanej przez różne rebelianckie formacje. Zacięte walki poprzedziła wielodniowa kampania zmasowanych nalotów, prowadzona przez rosyjskie i syryjskie lotnictwo. W ciągu kilkunastu dni zginęło przeszło 180 cywilów, zaś oddziały lojalne wobec reżimu Baszara el-Asada przejęły kontrolę nad częścią terytoriów na południu prowincji Idlib. W ciągu ostatnich dwóch tygodni ze swych domów w tym regionie uciekło już 150 tys. cywilów. Szybko okazało się jednak, że cel był inny – gdy wojska reżimu wspierane przez Irańczyków i Rosjan zaczęły okrążać i niszczyć jedną za drugą wspomniane strefy. Scenariusz był za każdym razem podobny: po wielodniowych zmasowanych nalotach i ostrzale artyleryjskim do boju ruszały siły lądowe. Przy ich ogromnej przewadze rebelianci w końcu składali broń. W zamian mogli przenieść się bezpiecznie do innej enklawy; to samo dotyczyło ludności cywilnej. W końcu została ostatnia strefa deeskalacji – w północno-zachodniej Syrii, granicząca z Turcją. Strefa obejmuje większość prowincji Idlib oraz przyległe części prowincji Aleppo, Hama i Latakia. Początkowo dominowali tutaj bojownicy wspierani przez Turcję, ale teraz strefa jest kontrolowana w większości przez bojowników Hayat Tahrir al-Sham (HTS). I to jest poważny problem, bo HTS to radykalni islamiści, wcześniej formacja była syryjską filią al-Kaidy. Gdy w Syrii wybuchła wojna domowa, w Idlib mieszkało ok. 1,5 mln ludzi. Kilka fal uchodźców z innych obszarów kraju zajmowanych sukcesywnie przez siły Asada spowodowało, że liczba ludności w rebelianckiej enklawie sięga obecnie ponad 3 mln.Na jesieni zeszłego roku wydawało się, że uderzenie reżimu na Idlib jest nieuchronne, jednak Erdoganowi udało się wynegocjować z Putinem porozumienie, które na dłuższy czas zamroziło ofensywne poczynania Asada. Szeroka na 15 km strefa buforowa została ustanowiona wzdłuż linii frontu rozdzielającej opozycję i siły lojalne wobec reżimu w wyniku porozumienia Erdogana z Putinem (Soczi, 17 września 2018). Zgodnie z tym porozumieniem, wszyscy „radykalni bojownicy” mieli się wycofać z tej strefy buforowej, zniknąć stamtąd miała też cała ciężka broń należąca do rebeliantów. Do końca 2018 r. miał być przywrócony transport na szlakach między Latakią a Aleppo i Hamą. Jednak do dziś nie zrealizowano większości tych zapisów. Moskwa, Damaszek i Teheran wiele razy zwracały na to uwagę Turkom. Tyle że Ankara już nie kontroluje wszystkich rebeliantów w Idlib i nie może narzucać im swej woli. Mimo to dotychczas sprzeciwia się uderzeniu na enklawę, bo traktuje ją jako ważny element przetargowy w szerszej grze w Syrii. Było jednak jasne, że status quo nie da się utrzymywać wiecznie.Zbrodnicze nalotyOd bojowych samolotów nad Idlib zaroiło się 26 kwietnia. Jednocześnie zaczął się intensywny ostrzał artyleryjski. Data nieprzypadkowa. Dzień wcześniej zakończyła się 12. runda rozmów ws. Syrii w tzw. formacie astańskim – bez żadnych ustaleń. Negocjacje rozpoczęły się z inicjatywy Moskwy na początku 2017 r. W rozmowach biorą udział przedstawiciele syryjskich władz oraz opozycji, a także Rosja, Iran i Turcja. Moskwa, Teheran i Ankara są gwarantami porozumienia z Astany z 2017 r., w ramach którego uzgodniono w Syrii „strefy deeskalacji”. Zdaniem części rebeliantów intensyfikacja nalotów i ostrzału przez siły rządowe ma na celu oczyszczenie z ludności cywilnej obszarów przyfrontowych przed rozpoczęciem szeroko zakrojonej lądowej ofensywy. Według Biura Wysokiego Komisarza Narodów Zjednoczonych ds. Praw Człowieka (OHCHR) od 29 kwietnia do 7 maja w nalotach zginęło co najmniej 27 cywilów, w tym kobiety i dzieci. Tylko jednego dnia, 6 maja, zginęło 43 bojowników i pięcioro cywilów. Według ONZ na taką skalę reżim nie używał bomb beczkowych od co najmniej 15 miesięcy. Od 28 kwietnia zbombardowano w sumie 18 placówek służby zdrowia. Dwa szpitale były atakowane dwukrotnie. Zginęło co najmniej czterech medyków, zaś zaatakowane placówki – w sumie obsługujące co najmniej 193 tys. ludzi – zostały tymczasowo zamknięte. Ten powietrzny terror zmusił dziesiątki tysięcy ludzi do ucieczki do obozów na północy Idlib, w pobliżu granicy tureckiej. „Baza powietrzna Chmejmim została zaatakowana z wyrzutni rakietowych dwa razy, rano i wieczorem. W obu przypadkach ostrzał pochodził ze wschodu, z części miasta Zawiya, które leży w strefie deeskalacji Idlib kontrolowanej przez Hayat Tahrir al-Sham” – oznajmił 6 maja generał Wiktor Kupcziszin.Następnego dnia lotnictwo rosyjskie przeprowadziło kilkanaście nalotów w Idlib i Hamie, zabijając kilkunastu cywilów, w tym kobiety i dzieci. Od świtu do zmierzchu 7 maja walki dalej toczyły się w prowincji Hama, gdzie HTS ogłosił, że odbił Tel Osman i zabił ponad 30 żołnierzy. 8 maja siły rządowe zdołały po raz drugi zdobyć Tel Osman i pomaszerowały dalej w kierunku Kafr Nabudah. Miasto zajęto po zażartych walkach. Na wieść o upadku Kafr Nabudah ruszyła fala uciekinierów z oddalonego 15 km na wschód Chan Szejchun. To miasto leży przy drodze łączącej Aleppo z Damaszkiem i znalazło się teraz pod ostrzałem. 9 maja siły reżimowe przesunęły się w stronę miasta al-Habit. Armia rządowa i jej sprzymierzeńcy zajęli trzy miasteczka w zachodniej Hamie – bez walki, po tym, jak wycofali się stamtąd rebelianci. Impet ofensywy jednak nieco osłabł, a rebelianci też próbują kontratakować i odpowiadać ostrzałem terenów opanowanych przez wroga. 12 maja rebelianci wystrzelili pociski rakietowe w kontrolowane przez wojsko Asada chrześcijańskie miasto Suqailabiyah. Zginęło sześć osób, w tym pięcioro dzieci bawiących się obok klasztoru. Walki są coraz bardziej krwawe. Tylko w ciągu jednej doby, 12 maja, zginęło co najmniej 42 rebeliantów. Opanowanie tych szlaków ma otworzyć drogę do wznowienia tranzytu towarów z Turcji do Jordanii przez Syrię, co ma wspomóc odbudowę gospodarki w tym kraju. Ale też nie brakuje głosów, że obecne działania wojenne mogą być wstępem do ostatecznej ofensywy – podobnie było w 2016 r., gdy szturm na Aleppo poprzedziły długotrwałe ciężkie bombardowania.Putin i Asad ograją Erdogana?Syryjskie źródła prorządowe usiłują przedstawić ostatnie wydarzenia jako początek zakrojonej na szeroką skalę kampanii wojennej w Idlib. Na razie jednak Rosja oficjalnie uważa te działania jako czasowe i ich rozwój zależy od sytuacji. Trudno jednak wierzyć w to, co mówi Moskwa.27 kwietnia, po spotkaniu z prezydentem Chin Xi Jinpingiem, Putin powiedział na konferencji prasowej w Pekinie, że choć militarna operacja w Idlib nie może być wykluczona, „nie byłaby wskazana” w tym momencie, biorąc pod uwagę „poważne humanitarne konsekwencje”. Tymczasem już dzień wcześniej zaczęły się intensywne bombardowania, a dziewięć dni później ruszyło natarcie na lądzie. Wiceminister spraw zagranicznych Siergiej Werszynin powiedział 9 maja, że Rosja „reaguje wraz z siłami rządowymi na ataki terrorystyczne” w Idlib. W rzeczywistości jedynym czynnikiem hamującym ofensywę na Idlib jest wojskowa obecność Turcji w strefie deeskalacji. Podczas gdy Rosjanie nasilają naloty, by wymusić na Ankarze opanowanie radykalizmu HTS i realizację postanowień umowy z Soczi, reżim Asada chce zniszczyć ostatni bastion rebelii, więc stosuje otwarte prowokacje. Za taką należy uznać np. ostrzelanie obsadzonego przez tureckie wojsko punktu obserwacyjnego Jabal Shashabo na równinie al-Ghab. Turcja już zareagowała wysłaniem nad Idlib lotnictwa bojowego.Wydaje się, że w pierwszej fazie syryjskiej ofensywy Ankara zlekceważyła zagrożenie dla strefy deeskalacji w Idlib. Być może uznano, że to tylko kolejna demonstracja siły, podkreślająca oczekiwania Damaszku i Moskwy wobec Turcji. Dopiero 11 maja minister obrony Hulusi Akar otwarcie wezwał Rosję do zakończenia nalotów i zmuszenia do tego samego syryjskiego sojusznika. Dwa dni później rebelianci ogłosili, że rozpoczęli kontratak. Tego samego dnia wieczorem Erdogan rozmawiał telefonicznie z Putinem. Prezydent Turcji oskarżył rząd w Damaszku o „dążenie do sabotażu” relacji Ankary z Moskwą. 14 maja turecki minister obrony Hulusi Akar rozmawiał telefonicznie z Siergiejem Szojgu na temat „środków mających doprowadzić do deeskalacji”. Zdolność sił rebelianckich nie tylko do przetrwania zmasowanych nalotów i ostrzału, ale nawet kontrataku, wzmacnia pozycję negocjacyjną Turcji. Nie przypadkiem Erdogan zadzwonił kilkanaście godzin po rozpoczęciu kontrataku. To sygnał dla Moskwy, że ofensywa wcale nie będzie spacerkiem. Dzień po tym, jak Erdogan poskarżył się Putinowi na Asada, w tureckiej gazecie opublikowany został wywiad z syryjskim prezydentem. Asad powiedział, że jest gotów spotkać się z Erdoganem, że Iran mediuje między Syrią a Turcją, że doszło do bezpośredniego spotkania syryjskich przedstawicieli z tureckimi wojskowymi i służbami specjalnymi w Kasab.Scenariusze dla IdlibIdlib w ręku rebeliantów walczących z Asadem to nie jest cel sam w sobie. Już nie walka z reżimem w Damaszku jest głównym problemem dla Erdogana. Dwa inne czynniki powodują, że ze względów taktycznych opłaca się Ankarze utrzymanie status quo w Idlib. Po pierwsze, ofensywa na enklawę mogłaby uruchomić falę tysięcy uchodźców do sąsiedniej Turcji, w której już jest 3,5 mln uchodźców syryjskich. Po drugie, istnieje możliwość zawarcia przez Ankarę i Damaszek porozumienia ws. północno-wschodniej Syrii, w czym Idlib byłaby kartą przetargową w ręku Turków. W zamian z wydanie tej enklawy na pastwę wojsk syryjskich, szyickich milicji i rosyjskich samolotów Ankara chciałaby uzyskać zgodę Asada na utworzenie własnej strefy bezpieczeństwa na terenie Syrii, wzdłuż granicy turecko-syryjskiej. Oczywiście chodzi o Kurdów. Dopóki jednak na tych terenach siłom SDF towarzyszą amerykańscy żołnierze, sprawy nie da się sfinalizować. W tym momencie wciąż najbardziej prawdopodobnym scenariuszem jest utrzymanie status quo w Idlib. Jeszcze jakiś czas potrwają nasilone działania wojenne, po czym strony wycofają się na wcześniejsze pozycje. Jest to możliwe, jeśli Turkom – znów – uda się przekonać Putina, że ograniczą radykalizm HTS w enklawie. Zapewne o tym rozmawiali przez telefon Erdogan z Putinem 13 maja wieczorem, a ministrowie obrony Turcji i Rosji – następnego dnia. Być może ta druga rozmowa służyła już uszczegółowieniu ustaleń prezydentów. Problemem jest brak zgody rebeliantów na pojawienie się w strefie buforowej żołnierzy rosyjskich. Akceptowani są tylko Turcy.Scenariusz nr 2: Turcja przejmuje kontrolę nad Tel Rifaat, regionem opanowanym przez kurdyjskie YPG w północnej części prowincji Aleppo. Jeśli Moskwa zarzuca Ankarze, że nie realizuje ustaleń ws. Idlib, Ankara to samo może zarzucić Moskwie ws. Tel Rifaat. 3 maja w wywiadzie dla telewizji NTV turecki minister obrony Hulusi Akar mówił: „Rosja obiecała nam usunięcie YPG z Tel Rifaat, ale niestety do tej pory się z tego nie wywiązała”. Negocjacje ws. Tel Rifaat wciąż trwają. Porozumienie może oznaczać, że pewne części Idlib zostaną oddane Asadowi w zamian za przerzucenie stamtąd protureckiej rebelianckiej Syryjskiej Armii Narodowej do Tel Rifaat. Ankara demonstruje też gotowość samodzielnego załatwienia sprawy tej kurdyjskiej enklawy: 4 maja oddziały tureckie zajęły miasta al-Malikiyah i Maraanaz. Głównym problemem w rosyjsko-tureckich układankach dotyczących Syrii może być postawa Damaszku. Reżim Asada uważa, że już i tak uczyniono zbyt wiele koncesji na rzecz Turcji. Syryjski rząd może nalegać na rozwiązanie kwestii Tel Rifaat w zamian za ustanowienie kontroli nad większą częścią strefy deeskalacji Idlib, na południe i południowy wschód od drogi M4. W tym wypadku przeciwnicy Asada i siły tureckie zachowałyby kontrolę nad szerokim na 20 km pasem ziemi wzdłuż tureckiej granicy z prowincją Idlib. Tutaj miałyby leżeć obozy dla uchodźców. Ale takie rozwiązanie jest mało realne – Erdogan i rządząca koalicja w Turcji nie może pozwolić sobie na tak spektakularne ustępstwo.",,
Wystąpienie Petru przerwane przez... różowe trąbki działaczy partii Korwin. „Bądź pan twardy”,"W dniu nauczyciela .Nowoczesna chciała przedstawić swój program dotyczący zmian w systemie edukacji. Jednak konferencja Ryszarda Petru została zakłócona przez działaczy partii Korwin i na miejscu, zamiast do prezentacji programu, doszło przepychanki „na trąbki”. W końcu jednak Petru udało się dojść do słowa. Większa swoboda dla dyrektora szkoły, przywrócenie szkolnictwa zawodowego oraz narodowy program nauki języka angielskiego – to niektóre z założeń reformy oświaty ugrupowania .Nowoczesna Ryszarda Petru. Hasłem programu jest: Nowoczesna edukacja to praktyczna edukacja.","Pierwszym punktem programu reformy oświaty jest zmiana w Karcie Nauczyciela. – Chodzi nam o to, aby dyrektor szkoły miał większe możliwości w ramach tych pieniędzy, które otrzymuje obecnie. Tak, aby mógł złego nauczyciela zwolnić, a dobremu więcej zapłacić – podkreślił lider .Nowoczesnej. Jak dodał, jego ugrupowanie chce też przywrócenia szkolnictwa zawodowego, które – jak przypomniał – zostało zlikwidowane po upadku komunizmu. Według Petru Polsce potrzebny jest także „narodowy program nauki angielskiego i program studiów, który jest opracowany wraz z pracodawcami”. – To spowoduje, że nasza szkoła będzie lepsza – ocenił lider .Nowoczesnej. – To są małe rewolucje, które spowodują, że polska edukacja będzie praktyczna i nowoczesna – oświadczył.„Polska edukacja będzie praktyczna i nowoczesna”W konferencji uczestniczył startujący z pierwszego miejsca w wałbrzyskim okręgu wyborczym dyrektor Zespołu Szkół Ogólnokształcących w Świdnicy Jacek Iwancz. – Wszystkim nam zależy na tym, aby polska oświata podążała w dobrym kierunku – podkreślił. .Nowoczesna proponuje, aby już na poziomie gimnazjum oferować uczniom indywidualne doradztwo zawodowe. – Chcielibyśmy, aby wszystkie te zmiany nastąpiły poprzez konsultacje społeczne – zaznaczył Iwancz.",,
Internauci: Scheuring-Wielgus mimowolnie rozprawia się z Kartą LGBT+,"– W wieku czternastu lat, w trakcie spowiedzi w kościele (…) ksiądz wypytywał mnie o rzeczy, które dla mnie samej były jeszcze nieprzepracowane i wstydliwe. Zadawał mi pytania na temat moich kontaktów z kolegami – mówiła w programie „Onet Rano” posłanka partii Teraz! Joanna Scheuring-Wielgus. Wypowiedź spotkała się z krytyką użytkowników Twittera, którzy zwracają uwagę, że popierana przez opozycję Karta LGBT+ zakłada styczność dzieci z tematyką seksu w znacznie wcześniejszym wieku.","– Przyszłam do domu i powiedziałam po prostu, że już nigdy tam nie wrócę. Masakra, pamiętam to do dzisiaj – mówiła Scheuring-Wielgus. – Z księżmi łączy mnie jedna rzecz: wszyscy mamy matkę, ale podstawową różnicą między mną a księżmi jest to, że ja jestem matką, mam trójkę synów. Ja wiem, co to znaczy troska o dzieci, ja wiem, co to znaczy opiekować się dziećmi, ja wiem, co to znaczy trauma u dziecka z jakiejś przyczyny – kontynuowała posłanka. Scheuring-Wielgus popiera Kartę LGBT+, której wytyczne mają obowiązywać w stołecznych szkołach i przedszkolach. Podpisany pod koniec lutego przez prezydenta Warszawy Rafała Trzaskowskiego dokument budzi szereg wątpliwości. Wypowiedź Scheuring-Wielgus spotkała się z krytyką wielu użytkowników Twittera.",,
W pochodzie o podatkach i emeryturach,"„Godna praca, godna płaca, godna emerytura” – pod takim hasłem przeszła manifestacja zorganizowana przez SLD i OPZZ. Na tradycyjny pierwszomajowy pochód przyjechało do Warszawy kilkanaście tysięcy osób. Szef SLD Leszek Miller podkreślił, że Ruch Palikota – opowiadając się za podniesieniem wieku emerytalnego – wykluczył się z możliwości wspólnego maszerowania w pochodzie.","Pochód SLD i OPZZ rozpoczął się  przed siedzibą OPZZ przy ulicy Kopernika. Przeszedł Krakowskim Przedmieściem, Nowym Światem, Książęcą i zakończył się w parku przy ul. Rozbrat.  –  Dawno już sytuacja w Polsce nie była tak zła, a lewica tak silna – mówił szef SLD Leszek Miller podczas pochodu. Zapowiedział też, że SLD nadal będzie zbierać podpisy pod wnioskiem o referendum w sprawie wieku emerytalnego. Jeszcze wczoraj Miller miał wątpliwości, czy jest sens zbierać podpisy, ale jednak „zmienił zdanie po rozmowach z kolegami z partii i ludźmi, którzy przyjechali na pierwszomajowy pochód do Warszawy”. Jak twierdzi, mówili mu, że te podpisy to jest forma protestu przeciwko niekorzystnym dla nich zmianom. Miller podkreślił, że zebrano już 400 tysięcy podpisów.Nawiązując do odbywającego się w Sali Kongresowej PKiN Kongresu Ruchu Palikota Miller ocenił, że spotykają się tam „kapitaliści, aby radzić nad kolebką kapitalizmu”. - Wiemy, że tego typu zmiany zawsze prowadzą do pogorszenia sytuacji ludzi pracy. Ale mamy dla nich propozycję, trzecią stawkę podatkową, 50 proc. dla najbogatszych - mówił.Swój marsz zorganizowały w stolicy  także środowiska anarchistyczne. – Odcinamy się od pseudolewicy, która nie dba o pracowników, od oportunistów i pozorantów z SLD i RP – podkreślali uczestnicypochodu zorganizowanego przez osoby zrzeszone w inicjatywie „Zmowa powszechna przeciwko władzy”.  Pod hasłem „Nadchodzą nacjonaliści” zorganizowano wWarszawie pierwszomajowy pochód środowisk nacjonalistycznych. W marszu wzięli udział przedstawiciele Młodzieży Wszechpolskiej, Obozu Narodowo Radykalnego, Narodowego Odrodzenia Polski.Lata świetności za PRL Święto Pracy zostało ustanowione przez obradujący w 1889 roku w Paryżu kongres założycielski Drugiej Międzynarodówki. Data upamiętnia strajk robotników w Chicago z 1886 roku domagających się wprowadzenia 8-godzinnego dnia pracy i wyższych wynagrodzeń.W Polsce od 1950 roku 2 maja jest świętem państwowym. Jego obchody nie są obecnie szczególnie uroczyste. Lata świetności miały miejsce w czasach PRL. Był wtedy jednym z ważniejszych świąt państwowych, obok 22 lipca i dnia rewolucji październikowej. W tym dniu – zwanym także Świętem Klasy Robotniczej – były organizowane huczne pochody, wiece i zgromadzenia, na których obecność często była obowiązkowa. Wiwatujących pozdrawiali najwyżsi działacze partyjni. Po upadku komunizmu święto straciło na znaczeniu, jednak partie lewicowe nadal organizują wiece, zebrania i pochody – oczywiście nie tak liczne jak kiedyś.",,
Kwaśniewski poprze SLD,"Aleksander Kwaśniewski będzie jednym z głównych gości na konwencji SLD, które odbędzie się w połowi wrzenia. Temat spotkania nie jest jeszcze znany.","– Przygotowujemy się do kolejnego ważnego wydarzenia, jakim będzie około połowy września konwencja SLD, której gościem będzie były prezydent Aleksander Kwaśniewski – poinformował dziś oficjalnie rzecznik Sojuszu, Tomasz Kalita. Dokładna data i temat konwencji nie są jeszcze znane. Kalita zapewnia, że politycy pracują nad tematyką i przebiegiem spotkania, ale nie zdradza żadnych szczegółów.Kilka tygodni temu były prezydent został specjalnym doradcą sztabu wyborczego Sojuszu. Zapewnił, że będzie angażował się w kampanię w zależności od potrzeb partii. Będzie popierał kandydatów na oficjalnych spotkaniach z wyborcami i wiecach.  Przed czterema laty Kwaśniewski był twarzą kampanii parlamentarnej koalicji Lewica i Demokraci. W tegorocznej kampanii jeszcze się nie pojawił, a media i inne partie spekulowały na temat jego poparcia dla SLD. Natomiast żona Kwaśniewskiego Jolanta, poparła w Warszawie kandydatkę do Senatu wywodzącą się z Platformy – profesor Alicję Chybicką.",,
72 lata temu polski sąd ogłosił wyroki ws. zbrodniarzy z obozu Auschwitz,"72 lata temu, 22 grudnia 1947 roku, zapadły wyroki w sprawie czterdziestu członków załogi niemieckiego obozu koncentracyjnego Auschwitz-Birkenau. Rozprawy toczyły się przed Najwyższym Trybunałem Narodowym w Krakowie – specjalnym sądem powołanym m.in. w celu wymierzania kar niemieckim zbrodniarzom znęcającym się nad jeńcami i ludnością cywilną.","Tak zwany pierwszy proces oświęcimski trwał od 24 listopada do  22 grudnia 1947 r. i był największym w Polsce procesem niemieckich zbrodniarzy. Na ławie oskarżonych zasiedli m.in. komendant obozu Auschwitz  Arthur Liebehenschel, szef obozowego gestapo Max Grabner, szefowa obozu kobiecego w Birkenau Maria Mandl i kierownik krematoriów Erich Muhsfeldt. Podsądni zostali oskarżeni o udział w zagładzie Żydów, przywożonych do obozu z całej Europy oraz znęcanie się nad więźniami i przeprowadzanie licznych egzekucji. Podczas rozprawy byli członkowie załogi Auschwitz argumentowali, że wykonywali jedynie rozkazy przełożonych. Liebehenschel przekonywał, że gdy został komendantem, warunki w obozie znacznie się poprawiły, a jeden z jego zastępców, Hans Aumeier stwierdził, że jeśli zostanie skazany na śmierć, stanie się „ofiarą pokutną za Niemcy”. Sędziowie Trybunału wydali 21 wyroków śmierci oraz 18 kar pozbawienia wolności od 3 lat do dożywocia. Uniewinniono jedną osobę – lekarza Hansa Müncha. W uzasadnieniu wyroków śmierci stwierdzono: „To znęcanie się ze strony tych oskarżonych, którzy wszyscy brali mniejszy lub większy udział w zabijaniu więźniów, wskazuje też na to, że ci oskarżeni brali udział w tych zabójstwach z potrzeby wewnętrznej zabijania, a nie w wykonaniu rozkazu przełożonych. Gdyby bowiem nie odczuwali potrzeby zabijania, to albo okazywaliby więźniom współczucie, albo też byliby dla nich obojętni”. Powołany w lutym 1946 r. Najwyższy Trybunał Narodowy przeprowadził w ciągu dwóch lat 7 procesów hitlerowskich zbrodniarzy. Przed polskim sądem stawali m.in. komendant obozu w Płaszowie Amon Göth i namiestnik Kraju Warty Arthur Greiser. W latach 1963-1965 przeprowadzono drugi proces oświęcimski. Tym razem oskarżeni członkowie załogi Auschwitz stanęli przed zachodnioniemieckim sądem we Frankfurcie.  Spośród 20 osób, sześć skazano na karę dożywotniego więzienia.",,
ZBiR z jedną wizą? Białoruś znów może obierać rosyjski kierunek,"Związek Białorusi i Rosji, czyli tak zwany ZBiR, może być jeszcze ściślejszy. Ministrowie odpowiedzialni za współpracę między obydwoma krajami dyskutowali o wprowadzeniu wspólnej polityki wizowej.","– Nikt się takiemu rozwiązaniu nie sprzeciwia. Ale jest pytanie: kiedy to zrobić i na jakich warunkach? – zwrócił uwagę sekretarz stanu ZBiR Grigorij Rapota w rozmowie z agencją BelTA. – Decyzje o wszystkim powinny zapaść teraz – ocenił.Urzędnik podkreślił, że projekt był szeroko dyskutowany. – Przed nami jeszcze dużo pracy. Stoi wiele nieporuszanych pytań, ale zdecydowaliśmy już, w jaki sposób będziemy pracować – wyjaśnił Rapota, który wskazał, że w konsultacjach wezmą udział przedstawiciele ministerstw spraw zagranicznych, spraw wewnętrznych i przedstawiciele straży granicznej obu państw.Kłopot dla obcokrajowcówObecnie bez względu formalny związek między krajami obcokrajowcy nie mogą wjechać na Białoruś z rosyjską wizą i na odwrót.W ostatnich miesiącach, szczególnie po wygranych wyborach prezydenckich, prezydent Białorusi Aleksandar Łukaszenka wykonuje przyjazne gesty w kierunku Unii Europejskiej. Media zwracają również uwagę, że podczas czerwcowej wizyty Władimira Putina w Mińsku zachowywał pewien dystans.",,
"Korwin-Mikke: ktoś to robi specjalnie i celowo, żeby ten rząd obalić","– Było to skandalicznie spóźnione, katastrofalnie nieudolnie przeprowadzone i w dodatku chamskie. Podejrzewam, że to jakaś celowa robota. Ktoś to robi specjalnie i celowo, żeby ten rząd obalić – powiedział w programie „Minęła dwudziesta” w TVP Info szef KNP Janusz Korwin-Mikke.","Politycy, którzy byli gośćmi programu „Minęła dwudziesta”, bardzo różnią się w ocenie tego, co jest najważniejsze w aferze taśmowej. – Pierwotną fundamentalnie, przynajmniej według mnie, sprawą jest wyjaśnienie tego, kto to nagrał. Ja nie  wierzę i nie chcę wierzyć, żeby to dziennikarze albo na zlecenie dziennikarzy. A więc jeśli to nie dziennikarze albo redakcje, to kto? A jeśli to służby obcego mocarstwa, to też mamy nie dochodzić kto? Mamy do czynienia z zamachem stanu i co w takiej sytuacji mamy nie wyjaśniać tego? – pytał retorycznie Adam Szejnfeld (PO).„Premier masażysta”– Jeśli pan premier powiedział, że on chciałby, żeby te taśmy były już wszystkie wyłożone, jak karty na stół, to przepraszam, ale nie wierzę panu premierowi, że to płynie z jego jakichś ideowych poszukiwań prawdy. On po prostu chce, żeby  rzeczywiście było jedno wielkie trzęsienie ziemi, a żeby to nie było krojenie rządzących po plasterku jak salami. Także nie jest to poszukiwanie moralnego rozwiązania i uważam, że niech to dziennikarze decydują, jak chcą to dozować i tę prawdę pokazywać i niech pan premier nie będzie tutaj suflerem. Suflerem mógł być wobec swoich ministrów i gdyby rzeczywiście te pierwsze afery Zbycha, Micha, czy kogoś tam, były czymś, co wstrząsnęło Platformą i powiedziano by: dość tego – podwyższamy standardy, to dziś może nie byłoby kolejnych rzeczy. Ale w PO wierzono, że co by nie zrobili, to wychodzi premier, występuje w roli masażysty i te wszystkie skurcze rozmasuje. Okazuje się, że kiedyś zaczyna się ten czas, kiedy metoda masażysty jest już nieskuteczna – powiedział Jerzy Wenderlich (SLD).„Brudna rozgrywka”– Samej akcji nie chcę oceniać, natomiast zwracam uwagę, że jest oczywiste, iż to nie jest podejrzenie o popełnienie przestępstwa, tylko jest oczywiste, że jest to przestępstwo i powinno to być zrobione, zanim to się ukazało. Przecież w internecie pokazało się to wszystko, zanim ukazało się we  „Wprost”. To wtedy powinna wkroczyć prokuratura, a nie dopiero po tygodniu, kiedy już konie ze stajni wyprowadzono. Moim zdaniem jest to czyjaś prowokacja specjalnie robiona po to, żeby ten efekt stopniować. Jest to brudna rozgrywka między służbami specjalnymi, które mają w tym jakieś swoje cele. Być może jakieś obce wywiady również w to grają. Warto byłoby to wyjaśnić. Moim zdaniem wykrycie tego, kto to zrobił jest ważniejsze – powiedział Janusz Korwin-Mikke(KNP).                                                teraz odtwarzaneSzejnfeld: mamy do czynienia z zamachem stanu Pacyfikacja prewencyjna– Moim zdaniem ważniejsze jest to, co można było przeczytać i usłyszeć, dlatego że to obnaża kłamstwa rządu Donalda Tuska np. dotyczące finansów publicznych, dotyczących stanu państwa. Minister Sienkiewicz przyznaje, że państwo polskie jest w teorii, dlatego, że po tych sześciu i pół roku rządów Donalda Tuska tak jest w rzeczywistości. A kiedy premier Tusk stawia taką fałszywą alternatywę, że jest problem, bo ściera się z sobą wartość, którą jest wolność słowa z zagrożeniem  państwa, no to zagrożeniem dla polskiego państwa są rządy Donalda Tuska. Bo skoro minister spraw wewnętrznych, któremu podlegają służby specjalne, nie jest w stanie przez rok tej sprawy wykryć, to świadczy, że przy konflikcie jaki mamy na Ukrainie, przy ataku Rosji na Ukrainę, to czy taki rząd, który może być przez rok podsłuchiwany jest w stanie obronić nasz kraj? No oczywiście, że nie jest – mówił Mariusz Błaszczak (PiS).– Czemu miała służyć wczoraj pacyfikacja tygodnika? Wszystko wskazuje, że miała służyć temu, żeby się nie ukazały kolejne rozmowy, bo pewnie one dalej kompromitują kolejnych ministrów: wicepremier Bieńkowską, szefa CBA, prezesa NIK, ministra Grasia – jednego z najbliższych współpracowników – dodał Błaszczak.„Skandaliczne, nieudolne i chamskie” – Było to skandalicznie spóźnione, katastrofalnie nieudolnie przeprowadzone i w dodatku chamskie. Podejrzewam, że to jakaś celowa robota. Ktoś to robi specjalnie i celowo, żeby ten rząd obalić – ocenił wczorajszą akcję w siedzibie tygodnika „Wprost” Janusz Korwin-Mikke (KNP).CZYTAJ TAKŻE „Działania wobec tygodnika godzą w prawa obywatelskie”",,
"Dlaczego PO przegrała? Exit poll: 10,9 proc. ich wyborców sprzed czterech lat zagłosowało na PiS","Aż 10,9 proc. wyborców Platformy Obywatelskiej sprzed czterech lat zagłosowało teraz na Prawo i Sprawiedliwość. Z kolei tylko 1,2 proc. głosujących w 2011 roku na PiS tym razem przeniosło swój głos na PO – wynika z danych exit poll dla TVP dotyczących przepływów wyborców. Zjednoczona Lewica straciła z kolei niespełna 18 proc. głosów na rzecz PiS i PO.","Dane exit poll pokazują to, o czym polityczni analitycy mówili od dawna: Prawo i Sprawiedliwość ma najbardziej żelazny elektorat. Aż 89,7 proc. wyborców, którzy głosowali na partię Jarosława Kaczyńskiego w wyborach parlamentarnych w 2011 roku, zrobiło to i tym razem. Dla porównania preferencji nie zmieniło tylko 51,9 proc. wyborców PO, 61,4 proc. wyborców SLD, czy 57,4 proc. wyborców PSL.Przepływy z PiSKomu zaufała reszta wyborców PiS sprzed czterech lat? 4,3 proc. ich głosów zyskał teraz Paweł Kukiz i jego partia Kukiz'15. 1,7 proc. dostała partia KORWiN, 1,2 proc. wybrało PO, a 1 proc. PSL.Dużo większy przepływ nastąpił wśród wyborców PO. Aż 13,3 proc. głosujących w 2011 roku na partię Ewy Kopacz tym razem poparło .Nowoczesną Ryszarda Petru. 10,9 proc. osób przeszło do PiS, 6,4 proc. zagłosowało na ugrupowanie Pawła Kukiza, a 6,3 proc. na Zjednoczoną Lewicę.  Co z lewicą? Sporo głosów straciła też Zjednoczona Lewica. 9,4 proc. wyborców SLD z 2011 roku poparło PO, 7,8 proc. zagłosowało na PiS, 5,5 proc. na Razem, 5,4 na Kukiza, a 4,2 proc. na PSL i 4,1 proc. na .Nowoczesną. W ZL był też Ruch Janusza Palikota. Jak głosowali jego wyborcy sprzed czterech lat? Aż 25,2 proc. jego sympatyków poparło partię Kukiz'15. 15,7 proc. przeniosło głosy na partię KORWiN, 12,9 proc. na Razem, a 12,1 proc. na Petru. Również wyborcy prezydenta Andrzeja Dudy byli wierni partii, z której się on wywodzi. 72,6 proc. jego zwolenników poparło PiS. 3,1 proc. osób przeniosło sympatię na PO. 9,5 proc. było teraz za Kukizem, 5 proc. za partią KORWiN.Inaczej było z sympatykami Bronisława Komorowskiego. Tylko 54,1 proc. jego wyborców zostało przy PO. 13,3 proc. poparło teraz .Nowoczesną, 10,7 proc. Zjednoczoną Lewicę,  6,9 proc. PSL. 3,5 proc. poparło PiS.",,
„Ja pod ten adres nic dobrego nie mam”. Wałęsa o Kornelu Morawieckim,"W obliczu śmierci wybaczam pretensje zgłaszane za próbę rozbicia Solidarności, za dezercje za granicę, za drukowanie fałszywych podrzutek od Kiszczaka w prasie Solidarności Walczącej – napisał na Twitterze były prezydent Lech Wałęsa. Wpis dotyczył zmarłego w poniedziałek Kornela Morawieckiego.","„O zmarłych w naszej chrześcijańskiej kulturze nie należy mówić źle, problem w tym, że z mojej perspektywy pod ten adres nic dobrego nie mam. Więc w obliczu śmierci wybaczam pretensje zgłaszane za próbę rozbicia »Solidarności«, za dezercję za granicę, za drukowanie fałszywych podrzutek od Kiszczaka w prasie Solidarności Walczącej” – napisał Wałęsa, w poprawionym wpisie; wcześniejszy z wyrazem „chrześcijańskiej” napisanym przez „h” skasował.Słowa byłego prezydenta spotkały się z wieloma negatywnymi komentarzami internautów. „Zło nie śpi i napada na Kornela!” – skomentował członek kolegium IPN dr. Sławomir Cenckiewicz. „Kornel był i pozostanie bohaterem walki z komuną. Nie zgodził się na dyktat TKK (Tymczasowa Komisja Koordynacyjna NSZZ „Solidarność” – przyp. red.) w podziemiu, ideę dialogu z komuną i założył Solidarność Walczącą. Pozostanie też tym, który wydrukował tzw. listę Macierewicza w 1992 na której było nazwisko Wałęsy jako TW Bolek!” – przypomniał historyk.",,
Lekcje religii kosztują 1 mld 350 mln zł. „Przeznaczmy te środki na inny cel edukacyjny”,"Zaprzestanie finansowania lekcji religii z budżetu państwa zakłada obywatelski projekt nowelizacji ustawy o systemie oświaty złożony w poniedziałek w Sejmie. Zebrano pod nim ponad 150 tys. podpisów. – Chodzi nam o przeniesienie kosztów finansowania religii na organizację, która się tego podejmuje – mówią organizatorzy.","– Uważamy, że polska szkoła jest niedofinansowana, uważamy, że środki, które w tej chwili są przeznaczone na ten cel mogą zostać przeznaczone na inny cel edukacyjny –  powiedział dziennikarzom tuż przed złożeniem w Sejmie projektu wraz z podpisami Damian Raczkowski z inicjatywy „Świecka Szkoła”.  Jak mówił lekcje religii, a konkretnie wynagrodzenia dla katechetów, to koszt 1 mld 350 mln zł. Według inicjatorów akcji środki te można by przeznaczyć np. na dodatkowe lekcje języków obcych, pracownie informatyczne, czy wsparcie dla dzieci z ubogich rodzin. – Pytaliśmy ludzi na Facebooku, na co oni by przeznaczyli te środki. Pojawiły się propozycje finansowania z tych środków nauki pierwszej pomocy, czy opieki dentystycznej dla uczniów – powiedział Raczkowski.  Projektem zajmie się Sejm następnej kadencji  Z przedstawicielami inicjatywy obywatelskiej spotkała się w poniedziałek marszałek Sejmu Małgorzata Kidawa-Błońska. – Mieliśmy bardzo dobrą rozmowę z panią marszałek, która wprawdzie nie zajmuje stanowiska w tej kwestii, natomiast była to rozmowa bardzo przyjazna – powiedział dziennikarzom po spotkaniu Leszek Jażdżewski z inicjatywy „Świecka Szkoła”.    – Obecny Sejm z przyczyn proceduralnych, czyli braku czasu nie zajmie się już tym projektem. Mamy pewność, ponieważ z automatu przechodzi on do następnego Sejmu, że będzie to jeden z pierwszych projektów, który zostanie przez niego podjęty, tym bardziej, że Zjednoczona Prawica deklarowała, że nie będzie chciała odrzucać projektów obywatelskich w pierwszym czytaniu – zaznaczył Jażdżewski. Nie są przeciwnikami religii  Jak podkreślają przedstawiciele inicjatywy „Świecka Szkoła” nie są oni przeciwnikami Kościołów, religii, czy katechezy. Uważają jednak, ze sprawy wiary i jej demonstrowanie zgodnie z konstytucją powinny zostać w sferze prywatnych decyzji, nie powinny być częścią systemu szkolnego, nie powinny być finansowane z budżetu państwa.  Sejm rozpatruje obywatelski projekt ustawy, jeśli wraz z nim złożonych zostanie wymagane minimum 100 tys. podpisów obywateli popierających go. Na ich zebranie komitet inicjatywy obywatelskiej ma trzy miesiące od czasu zarejestrowania. Po złożeniu podpisów w Sejmie są one liczone i weryfikowane.                                                    Zebrano 150 tys. podpisów (fot. PAP/Jakub Kamiński) Projekty obywatelskie wyjątkiem  Rozpoczynające się w tym tygodniu, w czwartek posiedzenie Sejmu jest ostatnim w tej kadencji. Następne posiedzenie odbędzie się po wyborach parlamentarnych wyznaczonych na 25 października. Zbierze się wtedy izba w nowym składzie.  Wszystkie nieuchwalone projekty złożone w izbie w mijającej kadencji tracą moc prawną wraz z jej końcem. Wyjątek stanowią projekty obywatelskie, w ich przypadku nie obowiązuje zasada dyskontynuacji, dlatego projektem zajmie się parlament kolejnej kadencji.  Religię do szkół wprowadzono w 1990 r. na mocy instrukcji Ministra Edukacji Narodowej. W 1992 r. MEN wydało rozporządzenie w sprawie warunków i sposobu organizowania nauki religii w publicznych przedszkolach i szkołach. Zarówno instrukcja, jak i rozporządzenie zostały zaskarżone do Trybunału Konstytucyjnego przez kolejnych rzeczników praw obywatelskich – Ewę Łętowską i Tadeusza Zielińskiego. Obie skargi TK oddalił. Dwie godziny religii tygodniowo  Zgodnie z rozporządzeniem rodzice mogą wybrać, czy dziecko będzie chodzić na lekcje etyki, religii, czy nie będzie uczestniczyć ani w jednych, ani w drugich. Zarówno lekcje etyki, jak i religii organizowane są na wniosek rodziców. Przepisy te dotyczą wszystkich kościołów i związków wyznaniowych. Uczniowie mają dwie godziny religii tygodniowo. Ich liczba  może być zmieniona jedynie za zgodą biskupa. Stopień z religii lub etyki umieszczany jest na świadectwie szkolnym; jeśli uczeń nie uczestniczy w żadnym z tych zajęć, na świadectwie zamiast stopnia ma kreskę. Od 2007 r. stopień z religii lub etyki jest wliczany do średniej ocen. Przedmiot poza podstawą programową  Religia jest nauczana według programu Kościołów i związków wyznaniowych. Jest to przedmiot poza podstawą programową kształcenia ogólnego przyjmowaną przez ministra edukacji. O wyborze podręczników z jakich korzystają uczniowie także decyduje strona kościelna – w przypadku Kościoła Rzymsko-Katolickiego decydują biskupi diecezjalni. Oni też kierują katechetów do pracy z uczniami.  Jak poinformowano pod koniec sierpnia na konferencji zorganizowanej przez Konferencję Episkopatu Polski, odsetek uczniów zapisanych w minionym roku szkolnym 2014/2015 na lekcje religii w przedszkolach wynosił 83,9 proc., w szkołach podstawowych – 91,5 proc., w gimnazjach – 90,8 proc., w liceach ogólnokształcących – 84,8 proc., technikach i liceach zawodowych – 84,6 proc., w szkołach zawodowych – 89,5 proc.",,
„W szeregach dżihadystów jest wielu Niemców konwertytów”,"Niezależnie od tego, czy ataku w Münster dokonał Niemiec czy islamista, Niemcy mają z tym ostatnim zjawiskiem problem – powiedział Witold Repetowicz w programie „Minęła 20”.  Publicysta portalu Defence24 podkreślił, że nie wszyscy spośród groźnych dżihadystów są migrantami. – Jednym z czołowych dżihadystów niemieckich był Sven Lau – blondyn o aryjskich rysach, konwertyta (na islam – red.). Takich konwertytów w szeregach dżihadystów niemieckich jest bardzo dużo – zaznaczył.","W sobotę w Münster na zachodzie Niemiec kierowca furgonetki  wjechał w grupę przechodniów w zabytkowym centrum miasta. Zginęły cztery osoby, w tym kierowca, który się zastrzelił. Według mediów był chorym psychicznie obywatelem Niemiec. Miał  48 lat i nie był karany. Policja udziela skąpych informacji. Jak podano, śledztwo jest prowadzone „w wielu kierunkach”. Gość TVP Info został poproszony o ustosunkowanie się do przypuszczenia, że wśród sprawców ataków w niemieckich miastach są „rdzenni Niemcy, którzy mają dość pewnej polityki władz i celowo dokonują tego typu działań, żeby wina i odium spadło na islamistów”. – Takie przypadki miały już miejsce. Ale samobójstwo sprawcy wyklucza taką opcję – ocenił dziennikarz.  W jego opinii prowokacja wyklucza „determinację, prowadzącą do oddania życia”. Repetowicz podkreślił, że niezależnie od tego, czy ataku dokonał Niemiec czy islamista, Niemcy mają z tym ostatnim zjawiskiem problem. Podkreślił, że z wojny w szeregach Państwa Islamskiego wróciło do Niemiec około 300 osób. – I nie wszyscy z groźnych dżihadystów to są imigranci. Jednym z czołowych dżihadystów niemieckich był siedzący już w więzieniu Sven Lau – blondyn o aryjskich rysach, konwertyta (na islam – red.). Takich konwertytów w szeregach dżihadystów niemieckich jest bardzo dużo – zaznaczył. W licpu 2017 roku sąd w Düsseldorfie uznał 36-letniego Svena Laua, jednego z najbardziej znanych konwertytów na islam w Niemczech, za winnego rekrutowania w Niemczech bojowników do jednej z islamistycznych organizacji w Syrii. Według aktu oskarżenia Lau zwerbował pod koniec lata 2013 r. dwóch niemieckich islamistów do walki w szeregach Dżasz-al-Muhadżirin wa-al-Ansar (JAMWA). Oskarżony miał też przekazywać dżihadystom pieniądze i kupione przez siebie noktowizory. O Niemcu-salaficie zrobiło się głośno w 2014 r., kiedy organizował patrole szariackie w Wuppertalu, mające monitorować tam przestrzeganie zasad prawa muzułmańskiego. Lau wraz z innym niemieckim islamistą Pierre'em Voglem wygłaszali kazania w środowiskach salafickich w całym kraju.",,
Donald Trump zapowiada podniesienie ceł na import z Chin,"Od piątku cła na wybrane towary importowane z Chin do Stanów Zjednoczonych wzrosną z 10 do 25 proc., a dodatkowe taryfy zostaną nałożone na więcej chińskich produktów. Przywódca Stanów Zjednoczonych poinformował o tym na kilka dni przez koleją turą negocjacji handlowych pomiędzy Waszyngtonem a Pekinem.","10 miesięcy temu Donald Trump wprowadził 25-procentowe cła na import z Chin o wartości 50 miliardów dolarów rocznie. Kolejne 200 miliardów importu objął stawką w wysokości 10 procent, ale ostrzegł, że jeśli nie uzyska ze strony Chin ustępstw handlowych, to ją podniesie.Na trzy dni przed kolejną rundą negocjacji z Pekinem prezydent Stanów Zjednoczonych zapowiedział, że od piątku podnosi stawkę celną z 10 do 25 procent. Zagroził też wprowadzeniem podobnej stawki na resztę amerykańskiego importu z Chin o wartości 325 miliardów dolarów. Donald Trump nie krył, że groźba podniesienia stawek celnych ma zmusić chińskie władze do ustępstw. – Rozmowy na temat renegocjacji porozumienia handlowego z Chinami trwają, ale idą zbyt wolno – podkreślił amerykański przywódca. Donald Trump stwierdził, że wprowadzone przez niego cła ochronne nie tylko nie szkodzą amerykańskiej gospodarce, ale przyczyniają się do jej szybkiego wzrostu. Strona chińska jak dotąd nie skomentowała zapowiedzi prezydenta Stanów Zjednoczonych.",,
"„Najpierw Londyn, potem Bruksela i Strasburg”. Europosłowie podsumowują dyskusje ws. brexitu","We wtorek w Strasburgu deputowani podsumowują posiedzenie Rady Europejskiej z 17 i 18 października. – Jest niemożliwym, niewyobrażalnym, aby Parlament Europejski ratyfikował umowę przed Westminsterem –  powiedział szef Komisji Europejskiej Jean-Claude Juncker.","Sesję plenarną w siedzibie Parlamentu Europejskiego otworzył przewodniczący Rady Europejskiej, Donald Tusk, który poinformował, że RE zakończyła „niezbędne kroki w celu zatwierdzenia (umowy) przez UE.” Ocenił, że „Parlament Europejski ma do odegrania ważną rolę”. – Sytuacja jest dość złożona po wydarzeniach w weekend w Wielkiej Brytanii i brytyjskim wniosku o przedłużenie procesu na podstawie art. 50. (unijnego traktatu) – powiedział Tusk.Dodał, że prowadzi konsultacje z unijnymi przywódcami w sprawie tego, jak zareagować i decyzję podejmie w najbliższych dniach. – Oczywistym jest, że wynik tych konsultacji będzie w dużej mierze zależeć od tego, co zadecyduje brytyjski parlament (...). Powinniśmy być gotowi na każdy scenariusz. Ale jedno musi być jasne: jak powiedziałem w sobotę premierowi Johnsonowi, brexit bez porozumienia nigdy nie będzie naszą decyzją – podsumował Tusk.Następnie, przewodniczący KE Jean-Claude Juncker ocenił, że UE ciężko pracowała, aby ustalić porozumienie z Wielką Brytanią w sprawie wyjścia tego kraju ze wspólnoty.– Jest niemożliwym, niewyobrażalnym, aby Parlament Europejski ratyfikował umowę przed Westminsterem. Najpierw Londyn, potem Bruksela i Strasburg – powiedział Juncker nagrodzony za te słowa oklaskami.– Słuchałem premiera (Wielkiej Brytanii Borisa) Johnsona w taki sam sposób, jak słuchałem (byłej) premier (Theresy) May. Nasi negocjatorzy, głównie Michel Barnier, (...) pokazali kreatywność i determinację – zaznaczył przewodniczący KE. Dodał, że Rada Europejska powinna jednak dać Wielkiej Brytanii czas na ratyfikację umowy.  Podkreślił, że brytyjski parlament może nawet odrzucić propozycję porozumienia. – Przeprowadźmy brexit bez opóźnienia – powiedział do zebranych w Parlamencie Europejskim brytyjski polityk Geoffrey Van Orden z Partii Konserwatywnej. Węgierski europoseł z Ruchu na rzecz Lepszych Węgier Márton Gyöngyösi ocenił, że decyzja Brytyjczyków podjęta 3 lata temu podczas referendum ws. brexitu nie była zaskoczeniem ze względu na długą tradycję  tego kraju. Podkreślił, że Unia Europejska musi się jasno określić odnośnie (stojących przed nią) wyzwań oraz swoich priorytetów. Wspólnota musi stawić czoła m.in. kwestii migracji.",,
W TSUE odbyło się wysłuchanie Polski ws. zabezpieczeń dotyczących ustawy o SN,"Przed Trybunałem Sprawiedliwości Unii Europejskiej odbyło się w piątek wysłuchanie ws. środków tymczasowych wobec polskiej ustawy o Sądzie Najwyższym. Komisja Europejska przekonywała, że niezbędne jest zawieszenie jej przepisów do czasu wydania ostatecznego wyroku, a Polska argumentowała, że nie ma do tego przesłanek.","Trybunał Sprawiedliwości UE na wniosek Komisji Europejskiej zdecydował w październiku o zastosowaniu tzw. środków tymczasowych i zawieszeniu stosowania przepisów ustawy o Sądzie Najwyższym. Chce m.in. przywrócenia wysłanych na emeryturę sędziów. Ta kwestia była tematem trwającego ponad dwie godziny wysłuchania w TSUE w Luksemburgu, które nie zakończyło się żadną decyzją. Ta zostanie wydana w najbliższym czasie. Głos najpierw zabrał przedstawiciel Komisji Europejskiej Saulius Kaleda, a po nim przedstawiciel Polski, Bogusław Majczyna. Sędziowie zadawali im również pytania. KE przekonywała, że Polska ustawa o SN narusza zasadę nieusuwalności sędziów, prowadząc do natychmiastowej wymiany jednej trzeciej składu sędziów i dlatego niezbędne są środki tymczasowe, które zawieszają obowiązywanie przepisów. Kaleda powiedział, że zasada nieusuwalności sędziów jest jedną z tradycyjnych zasad wspólnych dla krajów, w których panują zasady państwa prawa. – Stanowi ona gwarancję niezawisłości sędziowskiej. KE utrzymuje, że zasada została naruszona, bo jedna trzecia składu SN przechodzi w stan spoczynku po wejściu w życie ustawy. (...) Nowe przepisy dotyczą również I prezes, której mandat jest zagwarantowany w konstytucji – wskazał. Przekonywał też, że przyznanie prezydentowi prawa decydowania, czy po osiągnieciu określonego wieku sędzia SN może nadal sprawować funkcje – a od decyzji nie przysługuje odwołanie do sądu – ma charakter dyskrecjonalny i jest naruszeniem zasady niezawisłości sędziowskiej. Jak powiedział, sędziowie nie powinni być poddawani presji władz wykonawczych. Dodał, że podawane przez Polskę przykłady rozwiązań regularnych w innych krajach są wybiórcze, co KE może wykazać. Zabezpieczeniem dla SN – jak argumentował – są właśnie środki tymczasowe, o które zawnioskowała Komisji Europejska. Jak mówił, są one niezbędne dla „zapewnienia ochrony praw podmiotów prawa Unii”. Dlatego – jak powiedział – KE podtrzymuje swój wniosek o środkach tymczasowych. Przedstawiciel polskiego rządu argumentował z kolei, że nie ma żadnych przesłanek do zawieszenia obowiązywania ustawy o SN do czasu wydania ostatecznego wyroku w tej sprawie, ponieważ nie ma ryzyka powstania „nieodwracalnej szkody”. Majczyna wyjaśnił, że środki tymczasowe mogą zostać zarządzone jedynie wtedy, gdy sprawa ma pilny charakter i są konieczne „w celu uniknięcia nieodwracalnej szkody dla interesu skarżącego”. Wskazał, że skarżący, w tym wypadku KE, musi udowodnić, że istnieje możliwość powstania takiej „szkody”, a tak się nie stało. KE – jak mówił – argumentuje, że gdyby nie środki tymczasowe, stanowiska w SN mogliby zająć nowi sędziowie, co uniemożliwiłoby wykonanie ostatecznego wyroku TSUE w sprawie ustawy o SN. Tymczasem – jak przekonywał – stanowiska sędziowskie w SN nie są przypisane do poszczególnych osób, tak jak np. w TSUE, a w przypadku ich zwolnienia stanowiska przechodzą do puli wakatów, które są uzupełniane w procedurze wyboru. Nowy sędzia obejmuje stanowisko z puli wakatów, a nie stanowisko konkretnego sędziego – mówił Majczyna. Zwiększanie liczby sędziów, powiedział, to kwestia organizacyjna. Majczyna wskazał również, że nie jest prawdą, iż procedury naboru w SN zostały przyspieszone, a wręcz przeciwnie – zostały wstrzymane. Podkreślił, że w SN jest dużo wakatów. Jak mówił, twierdzenie, iż istnieje ryzyko szkody w związku z brakiem możliwości ponownego obsadzenia stanowisk przez sędziów, jest więc nieprawdziwe. Teoretycznie – jak argumentował – taki nieodwracalny skutek mógłby nastąpić w przypadku obsadzenia stanowiska pierwszego prezesa SN, bo wówczas nie byłoby możliwe przywrócenie tej osoby na stanowisko, jednak nie są prowadzone żadne działania zmierzające do wyboru I prezesa – argumentował. Przekonywał też, że nie ma żadnych przesłanek, by inne sądy odmówiły uznania wyroków SN. Wskazał, że nowi sędziowie korzystają z gwarancji niezawisłości tak jak dotychczasowi. Przedstawiciel MSZ dodał, że nie ma przesłanek dla środków tymczasowych również dlatego, że pozostało niewiele czasu do rozstrzygnięcia sprawy głównej, która jest procedowana w trybie przyspieszonym. – W imieniu polskiego rządu wnoszę o uchylenie przedmiotowego postanowienia – podsumował. Polskie stanowisko wsparł przedstawiciel Węgier, który również zabrał głos podczas wysłuchania. Miklos Zoltan Feher uznał, że w tym wypadku nie ma uzasadnienia wprowadzenia środków tymczasowych. Jego zdaniem nie ma zagrożenia dla niezawisłości sądów w Polsce.  Węgierski rząd sprzeciwia się rozumowaniu KE – Zarzuty Komisji to samospełniające się przepowiednie, bo wywołują niepewność co do funkcjonowania polskiego sądownictwa. Fakt, że niektórzy sędziowie przejdą w stan spoczynku, nie podważa zasady niezależności i niezawisłości sędziowskiej. Rząd węgierski sprzeciwia się rozumowaniu KE – powiedział przedstawiciel węgierskiego rządu. Następnie pytania przedstawicielom Polski i KE zadawali sędziowie TSUE. W ich trakcie wyłoniły się rozbieżne zdania Polski i prezesa TSUE w sprawie zawieszenia ustawy o SN. Prezes Trybunału Koen Lenaerts argumentował, że od decyzji Trybunału o nałożeniu środków tymczasowych Polska powinna natychmiast zawiesić stosowanie przepisów ustawy o SN. Majczyna wyraził jednak odmienne zdanie. Polak argumentował, że należy uchylić tę decyzję o środkach tymczasowych oraz że jej wdrożenie wymagałoby nowelizacji ustawy o SN. Przekonywał, że nie można w Polsce zawiesić przepisów oświadczeniem rządu, a konieczne są do tego zmiany w prawie. Z tym stwierdzeniem nie zgodził się Lenaerts. – Jeśli postanowienie zawiesza istniejące przepisy, nie trzeba podejmować żadnych konkretnych działań (czyli nowelizacji ustawy – PAP), trzeba przywrócić sytuację do stanu poprzedniego – wskazał. Jak dodał, uchylenie przepisów to nie kwestia polskiego prawa, ale skutków decyzji TSUE o środkach tymczasowych. Po posiedzeniu Trybunału dziennikarze rozmawiali z Majczyną. Przedstawiciel polskiego rządu powiedział im, że KE nie przedstawiała żadnych argumentów uzasadniających zawieszenie przepisów ustawy. Zauważył, że strona skarżąca, w tym wypadku KE, musi uzasadnić potrzebę wprowadzenia środków tymczasowych prawdopodobieństwem „zaistnienia poważnej i nieodwracalnej szkody”. –Komisja takich faktów nie przedstawiła, a to, co przedstawiła, to były wyłącznie hipotezy niemające oparcia w faktach – powiedział. Dodał, że jeśli chodzi o zapisy ustawy, nie ma ryzyka upolitycznienia sądów czy nierzetelności procesów. – KE nie była w stanie przedstawić żadnych szczególnych okoliczności, które stwierdzałyby istnienie takiego ryzyka, choć przecież ta ustawa weszła już w życie kilka miesięcy temu. Nic złego tutaj się nie dzieje – powiedział. Decyzją z października o środkach tymczasowych TSUE przychylił się do wniosku KE o przywrócenie w SN stanu sprzed 3 kwietnia 2018 roku, to jest sprzed wejścia w życie przepisów przewidujących obniżenie wieku emerytalnego sędziów z 70 do 65 lat. Zgodnie z tymi regulacjami 27 spośród 72 czynnych sędziów SN miało przejść w stan spoczynku, włącznie z pierwszą prezes Małgorzatą Gersdorf. TSUE chce, by sędziowie, którzy w świetle nowych przepisów już zostali wysłani na emerytury, byli przywróceni do orzekania. Polska ma też powstrzymać się od wszelkich środków mających na celu powołanie nowego I prezesa oraz mających na celu wskazanie osoby, której powierzone miałoby być kierowanie wspomnianą instytucją w miejsce I prezesa do czasu powołania nowego prezesa. Wysłuchanie miało być okazją dla KE i Polski do przedstawienia argumentów w tej sprawie. Ostateczna decyzja w sprawie środków tymczasowych ma zapaść w najbliższych tygodniach.",,
"„Więzienia CIA? Jakby co, nie pamiętamy”. Gawkowski: Czy Kwaśniewski i Miller nie mogą razem rozmawiać?","– Poza informacją prasową nie ma żadnych dowodów na to, że podsłuchano Leszka Millera i Aleksandra Kwaśniewskiego – zauważył  Krzysztof Gawkowski, sekretarz generalny Sojuszu Lewicy Demokratycznej. Tak skomentował doniesienia tygodnika „Wprost”,  jakoby były premier i były prezydent mieli spotkać się w restauracji Amber Room i ustalić wersję dotyczącą więzień CIA.","Tym razem chodzi o nagrania – jak donosi tygodnik „Wprost” – Aleksandra Kwaśniewskiego i Leszka Millera. „Więzienia CIA? Jakby co, nie pamiętamy” – to właśnie takie słowa miały paść podczas ich rozmowy. Prokuratura przesłuchała w ubiegłym tygodniu kelnerów z restauracji Sowa i Przyjaciele. Jak ujawnia tygodnik „Wprost”, któremu udało się dotrzeć do ich zeznań, były premier Leszek Miller oraz dwukrotny prezydent Aleksander Kwaśniewski nie tylko wiedzieli o istnieniu więzień CIA w Polsce, ale również ustalali wspólną wersję zdarzeń na wypadek, gdyby sprawa wyszła na jaw.– Czy Aleksander Kwaśniewski i Leszek Miller mogą razem rozmawiać? Oczywiście, że mogą. Czy były premier i były prezydent mogą rozmawiać o swoim czasie urzędowania? Oczywiście, że mogą. Nie ma w tym nic dziwnego – przekonywał na antenie TVP Info Gawkowski. Według polityka SLD największym problemem w tzw. aferze podsłuchowej jest to, kto stoi za przeciekami dotyczącymi nagrań kelnerów. – Nie wiadomo, komu służą te nagrania i nie wiadomo, jaki mają cel – zaznaczył Gawkowski. Dodał też, że nagranie, na podstawie którego padły oskarżenia na Millera i Kwaśniewskiego, może w ogóle nie istnieć.– Problem polega na tym, że nie wiadomo, czy jest takie nagranie. CBA i prokuratura mówiły niedawno, że nie ma tych nagrań, bo zostały zniszczone i nie można z nich nic odtworzyć. Mamy tylko zeznania kelnerów – podkreślał sekretarz generalny SLD. „Trzeba wyjaśnić, kto opowiada za przecieki z prokuratury”Polityk SLD mówił też, że „w  tej sprawie woda jest mętna”. – Kto jest winny temu, że te taśmy i takie informacje wyciekają z prokuratury. Bo temu na pewno jest winne albo CBA, albo prokuratura, albo inna służba – oceniał. Przeciekami dotyczącymi „afery podsłuchowej”  niepokoją się nie tylko politycy SLD. Jak poinformowało radio RMF FM, Prokuratura Okręgowa Warszawa-Praga chce wszcząć śledztwo w sprawie ujawnienia materiałów z postępowania dotyczącego afery. Chodzi o artykuły prasowe, w których przytoczono między innymi zeznania kelnerów podejrzanych o zakładanie podsłuchów. „Wojna buldogów pod dywanem”Według sekretarza generalnego SLD sprawa „afery podsłuchowej” pokazuje też „wojnę buldogów pod dywanem”. Jego zdaniem widać ją w Platformie Obywatelskiej oraz w służbach specjalnych. Gawkowski zaznaczył też, że jedynie Bronisław Komorowski „wychodzi obronną ręką z tych nagrań”. – Jest takim strażnikiem konstytucji, który nie jest w nic umoczony. Obawiam się, że jest to kolejny etap kampanii prezydenckiej, który wzmacnia jedną stronę, a osłabia drugą stronę – mówił Gawkowski. Dodał, że „pewne jest jedno, że dzisiaj wszyscy zostali ubrudzeni, a nikt nie wie o co chodzi. W tym wypadku pewnie nie chodzi o kasę, więc chodzi o wybory prezydenckie. Więc łatwo jest połączyć ten związek przyczynowo-skutkowy z prezydentem Komorowskim”.– Odnoszę też wrażenie, że mamy do czynienia z walką w Platformie Obywatelskiej. (Widzimy – przyp. red.) to, co będzie po wyborach parlamentarnych. Bronisław Komorowski walczy o swoje, ale kto będzie rządził i kto będzie nowym premierem, to dzisiaj jest znak zapytania. Ewa Kopacz jest coraz bardziej osłabiana, a Grzegorz Schetyna się wzmacnia – podsumował Gawkowski.",,
Ukraińcy oskarżają separatystów o konstruowanie „brudnej bomby” jądrowej,"Przedstawiciel Służby Bezpieczeństwa Ukrainy (SBU) zapewnił we wtorek, że rzetelnie sprawdzane są doniesienia mediów, jakoby prorosyjscy separatyści w Donbasie na wschodzie kraju prowadzili przygotowania do skonstruowania „brudnej bomby” jądrowej.","– Mogę poinformować z całą odpowiedzialnością, że sprawdzamy informacje w tej sprawie, które nadeszły z tzw. Donieckiej Republiki Ludowej i które zostały rozpowszechnione także przez zagraniczne media – powiedział agencji Interfax-Ukraina doradca szefa SBU Jurij Tandit.Wyjaśnił, że potwierdzenie doniesień o „brudnej bombie” jest trudne ze względu na trwający w Donbasie konflikt z separatystami. – Zrobimy wszystko, by w najbliższym czasie zostały wyciągnięte wnioski, które pozwolą nam potwierdzić te informacje bądź im zaprzeczyć – oświadczył Tandit.Separatyści współpracują z rosyjskimi naukowcami? Kilka dni wcześniej media zachodnie, w tym „The Times”, podały, że prorosyjscy rebelianci w Donbasie współpracują z rosyjskimi naukowcami jądrowymi nad stworzeniem „brudnej bomby”. Dziennikarze powołali się na raport uzyskany jakoby od ukraińskich służb, oparty m.in. na przechwyconej korespondencji mailowej separatystów i ich rozmowach przez radio. Według tej dokumentacji, rosyjscy specjaliści mieli przetransportować radioaktywne materiały przechowywane w bezpiecznym bunkrze w jednym z zakładów chemicznych w obwodzie donieckim do bazy separatystów, gdzie – jak napisał „The Times” – w połączeniu z materiałami wybuchowymi mogą być wykorzystane do stworzenia broni o niszczycielskiej mocy.Brudna bomba ma za zadanie rozsiać materiał radioaktywny, aby doprowadzić do promieniotwórczego skażenia jak największego obszaru.",,
Jest nowa szefowa Międzynarodowego Funduszu Walutowego,Bułgarka Kristalina Georgieva została wybrana na stanowisko szefowej Międzynarodowego Funduszu Walutowego. Zostanie pierwszą w historii szefową MFW z tzw. kraju rozwijającego się.,,,
Ewa Stankiewicz: pan prezydent przeszedł do opozycji,"Potrzebne jest nie „nie leczenie gangreny pudrem, tylko realna aktywność, która spowoduje, że wreszcie w Polsce będzie wymiar sprawiedliwości sprawny i sprawiedliwy” – oceniła w programie „O co chodzi” Ewa Stankiewicz (Stowarzyszenie Solidarni 2010), krytykując decyzje prezydenta Andrzeja Dudy dotyczące reformy sądownictwa.","W poniedziałek poznaliśmy założenia prezydenckich projektów ustaw o Krajowej Radzie Sądownictwa i Sądzie Najwyższym. We wtorek akty prawne zostały złożone w Sejmie. Andrzej Duda udostępnił także tekst ustawy o KRS na swojej stronie internetowej. Prezydencki projekt przewiduje m.in. przejście sędziów Sądu Najwyższego obu płci w stan spoczynku po osiągnięciu wieku 65 lat. Sędziowie będą mogli wystąpić do prezydenta o przedłużenie orzekania. Ustawa wprowadza także nowy, przyspieszony tryb uchylania immunitetu sędziom, którzy popełnili najpoważniejsze przestępstwa.Dziennikarka TV Republika Ewa Staniewicz przyznała, że w projektach prezydenta są ruchy w dobrym kierunku, jednak w jej ocenie „pan prezydent przeszedł do opozycji”, a „twarde stanowisko, że nie zostaną wymienieni sędziowie Sądu Najwyższego to jest punkt, który może wysadzić reformę sądownictwa”.  Podkreśliła, że potrzebne jest „nie pudrowanie trupa, nie leczenie gangreny pudrem, tylko realna aktywność, która spowoduje, że wreszcie w Polsce będzie wymiar sprawiedliwości sprawny i sprawiedliwy”.",,
"„Jedyne, co rząd może uzyskać tą kandydaturą, to zablokowanie Tuska”","Pomimo wysokich kwalifikacji Jacka Sariusz-Wolskiego, zgłoszenie jego kandydatury na szefa RE to duży błąd rządu Beaty Szydło – oceniła w programie „Gość poranka” posłanka Nowoczesnej Katarzyna Lubnauer. – Być może zabrakło dobrej woli z obu stron – powiedziała. Jej zdaniem „to, co w tej chwili robi rząd Polski, to działanie na szkodę państwa”.",,,
Mniej narodzin pierwszych dzieci. „Przyczyny nie są materialne”,"– Spadek urodzeń pierwszych dzieci sięga 2010 r. i jego przyczyny nie są materialne – podkreśliła minister rodziny pracy i polityki społecznej Elżbieta Rafalska. Jak dodała, program 500 Plus ma na celu wzrost urodzeń drugich i kolejnych dzieci i to się dzieje.","Minister odniosła się do artykułu zamieszczonego przez portal bankier.pl. Przytoczono w nim najnowsze statystyki GUS, z których wynika, że liczba rodzących się dzieci znacząco spadła w ostatnich miesiącach i wróciła do poziomu sprzed wprowadzenia programu 500 Plus. Według portalu może okazać się, że „flagowy program społeczny rządu nie spełnia swojego kluczowego celu”, czyli wzrostu dzietności.              – To przedwczesne oceny. Punktem odniesienia nie może być rekordowy 2017 r. gdzie odczuwalny był już wpływ programu Rodzina 500 Plus. W 2017 r. wg prognozy GUS z 2014 r. miało urodzić się 345 tys. dzieci, a urodziło się ponad 400 tys. – napisała na Twitterze Rafalska.              – Wskaźnik dzietności nawet w wariancie bardzo wysokim miał wynosić 1,36, a wyniósł 1,45. To ten wskaźnik w pełni odzwierciedla tendencje związane z urodzeniami. Jeśli rośnie, znaczy to, że Polacy częściej decydują się na potomstwo – dodała. Minister zwróciła uwagę, że wciąż maleje liczba kobiet w tzw. wieku rozrodczym i nie należy spodziewać się „spektakularnych” wzrostów bezwzględnej liczby urodzeń. – Utrzymanie jej w najbliższym czasie na poziomie około 400 tys. będzie bez wątpienia sporym osiągnięciem, zwłaszcza w kontekście prognoz GUS, który mówił o liczbie urodzeń w tym czasie poniżej 350 tys. – przyznała Rafalska.              Podkreśliła, że resort tworzy warunki przyjazne dla rodzin do ich rozwoju. – Powszechność świadczenia przy drugim i kolejnym dziecku ma na celu wzrost urodzeń drugich i kolejnych dzieci i to ma miejsce – zaznaczyła szefowa MRPiPS.              Świadczenie wychowawcze w wysokości 500 zł rodzice otrzymają niezależnie od dochodu na drugie i kolejne dzieci do ukończenia przez nie 18. roku życia. W przypadku rodzin z dochodem poniżej 800 zł netto na osobę wsparcie przysługuje także na pierwsze dziecko, czyli najstarsze lub jedyne, do ukończenia przez nie 18. roku życia.",,
Specjalny statek będzie pomagał uchodźcom na Morzu Śródziemnym,"Organizacja Save the Children zamierza wysłać we wrześniu na Morze Śródziemne własny statek, który ma ratować uchodźców.  Dzieje się to w ramach kierowanej przez Włochy unijnej operacji Sophia. Statek ma pomieścić około 300 osób.","– Państwa europejskie muszą pilnie zwiększyć wsparcie dla Włoch w ramach morskich akcji ratunkowych. To ratowanie ludzi, a nie kontrole graniczne, powinno mieć priorytetowe znaczenie – oświadczyła prezes Save the Children International Helle Thorning-Schmidt.   Zgodnie z danymi Międzynarodowej Organizacji ds. Migracji około 250 tys. uchodźców dotarło w tym roku przez Morze Śródziemne do Europy. W czasie przeprawy utonęło lub zaginęło ponad 3000 osób.  Unijna operacja Sophia została zainicjowana 22 czerwca 2015 roku. Początkowo jej działania polegały głównie na zbieraniu informacji o działalności gangów przemytników ludzi w centralnej części Morza Śródziemnego. W październiku tego samego roku operacja weszła w drugą fazę, polegającą na identyfikacji, przechwytywaniu i neutralizacji statków przemytniczych na wodach międzynarodowych.",,
„Alarm!”: Internetowy przekręt. Oszuści czyszczą konta bankowe,"Chwila naszej nieuwagi przy internetowych zakupach i konto wyczyszczone do zera – w taki sposób działają cyberprzestępcy. 
– Jak tylko zobaczyłam to puste konto, to nie mogłam rozmawiać z infolinią banku, byłam tak zestresowana, że się bałam, że wyląduję w szpitalu – mówi jedna z ofiar wirtualnych złodziei. Reporterzy programu „Alarm!” przyjrzeli się działaniom hakerów, którzy włamują się do naszych komputerów i instalują złośliwe oprogramowanie, które potem robi przelewy z naszych kont. Policja radzi, żeby nie klikać w podejrzane linki, nie instalować nieznanych aplikacji, a wszelkie dziwne transakcje zgłaszać do banku i na policję.",,,
Ukraina nie odblokowała zakazu eksportu drewna. UE niezadowolona,– Władze Ukrainy nie wypełniają swoich zobowiązań dotyczących reform – ogłosił w przeddzień szczytu Partnerstwa Wschodniego w Brukseli unijny komisarz ds. polityki sąsiedztwa Johannes Hahn. Unia czeka m.in. na zniesienie przez Kijów zakazu eksportu drewna.,"Piątkowe spotkanie w Brukseli liderów krajów unijnych oraz krajów należących do Partnerstwa ma być okazją do pokazania zaangażowania stolic europejskich we współpracę z państwami sąsiadującymi.  Ukraina od czasu rewolucji na Majdanie robi postępy, za które UE ją wynagradza, m.in. podpisaniem umowy stowarzyszeniowej czy liberalizacją wizową. Atmosfera na linii Bruksela-Kijów jest jednak daleka od bardzo dobrej.  W czwartek unijny komisarz ds. polityki sąsiedztwa mówił na konferencji prasowej, że władze Ukrainy nie wypełniają swoich zobowiązań dotyczących reform. Jedną z tych reform miało być zniesienie przez Kijów zakazu eksportu drewna. Chociaż projekt ustawy w tej sprawie trafił do parlamentu, zakazu nadal nie zniesiono.  Szlaban na eksport drewna  – To złamanie zasad Światowej Organizacji Handlu oraz postanowień DCFTA (umowy między Ukrainą a UE o pogłębionej i całościowej strefie wolnego handlu) – ubolewał Hahn. – Rozmawiamy o tym od dwóch lat. Dwa lata temu władze ukraińskie przekazały mi, że zniesienie zakazu nastąpi bardzo szybko, ale musi iść w parze z regulacjami dotyczącymi zarządzania lasami, np. musi być prawo dotyczące nasadzeń – dodał.",,
Korupcja i szantaż. Agenci KGB i Stasi stoją za Nord Stream,"Gazociąg Nord Stream jest nie tylko niekorzystny dla Polski i naszych wschodnich sąsiadów. Okazuje się, że projekt jest wprowadzany w życie przy użyciu gangsterskich metod. Duński dziennikarz śledczy Jens Hovsgaard odkrył sieć powiązań, z których wynika, że odpowiadają za niego byli agenci KGB i Stasi.","W książce „Spionerne der kom ind med varmen”, która pojawiła się właśnie na duńskim rynku, Hovsgaard wskazuje, że w promowanie i budowę gazociągu angażowali się w przeszłości, bądź robią to nadal byli agenci KGB i Stasi.Nielegalne techniki– Ukazuję, jak Kreml i Gazprom, z Putinem i byłymi agentami Stasi i KGB na czele, przekupywali i szantażowali polityków i innych decydentów na poziomie ministerialnym w krajach takich jak Szwecja, Finlandia, Niemcy czy Dania. Brudna historia! – mówi w wywiadzie dla serwisu BiznesAlert.pl.Portal Wschodnik.pl podaje, że dziennikarz opisuje kulisy gry politycznej wokół gazociągu, które doprowadziły do uzyskania pozwolenia na budowę instalacji. W swoim śledztwie Hovsgaard ustalił, że obecny dyrektor Nord Stream Matthias Warnig był agentem Stasi w NRD i tajnym agentem w Niemczech Zachodnich.Nie jest zaś tajemnicą przeszłość Władimira Putina w KGB. Także w administracji prezydenta Rosji i władzach Gazpromu roi się od agentów służb bezpieczeństwa ZSRR. Hovsgaard informuje, że pięciu z sześciu prezesów Gazpromu było szpiegami KGB. Starzy znajomi– Putin i Warnig są starymi znajomymi, którzy razem pracowali w Dreźnie w czasach zimnej wojny. Kiedy potrzebowali uzyskać zezwolenie na budowę gazociągu Nord Stream jeszcze w 2009 r., zwerbowali dawnych kolegów ze służb i użyli kilku technik szpiegowskich, by wywrzeć nacisk i móc szantażować polityków i członków służby cywilnej w krajach zaangażowanych w ten projekt – przekonuje autor.Dziennikarz zwraca uwagę, że choć sytuacja geopolityczna znacząco zmieniła się w porównaniu z 2009 r., układ stojący za gazociągiem ma pozostawać niezmienny. Nadal Nord Stream i Gazprom mają stosować groźby i łapówki, żeby uzyskać pozwolenia na budowę nowej gałęzi instalacji.– Z zachodniej perspektywy w 2009 r. Putin i Rosja byli zwykłymi partnerami. Kiedy kraje takie jak Polska i Ukraina czy państwa bałtyckie w kółko ostrzegały resztę Europy przed zamiarami Putina, który używa gazu jako broni politycznej, niewielu zachodnich przywódców brało to pod uwagę – uważa Hovsgaard.",,
Wasyl Hrycak: Rosja planuje ataki terrorystyczne na terytorium Ukrainy,"Szef Służby Bezpieczeństwa Ukrainy (SBU) Wasyl Hrycak oskarżył w czwartek rosyjskie służby specjalne o planowanie ataków terrorystycznych w jego kraju. Dodał, że celem zamachów mogą też być znane osobistości ze świata polityki.","Hrycak oświadczył, że tylko w ostatnim miesiącu SBU wykryła trzy grupy dywersyjne, które zamierzały dokonać takich ataków, jednak nie ujawnił żadnych szczegółów. – Mamy informacje operacyjne o eskalacji działalności wywiadowczo-terrorystycznej rosyjskich służb specjalnych na terytorium naszego państwa. Federacja Rosyjska wciąż kieruje na Ukrainę grupy, które mają dokonywać ataków terrorystycznych – powiedział na konferencji prasowej w Kijowie.  Hrycak zaznaczył, że celem tych ataków mają być nie tylko ważne obiekty infrastruktury. – Celem mogą być działacze polityczni, jakieś wyraźne osobistości, czy to z obozu władzy, czy opozycji – podkreślił.  Szef SBU ujawnił także, że Rosjanie starają się werbować rezerwistów ukraińskiej armii, którzy walczyli z prorosyjskimi separatystami w Donbasie, do pracy w Rosji, by potem oskarżyć ich o ataki terrorystyczne na rosyjskim terytorium. Ukraińskie służby specjalne alarmują o wzroście zagrożenia terrorystycznego przed ważnymi świętami państwowymi i w tym okresie prowadzą wzmożone działania antyterrorystyczne. W przyszłym tygodniu Ukraina będzie obchodziła 26-lecie swej niepodległości.",,
ABW zatrzymała b. pracowników EuRoPol Gazu. „Niemal miliard szkody”,"Funkcjonariusze Agencji Bezpieczeństwa Wewnętrznego zatrzymali trzech byłych członków zarządu spółki EuRoPol Gaz – Michała Sz., Zdzisława J. oraz Mirosława D., którzy od 20 stycznia 2010 roku do 31 grudnia 2010 roku wchodzili w skład zarządu spółki – poinformowała Prokuratura Krajowa. Chodzi o wyrządzenie spółce szkody w wysokości niemal miliarda złotych przy zawieraniu umów gazowych z Rosją.","Jak czytamy w komunikacie Prokuratury Krajowej, sprawę – dot. umów gazowych zawartych z Federacją Rosyjską – prowadzi Prokuratura Regionalna w Łodzi.  ABW dokonała zatrzymań we wtorek. Zatrzymani zostaną doprowadzeni do prokuratury, gdzie usłyszą zarzuty popełnienia przestępstw wyrządzenia spółce EuRoPol GAZ szkody majątkowej w wielkich rozmiarach przez nadużycia udzielonych uprawnień lub niedopełnienie obowiązków. Grozi im kara do 10 lat pozbawienia wolności.„Postępowanie, w toku którego zrealizowano dzisiejsze zatrzymania, dotyczy okoliczności zawarcia niekorzystnej dla Polski i sprzecznej z prawem Unii Europejskiej umowy międzyrządowej o dostawach rosyjskiego gazu do Polski” – podaje PK.Śledczy przypominają, że w sprawie zarzuty usłyszała już była wiceminister gospodarki Grażyna H. „Podejrzana poświadczyła nieprawdę w rządowej dokumentacji co do rzekomo pozytywnego zaopiniowana przez szereg instytucji rządowych, w tym MSZ, wniosku dotyczącego wprowadzenia niekorzystnych dla Polski zmian w umowie między Polską a Rosją dotyczącej transferu gazu” – napisano.Jak przypomina Prokuratura Krajowa, spółka EuRoPol GAZ jest właścicielem polskiej części gazociągu tranzytowego Jamał-Europa. Powołana została w celu świadczenia usługi transportu gazu ziemnego przez nasz kraj. W jej skład wchodzą przedstawiciele Polski i Rosji, przy czym strona polska i rosyjska posiadają po 48 proc. akcji natomiast 4 proc. należy do spółki Gas Trading S.A.Jak czytamy, śledczy ustalili, że Michał Sz. i Mirosław D. doprowadzili do podpisania 27 stycznia 2010 r. w Moskwie umowy między EuRoPol GAZ, Gazprom Export i PGNiG S.A., w której znalazły się rażąco niekorzystne dla EuRoPol GAZ zapisy.",,
„Symboliczna podróż przez miejsca upamiętniające ofiary katastrofy pod Smoleńskiem” [WIDEO],"Pragnęli wypełnić swój patriotyczny obowiązek i w katyńskim lesie oddać hołd polskim oficerom pomordowanym przez NKWD. Misja delegacji państwowej pod przewodnictwem prezydenta RP Lecha Kaczyńskiego została tragicznie przerwana. Pamięć o jej uczestnikach pozostaje jednak ciągle żywa – napisano na stronie internetowej Sejmu w dziewiątą rocznicę katastrofy  w Smoleńsku. Zamieszczono też specjalny klip zrealizowany przez Centrum Informacyjne Sejmu. „To symboliczna podróż przez miejsca upamiętniające ofiary katastrofy pod Smoleńskiem, wśród których było także 18 parlamentarzystów” – napisano.",,,
Jacek Sasin: Grzegorz Schetyna ośmieszył Nowoczesną,"Kandydaturą Rafała Trzaskowskiego na prezydenta Warszawy PO wywróciła stolik „zjednoczonej opozycji” – ocenił w rozmowie z „Rzeczpospolitą” Jacek Sasin (PiS). Zdaniem posła lider Platformy Obywatelskiej Grzegorz Schetyna pozbył się konkurenta na szefa PO, a zewnętrznie – ośmieszył Nowoczesną.","W zeszły czwartek szef PO Grzegorz Schetyna oświadczył, że chciałby, by Rafał Trzaskowski był kandydatem PO i całej zjednoczonej opozycji na prezydenta stolicy. Wcześniej Nowoczesna i jej lider Ryszard Petru zapowiadali, że jej kandydatem na to stanowisko będzie członek komisji weryfikacyjnej ds. reprywatyzacji Paweł Rabiej (N).Koalicyjne listyPrzedstawiciele opozycji wielokrotnie zapowiadali starania na rzecz współpracy w wyborach samorządowych, w tym wystawiania koalicyjnych list w wyborach do rad i współpracy przy wystawianiu czy popieraniu kandydatów na prezydentów miast.Zdaniem Sasina kandydaturą Trzaskowskiego na prezydenta Warszawy Platforma „wywróciła stolik »zjednoczonej opozycji«l”. W ocenie polityka PiS okoliczności wskazania Trzaskowskiego – nastąpiło to w czasie rozmów opozycji na temat wyłonienia wspólnych kandydatów – są „niecodzienne”. – Wewnętrznie Grzegorz Schetyna, kierując Trzaskowskiego na odcinek warszawski, pozbył się konkurenta na szefa PO. Zewnętrznie Schetyna ośmieszył Nowoczesną. Ryszard Petru okazał się politykiem w krótkich spodenkach – dowodził. Trudniejszy kandydatWedług Sasina Rabiej byłby trudniejszym kandydatem dla PiS, bo nie odpowiadał za prezydenturę Hanny Gronkiewicz-Waltz. – Trzaskowski bronił jej nawet wtedy, kiedy wielu polityków PO odcinało się od niej. PO nie mogła znaleźć lepszego kontynuatora prezydentury Gronkiewicz-Waltz niż Trzaskowski – przekonywał.Poseł PiS pytany, czy sam będzie kandydował na prezydenta stolicy, odparł: „Ja swoje zrobiłem trzy lata temu. Teraz Zjednoczona Prawica potrzebuje nowej twarzy”. – Patryk Jaki mógłby być nową twarzą PiS. Podobnie marszałek Stanisław Karczewski – ocenił.Zdaniem Sasina kandydata PiS na prezydenta stolicy poznamy „na przełomie roku”. – Raczej w styczniu. Na pewno kandydatura Patryka Jakiego nie jest jeszcze przesądzona – zaznaczył. – Dziś spór rzeczywiście jest głównie między Trzaskowskim a Jakim, ale my jeszcze nie ogłosiliśmy swojego kandydata – wyjaśnił.",,
„Sueddeutsche Zeitung”: UE powinna poszukiwać kompromisu z Polską,"Komentator niemieckiego dziennika „Sueddeutsche Zeitung” pisze, że Unia Europejska nie dysponuje skutecznymi środkami nacisku na Polskę. Zdaniem Thomasa Urbana powinna z tego powodu dążyć na drodze dyplomatycznej do kompromisu. Groźby, szczególnie z Niemiec, odnoszą przeciwny skutek.","Autor komentarza Thomas Urban, były warszawski korespondent tej gazety, pisze, że powstrzymanie przez prezydenta Andrzeja Dudę „kontrowersyjnej reformy wymiaru sprawiedliwości” nie jest zaskoczeniem. Wśród przyczyn tej decyzji wymienia masowe protesty, obawy przed izolacją w UE oraz sprzeciw prezydenta przeciwko opinii, że jest „uległą marionetką” Jarosława Kaczyńskiego. „Ponieważ UE nie dysponuje skutecznymi środkami nacisku na Polskę, nadszedł czas na dyplomatów: muszą oni wspólnie z przedstawicielami rządu w Warszawie znaleźć sposób pozwalający Polsce na powrót na wyznaczoną przez UE ścieżkę praworządności, tak, by władze nad Wisłą nie straciły twarzy” – pisze Urban. Komentator zaznacza, że droga wybrana przez PiS „prowadzi na manowce” i stanowi „naruszenie wartości europejskiej wspólnoty krajów”. „Polityka gospodarcza klasycznie socjaldemokratyczna”  Jego zdaniem inne kraje UE, także Niemcy, „popełniły błąd, nie traktując poważnie czy wręcz ignorując narodowych konserwatystów skupionych wokół Jarosława Kaczyńskiego”. Ich polityka gospodarcza jest „klasycznie socjaldemokratyczna” – wtrąca autor. „To nieprawda, że PiS chciałby wyprowadzić Polskę z UE – kraj jest skazany na fundusze unijne. W pierwszym rządzie Kaczyńskiego 10 lat temu Warszawa też postępowała, abstrahując od emocjonalnych napięć w trzeciorzędnych sprawach, w sposób pragmatyczny” – pisze Urban. „UE i Berlin powinny, począwszy od tego punktu, kontynuować działania” – uważa komentator. „Ze względu na tragiczne historyczne doświadczenia, Polacy mają tradycyjnie bardzo silne poczucie godności. Szacunek dla tej godności jest warunkiem dojścia do kompromisu. Groźby i histeria, przede wszystkim ze strony niemieckiej, odnoszą skutek przeciwny” – podkreśla Urban.Jego zdaniem dialog z Polską prowadzony za pośrednictwem Dudy jest „wielce obiecujący”. Urban podkreśla, że prezydent jest nastawiony proeuropejsko i pozytywnie ocenia Niemcy. „Należy wykorzystać każdą okazję, by bezpośrednio rozmawiać też z Jarosławem Kaczyńskim. Nie chce on budować katolickiego państwa Bożego, lecz państwo z wolną od korupcji administracją. Droga, którą wybrał, jest jednak błędna” – konkluduje Urban. Artykuł ukazał się po południu w internetowym wydaniu „SZ”.",,
Przerzucanie się sankcjami. Konflikt na linii USA–Iran znów narasta,Iran oskarża Stany Zjednoczone o brak dobrej woli i nakłada nowe sankcje na amerykańskie firmy oraz obywateli. W ten sposób odpowiedział na podobny ruch ze strony Waszyngtonu. To objawy wzrastającego napięcia wokół irańskiego programu rakietowego.,"Państwowa irańska telewizja opublikowała oświadczenie miejscowego Ministerstwa Spraw Zagranicznych. Resort twierdzi, że nowe amerykańskie sankcje są znakiem „złej woli” ze strony Waszyngtonu i ostrzega, że tego typu decyzje mogą zagrozić realizacji porozumienia nuklearnego sprzed dwóch lat.Wcześniej – w odpowiedzi na ostatnie irańskie próby rakietowe, niezwiązane bezpośrednio z porozumieniem atomowym – USA nałożyły sankcje na dwóch wysokich rangą irańskich wojskowych oraz firmy z Iranu i Chin, które mają być związane z programem rakietowym.W odpowiedzi Teheran zakazał od czwartku działalności na swoim terenie dziewięciu kolejnym amerykańskim firmom i biznesmenom. MSZ opublikowało równocześnie listę wszystkich 23 podmiotów, które objęto sankcjami w ostatnich miesiącach. Są to firmy, które miały działać na szkodę Iranu oraz przeciwko jego interesom w Palestynie i Jemenie, a także na rzecz Izraela, którego Iran uważa za śmiertelnego wroga.",,
"„Nie twierdziłem, iż lek nie jest objęty refundacją w ogóle” – twierdzi Budka i oskarża TVP","TVP ma sprostować informację, jakoby Borys Budka (PO) podawał nieprawdziwą cenę leku Valcyte – orzekł Sąd Okręgowy w Gliwicach. Sędzia Piotr Suchecki wydał takie postanowienie, mimo iż nikt z TVP nie podważał prawdziwości paragonu. Dziennikarze zgodnie z prawdą wskazali, że lek jest refundowany, a więc zarzut, że za lek w aptece zapłacono ponad 2 tys. zł. „tylko dlatego”, że „ten rząd nie dofinansowuje służby zdrowia” – jest nieprawdziwy.","  Budka podkreśla, że paragon jest prawdziwy i nigdy nie twierdził, iż lek nie jest objęty refundacją w ogóle. Powołując się na opinię specjalistów, poseł dodał, że lek jest obecnie refundowany tylko przy określonych zakażeniach, tylko dla części pacjentów, do 110 dni, a w niektórych przypadkach do 200.",,
Nie będzie drugiej tury wyborów na prezydenta Boliwii,"Po podliczeniu 99,99 proc. głosów przewaga ubiegającego się o reelekcję Evo Moralesa (47,7 proc.) nad Carlosem Mesą (36,51 proc.) wzrosła do 10,56 proc. Oznacza to, że nie będzie drugiej tury wyborów; zwycięzcą jest Morales - podał Najwyższy Sąd Wyborczy (TSE).","Rzeczniczka TSE poinformowała, że unieważniono łącznie 0,01 proc. oddanych głosów w okręgu wyborczym w regionie Beni. Ma to związek z rażącymi błędami, jakich się tam dopuszczono. „Głosowanie zostanie powtórzone, ale ponieważ uprawnionych do głosowania jest tam łącznie 500 osób, to nie ma szans, by miało to wpływ na oficjalne wyniki” – podkreśliła rzeczniczka.Boliwijski system wyborczy zapewnia zwycięstwo w pierwszej turze kandydatowi, który uzyskał co najmniej 50 proc. głosów plus jeden lub 10 punktów procentowych przewagi nad następnym w kolejności kontrkandydatem. Jeśli zwycięzca nie zdobędzie takiej przewagi, kandydaci, którzy uzyskali najwięcej głosów, przechodzą do drugiej tury wyborów.Jeszcze przed komunikatem TSE, gdy do przeliczenia pozostawało 2 proc. głosów oddanych w niedzielnych wyborach, Evo Morales, pierwszy autochtoniczny prezydent Boliwii, ubiegający się o czwartą kadencję, ogłosił się ich zwycięzcą.",,
Kolejne spotkanie Prezydenta i prezesa PiS. „Doszło ewidentnie do jakichś błędów negocjacyjnych”,"– Cztery spotkania to przynajmniej o jedno za dużo – tak kolejne, czwarte już spotkanie prezydenta Andrzeja Dudy z prezesem Prawa i Sprawiedliwości, Jarosławem Kaczyńskim skomentował publicysta Agaton Koziński. – Doszło ewidentnie do jakiś błędów negocjacyjnych – twierdzi Bronisław Wildstein.","– Zakładam, że to będzie ostatnie spotkanie. Cztery spotkania to przynajmniej o jedno za dużo – stwierdził w rozmowie z portalem tvp.info Agaton Koziński. Publicysta „Polska the Times” zwraca także uwagę na wizerunkowy aspekt sporu pomiędzy prezydentem a środowiskiem Prawa i Sprawiedliwości.– Wiadomo, że każda władza lubi tego typu rzeczy jak rekonstrukcja rządu, jak tego typu dyskusje polityczne. Z jednej strony przykuwamy uwagę i opinia publiczna tym żyje, a z drugiej strony nic to nie kosztuje, bo z budżetu nie trzeba wydawać na to pieniędzy, jak to się dzieje na przykład gdy musimy rozwiązać problem lekarzy rezydentów, którzy potrzebują podwyżek – stwierdził Koziński.O jeden most za dalekoTo już czwarte spotkanie obu polityków dotyczące zmian w ustawach o Sądzie Najwyższym i Krajowej Radzie Sądownictwa. Poprawki PiS do swoich projektów prezydent otrzymał w ubiegłym tygodniu. Koziński zwraca jednak uwagę, że przeciągający się nieczytelny dla szarego obywatela spór, zaczyna tracić swój PR-owy ładunek. – To jak w filmach, jak film się dobrze sprzeda, odniesie sukces kinowy, to sequel zawsze sprzeda się lepiej. Jak jest dobra jedynka, to dwójka sprzeda się lepiej niż jedynka. Z trójka jest tak samo, ale po trzeciej części zaczyna pojawiać się znużenie – podsumowuje „filmowo” publicysta. Impas, kolejne spotkania i odroczenie reformy – Wygląda na to niestety, że będą kolejne odsłony, bo można to wnosić z wypowiedzi środowiska prezydenta, że te propozycje nie są zaakceptowane – to była ta wypowiedź Zofii Romaszewskiej – zauważył pisarz i publicysta Bronisław Wildstein w rozmowie z portalem tvp.info.Chodzi o wypowiedź doradczyni prezydenta, działaczki opozycji z czasów PRL Zofii Romaszewskiej. Na antenie Radia Zet stwierdziła, że poprawki PiS nie zasługują na zaakceptowanie przez prezydenta. Według niej sprawiają one, że sytuacja „niemalże wraca do stanu pierwotnego”.– Najprawdopodobniej te rokowania będą się przedłużały, co jest o tyle niedobre, że to odsuwa również projekt reformy wymiaru sprawiedliwości – mówi Wildstein.– Jestem pewien, że można się porozumieć, natomiast doszło ewidentnie do jakichś błędów negocjacyjnych. Trudno mi w tej chwili ocenić to po czyjej stronie leży odpowiedzialność – twierdzi Bronisław Wildstein",,
Papież: nie można zamknąć serca przed uchodźcą,"– Nie jest ludzkie zamykanie drzwi –  mówił papież Franciszek w samolocie w drodze do Rzymu ze Szwecji. Dodał, że kraje Europy nie powinny bać się migrantów.","Franciszek pytany przez dziennikarzy na pokładzie, jak ocenia to, że niektóre kraje nie chcą przyjmować migrantów, odparł: – Nie powinniśmy bać się migrantów, bo Europa powstała w wyniku stałej integracji kultur.   „Rozróżniać migrantów od uchodźców”     Papież położył nacisk na konieczność integracji migrantów.Zwrócił uwagę na przykład Szwecji, gdzie wśród ponad 9 milionów jest 850 tysięcy migrantów i uchodźców. Należy, dodał, rozróżniać migrantów od uchodźców.  – Migrant powinien być traktowany zgodnie z pewnymi regułami, bo migracja jest prawem, ale bardzo uregulowanym. Uchodźca zaś pochodzi z miejsc, gdzie jest strach, głód, straszna wojna i zgodnie ze swym statusem potrzebuje opieki i pracy – mówił papież. Przykład Szwecji uznał za wzorcowy pod względem integracji i nauki języka.   „Uchodźcę należy zintegrować”    – Co myślę o krajach, które zamykają granice? Uważam, że w teorii nie można zamknąć serca przed uchodźcą. Jest także ostrożność rządzących, którzy muszą być bardzo otwarci w ich przyjmowaniu, ale także brać pod uwagę to, jak ich rozmieścić, bo uchodźcę nie tylko należy przyjąć, ale należy go zintegrować –  oświadczył Franciszek.  – Jeśli kraj ma zdolność integrowania, niech robi tyle, ile może. Jeśli zaś inny kraj ma większe zdolności, niech robi więcej, zawsze z otwartym sercem. Nie jest ludzkie zamykanie drzwi, nie jest ludzkie zamykanie serca i w długiej perspektywie za to się płaci, płaci się politycznie –  powiedział papież. Zaznaczył zarazem, że płaci się też politycznie za „nieostrożność w rachunkach i przyjmowanie więcej migrantów, niż można zintegrować”.  Skutkiem braku integracji zdaniem papieża jest powstawanie gett, a to, dodał, prowadzi do konfliktu i jest „niebezpieczne”.  – Uważam, że najgorszym doradcą dla krajów, które starają się zamknąć granice, jest strach. Lepszym doradcą niech będzie ostrożność – dodał papież. Przytoczył swą rozmowę ze szwedzkim urzędnikiem rządowym, od którego usłyszał o trudnościach wynikających z tego, że przybywa wielu migrantów i nie udaje się szybko znaleźć dla nich szkoły, domu i pracy.Dlatego, powtórzył, należy postępować z „ostrożnością”.",,
Uczenie dzieci do lat 4 „zabawy w lekarza”. Co chce wprowadzić prezydent Trzaskowski,"Twierdzenie, że standardy WHO namawiają dzieci w wieku 0-4 lata do „zabawy w lekarza”, to manipulacja – twierdzi prezydent Warszawy Rafał Trzaskowski. Wystarczy jednak zapoznać się z „podstawowymi zaleceniami [WHO] dla decydentów oraz specjalistów zajmujących się edukacją i zdrowiem”, żeby przekonać się, że autorzy wytycznych chcą „edukować” dzieci w wieku do lat 4 m.in. na temat „prawa do badania tożsamości płciowych”, „masturbacji w okresie wczesnego dzieciństwa"" czy „wyrażania własnych potrzeb”, „życzeń i granic”, na przykład w kontekście „zabawy w lekarza”.","„Deklaracja LGBT+” podpisana przez prezydenta Warszawy Rafała Trzaskowskiego przewiduje edukację seksualną dzieci, która zgodna będzie ze standardami wyznaczonymi przez Światową Organizację Zdrowia (WHO).  „Podświadome lub naturalne sposoby uczenia się seksualności mogą być uzupełnione metodami aktywnego uczenia i informowania. Korzyści wynikające z takiego podejścia polegają na uporządkowaniu zagadnień dotyczących seksualności” – czytamy w dokumencie WHO w rozdziale pt. „Dlaczego edukację seksualną należy rozpoczynać przed czwartym rokiem życia?”.„Uważa się, że dziecko jest istotą seksualną od początku swojego życia, mimo że jego seksualność rożni się pod wieloma względami od seksualności osób dorosłych. Dotyczy to na przykład sposobów wyrażania seksualności, jej „treści”, a także celów” – napisano w dokumencie. „W każdej grupie wiekowej i w każdym stadium rozwoju pojawiają się konkretne pytania i sposoby zachowania (na przykład wzajemne odkrywanie się i „badanie” rówieśników – poprzez zabawę„w lekarza”, radość z pokazywania własnego ciała i patrzenia na innych, okazywanie wstydu w obecności innych osób itp.), które wymagają pedagogicznej reakcji. Rozwój psychoseksualny w okresie dzieciństwa oznacza rozwój wielu fizycznych, emocjonalnych, poznawczych i społecznych umiejętności, charakterystycznych dla określonego wieku dziecka” – piszą autorzy programu.W kolejnych częściach „zaleceń” WHO czytamy, że dzieci w wieku od 0 do 4 lat będą uczyły się poprzez „zabawę w lekarza”, jak wyrażać własne potrzeby. Starsze dzieci – od 4 do 6 lat – dowiedzą się, czym jest „radość i przyjemność z dotykania własnego ciała” oraz o „masturbacji we wczesnym dzieciństwie”. 6-9-latkom zostanie natomiast przekazana wiedza m.in. o antykoncepcji, seksie w przestrzeni wirtualnej, autostymulacji, stosowaniu „języka seksualnego”. W kolejnej grupie dzieci – od 9 do 12 lat – edukacja seksualna polegać będzie na poznaniu „różnorodności zachowań seksualnych” oraz np. poznawaniu różnych sposobów wyrażania swojej seksualności. ",,
Rosjanin podejrzany o szpiegostwo zatrzymany w Norwegii,"Rosjanin został zatrzymany w stolicy Norwegii w związku z podejrzeniem, że prowadził „nielegalną działalność szpiegowską” podczas międzynarodowego seminarium w parlamencie Norwegii. Grozi za to do trzech lat więzienia.","Mężczyzna został zatrzymany w piątek na lotnisku Gardermoen w Oslo, a dzień później trafił do aresztu, gdzie będzie przebywał przez najbliższe dwa tygodnie, co ma zapobiec ewentualnemu zniszczeniu dowodów w sprawie.Niezgodne z prawem działania Rosjanin miał podejmować podczas międzynarodowego seminarium poświęconego cyfryzacji i cyberbezpieczeństwu, które odbyło się w czwartek i piątek w parlamencie w Oslo. Według miejscowych mediów zachowanie mężczyzny na konferencji wzbudziło podejrzenia, przez co w sprawę włączył się norweski wywiad (PST). MSZ Rosji oraz rosyjska ambasada w Norwegii potwierdziły w niedzielę zatrzymanie obywatela Federacji Rosyjskiej. 51-letniemu mężczyźnie ambasada zapewnia opiekę konsularną – przekazano. „Uważamy, że ujęto go i umieszczono w areszcie (...) pod niedorzecznym pretekstem” – napisał na Facebooku rosyjski ambasador Tejmuraz Ramiszwili.",,
"Mistrzostwa Europy siatkarzy: wiemy, z kim zagrają Polacy","Holandia, Czechy, Estonia, Ukraina i Czarnogóra będą rywalami polskich siatkarzy w tegorocznych mistrzostwach Europy. Losowanie grup odbyło się w Brukseli. Turniej w dniach 12-29 września zorganizują wspólnie Belgia, Francja, Holandia i Słowenia.","W mistrzostwach po raz pierwszy wystąpią 24 drużyny, które podzielono na cztery grupy. Po cztery najlepsze zespoły z każdej z nich awansują do 1/8 finału. Rozgrywki rozpoczną się 12 września we francuskim Montpellier i w stolicy Słowenii - Lublanie. Spotkania grupy D, w której wystąpią Biało-Czerwoni, będą rozgrywane w Amsterdamie i Rotterdamie. Mecze 1/8 finału oraz ćwierćfinały zaplanowano w Nantes, Antwerpii, Apeldoorn i Lublanie, a półfinały – również w Lublanie i w Paryżu. Mecz o brązowy medal oraz finał zostaną rozegrane 28 i 29 września w paryskiej hali Bercy. W mistrzostwach Europy polscy siatkarze zdobyli dotychczas osiem medali - jeden złoty, pięć srebrnych i dwa brązowe. Na najwyższym stopniu podium stanęli w 2009 r. w Turcji.",,
Kapelan więzienia o ucieczce Polaka: No i co z tego?,"Kapelan więzienia Poggioreale w Neapolu ks. Franco Esposito oświadczył, że nie jest zdziwiony ucieczką stamtąd 32-letniego Polaka. Jak dodał, biorąc pod uwagę panujące tam warunki, jest to „najbardziej naturalna rzecz, jaka może się wydarzyć”. To pierwsza od stu lat ucieczka z tego zakładu karnego.","Polak zbiegł w niedzielę, zjeżdżając na sznurze zrobionym z prześcieradła, gdy skazani udawali się na mszę do więziennej kaplicy. Robert L. przebywał w tamtejszym areszcie śledczym od grudnia zeszłego roku; czekał na proces, oskarżony o zabójstwo murarza z Ukrainy. Uważany jest za bardzo niebezpiecznego - ostrzegły służby więzienne. Trwają poszukiwania zbiega, którego zdjęcie opublikowały włoskie media. Poggioreale ma ponurą sławę jako więzienie najbardziej przepełnione w Europie, w którym panują ciężkie warunki, a kary odbywają tam między innymi mafiozi. „Uciekł więzień z Poggioreale; no i co z tego?” – napisał kapelan w mediach społecznościowych. Ks. Esposito, cytowany przez media, dodał: „Czemu dziwić się ucieczce z więzienia? To najbardziej naturalna rzecz, jaka może się wydarzyć”. Kapelan neapolitańskiego zakładu karnego zapewnił zarazem: „Absolutnie nie usprawiedliwiam ucieczki groźnego kryminalisty, jakim jest według środków przekazu, ale chciałbym skierować uwagę na fakt, że więzienia takie jak Poggioreale nie spełniają z całą pewnością warunków umożliwiających resocjalizację i nie służą ponownej integracji osadzonej osoby w tkance społecznej”. „Zastanawiam się zatem: skoro więzienie nie jest takie, jakie ma być, jaka jest jego funkcja i czemu służy?” – dodał włoski kapłan. Jak zaznaczył, „gdy więzienie nie spełnia roli, jaką powierza mu konstytucja, staje się strukturą niekonstytucyjną, a zatem nielegalną”. „Teraz wszyscy dziwią się, że z Poggioreale uciekł osadzony. Wszyscy są gotowi szukać winnego albo zrzucić winę na kozła ofiarnego. Mnie zaś dziwi nie to, że ktoś ucieka, ale że 80 proc. tych, którzy odbyli karę, znów zaczyna popełniać przestępstwa i tam wraca” – napisał ksiądz Esposito. „Póki nasi politycy nie przyjmą do wiadomości tej elementarnej prawdy i dopóki dopóty kary będą odbywane tylko w więzieniu, nie ma moim zdaniem czym się dziwić, nawet tą niebywałą ucieczką z Poggioreale” – dodał.",,
Ministerstwo Sprawiedliwości: Juszczyszyn podważył status sędziego,"Ministerstwo Sprawiedliwości odwołało sędziego Pawła Juszczyszyna z delegacji do Sądu Okręgowego w Olsztynie. Jako powód podało, że rozpoznając apelację od wyroku w jednej ze spraw cywilnych, podważył on status powołanego przez prezydenta RP sędziego, który we wcześniejszej instancji wydał wyrok – poinformował resort. Juszczyszyn wygłosił oświadczenie, w którym powiedział, że „sędzia nie może bać się polityków”. MS nie miało wątpliwości: „Żaden sędzia nie ma prawa oceniać statusu innego sędziego” - napisano w komunikacie ministerstwa.","W ocenie resortu sprawiedliwości podważanie wybranych zgodnie z prawem sędziów „stanowi niedopuszczalną ingerencję w działania konstytucyjnych organów oraz może prowadzić do chaosu i anarchii”. Sędzia Juszczyszyn był na delegacji do Sądu Okręgowego od początku września, miał orzekać w sądzie wyższej instancji do końca lutego 2020. Ministerstwo Sprawiedliwości odwołało go z tej delegacji. Resort podkreślił podstawę prawną swojej decyzji – art. 70 Ustawy o ustroju sądów powszechnych, który mówi o tym, że MS w każdej chwili może cofnąć sędziemu delegację.„Żaden sędzia nie ma prawa oceniać statusu innego sędziego, wykorzystując  do  tego celu postępowanie dowodowe w  konkretnej  sprawie. Po podpisaniu przez Prezydenta RP aktu powołania na urząd sędziego akt ten nie może być kwestionowany, co zostało potwierdzone wyrokami Trybunału Konstytucyjnego” – czytamy w komunikacie MS. Jak zaznacza resort, sędzia nie może samowolnie stawiać się ponad władzę ustawodawczą, wykonawczą i ponad urząd prezydenta RP, a tego typu działania nie są związane z niezawisłością sędziowską.Juszczyszyn apeluje do sędziówOddelegowany sędzia wygłosił w olsztyńskim sądzie oświadczenie. – W związku z odwołaniem mnie z delegacji do Sądu Okręgowego chcę podkreślić, że prawo stron do rzetelnego procesu jest dla mnie ważniejsze od mojej sytuacji zawodowej. Sędzia nie może bać się polityków, nawet jeśli mają wpływ na jego karierę. Apeluję do koleżanek i kolegów sędziów, aby zawsze pamiętali o rocie ślubowania sędziowskiego, orzekali niezawiśle i odważnie – powiedział Juszczyszyn. „Czynność delegowania sędziego stanowi element polityki kadrowej i służy zapewnieniu sprawnego funkcjonowania sądów na wszystkich szczeblach i ze swej istoty ma co do zasady charakter czasowy. Sędzia delegowany do orzekania w innym sądzie  może być odwołany z delegacji w każdym czasie” – podkreśla Ministerstwo Sprawiedliwości.W komunikacie podkreślono również orzecznictwo Naczelnego Sądu Administracyjnego, w którym „nigdy nie negowano takich uprawnień, gdy korzystali z nich ministrowie sprawiedliwości wywodzący się z Platformy Obywatelskiej”.Sprawa dotyczy rozpatrywanej przez Juszczyna apelacji. Spór, który rozstrzygał, dotyczył zapłaty z powództwa jednego z funduszy sekurytyzacyjnych (rodzaj zamkniętego funduszu inwestycyjnego – red.) przeciwko Joannie S. Wyrok w tej sprawie w pierwszej instancji wydał sąd w Lidzbarku Warmińskim, a orzekał tam sędzia, którego kandydatura przekazana prezydentowi została wyłoniona przez nową KRS.Zażądał list poparcia nowej KRSJuszczyszyn rozpoznając sprawę zażądał więc list poparcia do nowej KRS.– Sędzia, który wyrokował w tej sprawie w pierwszej instancji, otrzymał nominację sędziowską na podstawie uchwały podjętej przez nową KRS. W ocenie sądu odwoławczego, w świetle przywołanego wyżej wyroku TSUE, taka sytuacja może budzić wątpliwości, czy zapadłe w sprawie orzeczenie zostało wydane przez osobę do tego uprawnioną – informowała w sobotę rzeczniczka prasowa Sądu Okręgowego w Olsztynie Agnieszka Żegarska. Decyzja Juszczyszyna oburzyła resort sprawiedliwości. Jak powiedział w poniedziałek wiceminister sprawiedliwości Michał Wójcik, „kwestia wyroku TSUE jest jednoznaczna”. – Nie podważono w nim ani legalności Krajowej Rady Sądownictwa, ani legalności Izby Dyscyplinarnej. Było to konkretne stanowisko Trybunału w konkretnej sprawie i nie miało powszechnego charakteru. Jeśli sędzia decyduje się w postanowieniu przywołać wyrok TSUE i ma wątpliwości co do niedawno powołanego innego sędziego, to robi coś niedopuszczalnego – podkreślił wiceminister.– Nie można podważać statusu sędziego. Przy powołaniach sędziów w ostatnich miesiącach nie było żadnych uchybień, ale niezależnie od tego prezydencki akt powołania przecina wszelkie wątpliwości. Inna interpretacja tej kwestii oznaczałaby chaos, bo każda ze stron procesów mogłaby podważać status sędziów. Takie zachowanie sędziego można oceniać co najmniej w kontekście deliktu dyscyplinarnego – dodał Wójcik.Dokończy wylosowane sprawyDelegację cofnięto, ale przewodniczący IX Wydziału Cywilnego Odwoławczego olsztyńskiego sądu zdecydował, że sędzia Juszczyszyn dokończy sprawy, które zostały mu przydzielone w tym sądzie – poinformowała w komunikacie rzeczniczka prasowa Sądu Okręgowego w Olsztynie Agnieszka Żegarska. Dodała, że swoją decyzję przewodniczący wydziału oparł na art. 47 b par. 4 ustawy Prawo o ustroju sądów powszechnych. Sędzia ma prowadzić przydzielone mu sprawy do ich zakończenia.Jak podkreśliła rzeczniczka, sprawy w sądzie okręgowym przydzielono Juszczyszynowi przez system losowego przydziału spraw. W referacie tego sędziego jest 38 spraw apelacyjnych i 19 zażaleniowych. Decyzja przewodniczącego oznacza, że sędzia Juszczyszyn nadal będzie prowadził sprawę, w której zażądał od Kancelarii Sejmu ujawnienia list poparcia członków KRS.Także resort sprawiedliwości w przesłanym komunikacie zaznacza, że – mimo odwołania z delegacji – sędzia Paweł Juszczyszyn „jest zobowiązany do zakończenia wymienionej sprawy, jak też wszystkich innych przydzielonych mu spraw w Sądzie Okręgowym w Olsztynie”. Jednocześnie oznacza to nieprzydzielanie sędziemu nowych spraw w miejscu delegowania – zaznacza MS.",,
Politycy składają życzenia na Dzień Kobiet,"O święcie wszystkich pań pamiętają również politycy. Życzenia z okazji 8 marca składają przede wszystkim na Twitterze. Jedni, jak Janusz Palikot gotowali dla kobiet i w ich towarzystwie. Inni, np. Włodzimierz Czarzasty pichcili w domowym zaciszu i dzielili się owocami swojej pracy na portalach społecznościowych. Pozostali zdecydowali się na krótką, ale (mamy nadzieję) szczerą formę pozdrowień, do których z przyjemnością się dołączamy. Wszystkiego najlepszego drogie Panie!","Janusz Palikot przygotował paniom śniadanie (fot. twitter/@Palikot_Janusz) Robert Kwiatkowski szczególnie pozdrowił kobiety z Dolnego Śląska (fot. twitter/@KwiatkowskiRob) Włodzimierz Czarzasty upiekł nawet ciasto! (fot. twitter/@wlodekczarzasty) Życzenia Radosława Sikorskiego (fot. twitter/@sikorskiradek) O kobietach nie zapomniał Jerzy Buzek (fot. twitter/@JerzyBuzek) Życzenia Janusza Piechocińskiego (fot. twitter/@Piechocinski) Krótkie, ale rzeczowe życzenia Jacka Rostowskiego (fot. twitter/@janrostowski)Ryszard Petru pozdrowił „followerki” (fot. twitter/@RyszardPetru)Jarosław Milewczyk przygotował prezent dla pań z refleksem (fot. twitter/@JMilewczyk) Wspaniały bukiet od Leszka Millera (fot. twitter/@LeszekMiller)Międzynarodowe życzenia złożył José Manuel Barroso (fot. twitter/@BarrosoEU)",,
"„W każdym plemieniu jest rada starszych i ci, co rzucają dzidami”","– Lewica idzie powoli po rozum do głowy. Jeśli dojdzie do tego miejsca, gdzie jest rozum, to wystawi wspólne listy. Jeśli nie dojdzie, nie wejdzie do Sejmu – mówił w programie „Polityka przy kawie” w TVP1 Włodzimierz Czarzasty z SLD zapytany o to jak powinna wyglądać przyszłość lewicy. Ludwik Dorn stwierdził natomiast, że lewica musi pokonać jeszcze kilka progów, zanim się zjednoczy.","Czarzasty pytany był w programie m.in. o Barbarę Nowacką i o to, czy powinna być liderem zjednoczonej lewicy w wyborach parlamentarnych. – Piękna, oddana, rozsądna, spokojna kobieta, która się lewicy przyda – tak ocenił kompetencje Nowackiej Czarzasty. „Chciałbym, by lewica znalazła się w Sejmie”Czarzasty dodał jednak, że jeżeli lewica chce wejść do Sejmu, to powinna wystawić wspólne listy. – W każdym plemieniu jest rada starszych i ci, co rzucają dzidami i chodzą na polowanie. Szanuję panią Barbarę, ale nie tylko ona będzie tam szła, to będzie za mało – wyjaśniał. Zdaniem Ludwika Dorna rozważanie, czy lewicę powinna poprowadzić kobieta czy mężczyzna nie ma sensu. – Przed tym zrzeszaniem lewicy jest jeszcze parę progów, trudna i bolesna kwestia ułożenia list – mówił. Stwierdził, że z życzliwą neutralnością obserwuje ten proces i choć lewica to nie jego rewir, chciałby, aby znalazła się w Sejmie. „Chcecie tworzyć coś nowego, proszę bardzo”Czarzasty wyraził również zadowolenie z nowo powstających na lewicy formacji.  – Panu Napieralskiemu i Rozenkowi życzę wszystkiego najlepszego. Chciałem im powiedzieć, że jest dla was miejsce.  Chcecie tworzyć coś nowego - proszę bardzo – mówił. Zauważył jednak, że dużo nowych rzeczy było już tworzonych i nie do końca się to udawało. – Gdyby na prawicy było całkowite zjednoczenie, to PiS zjednoczyłby się z PO. Jako lewica robimy dobry krok, czy to będzie połączenie pokoleń, czy nie, zobaczymy – mówił. Dorn był podobnego zdania. – Nigdy nie udało się zjednoczyć ani całej lewicy, ani prawicy – powiedział. „Proszę mnie nie pytać, czy to dobry wybór”W programie poruszony został również wątek potencjalnej kandydatury Beaty Szydło na premiera. – Są badania, z których wynika, że jeśli jej kandydatura na premiera zostanie ogłoszona, to PiS zdobędzie więcej mandatów. Proszę mnie nie pytać, czy to dobry wybór czy nie – mówił Dorn. Zdaniem Czarzastego Kaczyński to polityk z dużą klasą, który wprowadził na scenę polityczną siebie i swojego brata oraz wskazał wariant zwycięskiej prezydentury. – Jeżeli wskaże osobę inną niż siebie, wykaże skromność i mądrość, to będzie wspominany w wielu encyklopediach przez wiele lat. Życzyłbym wszystkim politykom, żeby wykazywali się mądrością – stwierdził. „Kukiz stał się reprezentantem kulturowym”Odpowiadając na pytanie, o co chodzi Pawłowi Kukizowi, Dorn stwierdził, że to „człowiek zasadniczy, pryncypialny, szczery, autentyczny i szkodliwy dla polskiej polityki”. – On stał się bardziej kulturowym niż politycznym reprezentantem czy formą wybrzmienia takiego hejtu. Hejt to co innego niż nienawiść, bo nienawiść jest poważna. Hejtowanie to klikanie myszą w wyborach prezydenckich. Znaczna liczba ludzi między 19. a 40. rokiem życia kliknęła muszą, że „hejtujemy was” z różnych powodów. Nie sądzę, by to swoje poparcie doniósł. Jak dostanie ok. 15 proc., to się nie zdziwię – mówił.",,
In vitro ma zielone światło,"Zabiegi in vitro będą refundowane przez resort zdrowia, jeśli tylko ministerstwo będzie mieć zapewniony stosowny akt prawny – powiedziała minister zdrowia Ewa Kopacz podczas konferencji na temat reformy służby zdrowia, która odbyła się w Sejmie.","Minister poinformowała, że ma już symulację kosztów tego przedsięwzięcia i jest gotowa do jego realizacji, gdy tylko „będzie miała stosowny akt prawny, jakim jest ustawa”.  Z szacunków resortu wynika, że koszty refundacji in vitro sięgałyby ponad 10 mln zł.Minister dodała, że trudno w tej chwili mówić o szczegółach, bo nie wiadomo, ile osób zdecyduje się na korzystanie z tej metody. Premier Donald Tusk zapowiadał już w listopadzie 2008 r., że zapłodnienie metodą in vitro powinno być częściowo refundowane ze środków publicznych. W Sejmie zostało złożonych kilka projektów dotyczących in vitro, jednak tylko jeden z nich – autorstwa Lewicy – przewiduje refundację tej metody. Z powodu różnicy zdań nad osobnymi ustawami w PO pracowali: Jarosław Gowin (kierował pracami zespołu przy kancelarii premiera ds. Konwencji Bioetycznej) oraz Małgorzata Kidawa-Błońska. Projekt Gowina wprowadza prawną ochronę embrionów ludzkich, zakaz handlu i nieodpłatnego przekazywania innym osobom zarodków i gamet. Zapłodnienia in vitro mają być dostępne wyłącznie dla małżeństw, a w szczególnych przypadkach także dla samotnych kobiet. Gowin proponuje, by istniała możliwość utworzenia tylko dwóch zarodków, które muszą być implantowane matce; wyklucza pobieranie komórek rozrodczych od osób trzecich. Sąd może zgodzić się na implantację embrionu ludzkiego innej kobiecie w przypadku: śmierci matki genetycznej, wycofania zgody na implantację, upływu dwóch lat od daty utworzenia embrionu ludzkiego. Kidawa-Błońska proponuje, aby dopuścić możliwość tworzenia zarodków nadliczbowych, ich mrożenie i selekcję przed implantacją do organizmu kobiety. Zgodnie z jej propozycją, in vitro ma być dostępne także dla par żyjących w konkubinacie. Zespół, którym w tym zakresie kierowała Kidawa-Błońska, przygotował trzy projekty: ustawę bioetyczną, nowelę ustawy o pobieraniu i przeszczepianiu komórek, tkanek i narządów oraz nowelę kodeksu rodzinnego. Projekt Bolesława Piechy (PiS) zakazuje w ogóle stosowania in vitro. Przewiduje jednak możliwość adopcji zarodków, które już są wytworzone i zamrażane. W Sejmie jest też poselski projekt nowelizacji ustawy transplantacyjnej, opracowany m.in. przez członków zespołu, który działał przy kancelarii premiera pod kierunkiem Gowina, a których założenia nie zostały wówczas uwzględnione. Projekt złożył Marek Balicki (Lewica). Dopuszcza on m.in. tworzenie i zamrażanie wielu zarodków oraz licencjonowanie lecznic, w których wykonywane są zapłodnienia metodą in vitro. Podpisało się pod nim kilkudziesięciu posłów: Lewicy, SdPl, Demokratycznego Koła Poselskiego, Kazimierz Kutz (PO) oraz posłowie niezrzeszeni.",,
"Schetyna „nadal skręca w lewo”, PSL „pasie potwora”","Lider PO Grzegorz Schetyna „nadal skręca w lewo”, upatruje w lewej części sceny politycznej elektoratu dla siebie, zaprasza Roberta Biedronia – powiedział poseł Marek Sawicki. Dodał, że on sam opowiada się za „projektem ludowo-chadeckim, ludowo-konserwatywnym”.","Sawicki podkreślił w TOK FM, że Koalicja Europejska był to projekt na eurowybory i dla PSL był to „projekt udany”. – Natomiast skończyły się wybory do europarlamentu, dokonaliśmy podsumowania, dokonaliśmy analiz, Koalicja Europejska tych wyborów nie wygrała, co było celem. Więc z pewnością na wybory jesienne trzeba szukać innych, lepszych rozwiązań. I stąd propozycja budowania Koalicji Polskiej wokół Polskiego Stronnictwa Ludowego – ocenił polityk Stronnictwa.Pytany o wskazywaną przez ludowców potrzebę zbudowania „trzech bloków opozycyjnych”, Sawicki podkreślił, że „w Polsce potrzebna jest lewica, liberalne centrum i coś w rodzaju ludowo-konserwatywnego środka, lekko na prawo”. Według niego dopiero wtedy powstanie „pełna oferta dla wyborców”.– Jak analizujemy od 2005 r. „czyste wyniki” Platformy Obywatelskiej i PiS, to oni zbierają 60-65 proc. głosów. Czyli nadal 35-40 proc. elektoratu poszukuje „swojej partii”, poszukuje dla siebie oferty. W związku z tym nie można ich zostawić na zasadzie, że głosujemy albo przeciw PiS, albo przeciw Platformie, albo w ogóle nie idziemy do głosowania. Trzeba przygotować dobrą ofertę; myślę, że programowo jesteśmy dobrze przygotowani – zadeklarował poseł. Dodał, że potrzeba jeszcze czasu, aby się przekonać, „na ile da się projekt PSL obudować jeszcze partnerami z zewnątrz”.Sawicki był też pytany, czy nie obawia się, że popierając tworzenie takich trzech bloków PSL nie „upasie potwora”, który zagrozi ludowcom, a to mogłoby się stać, gdyby partie Wiosna, Razem i SLD „poszły razem” do wyborów. Dziennikarz zwrócił uwagę na rosnącą popularność PiS i być może PO w związku z ewentualnym powrotem na polską scenę polityczną Donalda Tuska.Wiceprezes PSL odparł, że nie martwi się o wynik SLD czy PO, a o pozycję i wynik PSL. – Stąd konsekwentnie od ponad roku mówię, że jest miejsce na scenie politycznej dla projektu ludowo-chadeckiego, ludowo-konserwatywnego; widać wyraźnie, że zainteresowanie wśród różnych środowisk politycznych jest spore – ocenił.",,
„Europa Środkowo-Wschodnia to arena rywalizacji USA i Chin”,"Niemiecki prawicowy dziennik „Die Welt” przeanalizował walkę o wpływy, jaka toczy się na terytorium Europy Środkowo-Wschodniej między Waszyngtonem a Pekinem. Wskazano, że sytuacja przypomina tę z czasów Zimnej Wojny, tylko zmieniła się jedna ze stron. Gazeta oceniła również, że w Polsce rywalizacja ta jest szczególnie wyraźna.","W Polsce i Europie Wschodniej starcie interesów dwóch mocarstw jest bardzo widoczne. Dzieje się to na peryferiach Unii Europejskiej i pod nosem Berlina, który jeszcze nie zdecydował, jak ma się zachować w tym nowym świecie zagmatwanych konfliktów. Inni są szybsi – dowodził autor analizy.Dziennik przypomniał, że Chiny mają strategiczny plan dla Europy Środkowo-Wschodniej, będący częścią projektu Nowego Jedwabnego Szlaku, z którego pomocą Państwo Środka chce stać się światową potęgą. Pekin - jak pisze dziennik - wykazuje zainteresowanie regionem od 2012 r. Szesnaście krajów Europy Wschodniej, w tym jedenaście w UE, zaczęło wówczas negocjować z Pekinem współpracę gospodarczą (tzw. format 16+1). W kwietniu doszła do tego jeszcze Grecja, tworząc „17+1”.W chińskim planie Europejczycy ze Wschodu odgrywają inną rolę niż Niemcy czy Francja, gdzie dalekowschodnie mocarstwo chce zdobywać rozpoznawalne marki i know-how. W krajach objętych formatem „17+1” Chiny chcą zbudować trwałe wpływy polityczne i wyprzeć stąd Waszyngton, Paryż i Berlin. Zaczynają od inwestycji w infrastrukturę – zwrócono uwagę w artykule.Gazeta podkreśliła, że Chiny wpompowały w region miliardy dolarów i zapowiedziały realizację dużych projektów infrastrukturalnych: szybkiego połączenia kolejowego między Budapesztem a Belgradem, budowę elektrowni atomowej w Rumunii, sieci telekomunikacyjnych, dróg, mostów. Przychodzą z dużymi pieniędzmiChińczycy przychodzą z dużymi pieniędzmi i są je gotowi wydawać tam, gdzie inwestorom z UE się to nie opłaca. Polska, jako największy kraj w regionie, otrzymała dotychczas najwięcej bezpośrednich inwestycji chińskich. Władze w Warszawie przyjmują je z radością, ponieważ polska gospodarka kwitnie. W ubiegłym roku urosła o oszałamiające pięć procent – zaznaczył „Die Welt”.Z kolei w czerwcu prezydent USA Donald Trump ogłosił podczas wizyty polskiego prezydenta Andrzeja Dudy w Białym Domu, że wyśle dodatkowych 1000 żołnierzy do Polski. W zamian prezydent Andrzej Duda obiecał kupić nowoczesne amerykańskie myśliwce F-35.USA jako protektor i dostawca najnowocześniejszego sprzętu wojskowego z jednej strony. Współpraca gospodarcza z Chinami – z drugiej. Przez długi czas wydawało się, że Polska może mieć obie rzeczy – analizuje dziennik, który wskazuje, że pod rządami Donalda Trumpa USA próbują ograniczać wpływy Chin na całym świecie.",,
Pierwszy ośrodek dla imigrantów LGBT powstał w Norymberdze. „Żyją w strachu”,"Otworzyliśmy ośrodek dla uchodźców, przeznaczony wyłącznie dla osób o nietradycyjnej orientacji seksualnej – oświadczył agencji France Press inicjator projektu Michael Glas. Do placówki w Norymberdze już mają zgłaszać się pierwsi imigranci, którym grożono w innych ośrodkach ze względu na orientację seksualną.","Kierowane przez Glasa stowarzyszenie Fliederlich otworzyło ośrodek po skargach niektórych uchodźców, którym miano grozić we wspólnych placówkach. W domu w Norymberdze znajdzie się miejsce dla ośmiu osób.Wszystko przygotowane– Nikt jeszcze tu się nie przeprowadził, ale jest to kwestia 1-2 dni, wszystko tu jest przygotowane do życia – zapewnił Glas, który zapewnił, że wnioski o przyjęcie złożyło już czterech uchodźców – z Iranu, Iraku, Syrii i Etiopii. Mieszcząca się w Berlinie organizacja zrzeszająca gejów Schwulenberatung także ogłosiła plany otworzenia schroniska dla imigrantów LGBT, do którego mogłoby trafić aż 125 osób.Próba morderstwa– Słyszeliśmy wiele historii o dyskryminacji i przestępstwach dokonywanych na przedstawicielach mniejszości seksualnych w ciągu ostatnich dwóch lat – powiedział Stephan Jakel z władz organizacji. – Są przerażeni i żyją w strachu po pobiciach i opluciach. Jedna z takich osób niemal została zamordowana.W minionym roku Niemcy przyjęły około 1,1 mln uchodźców. Niekontrolowany napływ imigrantów doprowadził do osłabienia pozycji premier Angeli Merkel, która zapewniała, że dla każdego uciekiniera znajdzie się miejsce.",,
Lech Wałęsa wydał oświadczenie. „Teraz Was nie posłucham”,"„Robiłem i postępowałem po swojemu i tak będzie. Nawet jeśli dziś wygracie, to tylko po to, by jutro przegrać” – napisał na Facebooku były prezydent Lech Wałęsa. Odniósł się w ten sposób do swojego wystąpienia na niedzielnej konwencji KO.","Wałęsa podczas niedzielnej konwencji Koalicji Obywatelskiej powiedział, że wybaczył szefowi Solidarności Walczącej, zmarłemu w miniony poniedziałek Kornelowi Morawieckiemu, bo „po chrześcijańsku należy to zrobić”. – A co oni z niego robią? – bohatera. A on w środku – stan wojenny, atakują nas ze wszystkich stron, a on kozak zakłada Solidarność Walczącą. Co to było? Zdrada, proszę panów. Zdrajca. Taka jest prawda – powiedział Wałęsa.W poniedziałek Wałęsa napisał na Facebooku oświadczenie, w którym dodaje kilka słów do wczorajszej przemowy. „Rodacy Kochani. Po »Warszawskim« wystąpieniu” – zaczyna były prezydent.  Dalej dodaje słowa: „Myślenie ma przyszłość”.„Uwierzcie wreszcie, gdybym myślał i robił, jak mi wtedy i dziś proponowano i udowadniano, naprawdę żylibyśmy dziś bez zmian z powojennym KOMUNISTYCZNYM PODZIAŁEM” – pisze b. prezydent.Dalej dodaje, że „najwięksi politycy światowi i polscy z Ojcem Świętym i Prymasem Polski” namawiali go „podobnie jak Wy dziś”. „Musiałem nie posłuchać i teraz Was nie posłucham” – pisze.Zapewnia, że „robiłem i postępowałem po swojemu i tak będzie”. „Nawet jeśli dziś wygracie, to tylko po to, by jutro przegrać. Wy chcecie wygrywać, a ja aby rozwiązywać problemy” – tłumaczy.Na koniec dodaje, że nie chciał tego robić, ale – jak dodaje – „zmusiliście mnie”. „To sprawdźcie w pismach Morawieckiego Solidarności Walczącej, zanim przygotowano i ogłoszono Teczki Kiszczaka już te właśnie teksty publikowano w tych gazetkach. Zapytajcie siebie podrzucane, czy współpraca z Kiszczakiem przeciw mnie i nam” – czytamy.",,
Papież zakończył wizytę w Irlandii. Na niedzielnej mszy tysiące Polaków,Papież Franciszek zakończył w niedzielę dwudniową wizytę w Irlandii i odleciał z Dublina w drogę powrotną do Rzymu. W czasie podróży na Światowe Spotkanie Rodzin wiele razy powracał do sprawy nadużyć popełnionych w irlandzkim Kościele i prosił o przebaczenie.,"24. zagraniczna papieska pielgrzymka przechodzi do historii jako wyjątkowo trudna, bo Franciszek zmierzył się z bolesną przeszłością Kościoła w Irlandii, w którego dziesiątkach instytucji: parafiach, ośrodkach pomocy, sierocińcach, szkołach i internatach doszło do wykorzystywania seksualnego nieletnich, zmuszania ich do pracy, przemocy, nielegalnych adopcji dzieci siłą odbieranych samotnym młodym matkom.Papież prosił o przebaczenie za te wszystkie przestępstwa i grzechy; zapewniał o woli wykorzenienia nadużyć w Kościele ""za wszelką cenę"".Największym wydarzeniem wizyty była niedzielna msza w Phoenix Park z udziałem około 300 tys. osób na zakończenie IX Światowego Spotkania Rodzin. Ogłoszono, że następne odbędzie się w Rzymie w 2021 roku.Tysiące PolakówWe mszy uczestniczyło też kilka tysięcy Polaków. W czasie, gdy trwała msza, w innej części stolicy odbyła się manifestacja solidarności z ofiarami pedofilii i nadużyć, zorganizowana pod hasłami prawdy i sprawiedliwości m.in. przez przedstawicieli oddziału organizacji Amnesty International.Ostatnim punktem wizyty papieża było spotkanie z irlandzkimi biskupami, w trakcie którego również odniósł się do sprawy nadużyć.Naprawienie błędów ""Podczas mojej wizyty powracał, rzecz jasna, temat konieczności uznania i naprawienia przez Kościół z ewangeliczną odwagą i szczerością błędów przeszłości, związanych z ochroną dzieci i niepełnosprawnych osób dorosłych"" - oświadczył. Odnotował wysiłki podejmowane przez episkopat, by wejść na drogę „oczyszczenia i pojednania z ofiarami”.– W minionych latach wszyscy musieliśmy otworzyć oczy na powagę i zakres wykorzystywania seksualnego w różnych kontekstach społecznych. W Irlandii, podobnie, jak wszędzie indziej, uczciwość i wiarygodność, z jaką Kościół postanawia podjąć ten bolesny rozdział swojej historii, może stanowić wzór i zachętę dla całego społeczeństwa – powiedział Franciszek.Próba wiaryPrzyznał, że „wstrząsy minionych lat” poddały próbie tradycyjnie silną wiarę Irlandczyków. Ale zarazem, dodał, stworzyły także szansę wewnętrznej odnowy Kościoła.W następną zagraniczną podróż papież wyruszy 22 września. Odwiedzi Litwę, Łotwę i Estonię.",,
Niemcy boją się o swoją gospodarkę. Spodziewają się recesji,"Organizacja Współpracy Gospodarczej i Rozwoju (OECD) obniżyła prognozę wzrostu gospodarczego dla Niemiec w przyszłym roku z 2,4 do 2,2 proc. Eksperci obawiają się, że to wraz z obecną sytuacja kryzysową we Włoszech może wywołać regres gospodarczy w Niemczech i całej Europie.","– Obecny kryzys we Włoszech może okazać się dla państw strefy euro dużo bardziej niebezpieczny niż kryzys grecki – mówi w wywiadzie dla tygodnika „Der Spiegel” ekonomista profesor Harold James. W innej niemieckiej gazecie również pada stwierdzenie, że impas, który ma miejsce we Włoszech, może być niebezpieczny dla gospodarki Niemiec. Ekonomiczny dziennik „Handelsblatt” twierdzi, że włoski kryzys już wywarł negatywny wpływ na kondycję niemieckich banków. – Wczorajszy rynek akcji Niemiec zamknął sesję spadkami. Cena akcji Deutsche Bank spadła o 4,5, a Commerzbank o ponad 4 proc. – informuje dziennik.Podobnie jak OECD, również Niemiecka Izba Przemysłowo-Handlowa obniżyła prognozy wzrostu dla Niemiec. Z 2,7 do 2,2 proc. niemieccy analitycy obniżyli przewidywany wzrost.",,
Donald Tusk pozwał wydawcę „Nie”,Premier Donald Tusk pozwał wydawcę tygodnika „Nie” za naruszenie dóbr osobistych – podał rzecznik rządu Paweł Graś. Pozew to efekt opublikowania przez tygodnik fałszywego stenogramu z rozmów premiera podczas meczu Polska-Ukraina; miał to być żart primaaprilisowy.,"– Taki pozew wpłynął. Jest to jednak pozew prywatny. Donald Tusk złożył gojako osoba prywatna, a nie premier RP  – powiedział Graś w czwartekreporterowi TOK FM.Maciej Gieros z sekcji prasowej Sądu Okręgowego w Warszawie powiedział,że pozew wobec wydawcy tygodnika „Nie” wpłynął do sądu 8 kwietnia. – Sprawadotyczy ochrony dóbr osobistych, trafiła do XXIV Wydziału Cywilnego, sądwyznaczył pierwszy termin rozprawy na 15 maja – poinformował.Graś tłumaczył, że „żart” tygodnika został opublikowany w piątek, a primaaprilis był w poniedziałek, co spowodowało, że wiele osób potraktowałopublikację poważnie i zaczęła ona funkcjonować w przestrzeni publicznej. – Część dziennikarzy komentowała nawet rzekome słowa premiera zupełnie napoważnie – podkreślił rzecznik rządu.Informację, że Tusk pozwał spółkę Urma, wydawcę „Nie”, do Sądu Okręgowego wWarszawie podał Presserwis.„Treść artykułu i jego kontekst miały poniżyć powoda w oczach opiniipublicznej i wywołać przekonanie, że premier sprawujący władzę w Polsce jestpozbawiony zasad etycznych” – napisała w pozwie reprezentująca Tuska radcaMagdalena Witkowska, którego fragment cytuje Presserwis. Tusk domaga się, bywydawnictwo zamieściło przeprosiny w mediach, m.in. w portalu plotkarskimPudelek.pl, który o sprawie pisał.Chodzi o publikację „Nie” pt. „Tusk na podsłuchu”. Tygodnik opublikowałrzekomy stenogram z podsłuchanej rozmowy premiera z innymi politykami podczasmeczu Polska – Ukraina. Z tych stenogramów wynikało, że premier oraz m.in.Grzegorz Schetyna  komentowali w niewybredny sposób, używając wulgaryzmów,m.in. stroje innych znanych osób, które pojawiły się na stadionie.„W związku z publikacją Dziennika Cotygodniowego >>Nie<< pod tytułem >>Tusk naPodsłuchu<< informujemy, że przytoczone w artykule rozmowy (m.in. pomiędzy D.Tuskiem, a G. Schetyną, R. Koseckim i A. Kwaśniewskim) nie miały miejsca.Publikacja jest przykładem rażącego kłamstwa i nierzetelnościdziennikarskiej. W związku z artykułem podjęte zostaną odpowiednie krokiprawne. Przedstawicieli pozostałych mediów prosimy o niepowielanie tychnieprawdziwych informacji” – głosiło oświadczenie wydane 30 marca przezCentrum Informacyjne Rządu.",,
Ententa przeciw Trumpowi – komentarze po spotkaniu Macrona z Putinem,Spotkanie Emmanuela Macrona z Władimirem Putinem to przejaw zbliżenia między Paryżem a Moskwą – wynika z komentarzy polskiej prasy. „Rzeczpospolita” pisze o „duchu Ententy w Petersburgu”. „Macron z Putinem przeciwko Trumpowi” – stwierdza „Gazeta Polska Codziennie”.,"Oba dzienniki zwracają uwagę na kwestię porozumienia nuklearnego z Iranem. Francja i Rosja różnią się między sobą, jeśli chodzi o stosunek do tego kraju, ale są zgodne co do jednego: porozumienie należy uratować.„Macron dąży do tego, aby Teheran nadal nie miał broni nuklearnej. Jednak z drugiej strony chce, aby możliwe było dalsze prowadzenie interesów z tym krajem” – ocenia publicysta „GPC”. Zdaniem „Rzeczpospolitej” francuski prezydent „ma nadzieję, że Putin użyje swoich wpływów w Teheranie, że Putin użyje swoich wpływów w Teheranie, aby przekonać Irańczyków do wyjścia przynajmniej w jakimś stopniu naprzeciw oczekiwaniom Waszyngtonu”. Chodzi o wstrzymanie prac nad bronią jądrową i środkami jej przenoszenia. Podobne nadzieje ma żywić Macron w odniesieniu do Syrii, gdzie, zdaniem „Rzeczpospolitej” Paryżowi zależy nie tyle na odejściu Asada, co na uspokojeniu sytuacji, zanim konflikt „rozleje się na cały region i wywoła kolejną falę emigracji, jak ta w 2015 r. Zdaniem „GPC” stosunki francusko-rosyjskie jak dotąd wcale nie były najlepsze, raczej wręcz najgorsze od wielu lat; to właśnie obecna wizyta ma stanowić „próbę zainicjowania nowego otwarcia”.",,
"Szef Obywateli RP: Niech użyją przemocy. Wierzę, że policja się zbuntuje","– Niech oni muszą używać przemocy – powiedział w Radiu TOK FM Paweł Kasprzak, przedstawiając strategię protestowania przeciw reformie Sądu Najwyższego. Z wypowiedzi szefa Obywateli RP wynika, że może dojść do próby fizycznej blokady gmachu Sądu. Kasprzak wierzy także w bunt w szeregach samej policji.","– Nie wierzę, żeby nikt się w policji nie zbuntował. Znam tych policjantów – zapewniał Kasprzak prowadzącego audycję Jacka Żakowskiego. Sugerował możliwość blokowania dostępu do Sądu Najwyższego przyszłemu przewodniczącemu, by zmusić władze do reakcji siłowej: „Niech oni muszą używać przemocy”. – Fotografie ogrodzonego barierkami Sądu Najwyższego będą świadczyły o sprawiedliwości „a la PiS”. To chcecie i to będziecie mieli – powiedział Kasprzak.  – To my rozdajemy karty. To od nas zależą wszystkie te ruchy – mówił. –  Jeśli sędziowie Sądu Najwyższego (chodzi o tych, którzy zgodnie z ustawą przechodzą w stan spoczynku – red.) wytrwają, jeśli będą przychodzić do pracy, jeśli stanie kordon policji, to przyspieszy porażkę PiS-u – dodał lider Obywateli RP.",,
Satyryk krytykował prezydenta na YouTubie.  Został aresztowany,"Młody egipski satyryk Shady Sorour, który zyskał popularność dzięki swoim wideo na YouTubie, został aresztowany za krytykowanie w tym serwisie prezydenta Egiptu Abd al-Fattaha as-Sisiego – poinformowała w piątek organizacja Egipska Komisja na rzecz Praw i Wolności.","Sorour został zatrzymany w ubiegłym tygodniu na lotnisku w Kairze, tuż po przylocie z USA. Ma być sądzony wraz z grupą innych zatrzymanych pod zarzutem nawoływania do protestów mających obalić rząd Egiptu.   Szef Egipskiej Komisji na rzecz Praw i Wolności, Mohamed Lotfy, powiedział, że Sorour, który od 2016 roku mieszka za granicą, odmawiał początkowo pomocy prawnej, jakiej organizacja ta udziela osobom prześladowanym przez egipskie władze.  W ubiegłym roku Sorour zamieścił na YouTubie wideo pod tytułem „Dość as-Sisiego”, w którym zagrał dwie role – ojca i syna kłócących się o sytuację w kraju i poparł biznesmena Mohameda Alego wzywającego do protestów przeciw prezydentowi.   Zamieszczone w internecie nagrania Mohameda Alego, w których oskarża on Sisiego i wspierającą go armię o korupcję, zainspirowały we wrześniu Egipcjan do antyrządowych demonstracji, po których zatrzymano blisko 2 tys. osób. Według Alego, który żyje na dobrowolnym wygnaniu w Hiszpanii, prezydent wydał miliony z publicznych pieniędzy na luksusowe rezydencje i hotele, podczas gdy miliony Egipcjan żyją w nędzy i odczuwają skutki realizowanej od kilku lat rządowej polityki oszczędności.   We wrześniu 2018 roku sąd skazał na dwa lat więzienia aktywistkę, Amal Fathy, za opublikowanie w internecie nagrania wideo oskarżającego rząd, iż nie chroni kobiet przed molestowaniem seksualnym i złymi warunkami życia.   Kobieta została oskarżona o rozpowszechnianie fałszywych wiadomości, zagrażających bezpieczeństwu narodowemu i opublikowanie nagrania wideo godzącego w moralność społeczną. Postawiono jej także zarzut wstąpienia do nielegalnej organizacji.   Organizacje obrony praw człowieka systematycznie potępiają naruszenia wolności przez reżim prezydenta Sisiego, zwłaszcza w sieci.   W lecie 2018 roku w Egipcie przyjęto nową kontrowersyjną ustawę dotyczącą „walki z cyberprzestępczością”. Zgodnie z nowym prawem władze mogą blokować za pośrednictwem sądu każdą witrynę, której treść stanowi „zagrożenie dla bezpieczeństwa narodowego” lub „gospodarki narodowej”, a także karać dziennikarzy za „publikowanie fałszywych wiadomości”.",,
"„Oddalamy się od Boga, gdy wyruszamy na obsesyjne poszukiwanie dóbr doczesnych i bogactw”","Nie można „służyć Bogu i bogactwu” – powiedział papież Franciszek w niedzielę w czasie spotkania na modlitwie Anioł Pański w Watykanie. Przestrzegał przed pokusą sprowadzania wszystkiego do pieniędzy, przyjemności i władzy.","– Bóg jest naszym przyjacielem, sojusznikiem, ojcem, ale nie zawsze zdajemy sobie z tego sprawę. Wolimy szukać oparcia w dobrach natychmiastowych i przypadkowych zapominając – a czasem odrzucając – że jest dobro najwyższe, czyli ojcowska miłość Boga – mówił papież w czasie spotkania na modlitwie Anioł Pański.Podkreślił, że w obecnej „epoce sieroctwa” bardzo ważne jest to, by czuć, że ma się ojca. – Oddalamy się od Boga, gdy wyruszamy na obsesyjne poszukiwanie dóbr doczesnych i bogactw okazując tym samym przesadną miłość do nich – ostrzegł Franciszek. Jak wyjaśnił papież, należy być wiernym zarządcą dóbr, także tych doczesnych, ale „bez przesady”, „nie tak, jakby wszystko, całe nasze zbawienie, zależało tylko od nas”.Franciszek przywołał podstawową zasadę tej ewangelicznej postawy: „nie możecie służyć Bogu i bogactwu”.",,
"„Wydawało mi się, że miał coś w lewej dłoni ”. Dziewulski o napastniku z Torunia","– Biuro Ochrony Rządu zachowało się absolutnie perfekcyjnie – skomentował reakcję funkcjonariuszy na atak na prezydenta w Toruniu Jerzy Dziewulski, dawny antyterrorysta i b. szef ochrony prezydenta Aleksandra Kwaśniewskiego.","– Młody człowiek wykonuje szybki, agresywny i zdecydowany ruch w kierunku głowy państwa. Ruch polegający na tym, że biegnie, a jednocześnie podnosi rękę do góry. To było ewidentnie widać. Wydawało mi się, że miał coś w lewej dłoni, ale nie jestem tego pewny – powiedział Dziewulski. 34-letni mężczyzna, który próbował zaatakować Bronisława Komorowskiego podczas jego wizyty w Toruniu, został obezwładniony przez funkcjonariuszy BOR i przekazany policji, zanim jeszcze zbliżył się do głowy państwa. Doszło także do drugiej próby zakłócenia wizyty. Inny mężczyzna w czasie przemówienia prezydenta krzyczał: „WSI”, „Pro Cywili”. Został wyprowadzony i skuty kajdankami. „Ochrona zachowała się absolutnie perfekcyjnie”Zdaniem ekspertów, działania policji i BOR były bardzo dobre. – Taktyka działania służb zmienia się w zależności od tego, jakie wynikały sytuacje. Zmieniono plan i zamiast głównym, ochrona weszła bocznym wejściem, które było mniej zagrożone. Ochrona zachowała się absolutnie perfekcyjnie – tłumaczył Jerzy Dziewulski, były szef ochrony prezydenta Aleksandra Kwaśniewskiego. Według Dziewulskiego mieliśmy do czynienia z próbą ataku na prezydenta. Jak twierdził, świadczy o tym fakt, że młody mężczyzna biegł w kierunku głowy państwa z podniesioną ręką. Nie miał także wątpliwości, że służby zachowały się dobrze przy drugim incydencie. – Takich ludzi wprowadzają zawsze zwolennicy. Służby nie są w stanie tego zweryfikować. Użyto słusznych środków, bo przy zatrzymaniu (funkcjonariusze – red.) mogą stosować kajdanki – mówił Dziewulski. Wszystko zgodnie z procedurami Nic do zrzucenia nie mają sobie przedstawiciele policji i BOR. – Dzięki sprawnemu działaniu BOR i policji udało się zapobiec prawdopodobnemu atakowi fizycznemu na prezydenta. Tu trzeba było działać natychmiast. Zatrzymany mężczyzna jest przesłuchiwany. Zbieramy dowody – mówił insp. Mariusz Sokołowski, rzecznik KGP. Sokołowski ocenił, że w sprawie drugiego z mężczyzn policja użyła kajdanek zgodnie z przepisami. – Policjanci mieli prawo tak postąpić – dodał. Dariusz Aleksandrowicz, rzecznik BOR uważa, że „funkcjonariusze zareagowali adekwatnie do sytuacji. – BOR weryfikowało osoby pod względem niebezpiecznych przedmiotów, a nie poglądów. Za to, kto jest zapraszany na tego typu spotkania, odpowiada organizator. Ze strony BOR wszystkie procedury zostały zachowane, a osoby sprawdzone – mówił Aleksandrowicz.",,
Trzy główne indeksy nowojorskiej giełdy zanotowały historyczne rekordy,"Trzy główne indeksy na nowojorskich giełdach ustanowiły w czwartek nowe historyczne rekordy. S&P 500 po raz pierwszy zamknął dzień powyżej poziomu 3300 pkt. Na rynkach panuje pozytywny sentyment po podpisaniu wstępnej, pierwszej części umowy handlowej USA-Chiny.","Dow Jones Industrial na zamknięciu wzrósł 0,92 proc. i wyniósł 29 297,64 pkt. S&P 500 zyskał 0,84 proc. i wyniósł 3316,89 pkt. Nasdaq Comp. poszedł w górę 1,06 proc., do 9357,13 pkt. Akcje Morgan Stanley rosły 6 proc. Zysk na akcję banku w czwartym kwartale wyniósł 1,20 dolarów, a rynek oczekiwał 1,02 dolarów. Tesla szła w dół o 3 proc. po tym jak Morgan Stanley obniżył rekomendację dla akcji spółki do „równoważ” z „przeważaj”. Notowania producenta aluminium Alcoa szły w dół o 6 proc. – firma podała w raporcie za IV kw., że strata na akcję wyniosła 31 centów vs konsensus rynkowy –22 centy.  „W naszej ocenie perspektywy dla wzrostu gospodarczego na świecie są pozytywne, dlatego przeważamy akcje, a niedoważamy obligacje” – powiedział Alexandre Traub, jeden z dyrektorów ds. rynku akcji na Niemcy i Austrię w Goldman Sachs.  W środę prezydent USA Donald Trump podpisał długo wyczekiwaną pierwszą część porozumienia handlowego odchodzenie od praktyki „wojny na cła”.  W ramach pierwszej części porozumienia – jak donoszą media – Chiny zgodziły się zwiększyć import amerykańskich towarów o co najmniej 200 mld dolarów w porównaniu z wartością swojego importu z USA w 2017 r. Stany Zjednoczone w zamian przystały m.in. na niewprowadzanie niektórych zapowiadanych wcześniej odwetowych ceł na chińskie towary. Po podpisaniu pierwszego etapu porozumienia handlowego nadal obowiązywać będą odwetowe 25-procentowe taryfy, jakie USA nałożyły na chiński eksport, głównie produkty konsumpcyjne, o wartości 250 mld dolarów rocznie. Stanowi to ponad połowę rocznej wartości chińskiego eksportu do USA.  Utrzymanie tych ceł może poważnie zmniejszyć popyt na chińskie produkty wśród amerykańskich konsumentów, dlatego zdaniem ekonomistów na środowym porozumieniu więcej zyskają USA niż Chiny.  Chiny – podobnie jak w innych swoich deklaracjach – zobowiązały się w porozumieniu do powstrzymywania się od dewaluacji juana w celach handlowych. Administracja Trumpa zarzucała Pekinowi, że sztucznie zaniża kurs waluty, by w ten sposób podnosić konkurencyjność chińskich towarów na rynkach światowych. W rezultacie w sierpniu 2019 r. Chiny znalazły się na oficjalnej liście USA obejmującej państwa manipulujące swoją walutą.",,
"O. Tomziński kończy 101 lat. Prowadził pierwszy Apel Jasnogórski, brał udział w Soborze","24 listopada 101 lat kończy o. Jerzy Tomziński, były przeor klasztoru paulinów na Jasnej Górze, ostatni żyjący polski uczestnik Soboru Watykańskiego II i najstarszy paulin w zakonie.","Nazywany „legendą Jasnej Góry”, o. Tomziński był świadkiem przełomowych wydarzeń w historii Polski i Kościoła, między innymi zainicjował i przewodniczył pierwszej modlitwie Apelu Jasnogórskiego w 1953 roku, a trzy lata później uczestniczył w Jasnogórskich Ślubach Narodu.  W 50. rocznicę, w 2006 roku, wspominał, że tekst napisany przez prymasa Stefana Wyszyńskiego podczas internowania został utajniony do czasu wygłoszenia. Później okazało się, że jest to program duszpasterski, przygotowujący Polskę do Millenium Chrztu. Jasnogórskie Śluby Narodu nawiązywały do ślubów króla Jana Kazimierza, który trzysta lat wcześniej, w 1656 roku, w lwowskiej katedrze uznał Matkę Bożą za Królową Polski. Internowany w 1956 roku prymas Wyszyński wahał się, czy nowy tekst powinien pisać w więzieniu. Nalegali na to biskupi i paulini z Częstochowy, z ówczesnym generałem zakonu Alojzym Wrzalikiem.  Na zaproszenie papieża Pawła VI ojciec Jerzy Tomziński uczestniczył w Soborze Watykańskim II. Po latach wspominał, jako wielkie przeżycie, że był naocznym świadkiem ogłoszenia przez Jana XXIII reformy Prawa Kanonicznego, decyzji o zwołaniu Synodu Diecezji Rzymskiej i Soboru Watykańskiego II.",,
Ratowanie Żydów było szeroko zakrojonym działaniem dyplomacji RP,"Ratowanie podczas Holokaustu Żydów przez dyplomatów RP nie było jednostkowym przypadkiem, lecz szeroko zakrojonym działaniem pod kierownictwem Rządu RP na Uchodźstwie – do takich wniosków doszli uczestnicy dyskusji, która w poniedziałek odbyła się w Londynie.","Panel dyskusyjny zorganizowany został w centrum społeczności żydowskiej JW3 w Londynie, przy wsparciu ambasady RP, i odbył się w poniedziałek wieczorem. Udział wzięli dr Mordecai Paldiel, wieloletni dyrektor Departamentu Sprawiedliwych w instytucie Yad Vashem, prof. Antony Polonsky, historyk stosunków polsko-żydowskich i główny konsultant naukowy wystawy stałej Muzeum Historii Żydów Polskich Polin w Warszawie oraz dr Wojciech Kozłowski, dyrektor Instytutu Pileckiego.  Ambasador RP Arkady Rzegocki powiedział otwierając spotkanie, że musimy pamiętać i podkreślać dokonania polskich dyplomatów, zwłaszcza teraz, kiedy prawdziwa historia II wojny światowej jest podważana.  Dr Paldiel przedstawił historię tzw. grupy berneńskiej – dyplomatów z poselstwa RP w Szwajcarii pod kierownictwem ambasadora Aleksandra Ładosia, którzy – dostarczając Żydom fałszywe paszporty państw Ameryki Łacińskiej – uratowali tysiące osób przed śmiercią w obozach koncentracyjnych. Ta nieznana do niedawna historia ujrzała światło dzienne dzięki badaniom obecnego ambasadora RP w Szwajcarii Jakuba Kumocha.  Paldiel poinformował, że w zeszłym tygodniu wysłał list do obecnego szefa Departamentu Sprawiedliwych z wnioskiem o ponowne rozpatrzenie decyzji i uznanie za Sprawiedliwych wśród Narodów Świata także dwóch pozostałych – poza konsulem Konstantym Rokickim – głównych uczestników grupy: ambasadora Ładosia oraz konsula Stefana Ryniewicza. – Oprócz grupy berneńskiej było także wielu innych polskich dyplomatów, którzy pomagali Żydom w czasie wojny – podkreślił prof. Polonsky, wymieniając m.in. Tadeusza Romera, ówczesnego ambasadora w Japonii czy Tadeusza Brzezińskiego, konsula generalnego w Montrealu.   Przypomniał też, że Rząd RP na Uchodźstwie wydał w listopadzie 1940 r. deklarację zapewniającą Żydom pełne swobody i równe traktowanie w przyszłej wyzwolonej Polsce. To za pośrednictwem polskich władz aliantom zachodnim została przekazana informacja o masowym mordowaniu Żydów przez niemieckich okupantów na terytorium okupowanej Polski – zaznaczył.  – Prowadzimy obecnie badania na temat coraz większej liczby polskich dyplomatów, którzy w ten czy inny sposób byli zaangażowani w podobne przedsięwzięcia i wygląda na to, że będziemy mogli mówić o skoordynowanej działalności, nie tylko o jednym Ładosiu, ale o tym, że była to część całej akcji prowadzonej pod kierownictwem Rządu na Uchodźstwie – mówił dr Kozłowski.  Jak podkreślił, zasługuje to na tym większe uznanie, że rząd ten nie miał w bezpośrednim zasięgu państwa nad którym by sprawował kontrolę, więc ta koordynacja była o wiele trudniejsza. Dodał też, że Rząd na Uchodźstwie już od 1943 r. zaczął zbierać dokumentację na temat zbrodni popełnianych przez Niemców w okupowanej Polsce, co później wykorzystane zostało przez ONZ-wską komisję ds. zbrodni wojennych.  Rząd RP na Uchodźstwie został utworzony 30 września 1939 r. jako prawowita kontynuacja władz II Rzeczypospolitej, zmuszonych opuścić Polskę po agresji III Rzeszy i ZSRR we wrześniu 1939 r. i okupacji całego terytorium Polski przez obydwu agresorów. Rząd został najpierw odtworzony w Paryżu i w Angers w Andegawenii, a od czerwca 1940 r. miał siedzibę w Londynie.  W czasie II wojny światowej władze RP na emigracji podejmowały wiele starań, aby pomóc Żydom, w tym m.in. informując świat o Holokauście, zaopatrując w Szwajcarii i na Węgrzech Żydów w sfałszowane dokumenty tożsamości, wydając wizy w Japonii i Szanghaju, udzielając zapomóg żywnościowych i finansowych oraz organizowanie kryjówek i pomocy lekarskiej, a także tzw. fałszywych papierów przez Radę Pomocy Żydom „Żegota”.",,
„Poszukiwanie wspólnego mianownika”. Niemiecka prasa o wizycie szefa MSZ w Polsce,Nowy szef MSZ Niemiec Heiko Maas podczas piątkowej wizyty w Polsce starał się znaleźć nową wolę do poszukiwania wspólnego mianownika między oboma krajami oraz sposób na włączenie Warszawy w reformę Unii Europejskiej. Tak wizytę podsumowuje opiniotwórczy dziennik „Frankfurter Allgemeine Zeitung”.,"Szef niemieckiej dyplomacji podjął próbę „odnalezienia nowej woli wspólnotowości mimo licznych utrzymujących się rozdźwięków i różnic w stanowiskach” między Warszawą i Berlinem oraz starał się „włączyć Polskę w wysiłki reformatorskie w Europie, które w najbliższym czasie chcą podjąć Niemcy i Francja” – podkreśla gazeta. „Strona polska w piątek wykazała się co najmniej gotowością do okazania pierwszemu wysłannikowi nowego niemieckiego rządu najwyższego możliwym szacunkiem” – ocenia „FAZ”, wskazując, że w ciągu zaledwie kilku godzin Maas spotkał się z polskim prezydentem Andrzejem Dudą, premierem Mateuszem Morawieckim i szefem polskiej dyplomacji Jackiem Czaputowiczem.Dziennik zwrócił uwagę, że obydwaj ministrowie opowiedzieli się za ożywieniem formatu Trójkąta Weimarskiego. Maas wskazał, że potrzebne do tego będzie także zaangażowanie należącej do formatu Francji.",,
"„To bezwstydne, że PE miesza się w sprawy edukacji seksualnej w Polsce”","Parlament Europejski nie ma prawa narzucać Polsce swojego zdania w sprawie edukacji seksualnej – uważa europosłanka z ramienia Alternatywy dla Niemiec Christine Anderson. – Mogę tylko dać przykład z Niemiec, a to, co tam się dzieje, jest przerażające. I mogę wyłącznie pogratulować polskiemu narodowi, że wybrał taki rząd, który chce to uregulować – stwierdziła Anderson w wywiadzie dla dw.com i interia.pl. Wypowiedź Niemki kontrastuje ze słowami Elżbiety Łukacijewskiej. Zdaniem europosłanki PO, dzięki reakcji PE „rząd polski zwróci uwagę, jak ważna jest edukacja seksualna”.","– Uważam, że to bezwstydne, że PE miesza się w wewnętrzne sprawy Polski, jeśli chodzi o edukację seksualną. To sprawa rządów – stwierdziła Anderson. Jej zdaniem, chociaż edukacja seksualna powinna znaleźć się w programie szkolnym, to sposób jej nauczania w Niemczech jest skandaliczny.– Edukacja seksualna zaczyna się już w przedszkolu, a w szkole np. 8-latkowie muszą się zastanawiać, gdzie pasuje penis (…) Mogę tylko dać przykład z Niemiec, a to, co tam się dzieje, jest przerażające. I mogę wyłącznie pogratulować polskiemu narodowi, że wybrał taki rząd, który chce to uregulować – uważa posłanka AfD. Wypowiedź Niemki kontrastuje z poglądami Łukacijewskiej na ten temat. Zdaniem europosłanki PO, dzięki reakcji PE „rząd polski zwróci uwagę, jak ważna jest edukacja seksualna”.– Jako matka i osoba z bardzo konserwatywnego regionu nie wyobrażam sobie, że ktoś młodemu pokoleniu mógłby zrobić taką krzywdę, że nie będzie ono wiedzieć, co to znaczy zły dotyk, jakie są konsekwencje wczesnej inicjacji seksualnej, jakie są konsekwencje aborcji. Przecież w Polsce wracają choroby weneryczne, o których świat już prawie zapomniał. To wstyd – mówiła.",,
Nieoficjalnie: Tusk raczej bez konkurencji na przewodniczącego EPL,"Przewodniczący Rady Europejskiej Donald Tusk, który przez macierzystą Platformę Obywatelską został zgłoszony na przewodniczącego Europejskiej Partii Ludowej, raczej nie będzie miał konkurencji na listopadowym kongresie EPL – wynika z nieoficjalnych informacji ze źródeł w ugrupowaniu.","Ponad 700 delegatów z około 50 partii krajowych będzie 20 listopada w Zagrzebiu na kongresie EPL decydowało o nowym liderze. Teraz przewodniczącym europejskiej chadecji jest Francuz Joseph Daul. Zbieg zakończenia jego kadencji i kadencji Tuska w strukturach unijnych był dla wielu działaczy partyjnych darem od losu. EPL, choć pozostała największą siłą polityczną po majowych wyborach do Parlamentu Europejskiego, zmniejszyła liczbę mandatów, przez co jej wpływy osłabły. Dlatego poszukiwano nowego lidera, który mógłby dbać, tak jak robił to Daul, o jedność partii, ale jednocześnie był widoczny i potrafił przyciągać wyborców. Pierwsze nieoficjalne informacje, że były polski premier ma stanąć na czele Europejskiej Partii Ludowej, podał na początku miesiąca dziennik „Frankfurter Allgemeine Zeitung”; w kuluarach partii mówiło się o tym wcześniej. – Wszyscy go namawiają i przekonują od dwóch miesięcy – powiedziało źródło zbliżone do tych rozmów w Brukseli. W EPL kalkulują, że Tusk jako były wieloletni premier, ale przede wszystkim znany w Europie były przewodniczący Rady Europejskiej będzie w stanie nadać ugrupowaniu nową dynamikę. W piątek lider Platformy Grzegorz Schetyna poinformował, że oficjalnie złożył wniosek w sprawie powołania Tuska na przewodniczącego EPL. Obaj politycy widzieli się dzień wcześniej w Brukseli, gdzie były premier miał dać zielone światło Schetynie na przedstawienie jego kandydatury.  Chętnych do dopełnienia tej formalności było ponoć więcej, ale zwyciężyła kalkulacja, że nie wyglądałoby to najlepiej, gdyby Tuska nie zgłosiła jego macierzysta formacja. Teoretycznie do 13 listopada mogą się pojawić konkurenci Polaka, bo wówczas mija termin na zgłaszanie kandydatur. – Wątpię, żeby do tego doszło. Ale to demokratyczny proces i nikt nikogo nie powstrzymuje – powiedziało źródło zbliżone do kierownictwa EPL. Statut EPL nic nie mówi o tym, by w wyborach na przewodniczącego partii konieczne były przynajmniej dwie kandydatury. – Termin na zgłoszenie kandydatów mija 13 listopada. Po tym poinformujemy, kto został przedstawiony – poinformowało biuro prasowe ugrupowania. Tusk sam mówił w zeszłym tygodniu w TVN24 i Polsacie, że objęcie funkcji przewodniczącego chadeckiej międzynarodówki nie powstrzyma go przed pełnym zaangażowaniem w sprawy polskie. – Zaangażowanie w EPL, inaczej niż bycie przewodniczącym Rady Europejskiej, nie wyklucza zaangażowania w sprawy krajowe. Nie mówię tu o wyborach prezydenckich, tylko generalnie o moim powrocie do aktywności w życiu publicznym w Polsce – podkreślał. Choć przewodzenie Europejskiej Partii Ludowej, której główna siedziba mieści się w Brukseli to – jak przekonują w partii – „praca na pełen etat”, nie przeszkadzało dwóm poprzednim przewodniczącym w angażowaniu się w inne zajęcia polityczne. Zarówno Daul, jak i jego poprzednik Wilfried Martens przewodniczyli jednocześnie EPL i (przez jakiś czas) klubowi chadecji w europarlamencie. Najważniejsi politycy, w tym kanclerz Niemiec Angela Merkel, premierzy kilku krajów, a także kilkuset działaczy, mają na kongresie statutowym 20-21 listopada w Zagrzebiu wybrać nowego przewodniczącego i wyznaczyć kierunek polityczny w kluczowych kwestiach w europejskiej polityce, takich jak np. klimat. Zgodnie w regułami EPL listy z kandydatami muszą być zatwierdzone przez zgromadzenie polityczne, główne ciało podejmujące decyzje między kongresami, zanim zostaną one poddane pod rozwagę delegatom w chorwackiej stolicy. Europejska Partia Ludowa to rodzina polityczna skupiająca partie chadeckie i konserwatywno-liberalne. Należą do niej 84 ugrupowania z 43 krajów. Z Polski są to PO i PSL. Kadencja przewodniczącego EPL trwa trzy lata.",,
"Burze, ulewy, niebezpieczne wichury. Nadchodzi załamanie pogody",Idą ulewy i burze – ostrzega Instytut Meteorologii i Gospodarki Wodnej. Na Dolnym i Górnym Śląsku opady mogą spowodować gwałtowny przybór wód w rzekach.,"IMGW ostrzega przed silnymi burzami z gradem w regionie wrocławskim i wałbrzyskim na Dolnym Śląsku, a także w województwie opolskim, śląskim, małopolskim i świętokrzyskim. Mają one wystąpić od niedzieli do poniedziałku do godz. 14.00. Przewiduje się, że spadnie do 50, a lokalnie w Małopolsce do 60 milimetrów deszczu. Prędkość wiatru może osiągnąć w porywach do 75 kilometrów na godzinę. Burze z gradem i ulewy mają też przejść do poniedziałku do godz. 15.00 nad województwami: dolnośląskim, lubuskim, wielkopolskim, pomorskim, kujawsko-pomorskim, łódzkim, mazowieckim, warmińsko-mazurskim i podlaskim. Synoptycy przewidują, że spadnie do 30, a lokalnie do 50 milimetrów deszczu, a prędkość wiatru osiągnie w porywach do 80 kilometrów na godzinę. Woda przekroczy stany alarmowe W związku z ulewami IMGW wydał też ostrzeżenia hydrologiczne. W górskich i podgórskich rzekach Dolnego Śląska mogą do poniedziałku do 3.00 nad ranem gwałtownie wzrosnąć stany wody. Na niektórych rzekach mogą zostać przekroczone stany ostrzegawcze. Do poniedziałku do godziny 14 mogą też gwałtownie wzrosnąć stany wód w zlewni Wisły, Przemszy, Brynicy, Soły i Odry w województwie śląskim. Na górnej Odrze stan wód może wzrosnąć o 150 centymetrów, w dorzeczu górnej Wisły mogą zostać punktowo przekroczone stany alarmowe, tak jak w województwie małopolskim i świętokrzyskim. IMGW przewiduje też wzrosty stanów wody w rzekach województwa opolskiego, łódzkiego, wielkopolskiego i pomorskiego.",,
Holendrzy na placu św. Piotra. Powstaje kwiatowa kompozycja,"W Wielką Sobotę na plac św. Piotra weszli holenderscy dostawcy kwiatów, którzy w tym roku dostarczyli prawie 55 tys. m.in. żonkili, tulipanów i hiacyntów. Centrum kompozycji przygotowywanej tradycyjnie na Niedzielę Zmartwychwstania Pańskiego utworzą strelicje królewskie.","W sobotę wieczorem papież Franciszek w bazylice watykańskiej odprawi liturgię Wigilii Paschalnej. Najważniejsza liturgia eucharystyczna w roku rozpocznie się o godzinie 20:30. Przygotowania na  placu Świętego Piotra trwają od rana.   Do pracy przystąpiło 30 zespołów. Kwiatową dekorację placu  Holendrzy przygotowują już od 33 lat.  W tym roku centrum kompozycji powstanie z 1,5 tys. strelicjikrólewskich. Kwiat, z powodu na bajeczną kolorystykę, nosi również nazwę „rajskiego ptaka”.",,
Początek końca Angeli Merkel? Niemiecka prasa o triumfie radykałów w Meklemburgii,"„Furia wyalienowanych wyborców”, „Klęska” – niemiecka prasa w ostrym tonie komentuje sukces antyislamskiej AfD i słaby wynik CDU w wyborach w Meklemburgii. Większość gazet wyraża nadzieję, że sukces AfD nie jest trwały, a Merkel nie skończy jak poprzednik Gerhard Schroeder.","Po przeliczeniu wszystkich głosów SPD uzyskała wynik 30,6 proc., AfD dostała 20,8 proc., a CDU 19 proc. Lewica uplasowała się na czwartym miejscu, zdobywając 13,2 proc. głosów. Do landtagu w Szwerinie nie wejdą Zieloni oraz neonazistowska NPD, dla których poparcie wyniosło odpowiednio 4,8 proc. oraz 3 proc. Poza parlamentem pozostanie też liberalna FDP z wynikiem 3 proc.O „klęsce” Merkel pisze „Spiegel online”. Niedzielne wybory do landtagu Meklemburgii-Pomorza Przedniego były czymś więcej niż tylko wyborami w małym kraju związkowym, to było „głosowanie nad Merkel” – ocenia komentator Sebastian Fischer. – Na północnym wschodzie Niemiec burza protestu zepchnęła CDU na miejsce za AfD. Dla kanclerz to klęska – czytamy w internetowym wydaniu „Spiegla”.Autor komentarza zaznacza, że Meklemburgia jest właściwie tak małym landem, iż w innej sytuacji niedzielne wybory byłyby „niemal bez znaczenia”, jednak „te wybory były inne, gdyż w rzeczywistości były wyborami kanclerza lub, mówiąc bardziej precyzyjnie, głosowaniem nad Merkel”. – W Meklemburgii Merkel ma swój okręg wyborczy. Prawicowi populiści z AfD wywołali bunt w jednym z pokoi jej mieszkania, przekształcili wybory w plebiscyt przeciwko jej polityce migracyjnej – pisze Fischer. Merkel jak Schroeder? Zdaniem „Spiegla” Merkel znalazła się w podobnej sytuacji co Schroeder w 2005 roku. Ówczesny kanclerz musiał wyjaśnić swojej partii wprowadzone przez siebie reformy socjalne (Agenda 2010) i bronić się równocześnie przed Lewicą, która dzięki protestom przeciwko tym reformom stawała się coraz silniejsza – tłumaczy komentator. Schroeder w obu przypadkach poniósł porażkę – przypomina Fischer. Jego zdaniem Merkel nie musi skończyć jak Schroeder, który w 2005 roku przegrał wybory. Wybory w Meklemburgii są „na razie klęską tylko jako polityczny symbol”, stawką nie jest jeszcze fotel kanclerza - czytamy w „Spiegel online”. „Furia wyalieniownych wyborców”  – Furia wyalienowanych (wyborców) skierowana jest nie przeciwko jednej partii – CDU, lecz przeciwko wszystkim – pisze „Frankfurter Allgemeine Zeitung”. Wyborcy AfD występują nie przeciwko uchodźcom „jako osobom, lecz przeciwko polityce, której uwarunkowań nie podzielają, której uczestników nie uznają za reprezentantów narodu i której instytucji na akceptują”. Zdaniem autora komentarza na postawę tej części wyborców składa się nie tylko hasło „Merkel musi odejść”, lecz także awersja do związków z Zachodem. Odrzucany jest także kompromisowy charakter polityki, który ujawnia się w negocjacjach z Turcją, oraz globalizacja, której przejawami są porozumienia o wolnym handlu między UE a USA i Kanadą, TTIP i CETA.  – Kto uważa, że nie musi traktować poważnie tej furii, ten może się na niej wyłożyć – konkluduje „FAZ”. „Znają muzułmanów z opowiadań” Zdaniem „Sueddeutsche Zeitung” AfD korzysta z nastrojów, które sama wywołała, jednak jej sukces nie będzie trwały. W Meklemburgii-Pomorzu Przednim mieszka niewielu cudzoziemców i prawie nie ma uchodźców, a mimo to partia protestu przeciwko uchodźcom i polityce migracyjnej Merkel, jaką jest AfD, uzyskała w tym landzie duże poparcie – dziwi się autor komentarza Heribert Prantl. Mieszkańcy tego kraju związkowego „znają muzułmanów z opowiadań”, ale agitacja przeciwko rzekomemu islamskiemu niebezpieczeństwu doprowadziła do wzrostu znaczenia AfD. – W wyborach, których głównym motywem było poszukiwanie kozła ofiarnego, AfD udało się skierować wszelkie rozczarowania, niezadowolenie, gniew i pogardę przeciwko elitom i stworzonym przez nich warunkom, które w Meklemburgii, patrząc obiektywnie, wcale nie są takie złe  – pisze Prantl. AfD czerpie siłę z protestu „przeciwko uchodźcom, przeciwko islamowi, przeciwko decydowaniu z zewnątrz i z lęków, które sama podsyca”. Takie nastroje, opierające się na „nierealnej rzeczywistości”, nie są jednak trwałe – ocenia komentator. Jego zdaniem AfD dokonała „masakry piłą mechaniczną” systemu partii demokratycznych w Niemczech. Z CDU, SPD i Lewicy „wycięte zostały kawałki”, co powoduje, że w wielu landach niemożliwe stały się koalicje dwupartyjne. Prantl uważa, że nie jest to żaden dramat, lecz raczej postulat pod adresem tak zredukowanych partii, by poprawiły komunikację z wyborcami. – AfD sieje strach, nie Możemy pozwolić na to, by ten strach nas opanował – przestrzega komentator „SZ”. Koniec Merkel – Czy kariera Angeli Merkel jako kanclerza dobiega końca?  – zastanawia się Gerd Appenzeller w  „Tagesspieglu”. Wybór AfD nie oznacza jego zdaniem głosowania na polityczną alternatywę, gdyż żadna partia nie wejdzie z tym ugrupowaniem w koalicję. Ale i bez tego prawicowe hasła funkcjonują – pisze komentator. – Im bardziej partie reprezentowane w parlamencie przejmują polityczne hasła prawicy, licząc na to, że w ten sposób pokonają AfD, tym bardziej pozwalają one na politykę szczucia uprawianą przez ludzi pokroju Gaulanda czy Storch (Alexander Gauland i Beatrix von Storch - czołowi politycy AfD)  – ostrzega Appenzeller.",,
„Nie niszczmy naszego domu”. Zgasną światła w „Godzinie dla Ziemi”,"O 20.30 miliony ludzi na całym świecie zgaszą światło w swoich mieszkaniach i domach, by włączyć się symbolicznie w doroczną akcję WWF „Godzina dla Ziemi”. 
Ma ona na celu wyrażenie troski o przyszłość środowiska naturalnego. W tym roku przebiega pod hasłem „Nie niszczmy naszego domu”.","Wyłączone zostanie także oświetlenie budynków użyteczności publicznej, zabytków, atrakcji turystycznych i mostów.  W Warszawie będą to m.in. Pałac Kultury i Nauki, mosty Świętokrzyski, Poniatowskiego i Śląsko-Dąbrowski, Ratusz przy Placu Bankowym, mury obronne Starego Miasta, ujęcie wody na Wiśle – „Gruba Kaśka”, a także niektóre kościoły, np. Archikatedra św. Jana na Starym MieścieW Krakowie wygaszone zostanie podświetlenie m.in. Bazyliki Mariackiej, Wieży Ratuszowej, Sukiennic i Kopca Kościuszki. W Poznaniu ciemne będą budynki m.in. Biblioteki Raczyńskich, Fary Poznańskiej, Starego Browaru i siedziby Volkswagena.Zgasną także oświetlenia m.in. rzymskiego Koloseum, paryskiej wieży Eiffla i opery w australijskim Sydney. Wyłącz światło; włącz się w akcjęNa czym dokładnie polega akcja? Wystarczy w sobotę, o godz. 20.30, wyłączyć światło, by - jak przekonują organizatorzy - włączyć działanie planety, która daje nam, ludziom, życie. – Chcemy, by ludzie zrozumieli, że niszcząc planetę, niszczą swój dom, by zaczęli zmieniać swoje nawyki - tak o „Godzinie dla Ziemi”  mówi Katarzyna Karpa-Świderek. Udział w akcji zdeklarowało już 81 polskich miast, co już jest pobiciem zeszłorocznego rekordu. Co roku udział w akcji bierze w sumie ok. 180 państw na siedmiu kontynentach. I tak słynne budowle pogrążą się w ciemnościach na 60 minut w symbolicznym geście solidarności z ideą ochrony naszej planety. Po raz pierwszy światła w ramach Godziny dla Ziemi zgasły w 2007 r. w Sydney.",,
„Polityczne manipulacje wydłużyły śledztwo”,"– Ta sprawa trwała tak długo, bo kilkakrotnie pojawiały się w niej wyraźne manipulacje polityczne. Politycy, którzy sprawowali rządy w ciągu tych lat, z lubością próbowali sugerować jakieś rozwiązanie polityczne, a celował w tym zwłaszcza Zbigniew Ziobro – tak szef SLD Leszek Miller, komentował w TVP Info przełom w sprawie zabójstwa gen. Marka Papały.",,,
Hamburg: antyglobaliści protestują przeciwko szczytowi G20,"Tysiące antyglobalistów protestowało w niedzielę w Hamburgu przeciwko spotkaniu najbardziej uprzemysłowionych państw świata na szczycie G20, który odbędzie się w mieście 7-8 lipca. Szef niemieckiego MSW Thomas de Maiziere zapowiedział twarde działania wobec osób prowokujących zamieszki i stosujących przemoc.","Była to pierwsza z serii planowanych demonstracji pod hasłem „Fala protestów”, organizowanych przeciwko polityce handlowej i klimatycznej najbardziej uprzemysłowionych krajów świata. Po wiecu przed ratuszem w centrum Hamburga uczestnicy demonstracji przeszli przez miasto. Część z nich wykorzystała do protestu łodzie i tratwy, które płynęły po znajdującym się w Hamburgu jeziorze Binnenalster. W porcie demonstrowali działacze organizacji Greenpeace. Według policji nie doszło do incydentów. „Stop dla węgla!”Uczestnicy nieśli transparenty z napisami „Planet Earth first” („Planeta Ziemia przede wszystkim”), „Stop dla węgla”, „Walka z biedą” i „Idźcie do diabła”. Policja szacuje liczbę demonstrantów na 8 tys., według organizatorów było ich dwa razy więcej. Wcześniej zapowiadano udział kilkudziesięciu tysięcy osób.  Niedzielną demonstrację zwołały organizacje ochrony środowiska i praw człowieka, stowarzyszenia rolników, związki zawodowe i organizacje kościelne. Do końca przyszłego tygodnia w ramach „Fali protestów” ma odbyć się 30 manifestacji. Dwudniowy szczyt G20, w którym wezmą udział m.in. prezydenci USA Donald Trump i Rosji Władimir Putin, rozpoczyna się w najbliższy piątek. Niemieckie MSW: Zero tolerancji dla prowokujących zamieszki Szef MSW Niemiec Thomas de Maiziere zapowiedział zero tolerancji dla osób prowokujących zamieszki i stosujących przemoc. Jego zdaniem w Hamburgu podczas szczytu będzie przebywać ok. 8 tys. niemieckich i zagranicznych ekstremistów. – Przemoc, niezależnie od tego, kto po nią sięgnie, będzie likwidowana w zarodku – powiedział minister w wywiadzie dla niedzielnego wydania gazety „Bild”. Federalny Urząd Kryminalny BKA obawia się aktów sabotażu i podpaleń obiektów infrastruktury przez lewicowych ekstremistów. Burmistrz Hamburga Olaf Scholz zapewnił, że władze miasta są w stanie zagwarantować uczestnikom pełne bezpieczeństwo.",,
Premier wnioskuje do TK o zbadanie przepisów zastosowanych do wydania uchwały SN,"Premier Mateusz Morawiecki skierował do Trybunału Konstytucynego wniosek o zbadanie z konstytucją przepisów prawa, które zostały zastosowane do wydania czwartkowej uchwały Sądu Najwyższego – poinformował w czasie konferencji prasowej rzecznik rządu Piotr Müller. Jak zaznaczył, TK jest jedynym konstytucyjnym organem uprawnionym do rozstrzygnięcia tej kwestii.","W czwartek na wspólnym posiedzeniu trzy Izby Sądu Najwyższego zdecydowały m. in. o tym, że sędziowie wyłonieni przez obecny skład Krajowej Rady Sądownictwa nie powinni orzekać.  Piotr Müller przekazał w piątek na konferencji prasowej w KPRM, że wniosek premiera Mateusza Morawieckiego do TK „ma na celu zbadanie przez jedyny konstytucyjny organ do tego uprawniony, czy przepisy, które zastosował wczoraj SN mogą być stosowane w tego typu sytuacjach”, a także „czy status sędziów powołanych przez prezydenta RP ma status rozstrzygający”.Szef rządu zwrócił się również o to, by Trybunał rozpatrzył tę sprawę w pełnym składzie i trybie przyśpieszonym – najszybszym, jaki jest możliwy. – Sąd Najwyższy nie ma kompetencji do tego, aby tworzyć treść obowiązujących w Polsce przepisów prawa – to kompetencja zastrzeżona dla Sejmu i Senatu oraz dla organów wykonawczych, jeżeli oczywiście otrzymają stosowne upoważnienie w ustawie. Ponadto Sąd Najwyższy nie ma kompetencji do uchylania obowiązujących w Polsce przepisów ustaw – ta kompetencja jest zastrzeżona dla Trybunału Konstytucyjnego – mówił Müller. Odpowiadając na pytanie, czy sędziowie wybrani przez nową KRS powinni wstrzymać się od orzekania, rzecznik rządu wskazał również, że „Sąd Najwyższy nie ma kompetencji do tego, aby decydować o tym, czy ktoś jest sędzią, czy nie”.  – Prerogatywy w tym zakresie ma prezydent powołując konkretnego sędziego do sprawowania urzędu. W naszym przekonaniu i ten wniosek będzie zawierał taką tezę, ci sędziowie cały czas są sędziami RP, ponieważ zostali powołani zgodnie z prawem i powinni dalej orzekać – powiedział Müller.Jak dodał, uchwała trzech Izb wprowadza „ogromny chaos na niespotykaną do tej pory skalę”. – W związku z tym pan premier uznał za stosowne, aby to Trybunał Konstytucyjny ostatecznie rozstrzygnął jakiekolwiek wątpliwości prawne, które pojawiły się w związku z wczorajszą uchwałą – powiedział rzecznik rządu.",,
"Podziękowania dla Putina. Niewykluczone, że Rosja chce zaangażować Serbię w konflikt","Prezydent Serbii Aleksandar Vuczić podziękował Władimirowi Putinowi za wzmocnienie zdolności bojowych sił zbrojnych kraju.  Vuczić przemawiał w serbskiej bazie wojskowej podczas inspekcji dziesięciu rosyjskich opancerzonych pojazdów rozpoznawczych, dostarczonych niedawno w ramach zaplanowanych dostaw 30 używanych czołgów T-72 i 30 pojazdów BRDM-2.","Na Zachodzie pojawiają się obawy o to, że Rosja może zaangażować Serbię w kolejną wojnę, w szczególności przeciwko Kosowu, byłej serbskiej prowincji, która ogłosiła niepodległość w 2008 roku – zaznacza Associated Press. Rosja i Serbia nie uznają niepodległości Kosowa.Media podały, że Rosja przetransportowała do Serbii 10 pojazdów na pokładzie swych samolotów w ubiegłym tygodniu, wykorzystując węgierską przestrzeń powietrzną. Sąsiednia Rumunia była przeciwna transportowi pojazdów do Serbii przez Dunaj ze względu na sankcje międzynarodowe nałożone na Rosję.– Najważniejsze dla nas jest to, że zdołaliśmy przetransportować pojazdy do Serbii. To, w jaki sposób i którędy tu trafiły, jest naszą sprawą – oświadczył Vuczić. Prezydent podziękował Putinowi za „wzmacnianie zdolności bojowych sił zbrojnych” Serbii.Serbia otrzymała już od Rosji sześć myśliwców MiG-29, a pod koniec roku do Serbii mają być dostarczone kolejne szturmowe i transportowe śmigłowce.",,
Prezydent przemyśli skład delegacji do Rzymu,"Bronisław Komorowski jeszcze raz zastanowi się nad składem prezydenckiej delegacji na majowe uroczystości beatyfikacyjne Jana Pawła II w Watykanie – poinformował prezydencki minister Sławomir Nowak. Jak tłumaczył, ma to związek z kontrowersjami, jakie wywołała środowa propozycja w tej sprawie.","W środę Nowak poinformował, że prezydent zaprosi na pokład samolotu do Rzymu byłych prezydentów, wybranych w wyborach powszechnych (czyli Lecha Wałęsę i Aleksandra Kwaśniewskiego, ale nie gen. Wojciecha Jaruzelskiego) oraz byłych premierów.Część z byłych premierów nie zamierza brać udziału w prezydenckiej delegacji (np. Jarosław Kaczyński i Leszek Miller); pojawiły się też krytyczne komentarze niektórych polityków lewicy w sprawie niezaproszenia gen. Jaruzelskiego.",,
Gorąco podczas trzeciej rocznicy rewolucji na Majdanie,"Na kijowskim Majdanie rano kwiaty, modlitwa i znicze, wieczorem – palenie opon, przepychanki z policją i zdemolowanie biura prokremlowskiego polityka.","W poniedziałek mija 3. rocznica rozpoczęcia masowych kilkumiesięcznych protestów. Kosztowały one życie ponad stu osób, doprowadziły też do obalenia reżimu Wiktora Janukowycza.Gorąco zaczęło się robić już podczas wieczornej demonstracji. „Przepychanki z policją. Zapłonęły opony” – informował na Twitterze, dziennikarz Paweł Bobołowicz. Na Ukrainie obchodzona jest w poniedziałek trzecia rocznica rewolucji godności - masowych protestów, które wybuchły jesienią 2013 r. w odpowiedzi na rezygnację władz z podpisania umowy stowarzyszeniowej z Unią Europejską.Pokojowe demonstracje przerodziły się w krwawe walki uliczne i doprowadziły do usunięcia prorosyjskiej ekipy rządowej z ówczesnym prezydentem Wiktorem Janukowyczem.",,
Ekologia nie pokrzyżuje planów Gazpromu,"Względy ekologiczne nie przeszkodzą w budowie i uruchomieniu Gazociągu Północnego, który ruszy w 2011 roku – poinformował  szef rosyjskiego koncernu „Gazprom” Aleksiej Miller. Tymczasem kraje nadbałtyckie uważają, że budowa zagraża środowisku naturalnemu i robią wszystko, aby inwestycję zastopować.","– Teraz przeprowadzone są niezbędne badania i uzgodnienia w sprawie Gazociągu Północnego, rozpoczęto pracę nad produkcją rur – oznajmił Miller. Budowa niemiecko–rosyjskiego Gazociągu Północnego przez Bałtyk grozi katastrofą ekologiczną, trudno bowiem  oszacować, jakie szkody wyrządzi florze i faunie  Morza Bałtyckiego.  Już teraz  organizacje pozarządowe domagają się, by ocena ekologiczna została dokonana przez instytucje niezależne od firm, realizujących projekt budowy gazociągu. Apelują także, by nie dopuszczać do jej rozpoczęcia, dopóki nie będą znane wszystkie skutki projektu. Uważają, że  Gazprom powinien nie tylko zobowiązać się do odpowiedzialności finansowej w razie jakiegokolwiek wypadku, ale też na swój koszt wydobyć broń chemiczną z dna morza na planowanej trasie gazociągu.Niezrażony krytycznymi komentarzami  w prasie międzynarodowej szef Gazpromu zapewnia, że dotrzymane będą terminy uruchomienia  także drugiego planowanego gazociągu – South Stream. Jak podkreślił, weszły w życie porozumienia Rosji z Bułgarią, Węgrami i Grecją, a teraz przygotowywane jest uzasadnienie techniczno–gospodarcze gazociągu.Nord Stream to dwie nitki rurociągu, który przez Bałtyk połączy Rosję i Niemcy. Magistralę projektuje i buduje spółka o tej samej nazwie, w której udziały mają: Gazprom, niemieckie – BASF Wintershall i E.ON oraz holenderska Gasunie (9 proc.). Budowa morskiego odcinka jest w zawieszeniu, gdyż Finlandia, Estonia i Szwecja, przez których wyłączne strefy ekonomiczne miałaby przebiegać rura, nie godzą się na rozpoczęcie inwestycji z powodów ekologicznych. Niechętna temu projektowi jest także  Polska. South Stream połączy natomiast Rosję z Europą Środkową i Południową z ominięciem Ukrainy. Ma przebiegać z Rosji po dnie Morza Czarnego do Bułgarii i Serbii i dalej do państw Europy Środkowej, Zachodniej i Południowej. W Bułgarii podzieli się na dwie nitki –północną do Austrii przez Rumunię i Węgry oraz południową do Włoch przez Grecję.",,
Sensacyjne filmowe emocje w Kołobrzegu,"III Kołobrzeski Festiwal Filmowy. Na widzów czekają projekcje ok. 30 sensacyjnych filmów  z Polski i ze świata, a także spotkania z reżyserami i aktorami. Pojawił się też akcent muzyczny, czyli recital Anny Dereszowskiej. Impreza trwa do 10 sierpnia.","Nagrodę „Ikona Polskiego Kina” za całokształt wybitnej pracy podczas uroczystej gali otwarcia festiwalu odebrał Jan Nowicki.  Widzowie mogli zobaczyć film z jego udziałem – „Fudnację” Filipa Bajona.  W programie imprezy są m.in. filmy  „Anioł śmierci”, reż. Lucia Puenzo, uznany za najodważniejszą kreację Cannes 2013 film pt. „Borgman”, 2013, reż. Alexa van Warmerdama, „Duże złe wilki”, 2013, reż. Aharona Keshalesa i Navota Papushado,  „Obywatel roku”, 2014, reż. Hansa Pettera Molanda oraz „Gang Rosenthala”, 2013, reż. Naego Caranfila.    Kołobrzeg gości aktorów, reżyserów i twórców filmowych, m.in. Magdalenę Łazarkiewicz, Magdalenę Boczarską, Barbarę Kurzaj, Zofię Wichłacz, Jagodę Szelc, Wojciecha Wójcika, Grega Zglińskiego, Janusza Chabiora, Eryka Lubosa, producentów filmowych: Alessandro Leone i Tivi Magnussona oraz gospodarza festiwalu – Tomasza Raczka.   Kołobrzeska Nagroda Filmowa „Latarnik”, przyznawana reżyserowi łączącemu umiejętnie sprawność warsztatową realizowanych filmów z ambicjami kina artystycznego, którego twórczość trafia do szerokiej publiczności, przyznana została w tym roku Agnieszce Holland.",,
Zybertowicz: Międzymorze potrzebuje amerykańskich inwestycji,"– Amerykańskie inwestycje mogłyby wzmocnić projekt Międzymorza, dlatego ważna jest wizyta prezydenta USA Donalda Trumpa w Warszawie w czasie szczytu państw tej inicjatywy – uważa doradca prezydenta  Andrzeja Dudy, prof. Andrzej Zybertowicz.","Jak mówił we wtorek w telewizji „Republika” Zybertowicz, wizyta Trumpa w Warszawie wypada tuż przed szczytem Międzymorza. Jego zdaniem, projekt ten nie jest konkurencją wobec UE.    „Inna oś integracji”   – Unia Europejska oparta była na poziomej osi integracyjnej. Ale potrzebujemy jeszcze integracji południkowej, od krajów skandynawskich po bałkańskie, żeby powstały kanały komunikacji drogowej, kolejowej, przesyłu energii elektrycznej, paliw, żeby powstawała infrastruktura integrująca dodatkową, niewykorzystaną przestrzeń rynku – mówił Zybertowicz.  Jak dodał, w tę przestrzeń mieliby wejść inwestorzy infrastrukturalni. – Pytanie, czy mają wchodzić hegemoni Unii, czyli Francja i Niemcy, czy mają wchodzić Chińczycy ze swoim jedwabnym szlakiem, czy Amerykanie. Z punktu widzenia Polski, która w tym projekcie odgrywa rolę wiodącą, odpowiedź jest taka – najważniejsze, żeby była dywersyfikacja. Żeby inwestycje były współtworzone przez różnych aktorów. Wtedy i bezpieczeństwo Polski, i regionu będzie umocnione najbardziej – tłumaczył Zybertowicz.  Ważna obecność USA  – Dla naszego bezpieczeństwa będzie jeszcze lepiej, jeśli zainwestują tutaj także Amerykanie. Żołnierze amerykańscy są wzmocnieniem naszego bezpieczeństwa, ale możliwe przyszłe inwestycje amerykańskie będą jeszcze lepszym gwarantem dywersyfikacji wektorów sił, na której Polska może skorzystać – ocenił. Prof. Zybertowicz podkreślił, że scenariusz ten realizuje się dzięki temu, że Andrzej Duda od początku prezydentury różnymi działaniami pielęgnuje tę koncepcję. – Prezydent Duda jest świadomy, że Polska jest w stanie grać swoimi zasobami – dodał.  „Nie bójmy się budować scenariuszy”    Zdaniem profesora, kraje regionu, jak np. Rumunia czy Bułgaria, chcą być w głównym nurcie przemian europejskich, ale jednocześnie rozglądają się za wariantami rezerwowymi. – Dlaczego nie mielibyśmy sobie wyobrazić, że pod naporem nieprzemyślanej polityki migracyjnej czy wobec euro  upada zachodnia część Unii, a część wschodnia, Grupa Wyszehradzka, kraje zaprzyjaźnione, dalej trwają jako wspólny projekt. Nie bójmy się także takich scenariuszy budować – mówił Zybertowicz.O lipcowym szczycie Trójmorza w Warszawie rozmawiał we wtorek w Zagrzebiu prezydent Andrzej Duda z premierem Chorwacji Andrejem Plenkoviciem. Jak mówił szef gabinetu politycznego prezydenta Krzysztof Szczerski, spotkanie dotyczyło m.in. inicjatywy Trójmorza, w tym współpracy w zakresie bezpieczeństwa energetycznego.  Wizyta Donalda Trumpa W poniedziałek szef MSZ Witold Waszczykowski poinformował, że Donald Trump ma pojawić się w Polsce późnym wieczorem 5 lipca. Planowane jest jego osobiste spotkanie z prezydentem Andrzejem Dudą, wystąpienie publiczne dla mieszkańców Polski oraz rozmowy z przywódcami inicjatywy Trójmorza.   Biały Dom potwierdził w piątek, że prezydent Trump odwiedzi Polskę 6 lipca, przed przypadającym w lipcu szczycie G20 w Niemczech. Wizyta odbędzie się na zaproszenie prezydenta Andrzeja Dudy.Trójmorze to inicjatywa obejmująca współpracę krajów Europy Środkowo-Wschodniej w obszarach energetyki, transportu, cyfryzacji i gospodarki. W inicjatywę zaangażowane są cztery państwa Grupy Wyszehradzkiej – Polska, Czechy, Słowacja i Węgry, trzy państwa bałtyckie – Litwa, Łotwa i Estonia, a także Chorwacja, Słowenia, Bułgaria, Rumunia oraz Austria.",,
Sondaż dla „Wiadomości” TVP: PiS wygrywa z PO 41:26,"Gdyby wybory parlamentarne odbyły się w marcu, Prawo i Sprawiedliwość zdobyłoby 40,9 proc. głosów, zaś Platforma Obywatelska - 25,7 proc. - wynika z sondażu Indicator dla „Wiadomości” TVP. Do Sejmu weszłyby jeszcze cztery inne partie.","Trzecie miejsce w badaniu uzyskała Wiosna Roberta Biedronia - 8,6 proc. Ruch Kukiz'15 otrzymał 6 proc. poparcia, PSL - 5,2 proc., a SLD - 5,1 proc.  Progu wyborczego nie przekroczyły: Nowoczesna, która osiągnęła 2,3 proc., Razem z wynikiem 1,6 proc., Wolność (0,7 proc.) oraz Zieloni (0,5 proc.) 3,4 proc. ankietowanych nie wiedziało, na jaką partię zdecyduje się głosować.  Sondaż został przeprowadzony w dniach 20-22 marca na ogólnopolskiej próbie pełnoletnich mieszkańców Polski, którzy w dniu głosowania będą posiadali czynne prawo wyborcze. Zrealizowano 1000 wywiadów.  Zdaniem politologa, dr Piotra Zakrzewskiego utrzymujące się wysokie poparcie lidera sondaży, Prawa i Sprawiedliwości, wynika zarówno z działań partii rządzącej, realizacji polityki socjalnej i zapowiedzi w tym zakresie jak i ze słabości opozycji.",,
Złota Palma powstrzyma Putina? Nagroda ma być przyznana za działalność na rzecz pokoju,Media obiegła informacja o spodziewanej nagrodzie dla prezydenta Rosji. Według doniesień „Gazety Wyborczej” i „La Stampy” Władimir Putin ma zostać doceniony za działania na rzecz... pokoju na Bliskim Wschodzie.,"Nagrodę – Złotą Palmę – przyznaje stowarzyszenie Assisi Pax International. Wyróżnienie ma upamiętniać spotkanie Jana Pawła II z przedstawicielami innych religii i ich wspólną modlitwę o pokój. Papież spotkał się w nimi w 1986 roku w Asyżu. „Wyborcza” podaje, że sprawa przyznania Złotej Palmy była konsultowana w Watykanie. Putin miał już również  zgodzić się na przyjazd do Asyżu po odbiór nagrody. Podobno niewykluczone jest spotkanie z papieżem Franciszkiem.",,
"Sankcje wobec Rosji. UE musi się zastanowić, co z nimi zrobić","Czy sankcje wobec Rosji będą zawieszone czy przedłużone – o tym Unia Europejska zdecyduje w najbliższych miesiącach. Do marca, kraje członkowskie muszą się porozumieć w sprawie restrykcji dyplomatycznych, a do lipca – w sprawie gospodarczych. Zostały one nałożone na Moskwę za aneksję Krymu, a później – za działania wojenne na wschodzie Ukrainy.","Unia Europejska, decydując się na restrykcje, postawiła Rosji kilka warunków, między innymi zażądała wycofania wojsk z Ukrainy.Sankcje zostały nałożone na rok, dlatego teraz kraje członkowskie muszą zdecydować, co dalej. Unijne państwa czekają długie i trudne negocjacje, bo Wspólnota jest podzielona w tej sprawie. Kraje ze wschodniej Europy chcą utrzymania restrykcji.– Nie ma żadnego powodu, żeby znosić sankcje. Rosja nie zrobiła absolutnie nic, żeby je znieść – skomentował w rozmowie z Polskim Radiem Paweł Kowal.Ale w Unii wyczuwalna jest presja, by sankcje zawiesić i rozpocząć rozmowy z Rosją na temat poprawy kontaktów. – Ten nacisk idzie z kilku stolic – Wiedeń i Rzym. To jest tak, jak z przeciąganiem liny; jeżeli siły po obu stronach są równe, to lina ani drgnie – powiedział Polskiemu Radiu europoseł Jacek Saryusz-Wolski.Wielu komentatorów uważa, że trudno wyrokować, jaka będzie teraz decyzja Unii w sprawie sankcji wobec Rosji, bo nie sposób przewidzieć, co zrobi rosyjski prezydent Władimir Putin. Decyzja w sprawie przyszłości unijnych restrykcji musi być jednomyślna.",,
Rosyjski gaz nie popłynie przez Ukrainę. Moskwa zapowiada wielkie zmiany,"Rosja nie planuje przedłużenia wygasającego w 2019 roku kontraktu z Ukrainą na tranzyt gazu ziemnego do Europy – poinformował rosyjski minister energetyki Aleksandr Nowak, którego cytuje agencja TASS.","Wcześniej taką samą deklarację złożył prezes rosyjskiego Gazpromu Aleksiej Miller. Obaj wypowiedzieli się na ten temat podczas konferencji zorganizowanej w Berlinie przez Klub Wałdajski. – Wszystkie wysiłki są teraz skierowane na zbudowanie systemu przesyłu gazu na granicy turecko-greckiej i dostarczaniu surowca odbiorcom w Europie Południowo-Wschodniej i Środkowej tą trasą – oznajmił Nowak.Miller ze swej strony zauważył, że zablokowanie przez Komisję Europejskąbudowy magistrali South Stream miało tylko jeden cel - utrzymanie status quo z tranzytem rosyjskiego gazu przez terytorium Ukrainy. Europa musi zbudować infrastrukturę Szef Gazpromu zasugerował, że po 2019 r. rosyjski koncern może wstrzymać dostawy do Europy tej części gazu, która teraz płynie tam przez Ukrainę, do czasu zbudowania przez jego europejskich partnerów infrastruktury niezbędnej do odbioru paliwa z granicy turecko-greckiej, dokąd dotrze ono za pośrednictwem projektowanego gazociągu Turkish Stream (Turecki Potok).Klub Wałdajski skupia znanych publicystów, politologów, ekonomistów,historyków i byłych polityków z Europy, USA i Japonii, specjalizujących się w sprawach Rosji. Honory gospodarza pełni w nim m.in. wpływowa Rada ds. Polityki Zagranicznej i Obronnej, w której zasiadają czołowi rosyjscyanalitycy.",,
"„Ciągle czuję rękę papieża, którą mi podał żegnając się ze mną”","– Powiedział mi jedno słowo: dziękuję. Oczywiście dla mnie to było ogromne wzruszenie – mówił na antenie TVP Info kardynał Stanisław Dziwisz, który był wieloletnim osobistym sekretarzem Jana Pawła II.","– Ciągle czuję rękę papieża, którą mi podał żegnając się ze mną – mówił o ostatnich chwilach życia Jana Pawła II kardynał Dziwisz. Dodał, że dla niego to było ogromne wzruszenie. – Po mnie inni także przeżyli to samo – dodał. Kardynał Dziwisz podkreślił, że miłość do Jana Pawła II pozostała. – Co więcej, ludzie wracają do niego, do jego nadzwyczajnej osoby,  a także do dziedzictwa, które pozostawił. To dziedzictwo, zwłaszcza nauczanie, jest ciągle świeże. Tam można znaleźć odpowiedzi na wszystkie problemy, pytania – powiedział.",,
Doradca Komorowskiego i dziennikarka Tok FM atakują fake newswem posłankę PiS,"„Taka czeka nas przyszłość, jeśli Sejm uchwali ustawę de facto zakazującą edukacji seksualnej” – napisała Karolina Opolska z Tok FM, udostępniając tweeta nieznanego internauty ze zdjęciem Dominiki Chorosińskiej (Figurskiej). Co ciekawe, dziennikarka zacytowała słowa o oddawaniu moczu… które pochodzą z publikacji „GW”. Fake newsa udostępnił również Krzysztof Król (doradca Bronisława Komorowskiego, KOD). – W ramach nieuczciwej walki politycznej przypisuje mi się słowa, których NIE JESTEM autorką – pisze nowa posłanka PiS.","Wszystko zaczęło się od publikacji plotkarskiego „Pudelka”. Serwis 13 listopada 2017 r. w tekście o Dominice Chorosińskiej zaatakował ją m. in. za wypowiedzi krytyczne wobec edukacji seksualnej w wersji lewicowej, lansowanej przez celebrytów. „Nie sposób tu również nie wspomnieć o nowym portalu, w którego posiadanie weszła aktorka, o wdzięcznej nazwie: Dziecko i Figura. Sam fakt, że matka pięciorga, nieplanowanych jak sama przyznaje, dzieci, naucza na temat zabezpieczeń przed niechcianą ciążą jest kuriozalny. Na stronie jednak znajdziemy więcej »perełek«. Możemy przeczytać między innymi, że jedną ze skutecznych metod antykoncepcji jest... oddawanie moczu po stosunku, ponieważ »nasienie dopiero po około 30 minutach ulega upłynnieniu«” – mogliśmy przeczytać w tekście.Zarzut o lansowanie teorii oddawania moczu jako metody antykoncepcyjnej został następnie kilkakrotnie powielony przez inne media. Skąd się ta teoria wzięła? Z „Gazety Wyborczej”, a dokładnie z feministycznego dodatku tego pisma – „Wysokich Obcasów”. Mowa o artykule (opublikowanym miesiąc przed tekstem Pudelka o Chorosińskiej) pt. „Pierwsza rzecz do zrobienia po seksie. Jeśli jesteś kobietą”, w którym opisano rozmowę z ginekolog-endokrynolog dr Katarzyną Skórzewską.„Szybkie oddanie moczu zmniejsza szanse na zajście w ciążę, bo tuż po wytrysku spermy do pochwy plemniki w nasieniu są unieruchomione. I dopiero po mniej więcej pół godziny od wytrysku dochodzi do upłynnienia i rozluźnienia nasienia. Dzięki temu plemniki zaczynają się swobodnie przemieszczać. Niestety, w ciągu tych pierwszych 30 min po stosunku nie mogą się one przedostać do kanału szyjki macicy. Obrazowo przedstawiając sytuację, są one zawieszone w „kisielu”. Kobieta, gdy oddaje mocz, przy okazji pozbywa się prawie całego nasienia, bo wypływa ono z moczem” – przekonywała rozmówczyni „Wysokich Obcasów”. W związku z tym redakcja portalu Gazeta.pl w oddzielnym tekście tłumaczyła słowa ginekolog, w którym przyznała, że „rozmowa z ginekolog–endokrynolog o tym, co kobieta powinna zrobić do pół godziny po odbyciu stosunku, wywołała spore zamieszanie wśród czytelniczek.” W artykule zacytowano innego ginekologa, Tomasza Basta, który wyjaśniał, że oddanie moczu po stosunku w żadnym razie nie jest metodą antykoncepcyjną (żadną, a co dopiero skuteczną).”Atak na posłankę PiS cytatem z „GW” Próbowaliśmy ustalić, jak teoria z „Wyborczej” została przyklejona do portalu Dziecko i Figura i do samej aktorki, Dominiki Chorosińskiej–Figurskiej. W odpowiedzi otrzymaliśmy od Pudelka odpowiedź, że to były „informacje”, które „agregowały również inne portale”. Które, gdzie i kiedy? Na to pytanie odpowiedzi nie uzyskaliśmy.Fake news do dziś żyje własnym życiem, a w ostatnich dniach z jeszcze większą intensywnością, w związku z faktem, iż Chorosińska  w wyniku niedzielnych wyborów dostała się do Sejmu. Głównie za przyczyną wpisu nieznanego internauty, podpisującego się jako Szymon Komorowski. – Ludzkość odkrywa coraz dalsze połacie kosmosu, hoduje mięso, klonuje organizmy. Tymczasem nowa POSŁANKA PiS, Dominika Figurska-Chorosińska twierdzi, że kobieta może uniknąć zapłodnienia... oddając mocz po stosunku. Takie właśnie są efekty braku edukacji seksualnej w Polsce – napisał użytkownik Twittera, a jego wpis ze zdjęciem posłanki zebrał już 1,5 tys. „lajków” i został kilkaset razy udostępniony. Niezgodnie z rzeczywistością przypisana Chorosińskiej teoria stała się pretekstem do ataku Karoliny Opolskiej z Tok FM, która przy okazji przywołała wątki z prywatnego życia rodzinnego posłanki Prawa i Sprawiedliwości z Warszawy. Dziennikarka radia będącego własnością Agory po jakimś czasie przyznała się, że nie sprawdziła udostępnionej przez siebie „informacji”, obiecując, że „zrobi to po pracy”.",,
Nie usuną papieskiego pomnika we Francji. Został kupiony za 20 tys. euro,"Rada miejska Ploermel w Bretanii (zachodnia Francja) zaaprobowała jednomyślnie sprzedaż pomnika papieża Jana Pawła II katolickiej diecezji Vannes, do której należy miasteczko, za sumę 20 tys. euro. W końcu zeszłego roku francuska Rada Stanu nakazała usunięcie krzyża z pomnika.","Jak poinformował mer Ploermel, Patrick Le Diffon, stojący od 12 lat na publicznym parkingu pomnik Jana Pawła II ma zostać przeniesiony kilkanaście metrów dalej na teren pobliskiego prywatnego gimnazjum katolickiego Sacre Coeur, skąd będzie dobrze widoczny.Przeniesienie pomnika to konsekwencja decyzji Rady Stanu, będącej najwyższym we Francji sądem administracyjnym. Decyzja Rady Stanu opierała się na obowiązującej we Francji od 1905 r. ustawie o rozdziale Kościoła od państwa, która zabrania „stawiania lub umieszczania jakichkolwiek symboli religijnych na pomnikach, lub w miejscach publicznych”.Merostwo dziewięciotysięcznego Ploermel dostało wówczas pół roku na dopilnowanie, żeby wieńczący pomnik krzyż zniknął z monumentu. Jak przypomina AFP, polecenie to wzbudziło żywe reakcje i protesty wielu katolików oraz Polaków.Na ten temat wypowiadała się m.in. ówczesna premier Beata Szydło, która wspominała o ewentualnym przeniesieniu rzeźby do Polski.",,
"Wybory do sejmików: procentowo wygrywa PiS, więcej mandatów zdobyła PO","PO uzyskała najwięcej mandatów, choć procentowo ustępuje PiS-owi. Wynika to z proporcjonalnej ordynacji wyborczej. Na PO oddano w wyborach do sejmików 26,36 procent ważnych głosów, a na PiS 26,85 procent. PSL zdobyło 23,68 procent głosów, a SLD-Lewica Razem 8,78 procent – wynika z oficjalnych danych PKW.","W wyborach do sejmików wojewódzkich w skali kraju PO uzyskała 179 mandatów, PiS – 171, PSL – 157, a SLD – 28. Poza komitetami partii politycznych, mandaty w sejmikach zdobyły jeszcze komitety: Mniejszość Niemiecka – 7, Bezpartyjni Samorządowcy – 4, Ruch Autonomii Śląska – 4, Komitet Ryszarda Grobelnego – 2, Lepsze Lubuskie – 2, Bezpartyjni Pomorze Zachodnie – 1. Pierwotnie na konferencji prasowej PKW podała błędny wynik wyborów zwojewództwa śląskiego. Wojewódzka komisja wyborcza poinformowała, że PiSzdobył 16 mandatów w sejmiku, a PSL 5; PKW błędnie podało, że było toodpowiednio 14 i 7. Błąd wpłynął na ogólną podaną na konferencji liczbęmandatów PiS i PSL, co PKW w nocy skorygowała. Dane procentowe nie uległyzmianie. PKW podała także dane dotyczącepoparcia, jakie w wyborach do sejmików uzyskały pozostałe komitety ogólnokrajowe: KNP – 3,89 proc., RN – 1,57 proc., Demokracja Bezpośrednia – 0,81 proc. Pozostałe komitety uzyskały łącznie 8,07 proc.Łącznie w kraju w głosowaniu do sejmików wojewódzkich oddano 12 mln 61 tys. 247 głosów. 9,76 proc. głosów nieważnychW skali kraju, w wyborach samorządowych na wszystkichszczeblach oddano 9,76 proc. głosów nieważnych – poinformowała Państwowa Komisja Wyborcza.  Dla porównania – w 2010 roku w skali kraju oddano 7,89 proc. głosów nieważnych.  W wyborach do rad gmin i w miastach na prawach powiatu oddano 5,16 proc. głosów nieważnych; w wyborach do rad powiatu - 16,67 proc.; w wyborach do sejmików wojewódzkich – 17,93 proc. W wyborach na wójtów, burmistrzów i prezydentów miast stwierdzono 2,14 proc. głosów nieważnych.   Najwięcej głosów nieważnych w wyborach do sejmików oddano w Wielkopolsce – 22,77 proc. Na drugim miejscu było woj. lubuskie – 20,54 proc., a na trzecim warmińsko-mazurskie – 19,86 proc. Najmniej głosów nieważnych w wyborach do sejmików było w woj. podlaskim – 14,57 proc.                                                    Członkowie PKW, od lewej: sekretarz Kazimierz W. Czaplicki, przewodniczący Stefan Jaworski i zastępca przewodniczącego Andrzej Kisielewicz (fot.PAP/Marcin Obara) Wszystkie komisje zakończyły pracęJaworski powiedział, że wszystkie terenowe komisje wyborcze zakończyły pracę, a wszystkie wojewódzkie komisje wyborcze zakończyły liczenie głosów oddanych w wyborach do sejmików wojewódzkich. Obwieszczenie o zbiorowych wynikach wyborów samorządowych zostanie umieszczone na stronie internetowej PKW i wydrukowane w Dzienniku Ustaw.Przewodniczący PKW przyznał, że z powodu awarii systemu informatycznego liczenie głosów trwało o wiele dłużej, niż oczekiwano. Czas ten był jednak niezbędny, aby rzetelnie ustalić wyniki wyborów.    Czaplicki: eksperci wyjaśnią, dlaczego zawiódł system     – Powołana zostanie grupa ekspertów , która zbada na czym polegały problemy z systemem i jak to rzutuje na umowę z wykonawcą tego systemu – powiedział sekretarz PKW Kazimierz Czaplicki. W II turze głosowania, jak podkreślił,  głosowanie odbędzie się w jednostkach stosunkowo małych, co ułatwi proces liczenia głosów. Zaznaczył, że jest zapewnienie firmy informatycznej, iż w II turze nie powinno być problemów. Nowe kierownictwo Krajowego Biura Wyborczego musi jednak przeanalizować sytuację związaną z systemem informatycznym – dodał. Przyznał, że były zaniedbania terytorialnych komisji w przygotowaniu kart do głosowania.",,
Piotrowicz: Ustawy o KRS i SN zawierają postulaty prezydenta,"– Zależy nam na tym, aby zmiany w KRS i SN zostały uchwalone jak najszybciej – powiedział szef komisji sprawiedliwości Stanisław Piotrowicz (PiS). Zaznaczył, że do końca roku zaplanowano trzy posiedzenia Sejmu. – Dołożymy starań, by tę sprawę załatwić jak najszybciej –  dodał.","W środę w Sejmie odbędzie się pierwsze czytanie prezydenckich projektów zmian w Krajowej Radzie Sądownictwa oraz w Sądzie Najwyższym. – Zależy nam na tym, żeby stało się to jak najszybciej. Również nalega na to pan prezydent, słychać to w jego wypowiedziach. Do końca tego roku zaplanowane są trzy posiedzenia Sejmu. Myślę, że dołożymy wszelkich starań, żeby tę sprawę załatwić jak najszybciej –  powiedział Piotrowicz w radiowej Jedynce pytany, czy zmiany w KRS i SN uda się uchwalić do końca tego roku.Pytany, czy projekty zawierają dokładnie te ustalenia, które podjęto podczas jego spotkań z wiceszefem Kancelarii Prezydenta Pawłem Muchą, Piotrowicz powiedział, że projekty są znane, bo nie uległy zmianie.",,
„Skutki nienawiści”. Niemieckie media o śmierci Adamowicza,"Część niemieckich mediów atak na prezydenta Gdańska Pawła Adamowicza i jego śmierć określiło mianem „skutków nienawiści”. Stwierdzono, że nienawiść, która przejawiła się w zachowaniu nożownika, jest efektem „silnej polaryzacji polskiej sceny politycznej”, która powoduje „klimat agresji”, za co winą obarcza się „przede wszystkim prawicę”.","W poniedziałek przed godz. 15 poinformowano o śmierci Pawła Adamowicza, który w niedzielę wieczorem został ugodzony nożem przez napastnika, który wtargnął na scenę WOŚP, podczas „światełka do nieba”. Jak się okazało, sprawca był wielokrotnym przestępcą i miał także stwierdzone schorzenia natury psychiatrycznej. Sprawa jest szeroko komentowana w Polsce i za granicą. Część niemieckich mediów, na czele z Deutsche Welle, stwierdziło, że winę za śmierć prezydenta Gdańska ponosi w znacznej mierze polska prawica i obóz rządzący. „Zamach wywołał oburzenie także dlatego, że ton dyskusji w i tak już spolaryzowanej polskiej polityce uległ silnemu zaostrzeniu, przede wszystkim przez prawicowe ugrupowania i media, a także przez państwową telewizję. W osobie Adamowicza zamordowano symboliczną postać demokratycznej liberalnej Polski” – pisze „Sueddeutsche Zeitung"".Z kolei „Frankfurter Allgemeine Zeitung” stawia tezę, że Paweł Adamowicz „był od lat obiektem nienawiści polskiej prawicy”.  Dodano również, że polska prawica „nienawidziła WOŚP”. „W Polsce narasta klimat pogromu” – pisze „Tageszeitung”. Na łamach artykułu tej gazety stwierdzono, że polski rząd może wykorzystać tragedię z Gdańska do postawienia przez sądem Jerzego Owsiaka i „wsadzenia go za kratki”.„Straszny czyn w rodzaju ataku za pomocą noża w Gdańsku ma swoją wewnętrzną logikę i nie powinien nikogo dziwić. Ciosy trafiły nie tylko w serce lubianego i zaangażowanego prezydenta, lecz także w polską demokrację” – pisze „Mitteldeutsche Zeitung”.",,
Wicepremier Ukrainy: Oczekujemy od Polski pewnych kroków,"– Ukraina oczekuje od Polski kroków w kierunku rozwiązania dwustronnych problemów – podkreślił ukraiński wicepremier Dmytro Kułeba. Jak  zaznaczył, jego kraj wykonał część uzgodnień poczynionych podczas wrześniowej wizyty prezydenta Zełenskiego w Warszawie.","Wicepremier odpowiedzialny za integrację europejską Dmytro Kułeba pytany o poziom relacji z Polską nazwał nasz kraj przyjacielem, partnerem i adwokatem Ukrainy. Dodał jednak, że „Kijów oczekuje obecnie od Warszawy odpowiedzi na działania ukraińskich władz w dziedzinie polityki historycznej”. Prezydent Wołodymyr Zełenski podczas wrześniowej wizyty w Polsce obiecał zniesienie istniejącego od 2017 r. zakazu na ekshumacje polskich ofiar. W efekcie Ukraina przekazała polskiemu Instytutowi Pamięci Narodowej wstępną zgodę zawierającą formalne wymagania strony ukraińskiej co do wznowienia prac archeologicznych. – Ukraina wykonała część ustaleń, o których mowa była w Warszawie. Dlatego oczekujemy od Polski kroków, które pokażą, że również jest skłonna do rozwiązania bieżących problemów. Mamy np. problem z licencjami na tranzyt ciężarówek, które wydaje Polska dla ukraińskich przewoźników. Liczymy, że problem ten będzie rozwiązany jak najszybciej – powiedział wiceszef ukraińskiego rządu.",,
„Kapitan Narwal” – Polak bohaterem memów [GALERIA],"Internauci są pełni podziwu dla postawy pana Łukasza. Polak kłem narwala zaatakował terrorystę, który w piątek szalał z nożem w centrum Londynu. Bohaterski czyn Polaka doczekał się wielu memów i pełnych szacunku wpisów. Nasz rodak dostał już nawet przydomek „Kapitan Narwal”. Odważni mężczyźni z London Bridge rządzą w sieci.",,,
Skandaliczne wpisy doktoranta UW. O matce rozmówcy: „Niech ci opowie jak zostałeś spłodzony”,"„Donald Trump olał PiS, nie jest to pierwszy taki przypadek” – dowodził na Twitterze doktorant UW Jan Marcin Górski, przypominając jak przez wybuch wulkanu na Islandii, ówczesny prezydent USA Barack Obama nie przyjechał na pogrzeb prezydenta Lecha Kaczyńskiego. „Tyle znaczy PiS na świecie!” – ocenił. Gdy został skrytykowany przez internautę, zaczął go obrażać.","Górski obrażał matkę internauty Miro S. „Niech ci opowie jak zostałeś spłodzony… radziecki owoc zdrady” – grzmiał na Twitterze. Miro S. nie wytrzymał chamskich odzywek i wyzwał Górskiego na pojedynek. W odpowiedzi został wyzwany od „lewaków”.Na skandaliczne wpisy doktoranta z Uniwersytetu Warszawskiego zwrócił uwagę dziennikarz TVP Marcin Tulicki. Spytał on rzeczniczkę uczelni Anny Korzekwy, czy będzie w tej sprawie interwencja.",,
Morawiecki jeszcze dziś porozmawia z Tuskiem. Temat: obsada najwyższych stanowisk w UE,"W środę wieczorem, około godz. 19.30, planowana jest rozmowa telefoniczna premiera Mateusza Morawieckiego z szefem Rady Europejskiej Donaldem Tuskiem w sprawie obsady najważniejszych stanowisk w Unii – poinformował wysoki rangą unijny urzędnik. Prowadzone są ostatnie konsultacje przed rozpoczynającym się w czwartek szczytem w Brukseli, na którym przywódcy 28 krajów podejmą próbę porozumienia w tej kwestii.","Szef Rady Europejskiej Donald Tusk prowadzi konsultacje z wszystkimi liderami z państw członkowskich. – Najbliższe 24 godziny będą decydujące. Kiedy będzie się rozpoczynał szczyt, wszystko powinno być wiadomo, czy porozumienie jest możliwe, czy też nie – powiedział wysoki rangą unijny dyplomata. Jeszcze niedawno wielu polityków mówiło, że wątpliwa jest szybka zgoda w sprawie obsady najważniejszych stanowisk we wspólnocie. Teraz jednak coraz więcej jest sygnałów z unijnych stolic, że należy uniknąć chaosu, niepewności i przeciągania dyskusji w nieskończoność i dobrze byłoby już na tym szczycie ustalić, kto będzie przewodniczącym Komisji Europejskiej, Rady Europejskiej i unijnej dyplomacji. – I to jest pozytywne – dodał unijny urzędnik zaangażowany w przygotowanie szczytu.",,
Gwiezdne wojny.  Europejski program „Galileo” pokona amerykański GPS?,"Unia Europejska razem z Rosją… w komosie. Bruksela zdecydowała, że to rosyjski Sojuz, a nie europejska rakieta Ariane 5, wystrzeli satelity Galileo. Europejski system nawigacji Galileo ma być jeszcze bardziej precyzyjny niż amerykański GPS i jeszcze lepiej – za pomocą satelity – określać położenie. Za projekt odpowiada komisarz z Polski – Elżbieta Bieńkowska.","Dwie nieudane próby rosyjskiego Sojuza w ubiegłym roku, kiedy to satelity trafiły na złą orbitę, oraz napięte relacje na linii Bruksela - Moskwa komplikowały współpracę. Komisja Europejska przez moment zastanawiała się, czy satelity powinien nadal wynosić Sojuz, czy też europejska rakieta. Jednak Ariane mogłaby to zrobić dopiero pod koniec przyszłego roku, bo nie jest jeszcze gotowa. Bruksela, nie patrząc na geopolitykę, ostatecznie zdecydowała o wyborze rosyjskiej rakiety. – Zgodziliśmy się na wznowienie startów od marca. Chcemy, by w tym roku wyniesionych zostało kolejnych sześć satelitów, prawdopodobnie w marcu, we wrześniu i grudniu – powiedziała komisarz odpowiedzialna między innymi za unijną politykę kosmiczną Elżbieta Bieńkowska.  Galileo – konkurencja dla GPS? Unia Europejska próbuje w ten sposób nadrabiać zaległości. Galileo miał być bowiem operacyjny już pod koniec ubiegłego roku z co najmniej 18 satelitami na orbitach z 30. Wystrzelono tylko sześć. Kiedy wiele lat temu ogłaszano, że Galileo będzie konkurencją dla amerykańskiego GPS, przyjmowano te zapowiedzi z niedowierzaniem. Lata minęły, a Galileo nie dość, że nie zawojował rynku, to jeszcze może z niego wypaść, bo Amerykanie za trzy, cztery lata zamierzają uruchomić nową generację GPS.",,
"Brexit, imigranci, Ukraina. Spotkanie premierów Grupy Wyszehradzkiej z kanclerz Niemiec","Jaka Unia Europejska po Brexicie? Na to pytanie będą próbowali odpowiedzieć premierzy Grupy Wyszehradzkiej na spotkaniu w Warszawie z kanclerz Angelą Merkel. Beata Szydło będzie dziś  rozmawiała z szefami rządów Słowacji, Węgier, Czech oraz Niemiec. Odbędzie też osobne spotkanie polskiej premier i niemieckiej kanclerz.","Beata Szydło mówi, że Polska i Niemcy mogą odegrać ważną rolę w trudnej sytuacji, w jakiej znalazła się Unia Europejska.  Premier powiedziała na konferencji prasowej, że Niemcy są naszym ważnym sąsiadem, zarówno jeśli chodzi o sprawy związane z gospodarką, jak i z bezpieczeństwem. – W trudnej sytuacji, w jakiej znalazła się Europa, w czasie kryzysu migracyjnego i w związku z Brexitem, jest to też nasz ważny partner do podejmowania wyzwań, które stoją w tej chwili przed Unią Europejską, reformowania UE. Mamy poczucie wspólnej odpowiedzialności za sprawy w Europie - Polska i Niemcy są tym państwami, które mogą w tej chwili odegrać bardzo istotną rolę – deklarowała Beata Szydło.  Premier zapowiedziała, że w rozmowie w cztery oczy z kanclerz Merkel poruszy też kwestie sytuacji na Ukrainie oraz sprawę odbierania dzieci polskim rodzinom przez władze w Niemczech.Po rozmowach bilateralnych odbędzie się spotkanie szefów rządów krajów Grupy Wyszehradzkiej z kanclerz Niemiec. Beata Szydło zapowiedziała, że w tym gronie omówione zostaną: kwestia Brexitu i przygotowania do nieformalnego unijnego szczytu w Bratysławie. Wróci temat imigrantów Minister do spraw europejskich Konrad Szymański podkreśla, że te konsultacje mają duże znaczenie przed nieformalnym szczytem. – Jesteśmy zwolennikami, by Unia przeszła intensywną refleksję na temat własnego funkcjonowania. Scenariusz tej wizyty pokazuje, jak patrzymy na politykę unijną. Chcemy, by nasz region był możliwie zjednoczony wokół wspólnych postulatów, a z drugiej strony chcemy prowadzić partnerski dialog z Niemcami – zapowiada Konrad Szymański. Wiceszef polskiej dyplomacji dodaje, że podczas rozmów z Angelą Merkel wróci temat problemu imigrantów w Europie. Konrad Szymański liczy na to, że premierom Grupy Wyszehradzkiej uda się wypracować kompromis z kanclerz Niemiec. – To jest kluczowe napięcie między Europą Środkową a Berlinem. Chcemy to napięcie zlikwidować i znaleźć kompromis, który zadowoli obie strony – zapowiada wiceszef MSZ.",,
"Papież: Jeśli wiara stanie się zabytkiem, chrześcijanie będą jak turyści","Z wiary nie można czynić „zabytku”, bo wtedy chrześcijanie przestaną czuć się jak u siebie w domu i staną się „turystami” – powiedział papież Franciszek podczas uroczystości ekumenicznej w luterańskiej katedrze w Rydze. W poniedziałek papież składa wizytę na Łotwie.","Franciszek z uznaniem mówił, że na Łotwie urzeczywistnia się „droga szacunku, współpracy i przyjaźni między Kościołami chrześcijańskimi”, którym „udało się stworzyć jedność”. – Odważę się powiedzieć, że jest to ekumenizm żywy i stanowi jedną z cech charakterystycznych Łotwy – podkreślił Franciszek w katedrze, Rigas Doms. Na Łotwie luteranie stanowią około 60 proc. ludności. W przemówieniu papież wielokrotnie nawiązywał do muzyki. To dlatego, że w świątyni tej znajdują się jedne z najstarszych organów w Europie. W chwili jej inauguracji 800 lat temu były one największe na świecie – przypomniał Franciszek. Przestrzegał, że z wiarą może stać się to samo, co z obiektami artystycznymi. Istnieje ryzyko „czynienia z tego, co jest naszą tożsamością, przedmiotu z przeszłości, muzealnej atrakcji turystycznej, przypominającej dawne czyny o wielkiej wartości historycznej, która jednak przestała poruszać serce słuchaczy” – powiedział Franciszek. Ceremonia przed Pomnikiem Wolności Wcześniej wraz z prezydentem Łotwy Raimondsem Vejonisem papież wziął udział w ceremonii przed Pomnikiem Wolności w centrum Rygi, gdzie złożył kwiaty. W przemówieniu powiedział, że naród łotewski bardzo dobrze zna cenę wolności, którą musiał zdobyć i odzyskać. Nawiązał tym do obchodów stulecia niepodległości, które Łotwa obchodzi w tym roku. – Świętujecie stulecie waszej niepodległości, ważnego momentu dla życia całego społeczeństwa. Bardzo dobrze znacie cenę tej wolności, którą musieliście zdobyć i odzyskać – oświadczył Franciszek, zwracając się do 500 przedstawicieli władz, korpusu dyplomatycznego i organizacji oraz stowarzyszeń społecznych. Obchody te – podkreślił papież – „przypominają, że ważne jest stawianie na wolność i niezależność Łotwy, które z pewnością są darem, ale także angażującym wszystkich zadaniem”. Franciszek wskazywał, że praca na rzecz wolności oznacza angażowanie się w rozwój ludzi i wspólnoty. – Jeśli dzisiaj możemy świętować, to dzięki wielu, którzy otworzyli drogi, drzwi, przyszłość i pozostawili w spadku tę samą odpowiedzialność: otwierać przyszłość, dążąc do tego, aby wszystko służyło życiu, rodziło życie – dodał.",,
Senat za obniżką stawki PIT do 17 proc.,"Obniżenie stawki podatku PIT z 18 do 17 proc. oraz kosztów pracy, przez co najmniej dwukrotne podniesienie kosztów uzyskania przychodów dla pracowników. Taki cel ma ustawa, do której Senat w sobotę nie zaproponował poprawek.","Nowe rozwiązania mają dotyczyć ok. 25 mln Polaków i zacząć obowiązywać od 1 października br. Zgodnie z nowelą obniżenie stawki podatku PIT ma dotyczyć wszystkich podatników, którzy uzyskują dochody podlegające opodatkowaniu na ogólnych zasadach przy zastosowaniu skali podatkowej (w tym emerytów i rencistów, a także przedsiębiorców, którzy w odniesieniu do przychodów z pozarolniczej działalności gospodarczej nie wybrali podatku liniowego, czy ryczałtu od przychodów ewidencjonowanych). Za podjęciem uchwały w tej sprawie głosowało 62 senatorów, jeden był przeciw, żaden nie wstrzymał się od głosu. Teraz nowela ustawy o podatku dochodowym od osób fizycznych trafi do podpisu prezydenta. Jak przekonywał w piątek premier Mateusz Morawiecki obniżka PIT ma przyspieszyć budowę klasy średniej w Polsce. A na rynku pracy ma się pojawić więcej ludzi. Nowe rozwiązania mają być dopełnieniem innej zmiany tzn. likwidacji podatku PIT dla młodych do 26. roku życia i w konsekwencji obniżyć klin podatkowy, czyli różnicę między tym, co pracownik dostaje „na rękę”, a kwotą, którą na jego zatrudnienie wydaje firma.",,
Agora nie zorganizowała spotkania z Wałęsą. Poszło o Kwaśniewskiego,"Cezary Łazarewicz i Andrzej Bober potwierdzili, że Agora zrezygnowała z promocji ich książki „Ja. Rozmowa z Lechem Wałęsą”. Przyczyną był fragment, w którym Wałęsa opowiada, że podejrzewał Kwaśniewskiego o związki z rosyjską agenturą. „Drogi Adamie, czy twoje przywiązanie do Aleksandra Kwaśniewskiego, że kopiesz w tyłek Lecha Wałęsę, ojca chrzestnego swojego syna, to nowa formuła Gazety Wyborczej?” - pyta jeden z autorów książki.","18 września w siedzibie „Gazety Wyborczej” miało się odbyć spotkanie dla prenumeratorów gazety z Lechem Wałęsą w związku z premierą biografii „Ja. Rozmowa z Lechem Wałęsą”. Spotkanie z byłym prezydentem zostało jednak decyzją kierownictwa gazety odwołane. W wywiadzie udzielonym Magdalenie Rigamonti autorzy książki potwierdzili, że chodzi o byłego prezydenta Aleksandra Kwaśniewskiego. Opowiadając o tzw. sprawie Olina, Wałęsa powiedział: „Podejrzewaliśmy, że Kwaśniewski miał związki z Rosjanami i że prowadzą go na pasku”. To ten fragment miał się stać kością niezgody w redakcji przy ul. Czerskiej.",,
Portal tvp.info: PO wydała prawie 390 tys. zł na kampanię atakującą PiS,"Całkowity koszt kampanii PO „Konwój wstydu” wyniósł  389 218,35 zł, w tym w mediach społecznościowych - 24 600,00 zł – dowiedział się portal tvp.info. Biuro Krajowe Platformy Obywatelskiej odpowiedziało na dwa z pięciu pytań zadanych w trybie informacji publicznej.","Platforma Obywatelska nie zdradziła, który dom medialny lub agencja prowadziła kampanię „Konwój wstydu”. – Nie można wskazać jednej agencji prowadzącej kampanię, ponieważ Platforma Obywatelska RP korzystała z usług różnych podmiotów – czytamy w odpowiedzi z biura krajowego partii.W odpowiedzi na pytanie, kto jest odpowiedzialny za kampanię „Oddajcie kasę”, czytamy „treść pytania sformułowana została w sposób niejednoznaczny i niezrozumiały”.   W czerwcu 2018 roku Platforma Obywatelska zainicjowała kampanię „Konwój wstydu”, billboardy z wizerunkami samorządowców PiS oraz kwotami ich zarobków w spółkach Skarbu Państwa były pokazywane na mobilnych platformach w całym kraju. Zawiadomienie prokuratury  Przewodniczący Rady Mediów Narodowych i były wiceminister kultury Krzysztof Czabański, w odpowiedzi na akcję PO, złożył w kwietniu zawiadomienie do prokuratury o popełnieniu przestępstwa przez działaczy tej partii. Chodzi o informację widniejącą na billboardach Platformy Obywatelskiej, wedle której Krzysztof Czabański jako wiceminister kultury i dziedzictwa narodowego miał otrzymać 72 tys. zł nagrody. Przewodniczący RMN przyznał, że otrzymał nagrodę, ale w zdecydowanie mniejszej wysokości. – W czasach, kiedy byłem wiceministrem kultury, to był rok 2016, dostałem jednorazową nagrodę 6 tys. zł brutto, co dało 4,2 tys. zł netto. To była nagroda w momencie, gdy złożyłem rezygnację z funkcji po zakończeniu zadania polegającego na przygotowaniu projektu nowej ustawy medialnej – zaznaczył przewodniczący Rady Mediów Narodowych.Pod koniec lipca rozpoczęło się w tej sprawie dochodzenie.",,
Tusk: trudności nie mogą być rozwiązywane przy użyciu broni,"Unia Europejska zaapelowała w sobotę o „szybki powrót ładu konstytucyjnego w Turcji” po nieudanej próbie puczu. Przewodniczący Rady Europejskiej Donald Tusk podkreślił, że trudności w kraju nie mogą być rozwiązywane przy użyciu broni.","„UE całkowicie popiera wybrany w Turcji demokratycznie rząd, instytucje i państwo prawa” – napisali we wspólnym komunikacie Tusk, przewodniczący Komisji Europejskiej Jean-Claude Juncker i szefowa unijnej dyplomacji Federica Mogherini, którzy uczestniczyli w szczycie przywódców Azji i Europy w stolicy Mongolii, Ułan Bator. „Napięcia i wyzwania, przed którymi stoi obecnie Turcja, nie mogą być rozwiązywane zbrojnie. Nie ma alternatywy dla demokracji i zasad prawa” – powiedział Tusk na zakończenie szczytu.",,
Prymas o filmie Sekielskiego: To nie jest atak na Kościół,"– Sytuacja jest poważna w polskim Kościele. Trzeba gasić pożar i zabrać się do konkretnej pracy – powiedział w środę w Radiu ZET abp Wojciech Polak, prymas Polski. Duchowny odniósł się do filmu Tomasza Sekielskiego o przypadkach pedofilii w Kościele. – To nie jest atak na Kościół, wręcz przeciwnie – zaznaczył.","Jak mówił prymas Polski, w filmie Sekielskiego najbardziej poruszył go i jednocześnie najbardziej zabolał „moment konfrontacji osób skrzywdzonych z krzywdzicielami”. – To dramat dla osób, które musiały wracać w ten sposób do traumatycznych przeżyć swojego z dzieciństwa – mówił arcybiskup.W jego ocenie, „już nikt dzisiaj nie będzie wypierał się, że do przestępstw pedofilii w Kościele dochodzi”. – To sytuacja, w której trwamy – dodał. Powiedział też, że bardzo dokładnie oglądał film „Tylko nie mów nikomu”. – To nie jest atak na Kościół. Wręcz przeciwnie. Jak się posłucha pana Sekielskiego, jak on o tym filmie mówi, to wydaje mi się, że tutaj jest jeszcze jeden element do naszego zmagania się z tym problemem – dodał prymas.Stwierdził też, że nie oglądał „byle czego”. – Oglądałem świadectwa, którymi zostałem poruszony – dodał.",,
Hakerzy wykradli maile czeskiego premiera. „Nie dam się zastraszyć”,"Korespondencję szefa czeskiego rządu na temat rozmów koalicyjnych, kampanii prezydenckiej i migracji opublikowali w internecie hakerzy – informuje portal Lidovky.cz. Rząd nie potwierdził ani nie zaprzeczył autentyczności maili. Sam Bohuslav Sobotka wydał w tej sprawie oświadczenie, w którym zapowiedział, że „nadal będzie realizował swój program”.","Maile pojawiły się na stronie związanej ze skrajną prawicą. Opublikowana przez hakerów korespondencja dotyczy m.in. migracji, wcześniejszych rokowań koalicyjnych, kampanii prezydenckiej, ale również prywatnej hipoteki premiera. Poruszano w niej również kwestie dialogu z Niemcami sudeckimi oraz rozwiązywania wewnętrznych problemów kierowanej przez Sobotkę Czeskiej Partii Socjaldemokratycznej (CSSD). Odpowiedź premieraSobotka nie chciał bliżej komentować tej sprawy. „Nie dam się w żaden sposób zastraszyć ani zmusić do zmiany postępowania powtarzającymi się atakami hakerów na moją osobę i politykę, jaką prowadzę. Rząd będzie nadal realizował swój program i wypełniał zobowiązania, jakie złożyliśmy obywatelom naszego kraju” –  głosi oświadczenie premiera. Rzecznik rządu Martin Ayrer powiedział agencji CTK, że policja podjęła stosowne dochodzenie. Nie chciał jednak potwierdzić autentyczności opublikowanych e-maili. Prawdopodobnie nie zostały one jedna sfabrykowane – dwie osoby, z którymi korespondował premier, potwierdziły autentyczność listów elektronicznych. Kolejny atakNie jest to pierwszy atak na czeskiego premiera w Internecie. W grudniu hakerzy zamieścili na koncie Sobotki na Twitterze wpisy wzywające do walki z uchodźcami i prezentujące ich jako armię najeźdźców. Wpisy te usunięto po około siedmiu godzinach.",,
Osoby fizyczne jako media – „zagraniczni agenci”. Rosja zmienia prawo,W Rosji do końca tego roku mogą być przyjęte poprawki do ustaw o mediach i o ochronie informacji. Mają one pozwolić umieszczać osoby fizyczne – na przykład blogerów – w wykazie mediów uznanych za tzw. „zagranicznych agentów” – podała prasa w Moskwie.,"W Rosji już obowiązuje ustawa o mediach „zagranicznych agentach”, a poprawki pozwalające nadać taki sam status nie tylko podmiotom, ale i osobom fizycznym są rozpatrywane od pewnego czasu. Nowe propozycje mogą być przyjęte w drugim i trzecim czytaniu podczas bieżącej sesji parlamentu – zapowiedział Andriej Klimow z wyższej izby parlamentu, Rady Federacji. Jak dodał, projekt może zostać przyjęty do końca br. W poprawkach więcej miejsca poświęcono możliwościom uznania osób fizycznych za media ""pełniące funkcje zagranicznego agenta"". Klimow, cytowany przez dziennik „RBK”, zapowiedział, że w wykazie mediów „zagranicznych agentów” prowadzonym przez ministerstwo sprawiedliwości Rosji, będą mogli znaleźć się nie tylko blogerzy. Głównym kryterium jest finansowanie z zagranicy. „RBK” wyjaśnia, że aby znaleźć się w rejestrze ministerstwa sprawiedliwości, dana osoba musiałaby np. otrzymać fundusze, mienie albo reklamę z zagranicy. Inne źródło dziennika zbliżone do struktur Rady Federacji potwierdziło, że projekt umożliwi karanie nawet za reklamę bądź datki otrzymywane z zagranicy. – Może być to ktokolwiek – każdy człowiek; prywatny przedsiębiorca, emeryt czy gospodyni domowa. Jeśli osoba fizyczna rozpowszechnia informacje dla nieograniczonego kręgu osób, np. w swoich mediach społecznościowych, to znajduje się w strefie ryzyka – powiedział Klimow. Parlamentarzysta wskazał, że otrzymanie finansowania z zagranicy oznacza, że dana osoba „ma szanse znaleźć się w rejestrze mediów-»zagranicznych agentów«”. Na takie osoby nałożone zostaną wymogi, które już obowiązują w Rosji wobec organizacji pozarządowych i mediów uznanych za „pełniące funkcje zagranicznego agenta”. Będą musiały zarejestrować się w ministerstwie sprawiedliwości jako mające taki status, oznaczać publikowane materiały adnotacją, że są „zagranicznym agentem” i płacić grzywny w razie naruszenia przepisów o „zagranicznych agentach”. W rozmowie z rządowym dziennikiem „Rossijskaja Gazieta” Klimow powiedział, że celem ustawy jest domknięcie wszelkich luk prawnych umożliwiających ingerowanie w rosyjską przestrzeń informacyjną. Parlamentarzysta przekonuje też, że projekt nie jest wymierzony przeciwko blogerom i że będzie dotyczył niewielkiej grupy osób. Jednak działacz Aleksandr Wierchowski, który zasiada w Radzie ds. Społeczeństwa Obywatelskiego i Praw Człowieka przy prezydencie Rosji wyraził w rozmowie z „RBK” obawę przed poprawkami do ustawy. – Jeśli definicje w poprawkach będą takie same, jak w ustawie o organizacjach pozarządowych–""zagranicznych agentach"", to takim ""agentem"" może zostać co drugi Rosjanin – ocenił Wierchowski. Zdaniem działacza prawo o „zagranicznych agentach” stosowane jest w praktyce w taki sposób, że nie jest potrzebne udowodnienie zależności przyczynowo–skutkowej pomiędzy otrzymaniem pieniędzy z zagranicy a ogłoszonym komentarzem.– Komentarzem może być jakakolwiek ocena działalności organów władzy państwowej, nawet niekoniecznie krytyczna, a pieniądze mogą napłynąć nie z Departamentu Stanu USA, a od cioci z Mińska, a i tak będą to fundusze z zagranicy – powiedział Wierchowski. Na mocy ustawy o mediach–„zagranicznych agentach” taki status nadano w Rosji kilku mediom, głównie amerykańskim, publikującym swoje materiały dla odbiorców w Rosji. Są to: Głos Ameryki i Radio Wolna Europa/Radio Swoboda (RFE/RL) oraz kilka związanych z RFE/RL projektów medialnych: kanał telewizyjny Nastojaszczeje Wriemia, Radio Swoboda w języku tatarskim, portale internetowe: Sibir.Realii, Idel.Realii, Kavkaz.Realii i Krym.Realii oraz portal Faktograf.",,
Sąd Najwyższy podał datę rozpatrzenia pierwszych dwóch protestów PiS,Na 30 października wyznaczono terminy rozpatrzenia pierwszych dwóch spośród protestów PiS w wyborach do Senatu. Chodzi o okręgi nr 12 i 92 – przekazał w piątek zespół prasowy Sądu Najwyższego. Protesty zostaną rozpatrzone na posiedzeniach niejawnych.,"Protesty rozpozna skład trzech sędziów Izby Kontroli Nadzwyczajnej i Spraw Publicznych – przewodniczący sędzia Grzegorz Żmij oraz sędziowie Leszek Bosek i Paweł Czubik. Pełnomocnik komitetu wyborczego PiS w ostatnich dniach złożył protesty dotyczące sześciu okręgów: nr 100 (Koszalin), nr 75 (Tychy i Mysłowice), nr 12 (Grudziądz), nr 92 (Gniezno), nr 95 (m.in. powiaty krotoszyński i ostrowski), nr 96 (Kalisz). PiS wnioskuje o ponowne przeliczenie głosów, zarzucając niewłaściwe zakwalifikowanie głosów jako nieważne, podczas gdy – zdaniem PiS – powinny były zostać uznane za ważne. W okręgu nr 12 (obejmującym powiaty: brodnicki, golubsko–dobrzyński, grudziądzki, rypiński, wąbrzeski oraz miasto Grudziądz) kandydatem PiS na senatora był Andrzej Mioduszewski, który otrzymał 50 168 głosów, co przełożyło się na 37,43 proc. poparcia. Mioduszewski przegrał z kandydatem Polskiego Stronnictwa Ludowego Ryszardem Boberem, który zdobył 52 619 głosów i uzyskał 39,26 proc. poparcia. W okręgu nr 92 – (obejmującym powiaty: gnieźnieński, słupecki, średzki, śremski, wrzesiński), kandydatem PiS był Robert Gaweł. Uzyskał on 75 413 głosów (40,90 proc. poparcia). Mandat senatorski zdobył w tym okręgu kandydat Koalicji Obywatelskiej Paweł Arndt zdobywając 76 897 i 41,71 proc. poparcia. Sąd Najwyższy rozpatruje wniesione protesty w składzie trzech sędziów nowo utworzonej Izby Kontroli Nadzwyczajnej i Spraw Publicznych SN, w postępowaniu nieprocesowym i wydaje opinię w formie postanowienia w sprawie protestu. Może jednak skierować rozpoznawanie protestu na jawną rozprawę. Stanowiska do protestu przedstawiają PKW, przewodniczący właściwej komisji wyborczej i Prokurator Generalny. Jak przekazał zespół prasowy SN w sprawach protestów dot. okręgów 12 i 92 nie wpłynęły jeszcze stanowiska organów, ale posiedzenia SN wyznaczono już po terminie przewidzianym na przekazanie tych stanowisk. Po rozpoznaniu wszystkich protestów – na podstawie sprawozdania z wyborów przedstawionego przez PKW oraz opinii ws. protestów – SN rozstrzyga o ważności wyborów. Rozstrzygnięcie ma formę uchwały podjętej w składzie całej Izby Kontroli Nadzwyczajnej i Spraw Publicznych, nie później niż w 90 dniu po dniu wyborów.Jak poinformował zespół prasowy SN do Sądu Najwyższego do piątkowego popołudnia wpłynęło ponad 150 protestów wyborczych. Do piątku rozpoznano siedem z nich. W przypadku wszystkich siedmiu rozpoznanych protestów sąd nie wydał merytorycznych rozstrzygnięć – pozostawił je „bez dalszego biegu”, wskazując, że zostały złożone przed ustawowym terminem.",,
Zabronili jej zagrać „zbyt religijną” kolędę. Uczennica zagroziła szkole pozwem,Szkoła w Kalifornii wycofała się z zajętego wcześniej stanowiska i pozwoli 13-latce zagrać na keyboardzie kolędę „Joy to the World”. Wcześniej - jak informowała matka uczennicy - pieśń tę uznano za „zbyt religijną” i w zamian proponowano „Jingle Bells”.,"O wymianie maili, w której szkoła zakazała zagrania dziewczynce popularnej w protestanckich kościołach kolędy „Joy to the World” („Raduj się, świecie”) poinformowała jej matka Julianne Benzel. Sprawę opisuje m.in. portal Fox News.Przedstawiciel szkoły South Sutter Charter School uznał początkowo, że wybór dziewczynki „będzie nie do zaakceptowania”.– Są w niej słowa, które mogą być uznane za religijne, takie jak „zbawiciel” czy „niebo”. Ten utwór jest powszechnie uznawany za chrześcijański hymn i zwyczajowo wykonywany w okresie Bożego Narodzenia, by świętować narodziny Jezusa Chrystusa – argumentował swoją decyzję. Benzel zaznaczyła jednak, że jej córka nie zamierzała śpiewać, a jedynie zagrać kolędę na keyboardzie. – Jesteśmy zmęczeni (...) tym, że nasza chrześcijańska wiara jest atakowana w tym kraju – powiedziała.Gdy Benzel zagroziła szkole pozwem, placówka pozwoliła dziewczynce zagrać kolędę – informuje portal Fox News. Dzień wcześniej podczas wiecu na Florydzie obronę tradycyjnych świąt deklarował prezydent USA Donald Trump, który mówił, że „niektórzy ludzie chcą zmienić nazwę Święta Dziękczynienia”. – Każdy w tym pomieszczeniu kocha Święto Dziękczynienia. Nie wprowadzimy zmiany – obiecywał.Media wskazują w tym kontekście, że Święto Dziękczynienia ma charakter świecki.W reakcji na słowa Trumpa na Twitterze pod hashtagami #WarOnThanksgiving (ang. wojna ze Świętem Dziękczynienia) i #WhatLiberalsCallThanksgiving (ang. co liberałowie nazywają Świętem Dziękczynienia) internauci ironicznie przedstawiali swoje propozycje nowej nazwy dla obchodzonego w czwartek święta.",,
Gangster z zemsty chciał zabić prokuratora. Sąd skazał go na 13 lat więzienia,"Na 13 lat więzienia Sąd Okręgowy w Piotrkowie Trybunalskim skazał gangstera Marka P. za podżeganie do zabójstwa bliskiego współpracownika Zbigniewa Ziobry – prokuratora Dariusza Barskiego, który kilkanaście lat temu oskarżał przestępcę za rozboje z bronią w ręku. Zabójstwo P. planował odbywając karę więzienia – swoimi planami podzielił się z adwokatem, który miał go wyciągnąć z więzienia, jednak ten powiadomił o sprawie prokuraturę.","Prok. Dariusz Barski w 2004 roku zajmował się gangiem dokonującym zabójstw i rozbojów z bronią w ręku. W wyniku tamtego postępowania Marek P. został skazany na karę niecałych 12 lat więzienia – to najwyższy wymiar, bo mafioso skorzystał z instytucji tzw. małego świadka koronnego. Przestępca usłyszał wtedy około 50 zarzutów. Postanowił zemścić się na prokuratorze Barskim. Swoim planem podzielił się z adwokatem, który miał go wyciągnąć z więzienia. Kiedy adwokat Witold P. odmówił, gangster zaczął go nękać i grozić śmiercią. Wtedy o sprawie została powiadomiona prokuratura.– W akcie oskarżenia, który prokuratorzy z dolnośląskiego wydziału zamiejscowego skierowali do sądu już w lutym 2019 roku wynika, że prokuratorzy z tego wydziału zarzucili Markowi P. przede wszystkim nakłanianie do zabójstwa prokuratora połączonego z rozbojem, ale również kierowanie gróźb karalnych wobec jego byłego adwokata i członków jego rodziny i próbę wręczenia korzyści majątkowej nieokreślonemu sędziemu penitencjarnemu – poinformowała rzeczniczka Prokuratury Krajowej Ewa Bialik.",,
Prezes PGNiG: Spodziewamy się rozstrzygnięcia arbitrażu z Gazpromem i obniżenia ceny gazu,"– Spodziewamy się rozstrzygnięcia arbitrażu z Gazpromem – powiedział w programie „Gość Wiadomości” Piotr Woźniak, prezes PGNiG. – To oznacza tańszą cenę gazu na najbliższe trzy lata, kiedy kontrakt z Gazpromem będzie jeszcze obowiązywał. Będziemy też mieli zasądzoną kwotę, którą nadpłaciliśmy przynajmniej od 2014 r. – wyjaśnił prezes PGNiG.","Piotr Woźniak, prezes PGNiG, potwierdził, że Zarząd Polskiego Górnictwa Naftowego i Gazownictwa przekazał Gazpromowi oświadczenie woli zakończenia obowiązywania kontraktu kupna-sprzedaży gazu ziemnego. PGNiG zakończy umowę z Gazpromem z końcem 2022 r.  Prezes dodał, że spodziewamy się także rozstrzygnięcia arbitrażu z Gazpromem, który od trzech lat toczy się przed Trybunałem Arbitrażowym w Sztokholmie. – Na przełomie 2019 i 2020 r. spodziewamy się rozstrzygnięcia, które będzie miało jeden ważny skutek: zostanie obniżona cena bieżąca gazu– wyjaśnił gość TVP Info.  Prezes Woźniak przypomniał, że już w czerwcu przyznano Polsce rację. – Że nasze podstawy do skarżenia warunków dostaw czyli ceny mają podstawę – doprecyzował. Podkreślił, że skutkiem arbitrażu będzie ogłoszenie wyroku i tańszy gaz.  – To oznacza tańszą cenę gazu na najbliższe trzy lata, kiedy kontrakt będzie się jeszcze kończył. Będziemy też mieli zasądzoną kwotę, którą nadpłaciliśmy przynajmniej od 2014 r. – wyjaśnił. A, jak dodał,  przepłacaliśmy w stosunku do cen rynkowych około miliarda złotych rocznie.",,
Lokalizacja posiadaczy komórek tylko z nakazem sądowym. Są jednak wyjątki,"Sąd Najwyższy USA orzekł w piątek, że policja musi mieć sądowy nakaz, aby otrzymać od operatorów telefonii komórkowej informacje pozwalające na ustalenie miejscu pobytu podejrzanych używających telefonów komórkowych.","Sędziowie uczynili jednak wyjątek. Nakaz sądowy nie będzie konieczny w przypadku porwania nieletnich lub groźby zamachu bombowego, a więc w sytuacjach wymagających natychmiastowego ustalenia miejsca pobytu podejrzanego.Operatorzy telefonii komórkowej dysponują obecnie technologia pozwalającą na lokalizację telefonu komórkowego z dokładnością do 50 metrów. Sprawa Carpenter przeciwko USADecyzja SN zapadła w sprawie „Carpenter przeciwko Stanom Zjednoczonym”. Powód Timothy Ivory Carpenter został oskarżony o serię napadów rabunkowych z użyciem broni na sieć sklepów elektronicznych Radio Shack i firmy T-Mobile, dokonanych w rejonie Detroit. Napady były dokonywane według tego samego scenariusza: uzbrojeni i zamaskowani rabusie wchodzili do sklepu, zamykali personel sklepu i klientów na zapleczu, po czym kradli telefony komórkowe i inne wartościowe urządzenia elektroniczne.Prokuratorzy federalni, opierając się na zeznaniach świadków, oskarżyli Carpentera o planowanie tych rabunków, dostarczanie broni wykonawcom i czuwanie nad przebiegiem napadów aby ostrzec rabusiów przed policją.Prokuratorzy, aby udowodnić zarzuty wysunięte przeciw Carpenterowi, wykorzystali dane firmy telefonii komórkowej o lokalizacji jego telefonu komórkowego w okresie 127 dni, kiedy została dokonana ta seria napadów rabunkowych.Dane firmy telefonii komórkowej oparte na lokalizacji wież nadawczo-odbiorczych pozwoliły precyzyjnie określić prawie 13 tys. miejsc, w których był używany telefon komórkowy Timothy'ego Carpentera w okresie, w którym miała miejsce seria napadów.Na podstawie tych danych prokuratorzy byli w stanie udowodnić, że komórka Carpentera zawsze była używana w pobliżu miejsca rabunków oraz stwierdzić, kiedy Carpenter spał poza domem, a nawet czy chodził w niedziele do kościoła.Na podstawie tych danych 33-letni obecnie Timothy Carpenter został w roku 2014 uznany winnym i skazany na 116 lat więzienia. Złamanie prawa ochrony danych osobowychAdwokaci Carpentera w odwołaniu od wyroku sądu argumentowali, że informacje operatora telefonii komórkowej wykorzystane przez prokuratorów, zostały zdobyte bez nakazu rewizji i zawierały także dane osobiste „dające możliwość poznania jego zwyczajów i intymnych związków rodzinnych, religijnych, politycznych, profesjonalnych i seksualnych”.  Sędzia Anthony Kennedy, który z reguły stanowi „języczek u wagi” w decyzjach Sądu Najwyższego, ponieważ jego opinie nie są łatwe do przewidzenia, razem z trojgiem konserwatywnych sędziów był odmiennego zdania.Dane pomocne ściganiu przestępców „Dane pochodzące z wież telefonii komórkowej są wyjątkowo pomocnym narzędziem w udowodnieniu przez władze winy i w zatrzymaniu najbardziej groźnych przestępców: seryjnych morderców, gwałcicieli, rabusi i tym podobnych” - napisał sędzia Kennedy w uzasadnieniu swojej odrębnej opinii w tej sprawie.Decyzja, która zapadła przewagą jednego głosu dziewięcioosobowego Sądu Najwyższego (5 „za”, 4 „przeciw”), zdaniem ekspertów prawnych ma olbrzymie znaczenie dla ochrony danych osobowych posiadaczy ponad 400 mln telefonów komórkowych w Stanach Zjednoczonych.  Piątkowa decyzja jest zarazem kolejnym przykładem zastosowania przyjętej 231 lat temu Konstytucji Stanów Zjednoczonych do rozstrzygnięcia skomplikowanych zagadnień zrodzonych w wyniku rozwoju współczesnych technologii.",,
Nie żyje Zygmunt Broniarek,"Dziennikarz i publicysta, autor kilkunastu książek,
były korespondent „Trybuny Ludu” i felietonista „Trybuny”. Swoją zawodową drogę rozpoczął w 1944 r. w „Życiu Warszawy”.  Zbigniew Broniarek zmarł w piątek nad ranem w Warszawie. Miał 87 lat.","Dziennikarz zmarł w Wojskowym Instytucie Medycznym w Warszawie. Był tam leczony od około tygodnia.Zygmunt Broniarek urodził się w 1925 roku na warszawskiej Pradze. Studiował ekonomię na SGH. Dziennikarzem został w 1944 r. Po wyzwoleniu stolicy zaczął pracować w „Życiu Warszawy”. Od 1950 r. w „Rzeczpospolitej” był redaktorem działu zagranicznego, później przeszedł do ”Trybuny Ludu”. Z ramienia tej redakcji był korespondentem w USA, Ameryce Łacińskiej, Azji, Paryżu i Sztokholmie. W latach 80. był członkiem Zarządu Głównego StowarzyszeniaDziennikarzy PRL (powołanego po rozwiązaniu przez władze stanu wojennego SDP). Po 1989 r. był publicystą „Trybuny”.Broniarek w 1975 r. otrzymał Krzyż Komandorski Orderu Odrodzenia Polski. W latach 80. dostawał liczne nagrody dziennikarskie m.in. nagrodę główną SDP,Złoty Ekran i Wiktora. W 2002 r. prezydent Aleksander Kwaśniewski „za wybitnezasługi w pracy dziennikarskiej i osiągnięcia w działalności publicystycznej” przyznał mu Krzyż Komandorski z Gwiazdą Orderu Odrodzenia Polski.Napisał kilkanaście książek, w tym „Kulisy polityki” i „Broniarek uczy języków - 365 dni z angielskim”. .",,
W Gdańsku będzie druga tura. Zmierzą się Adamowicz i Płażyński,"Jak pokazują badania late poll, wybory prezydenckie w Gdańsku  rozstrzygnie druga tura, do której przeszli Paweł Adamowicz z 36,7 proc. poparciem oraz Kacper Płażyński, z poparciem rzędu 32.3 proc. Po pierwszej turze wyborów z wyścigu o fotel prezydenta Gdańska odpadł Jarosław Wałęsa. – Powoli w Gdańsku społeczeństwo obywatelskie naprawdę się budzi – mówił kandydat PiS-u o swoim wyniku tuż po zamknięciu lokal wyborczych.","Płażyński zadeklarował, że chce być prezydentem Gdańska, „który będzie rozmawiał ze wszystkimi, a nie tylko z tymi, z którymi mi wygodnie”. Zwrócił się z prośbą o rozmowy na temat przyszłości miasta do tych kontrkandydatów, „którzy do dtugiej tury się nie dostali, bez względu na szyld partyjny”. ؘ– Usiądźmy do merytorycznych rozmów na temat Gdańska, a już za dwa tygodnie wierzę, że i wy przeniesiecie na mnie swoje poparcie – powiedział.        W Gdańsku 4 listopada odbędzie się kolejne głosowanie, które wyłoni następnego prezydenta miasta.Od 20 lat włodarzem w gdańskim magistracie jest Paweł Adamowicz. Jednak po dwóch dekadach, za piątym razem, kiedy Adamowicz ubiega się o stanowisko, nie staje on do wyborów z list Koalicji Obywatelskiej; nie uzyskał nawet jej poparcia.  W wyborach prezydenckich w Gdańsku startowało siedmioro kandydatów: Paweł Adamowicz (KW Pawła Adamowicza Wszystko dla Gdańska), Kacper Płażyński (KW Prawo i Sprawiedliwość), Jarosław Wałęsa (KKW Platforma.Nowoczesna Koalicja Obywatelska), Dorota Maksymowicz-Czapkowska (KWW Narodowego Frontu Polskiego-Wojciecha Olszańskiego), Elżbieta Jachlewska (KWW Ruch Społeczny Lepszy Gdańsk), Jacek Hołubowski (KWW Gdańsk Tworzą Mieszkańcy), Andrzej Ceynowa (KKW Lewica Razem).",,
Wiceszef KORWiN o deklaracji Platformy: to szpetny fałsz,"Zapowiedź szefa Platformy Obywatelskiej Grzegorza Schetyny o skręcie na prawo dziwi polityków. – To szpetny fałsz – powiedział w programie „Gość poranka” TVP Info Konrad Berkowicz, wiceszef partii KORWiN. Polityk skomentował wypowiedź Krzysztofa Brejzy (PO), który w rozmowie z TVP Info stwierdził, że Platforma „zawsze była ugrupowaniem centroprawicowym, ze skrzydłem liberalnym i konserwatywnym”. – To bezczelność mówić, że jest się za finansowaniem in vitro, a potem mówić, że jest się partią konserwatywno-liberalną – powiedział Berkowicz.",,,
Pierwszomajowe pochody w stolicy,"W Warszawie odbył się pochód z okazji Święta Pracy,
organizowany przez Ogólnopolskie Porozumienie Związków Zawodowych i Sojusz Lewicy Demokratycznej. – Polska majowa to dzieci bez przedszkola, rodzice bez pracy, a dziadkowie bez godnej emerytury – mówił przed pochodem przewodniczący SLD Leszek Miller. Manifestowali także przedstawiciele Polskiej Partii Socjalistycznej. „Praca w Polsce dla Polaków” – pod takim hasłem odbył się marsz narodowców w stolicy.","Na 1 maja obchody w Warszawie zapowiedziało kilka ugrupowań. Zakończył się już pochód organizowany przez Ogólnopolskie Porozumienie Związków Zawodowych i Sojusz Lewicy Demokratycznej. Tegoroczne hasło brzmiało: „O godną pracę. Dość wyzysku"". Zanim pochód ruszył głos zabrali liderzy SLD i OPZZ – Miller oraz Jan Guz.   - Mamy Święto Pracy bez pracy, a Polska nie jest zieloną lecz szarą wyspą. Wypełniają ją obywatele zrobieni na szaro przez władze Rzeczypospolitej - stwierdził szef SLD Leszek Miller.– Polska majowa to dzieci bez przedszkola, rodzice bez pracy, a dziadkowie bez godnej emerytury – mówił Miller do zebranych, przytaczając dane, w myśl których w Polsce jest 800 tysięcy niedożywionych dzieci, ponad milion obywateli nie spłaca swoich zobowiązań, a 2,5 miliona osób pozostaje na bezrobociu. – Praca stała się przywilejem. Zamiast zakładów pracy stają pomniki upamiętniające zakłady, które powstały w epoce Edwarda Gierka – stwierdził szef SLD, wzbudzając aplauz zebranych.Jan Guz podkreślał, że manifestujący walczą z „niegodziwościami ludziwładzy”. – 1 Maja to święto państwowe, ale nie jest świętem radosnym w epoce kryzysu wywołanego przez finansjerę i chciwy kapitał. Solidaryzujemy się z tymi, którzy muszą znosić ciężary kryzysu, coraz bardziej dotykającego także nasz kraj – dodał. Guz przypomniał, że w ostatnim roku 348 robotników „oddało życie na stanowiskach pracy”. Zebrani uczcili ich pamięć.Po przemowach przemarsz wyruszył sprzed siedziby OPZZ przy ul.Kopernika i wiódł Krakowskim Przedmieściem, Nowym Światem i Książęcą. Organizatorzy podali, że w przemarszu wzięło udział ponad 20 tys. osób.Po pochodzie odbył się „rodzinny piknik europejski” w parkuRydza-Śmigłego, w pobliżu dawnej siedziby SLD przy ul. Rozbrat. W trakcie innego zgromadzenia przedstawiciele Polskiej Partii Socjalistycznej złożyli kwiaty na placu Grzybowskim.„Zasoby ludzkie mają dość” – pod takim hasłem z Rondo Charles'a de Gaulle'a w Warszawie przed KPRM przeszedł marsz Kancelarii Sprawiedliwości Społecznej. Kilkudziesięcioosobowa grupa domagała się zmian w kodeksie pracy oraz nowej ustawy o przeciwdziałaniu bezdomności. Uczestnicy w rękach mieli biało-czerwone flagi. Piotr Ikonowicz, jeszcze zanim przemarsz wyruszył, w punktach wyliczał z czego rząd Donalda Tuska odziera Polaków.– Zabierają nam możliwość utrzymania rodziny, zabierają nam dach nad głową, zabierają nam chęć do życia – krzyczał Ikonowicz z mównicy. Uczestnicy przemarszu z kolei podkreślali, że w Polsce nie dzieje się dobrze na rynku pracy, dlatego idą by z jednej strony zamanifestować swoje niezadowolenie, z drugiej by wpierać stowarzyszenie, na które zawsze mogą liczyć czyli Kancelarię Sprawiedliwości Społecznej, które pomaga ubogim i bezdomnym. Piotr Ikonowicz kończąc demonstrację powiedział, że nie była ona symboliczna. W najbliższym czasie dzięki posłom Ruchu Palikota Kancelaria Sprawiedliwości Społecznej ma zgłosić dwa projekty ustaw. – Jeden to radykalna nowelizacja kodeksu pracy przygotowana przez nasze stowarzyszenie, a drugi to nowa ustawa o przeciwdziałaniu bezdomności i ochronie praw lokatorów, która zakłada, że nikt, kogo nie stać na wynajęcie lub kupienie mieszkania nie może być wyrzucony na ulice – podsumował Ikonowicz. „Praca w Polsce dla Polaków” – pod takim hasłem odbył się marsz narodowców w Warszawie. Ponad tysiąc osób ruszyło spod pomnika Romana Dmowskiego przy Placu na Rozdrożu. Uczestnicy marszu opowiadali się przeciw – ich zdaniem – zbyt dużej roli kapitału zagranicznego w polskiej gospodarce. Podkreślają, że z tego powodu Polacy są zmuszeni do emigracji zarobkowej na zachód Europy. Na manifestacji zgromadzili się między innymi członkowie Młodzieży Wszechpolskiej i Obozu Narodowo-Radykalnego. Wśród uczestników byli także byli posłowie – Artur Zawisza i Krzysztof Bosak. Demonstranci nieśli transparenty z hasłami „Narodowy solidaryzm"", „Wielka Polska katolicka"" czy „Sport – zdrowie – nacjonalizm"". Uczestnicy marszu trzymali przekreślone symbole sierpa i młota, pojawiały się także hasła antyunijne. Marsz środowisk narodowych zakończył się na placu Konstytucji.                                                    (fot. PAP/ Tomasz Gzell)                                            Piotr Ikonowicz z Kancelarii Sprawiedliwości Społecznej (fot. PAP/ Tomasz Gzell)",,
Prezydent: Podatnik nie dokłada do obecności mojej córki w USA ani grosza,"Moja córka, Kinga przyleciała do USA na nasz prywatny koszt, samolotem regularnych linii lotniczych i przebywa tu także na nasz prywatny koszt; polski podatnik nie dokłada do jej obecności w USA ani grosza – oświadczył prezydent Andrzej Duda, odpowiadając na pytanie internauty.","W czwartek dziennik „Fakt” napisał, że córka prezydenta Andrzeja Dudy Kinga „nieoczekiwanie” wzięła udział w przyjęciu zorganizowanym przez prezydenta USA Donalda Trumpa na cześć polskiej pierwszej pary.Andrzej Duda, wraz z małżonką Agatą Kornhauser-Dudą, przebywa obecnie z oficjalną wizytą w USA. „To, że prezydencka córka towarzyszyła rodzicom w czasie przyjęcia w Białym Domu było tajemnicą” – twierdzi brukowiec. Wiedzę, że tam się znalazła dziennik miał uzyskać z wewnętrznych ustaleń Secret Service, do których dotarł.W artykule napisano też, że Kinga Duda nie poleciała do USA prezydenckim samolotem z Warszawy. Córka prezydenta ma przebywać w USA na kursie językowym, a wizyta jej rodziców za oceanem była okazją, by się z nimi spotkać.W czwartek na Twitterze prezydent został zapytany o wizytę swojej córki w Białym Domu. „Informuję, że Kinga przyleciała do USA na nasz prywatny koszt, samolotem regularnych linii lotniczych i przebywa tu także na nasz prywatny koszt. Zapewniam, że polski podatnik nie dokłada do jej obecności w USA ani grosza. Życzę miłego dnia” – odpowiedział Andrzej Duda.",,
„Środowisko sędziowskie wyrosło z końca PRL-u i potem replikowało się”,"– Problem polega na tym, że żadne środowisko (...) nie oczyszcza się samo. Zawsze potrzebna jest jakaś odgórna reforma i interwencja z zewnątrz, a w przypadku sędziów ma być inaczej? – pytał w programie „Strefa starcia” publicysta Jakub Maciejewski, nawiązując do słynnej wypowiedzi z początku lat 90-tych b. pierwszego prezesa Sądu Najwyższego i wiceministra sprawiedliwości prof. Adama Strzembosza. Publicysta „Sieci” i portalu wPolityce.pl komentował sprawę Jana Śpiewaka i protesty środowiska sędziowskiego w Polsce przeciw reformom wymiaru sprawiedliwości.","W programie padło pytanie, dlaczego niektórym sędziom zależy, żeby „było, tak jak było”?– To jest pytanie z dosyć oczywistą odpowiedzią, ponieważ, niestety, to środowisko wyrosło z końca PRL-u i potem replikowało się. To znaczy „swoi” mistrzowie namaszczali „swoich” uczniów – stwierdził Maciejewski.– To jest taki bardzo przygnębiający przypadek pana Jana Śpiewaka, gdzie on w konfrontacji z córką ministra sprawiedliwości rządów PO-PSL zostaje skazany. Trudno się oprzeć wrażeniu, że tu wchodzą w grę koterie personalne między znajomymi ministra, a panią Ćwiąkalską (Bogumiłą Górniowską–Ćwiąkalską – red.) – skonstatował publicysta, nawiązując do wyroku Sądu Rejonowego dla Warszawy-Śródmieścia z początku 2019 roku, potrzymanego przez Sąd Okręgowy w Warszawie, skazującego miejskiego aktywistę na karę grzywny oraz nawiązkę wobec powódki.Górnikowska-Ćwiąkalska skierowała przeciwko Śpiewakowi prywatny akt oskarżenia dotyczący zniesławienia (z art. 212 Kodeksu karnego). Jak wynikało z wezwania do przeprosin, według Górnikowskiej-Ćwiąkalskiej, Śpiewak w wielu wypowiedziach pomówił ją o nieprawidłowości w wykonywaniu przez nią funkcji kuratora i o udział w aferze reprywatyzacyjnej, a w rezultacie naraził na utratę zaufania potrzebnego do wykonywania przez nią zawodu. W programie „Strefa starcia” Maciejewski żartobliwie zaznaczył, że córka byłego ministra sprawiedliwości w rządzie PO-PSL: „nie wiedziała, że 130-latek to raczej nie jest właścicielem kamienicy w Warszawie”.Prowadzący program red. Adamczyk, gwoli precyzji, zaznaczył, że Górnikowska-Ćwiąkalska objęła kuratelą 118-latka. – Tak przepraszam, 118-latek, to kolosalna różnica w tej sprawie – ironizował publicysta.– Problem też polega na tym, że żadne środowisko – czy to będzie kierowców, czy to będzie biurokratów – nie oczyszcza się samo. Zawsze potrzebna jest jakaś odgórna reforma i interwencja z zewnątrz, a w przypadku sędziów ma być inaczej? – kontynuował. Według publicysty dziwne są też niektóre z zarzutów, jakie opozycja stawia wobec projektu ustawy, wprowadzającego zmiany w sposobie dyscyplinowania sędziów. Jak stwierdził, opozycja uważa, że z proponowanych przepisów wynika, że „wrogość wobec władzy będzie źle widziana”. Drugim zarzutem opozycji wobec zmian, na który zwrócił uwagę Maciejewski jest to, że „będą kary za nieposłuszeństwo”. – Wszyscy pracownicy, urzędnicy, politycy – no każdy na tej planecie – jeśli jest nieposłuszny wobec przełożonych, to ponosi karę. A to ma wywoływać takie wielkie konsekwencje w przypadku sędziów? W czym są ci sędziowie lepsi od innych pracowników, uczniów, studentów czy dziennikarzy? – pytał.",,
Historyk: Putin chce obrzydzić Polskę,"– Władimir Putin chce zaatakować Polskę, chce obrzydzić ją zarówno wewnątrz UE, swoim starym imperialnym partnerom z Berlina czy Paryża, ale także obrzydzić amerykańskiej opinii publicznej – powiedział w programie „O co chodzi” historyk prof. Andrzej Nowak.","Historyk prof. Andrzej Nowak komentował ataki prezydenta Rosji skierowane w nasz kraj.  – Polska zostaje w ten sposób doceniona przez Władimira Putina. Nasz kraj  umacnia swój potencjał w regionie, przede wszystkim przez ścisły sojusz ze Stanami Zjednoczonymi – powiedział ekspert i wskazał na militarne aspekty, takie jak zwiększenie polskiej zdolności obronnej, zakup rakiet Patriot czy F-35. – To nie są bagatelne sprawy. I to właśnie sprawia, że Władimir Putin chce zaatakować Polskę, chce obrzydzić ją zarówno wewnątrz UE, swoim starym imperialnym partnerom z Berlina czy Paryża, ale także obrzydzić amerykańskiej opinii publicznej, gdzie zadzwonienie w gong antysemityzmu rezonuje bardzo mocno. I o to głównie chodzi – ocenił prof. Nowak.  Przyznał, że kolejne słowa mogą paść z ust prezydenta Rosji podczas przemówienia w Jad Waszem. – Może w związku z tym warto przypomnieć twarde dane. Według najnowszych ustaleń historyka Dariusza Libionki mniej więcej 960 tys. osób zamordowano w Auschwitz. Z czego ogromna większość to Żydzi, 80 tys. to Polacy, ponad 20 tys. to Romowie, 15 tys. to Rosjanie – wyliczał historyk.",,
Pożar Notre Dame okazją do ataku na Kościół i polski rząd. Politycy opozycji: Grabież rządów PiS,"Paryska katedra Notre Dame stanęła w ogniu w poniedziałek przed godziną 19. Cały świat widział, jak dach i drewnianą konstrukcję świątyni – symbolu Francji i chrześcijaństwa – spowiły płomienie. Jednak to wydarzenie stało się okazją dla części polityków do ataku na Kościół i polski rząd. „Francja, choć pełna bólu, bez Notre Dame przetrwa, tak jak i Rzeczpospolita pełna bólu przetrwa z PiS” – napisał poseł PO-KO Piotr Misiło. „Choćby płonęły wszystkie katedry całej Francji, dla mnie dużo ważniejszy i bardziej porażający będzie przedstawiony przez rząd plan grabieży oszczędności emerytalnych Polaków” – napisał z kolei wicemarszałek Sejmu z Kukiz’15 Stanisław Tyszka.","Ogromny pożar strawił znaczną część ponad 800-letniej katedry Notre Dame w Paryżu. Z ogniem przez wiele godzin walczyło kilkuset strażaków. We wtorek nad ranem pożar został ugaszony. Zapewniono, że wiele zabytków i relikwii udało się uratować. Prezydent Francji Emmanuel Macron zapowiedział odbudowę świątyni.Pożar wybuchł ok. godziny 19. Zdarzenie relacjonowały media na całym świecie. Politycy z wielu krajów przesyłali Francuzom wyrazy współczucia i ubolewali nad zniszczeniem świątyni.Jednak dla części polskich polityków pożar Notre Dame stał się okazją do krytyki Kościoła i rządu. Wicemarszałek Sejmu i poseł Kukiz’15 Stanisław Tyszka napisał na Twitterze, że „Choćby płonęły wszystkie katedry całej Francji, dla mnie dużo ważniejszy i bardziej porażający będzie przedstawiony przez rząd plan grabieży oszczędności emerytalnych Polaków”. Tyszka usunął swój wpis. ",,
"„Widzieliście ręce polityków? Moje dzieci mają bardziej spracowane”. Kukiz chce restrukturyzować rząd, nie górników","– W Polsce należy zrestrukturyzować rząd i system polityczny, a nie górników – przekonywał podczas sobotniej wizyty na Śląsku kandydat na prezydenta Paweł Kukiz. Po raz kolejny opowiedział się za wprowadzeniem jednomandatowych okręgów wyborczych. Swoją kampanię kontynuują też pozostali kandydaci – Adam Jarubas z PSL, Janusz Palikot z TR, Janusz Korwin-Mikke z KORWiN-a i Magdalena Ogórek z SLD.","– Był taki postulat Solidarności w roku 1980, doskonale go pamiętam – wyprowadzić partię z zakładów pracy. Co mamy w tej chwili? Dokładnie tę samą sytuację. Ci wszyscy prezesi, czy to dotyczy kopalń czy innych spółek skarbu państwa – to są po prostu miejsca do łupienia obywateli przez tych wszystkich aparatczyków partyjnych, którzy albo się nie dostali do parlamentu, albo po prostu woleli iść do spółki. Oni się podzielili Polską – powiedział Kukiz podczas konferencji prasowej w Chorzowie. – Widzieliście ręce polityków? Moje dzieci mają bardziej spracowane, oni nawet pracy nie widzieli, to są cynicy” – dodał i ocenił, że jedyną szansą na poprawę sytuacji jest zmiana ordynacji wyborczej „na taką, w której to my będziemy decydować, kto będzie nas reprezentował, a nie wodzowie partii spośród swoich ludzi”. „Związkowiec z z krwi i kości”Pytany o pomysły na rozwiązanie problemów górnictwa powiedział, że w tej sprawie będzie się posiłkował specjalistami w tej dziedzinie, np. ze śląsko-dąbrowskiej „Solidarności”. – Przyjaźnię się z Dominikiem Kolorzem (szef śląsko-dąbrowskiej „S” – przyp. red.), który jest dla mnie związkowcem z krwi i kości, w przeciwieństwie do wielu innych, którzy traktują funkcje związkowe jako odskocznię do parlamentu – powiedział.– Związki zawodowe nie mają prawa służyć politykom, mają bronić interesu pracowniczego i taki jest Dominik Kolorz. Nie mam co do tego żadnych wątpliwości – dodał Kukiz. „Nie będę bronił Korwin-Mikkego”Nawiązał też do kontrowersyjnej wypowiedzi innego kandydata na prezydenta Janusza Korwin-Mikke, który w jednym z wywiadów zapowiedział, iż byłby gotowy użyć broni przeciwko protestującym i nie zawahałby się strzelać do górników.– Nie będę go bronił, też poczułem pewien dyskomfort. Idziemy razem, więc nie chcę tego tematu rozwijać, ale powiedziałem mu: jeżeli pan chce tak bardzo strzelać, to trzeba było powiedzieć, że będzie pan strzelać do prezesów holdingów, a nie tych ludzi, którzy żyją z pracy, bo to nie oni organizują tę pracę. Właścicielem kopalń jest Skarb Państwa, a Skarbem Państwa zarządza rząd, więc co należy zrestrukturyzować – górnika, który tu kopie od pokoleń, czy rząd należy zrestrukturyzować, zreformować, pogonić, rozwiązać, rozstrzelać, kogo? – mówił muzyk. Negatywnie ocenił też media, w których został – jak stwierdził – „przyblokowany”. – Nie ma moich nowych piosenek. Wiecie, jak mi wręczano Złotą Płytę za płytę „Siła i honor”? Na ulicy mi Sony Music dało, bo i tak tego nikt nie pokaże w telewizji – taki usłyszałem komunikat. Płyta była wcześniej określana mianem faszystowskiej za tytuł „Siła i honor”, a to pozdrowienie żołnierzy Gromu. Ja nie jestem jedyną osobą, która takie koleje losu przeżywa, mnóstwo ludzi miało doświadczenia z sądami, prokuraturami, które orzekają nie w imieniu RP, a jedynie słusznej wizji, która w danej chwili sprawuje władzę – powiedział. W Wadowicach o przesłaniu Jana Pawła IIKandydat ludowców Adam Jarubas odwiedził w sobotę Wadowice – rodzinne miasto papieża Jana Pawła II. Przekonywał tam, że walka o to, aby Polska była krajem wspólnotowym ma sens, a ruch ludowy zawsze nawoływał do zgody. – Wielkie przesłanie Jana Pawła II o solidarności, rozumianej jako bycie jeden z drugim, a nie jeden przeciw drugiemu, ma głęboki sens. Również w życiu politycznym takie postawy powinny dominować. Żałuję, że próbujemy często szukać tego, co dzieli – powiedział.Jarubas przekonywał, że jednym z zadań prezydenta musi być dbałość o dobre imię Polski. Jak dodał, np. sprawa polskich szkół na Litwie powinna być przedmiotem aktywności prezydenta.Palikot liczy na PO i SLDZ kolei lider Twojego Ruchu Janusz Palikot zaapelował do wyborców PO i SLD o oddanie na niego głosu w wyborach prezydenckich. Przekonywał, że jest kandydatem liberalnej, przyjaznej i wrażliwej społecznie Polski. Apelował do tych wyborców PO, którzy są rozczarowani brakiem realizacji najważniejszych postulatów tej partii oraz do tych wyborców SLD, którzy są zdegustowani i zrozpaczeni sposobem, w jaki prowadzi swoją kampanię kandydatka Sojuszu – Magdalena Ogórek.Janusz Korwin- Mikke (KORWiN) spotkał się w sobotę z mieszkańcami Radomia. Pytany o spotkania wyborcze Komorowskiego zakłócane – krzykiem i buczeniem – przez zwolenników jego partii powiedział: – Młodzi ludzie zakłócają (spotkania – przyp. red.) panu Komorowskiemu, a to panu Dudzie, a to komu tam się da. Pani Ogórek nie zakłócamy, bo kobietom nie chcemy zrobić krzywdy. Ogórek o nauczycielachOgórek z kolei mówiła o swoim spotkaniu sprzed kilku dni z prezesem Związku Nauczycielstwa Polskiego Sławomirem Broniarzem, który w sobotę przewodził protestowi nauczycieli w Warszawie. – Bardzo szczegółowo rozmawialiśmy na temat Karty Nauczyciela. Konkluzja była taka, że wszystko co można zrobić leży w gestii, kompetencji rządu. Natomiast prezydent nie powinien odwracać się plecami ani do nauczycieli, ani do pielęgniarek, ani do górników. Jeżeli mamy taką sytuację, że 30 tysięcy osób przyjechało do Warszawy, by protestować, ktoś ten dialog powinien z tymi ludźmi podjąć. To co widzieliśmy już parokrotnie, to odwracające się od tych grup plecy prezydenta – mówiła.Ogórek podkreśliła, że państwo powinno wiele uwagi poświęcić nauczycielom, gdyż dzięki nim młodzież jest dobrze wyedukowana. – Żeby nie było tak, że mówi się o przywilejach nauczycieli, a nie mówi się och szczególnej misji, o tym co dla młodych robią – dodała. Ogórek była też pytana przez dziennikarzy o sobotni apel Palikota do wyborców PO i SLD o głosowanie na niego. – Rozumiem, że jeśli ktoś ma 1 lub 2 proc. w sondażach łapie się każdego sposobu, by zaistnieć i próbować zwrócić na siebie uwagę mediów i wyborców – skomentowała.",,
Poseł PiS: Być może elektorat ludowców jest oszukiwany,"Po zwycięstwie w walce o władzę w gminie na Pomorzu Prawo i Sprawiedliwość raźniej oczekuje jesiennych wyborów samorządowych. Zagadką cały czas pozostaje zachowanie elektoratu Polskiego Stronnictwa Ludowego. W Krokowej ludowcy tym razem nie wystawili swojego kandydata, poparli jednak przedstawiciela PO, a ten przegrał z kretesem. – Być może elektorat stronnictwa to wyborcy oszukiwani przez PSL. – mówi Marcin Horała, poseł PiS.","- Na ile zwycięstwo w Krokowej jest tylko wróżbą, a na ile realnym prognostykiem przed wyborami samorządowymi? Marcin Horała, PiS. - Wydaje mi się, że jest to realny prognostyk, oczywiście nie budzący jeszcze euforii i chęci spoczęcia na laurach. Jednak w wyborach parlamentarnych było tutaj 34 do 32 proc. dla Platformy Obywatelskiej. Teraz kandydat PiS dostał 71 proc., a kandydat PO 29. Można więc powiedzieć, że ci co wcześniej głosowali na Platformę, głosowali na nią w dalszym ciągu. Natomiast wszyscy pozostali przelali swoje głosy na Prawo i Sprawiedliwość. I to przy niebywałej frekwencji blisko 50 proc., a więc wyższej niż w wyborach parlamentarnych w zwykłym terminie.  To pokazuje, że wysoka frekwencja może działać na korzyść PiS? To pokazuje też, że potrafimy przełamać fatum, zgodnie z którym kandydaci z Prawa i Sprawiedliwości nie mieli mieć szans na wygraną z Platformą na Pomorzu. Okazują się, że mogą zdecydowanie wygrać, tylko musi być intensywna kampania i dobry kandydat. Widać, że nie ma już tego fatalizmu.  Czy w tym momencie na mapie Polski rysujecie już punkty, gdzie możecie szybko wedrzeć się na pozycje PO? Piłka w grze jest praktycznie wszędzie. W tym momencie rządzimy tylko w Podkarpackiem, ale takie wybory jak w Krokowej pokazują, że szanse mamy wszędzie. Nie pewność, bo w niektórych województwach szanse są mniejsze niż 50 proc., ale już widać, że żadnego regionu nie powinniśmy odpuszczać uznając, że z góry stoimy na straconej pozycji. A  jak pan prognozuje wynik walki z Polskim Stronnictwem Ludowym? W Krokowej  zmarły wójt, rządzący gminą przez 15 lat, pochodził właśnie z PSL-u. Tym razem kandydat z Platformy był popierany przez PSL. To pokazuje, że wyborcy ludowców, nie mając do dyspozycji kandydata z ich partii, głosują raczej na Prawo i Sprawiedliwość. Można więc powiedzieć, że jest to elektorat bardziej konserwatywny. Być może są to wyborcy nieco oszukiwani przez PSL, bo głosują, w swoim przekonaniu, na partię konserwatywną, a partia przekłada potem te głosy, np. w sejmie, na działalność polityczną u boku liberalnej opozycji. Tu jest miejsce na dialog z wyborcami i uświadomienie im, że gdyby swój głos oddali na PiS, to lepiej by się to przełożyło na realizację bliskich im wartości.",,
„Sprawa Parowicza pokazuje istotę choroby wymiaru sprawiedliwości”,"– 20 lat walczę, bo mi też wyceniono dom na 30 tys. Nikt tego nie widzi. Wszyscy piszemy pisma do różnych instancji i wszyscy odpisują identycznie: wszystko jest zgodnie z procedurami, z prawem – mówił w TVP Info Łukasz Gojke, członek działającej przy Kancelarii Premiera Rady Działalności Pożytku Publicznego. – Żeby Polska była państwem prawa, tacy sędziowie jak Paweł Juszczyszyn nie mogą być twarzą odnowy moralnej sądownictwa, bo są jej zaprzeczeniem – dodawał Adam Socha, dziennikarz portalu Debata Olsztyńska, zajmujący się sprawą Juszczyszyna.","– Sprawa Zbigniewa Parowicza i sędziego Pawła Juszczyszyna pokazuje istotę tego, na czym polega choroba, w której tkwi wymiar niesprawiedliwości. (…) gdy wychodzi na jaw pomyłka sędziowska, to korporacja sędziowska staje murem nie za ofiarą pomyłki, ale za kolegą, sędzią. To jest odruch Pawłowa – mówił Socha. Sprawę skomentował również Gojke, osadzając ją w szerszym kontekście.– Sprawa skończyła się tragicznie dla pana Zbyszka, ale podobne sprawy mają podobnie tragiczny koniec. (…) Mamy na liczniku 20 lat, niedługo będzie przysłowiowe „oczko”, tego „oczka” nikt nie przeżył. Przypomnijmy sprawę p. Krystyny Chojnackiej z Kartuz. Ona sobie odebrała życie, bo już nie wytrzymywała tej buty i arogancji. Podejrzewam, że wielu ludzi w ciszy umiera, a my nawet o tym nie wiemy. Ci ludzie nie mają już siły zwrócić się do sądu, bo po co mieliby to zrobić? Żeby być obrażanymi? – mówił.– 20 lat walczę, bo mi też wyceniono dom na 30 tys. Nikt tego nie widzi. Wszyscy piszemy pisma do różnych instancji i wszyscy odpisują identycznie. „Wszystko jest zgodnie z procedurami, wszystko jest zgodnie z prawem”. I teraz mam pytanie, czy faktycznie te procedury i prawo są złe, czy ludzie, którzy ferują nam to prawo, są źli? – dodał.",,
Wykształceni krócej poczekają na zieloną kartę,Imigranci o wysokich kwalifikacjach zawodowych będą krócej oczekiwali na prawo stałego pobytu w USA na podstawie ustawy uchwalonej w Izbie Reprezentantów. Jej zatwierdzenie przez Senat uważa się za przesądzone.,"Z dobrodziejstw ustawy skorzystają głównie imigranci z takich krajów jakChiny i Indie, skąd przybywa najwięcej imigrantów wykształconych, zwłaszcza w poszukiwanych specjalnościach w zakresie nauk ścisłych.Ustawa zmienia dotychczasowe przepisy na podstawie których corocznieprzyznaje się imigrantom o wysokich kwalifikacjach zawodowych 140 000 tzw.zielonych kart, czyli dokumentów stałego pobytu, pozwalających też na legalną pracę w USA.Przybysze z danego kraju mogą jednak otrzymać w jednym roku najwyżej 7procent tej liczby zielonych kart, czyli ok.10-12 tysięcy. W wypadku Hindusów i Chińczyków oznacza to konieczność często wieloletniego oczekiwania na prawo stałego pobytu, gdyż liczba osób z tych krajów starających się o zielona kartę i uprawnionych do niej wiele razy przekracza te liczbę.Ustawa znosi limit 7 procent, dzięki czemu przybysze z poszczególnych krajów będą oczekiwali na zielone karty znacznie krócej.Ustawa podwaja również limit zielonych kart przyznawanych na podstawiełączenia rodzin imigrantom z Meksyku i Filipin - krajów, z których imigranci najdłużej oczekują na te dokumenty na podstawie więzów rodzinnych.",,
Premier Morawiecki w amerykańskich mediach: Reforma sądownictwa ma poparcie społeczne,"Premier Mateusz Morawiecki, w wywiadzie udzielonym na marginesie Światowego Forum Ekonomicznego w Davos amerykańskiej sieci telewizyjnej CNBC, oświadczył, że reforma systemu sądownictwa w Polsce jest potrzebna i jest popierana przez większość społeczeństwa.","– Po czterech latach dyskusji z Komisją Europejską (poparcie społeczne) jest wciąż na poziomie 80 proc. – powiedział premier według relacji zamieszczonej na stronie internetowej CNBC.Odpowiadając na pytanie czy Polska może stracić unijne fundusze ze względu na spór z UE wokół reformy sądownictwa, Morawiecki odparł, że jest przekonany, iż do tego nie dojdzie. – Naprawdę tak nie uważam. Sądzę, że coraz większa liczba przywódców rozumie, że jest potrzeba reformy systemu sądownictwa w Polsce – powiedział.– Sędziowie nie chcą wybierać sędziów, sędziowie chcą oceniać czy ich wyroki są słuszne oraz czy powinno zostać wszczęte postępowanie dyscyplinarne - podkreślił premier. – Tak więc, uważamy po prostu, że powinna istnieć (możliwość) obiektywnej oceny działalności sądownictwa, tak jak istnieje w innych systemach wymiaru sprawiedliwości i dlatego właśnie reforma jest potrzebna – dodał.CNBC zaznacza, że Polska wciąż ma napięte relacje z Brukselą po wieloletnich sporach prawnych wokół zmian dokonywanych w polskim systemie sądownictwa. Stacja przypomina, że w październiku Komisja Europejska zwróciła się do Trybunału Sprawiedliwości UE (TSUE) w celu „ochrony sędziów przed kontrolą polityczną”.",,
"Ranking zaufania do polityków. PiS w czołówce, PO z drugiej strony","Liderem rankingu zaufania wśród polityków w Polsce jest prezydent Andrzej Duda. Na drugim miejscu znalazł się premier Mateusz Morawiecki. Podium zamyka była premier, obecna europosłanka PiS Beata Szydło – wynika z badania Indicatora.","Ankietowani przy osobie danego polityka mogli wskazać następujące opcje: „zaufanie”, „obojętność”, „nieufność”, „nie wiem”, „nieznajomość”.Politykiem, któremu ufa najwięcej osób, jest prezydent Andrzej Duda ze wskazaniem 58 proc. badanych. Nieufność wobec głowy państwa wyraziło 29 proc. ankietowanych. Premierowi Mateuszowi Morawieckiemu ufa 51 proc. biorących udział w badaniu, przeciwnego zdania jest 36 proc.Beacie Szydło ufa z kolei 43 proc. ankietowanych; nie ufa 39 proc. Tuż za podium w rankingu zaufania znalazł się prezes PiS Jarosław Kaczyński, któremu ufa 42 proc. ankietowanych. Nie ufa mu z kolei 44 proc. badanych.Następni w rankingu uplasowali się politycy – Patryk Jaki i minister Zbigniew Ziobro. Ufa im kolejno 40 i 39 proc. badanych. Nie ufa odpowiednio 30 i 42 proc. Kolejnym politykiem w rankingu jest były premier Donald Tusk; ufa mu 38 proc., nie ufa 46 proc. Dalej w rankingu znaleźli się Robert Biedroń (ufa mu 36 proc.); Małgorzata Kidawa-Błońska (34 proc.), Władysław Kosiniak-Kamysz (31 proc.), PawełKukiz (30 proc.)Najwięcej badanych osób wskazało na nieufność względem Janusza Korwin–Mikkego – nie ufa mu 62 proc. badanych. Kolejno Grzegorz Schetyna, któremu nie ufa połowa ankietowanych; dalej Donald Tusk, któremu nie ufa 46 proc.  Badanie zostało przeprowadzone przez Centrum Badań Marketingowych Indicator metodą CAWI w dniach 2-4 października 2019 r. na liczącej 1011 osób reprezentatywnej próbie dorosłych mieszkańców Polski.",,
"Poseł KO: Podnieśliśmy wiek emerytalny, przyszli po nas populiści i to zniweczyli","Senator Bogdan Zdrojewski postuluje, aby Platforma Obywatelska mówiła swoim wyborcom o konieczności podwyższenia wieku emerytalnego. Poprosiliśmy posłów Koalicji Obywatelskiej o komentarz. – Myśmy rzeczywiście kilka lat temu podjęli bardzo trudną decyzję o podniesieniu wieku emerytalnego. Niestety przyszli po nas populiści i to zniweczyli. Przypomnę, że tamto podniesienie było rozłożone na 20 lat – powiedział portalowi tvp.info poseł PO Zbigniew Konwiński.","Czy zatem obecny, obniżony przez Prawo i Sprawiedliwość wiek emerytalny jest populistyczny?  – Uważam, że PiS swoją decyzją, nie wprowadzając zachęt do dłuższej pracy, osiągając krótki, marketingowy, polityczny efekt, skazał Polaków na bardzo niskie emerytury. Są konkretne wyliczenia, które pokazują, o ile niższe będą przy tym rozwiązaniu, które wprowadził PiS. Liczyli na to, żeby dobrze wypaść w wyborach i to było głównym celem PiS-u, a nie bezpieczeństwo emerytalne Polaków – stwierdził Konwiński, który jednocześnie zapewnił, że postulat Zdrojewskiego nie jest zgodny z programem partii. Wcześniej od Zdrojewskiego, który aspiruje do roli szefa PO, odciął się rzecznik ugrupowania Jan Grabiec. – Bogdan Zdrojewski jest doświadczonym politykiem, ale również politykiem, który, mam nadzieję, zna stanowisko Platformy Obywatelskiej. Od lat mówimy o tym, że nie będziemy zmieniać wieku emerytalnego. Wyciągamy wnioski z wyborów sprzed czterech lat – mówił nam poseł Grabiec. – To nie jest żadna zmiana. Profesor Rzońca i przewodniczący Schetyna mówili bardzo wyraźnie, że chodzi o zachęty w systemie finansowym – odpowiedział Grabiec. Takie deklaracje nie przekonują jednak eurodeputowanego PiS Ryszarda Czarneckiego. – To, co Bogdan Zdrojewski ma w sercu, na języku, to Platforma ma w głowie. Nerwowa reakcja, zaprzeczania rzecznika Grabca pokazuje, że Zdrojewski szczerze ujawnił plan Platformy. Chcą podnieść wiek emerytalny, jak obejmą władzę. Taktycznie nie chcą o tym mówić, bo to uderzyłoby w ich sondaże. Zaprzeczenia przypominają mi działania sowieckiej agencji TASS. Jak zaprzeczała to zwykle było wiadomo, że to potwierdza – powiedział.  – Mija czas, a politycy PO nie mądrzeją. Wiek emerytalny, który PO podniosła i doprowadziła do tego, że kobiety i mężczyźni mieli pracować do 67. roku życia, był złem. PO cały czas koło wieku emerytalnego kombinuje. Słowa pana Schetyny, który mówi o konieczności urealnienia wieku emerytalnego, słowa pana Zdrojewskiego, który mówi o konieczności podniesienia, deklaracje pana Tuska, który podnosił wiek emerytalny, słowa pani Kidawy-Błońskiej, że czas pokaże, jak to będzie. Dla mnie to jest nie do zaakceptowania – stwierdził szef klubu parlamentarnego Lewicy Krzysztof Gawkowski. Z takimi głosami nie zgadza się poseł KO Marcin Kierwiński. – To jest opinia Bogdana Zdrojewskiego. Ona nie ma nic wspólnego z oficjalnym stanowiskiem partii i władz partii w tym zakresie. Cały czas będziemy podkreślać, że nic, co dane, nie będzie odebrane – mówił nam polityk PO. – Co chwilę pojawiają się albo wypowiedzi koalicjantów PO z dawnej partii Nowoczesna albo nawet samego zaplecza PO. To podważa wiarygodność partii w tym zakresie. Nie jest jasne, czy gdyby, nie daj Boże, PO wygrała wybory, jedną z pierwszych decyzji nie byłoby podniesienie i zrównanie wieku emerytalnego – stwierdził senator PiS Jan Maria Jackowski.",,
Prezydent: Polska wspiera aspiracje Gruzji ws. przynależności do NATO i UE,"– Polska wspierała, wspiera i będzie wspierać aspiracje Gruzji w sprawie przynależności do Sojuszu Północnoatlantyckiego oraz Unii Europejskiej – podkreślił we wtorek prezydent Andrzej Duda po spotkaniu z prezydent Gruzji Salome Zurabiszwili. Gruzja jest częścią Europy, a ona potrzebuje jedności – dodał.","Zurabiszwili we wtorek rozpoczęła oficjalną wizytę w Polsce. Po ceremonii powitania prezydent Gruzji przez prezydenta Andrzeja Dudy odbyła się rozmowa w cztery oczy obojga polityków, a następnie rozmowy plenarne delegacji pod przewodnictwem Dudy i Zurabiszwili.Prezydent zapewnił, że Polska czas wspierała, wspiera i będzie wspierać aspiracje Gruzji co do przynależności do Sojuszu Północnoatlantyckiego oraz Unii Europejskiej. Jak dodał, wspólnoty te plasują państwa członkowskie po stronie Zachodu. – To jest ambicja, którą Gruzja ma od lat –  zaznaczył.– Gruzja jest częścią Europy. Europa potrzebuje jedności i potrzebuje być wspólnotą. W związku z tym również aspiracje co do przynależności Gruzji do UE są dla nas oczywiste i w tym zakresie zawsze Gruzję wspieramy – podkreślił Andrzej Duda.Prezydent dodał, że podczas rozmów Zurabiszwili zapewniła go, że jej kraj chce uczestniczyć w jak największej liczbie europejskich programów. – Nie mam żadnych wątpliwości, że to jest ta drogą, którą Gruzja powinna podążać – ocenił. „Gruzja ogromnie potrzebuje inwestycji, zachęcam polskich przedsiębiorców” – Gruzja to rynek, który rozwija się dynamicznie i warto tam inwestować, do czego zachęcam polskich przedsiębiorców – powiedział prezydent Andrzej Duda po spotkaniu z prezydent Gruzji Salome Zurabiszwili.W czasie wspólnej konferencji prasowej prezydent Duda relacjonował, że podczas spotkania z Zurabiszwili poruszono m.in. temat współpracy gospodarczej. – Wskazał, że w Gruzji działa już misja Polskiej Agencji Inwestycji i Handlu. ""Mam nadzieję, że będzie się przyczyniała do wzrostu wymiany gospodarczej –  mówił polski prezydent.Zwrócił uwagę, że na polskim rynku obecny jest szereg gruzińskich towarów, m.in. wina czy woda Borjomi. – Cieszę się z tej obecności, mam nadzieję, że tych gruzińskich produktów będzie coraz więcej – zaznaczył. Rozwój polskiego eksportu do Gruzji Duda wyraził jednocześnie nadzieję na rozwój polskiego eksportu do Gruzji oraz zwiększenie inwestycji polskich przedsiębiorców w tym kraju. – Zachęcam do tego, bo Gruzja tych inwestycji ogromnie potrzebuje – zaznaczył.– Wspieramy rozwój Gruzji, chcemy, żeby był on wspierany także w ramach UE, ale chciałbym, aby również polscy przedsiębiorcy rozwijali swoją działalność w Gruzji. Jest to rynek, który rozwija się dynamicznie i warto inwestować w Gruzji, do czego polskich przedsiębiorców zachęcam – oświadczył Andrzej Duda. „Polska wspiera Gruzję zarówno podczas pokoju, jak i wojny” – Polska wspiera Gruzję zarówno podczas pokoju, jak i wojny; Gruzja może ufać Polsce w każdym zakresie – powiedziała prezydent Gruzji Salome Zurabiszwili po rozmowie z prezydentem Polski Andrzejem Dudą. Wyraziła też nadzieję na dalsze pogłębienia relacji bilateralnych.– W trudnym otoczeniu, w którym się znajduje Gruzja, Gruzja wie, że może polegać i ufać w każdym zakresie swojemu przyjacielowi – Polsce – mówiła w Warszawie Zurabiszwili.Podkreśliła, że wsparcie ze strony Polski to nie tylko deklaracje czy oświadczenia na przykład na forum ONZ, NATO czy UE, ale też realne działania. Przypomniała m.in. wizytę prezydenta Lecha Kaczyńskiego na wiecu w Tbilisi podczas agresji Rosji w 2008 r. – Wiemy, że Polska wspiera Gruzję zarówno podczas pokoju, jak i wojny – podkreśliła.Zurabiszwili dziękowała też za wspieranie przez Polskę działań na rzecz integracji Gruzji z UE czy NATO. Wyraziła też nadzieję, na dalsze pogłębianie relacji bilateralnych, w tym relacji gospodarczych i kulturalnych między oboma krajami.",,
Prawo i Sprawiedliwość za Koalicją Europejską w okręgu kujawsko-pomorskim,"46,01 proc. – to wynik Koalicji Europejskiej w wyborach do Parlamentu Europejskiego w okręgu kujawsko-pomorskim. PiS z 39,24 proc. uzyskał drugi wynik, a trzeci Wiosna z 5,94 proc. poparcia. Najwięcej głosów otrzymali w tym okręgu Radosław Sikorski z KE i Kosma Złotowski z PiS. Na Koalicję Europejską w tym okręgu zagłosowało 305 362 wyborców, a na PiS 260 408 osób.","Pozostałe komitety uzyskały: KWW Kukiz'15 – 3,87 proc, KWW Konfederacja Korwin Braun Liroy Narodowcy – 3,80 proc., i KKW Lewica Razem – Partia Razem oraz Unia Pracy RSS – 1,14 proc.Informację o wynikach głosowania w okręgu nr 2 na podstawie danych ze 100 proc. obwodowych komisji wyborczych podała na swojej stronie Państwowa Komisja Wyborcza.W okręgu najwięcej głosów – 129 339 – otrzymał były szef MSZ i MON Radosław Sikorski, który był „jedynką” na liście KE, a także dotychczasowy europoseł PiS, który również otwierał listę tego komitetu Kosma Złotowski – 107 113. Najprawdopodobniej to oni zdobędą mandaty.Spośród innych kandydatów, którzy jednak nie będą reprezentowali Polski w Brukseli, najlepsze wyniki osiągnęli: poseł PO Krzysztof Brejza (KE) – 84 225 oraz poseł Tomasz Latos (PiS) – 56 490. Z europarlamentem pożegna się dotychczasowy europoseł Janusz Zemke (SLD), który startując w tych wyborach z listy KE uzyskał 53 157 głosów.W okręgu nr 2 frekwencja wyborcza wyniosła 41,75 proc.",,
Cztery komitety w Sejmie. PiS poprawia wynik sprzed czterech lat o 10 punktów,"Do Sejmu wchodzą cztery komitety; Prawo i Sprawiedliwość może liczyć na największe poparcie i zdobywa samodzielną większość parlamentarną – wynika z sondażu Polska Press Grupa we współpracy z Ośrodkiem Badawczym Dobra Opinia, który opublikowała „Polska The Times”.","Na PiS chce głosować 48,3 proc. badanych. Daje to obecnej partii rządzącej samodzielną większość w Sejmie i 254 mandaty. To wynik aż o 10 pkt proc. lepszy niż w wyborach sprzed czterech lat. Na drugim miejscu znalazła się Koalicja Obywatelska, na którą swój głos zamierza oddać 27,7 proc. badanych. KO byłaby wówczas drugą siłą w Sejmie i miałaby 138 mandatów. Na podium znalazła się też Lewica z wynikiem 12,4 proc. Daje to 49 mandatów. Próg wyborczy przekracza też PSL z wynikiem 6,5 proc. poparcia. Dałoby to 18 mandatów. Pięcioprocentowego progu wyborczego nie przekracza Konfederacja, na którą chęć oddania głosu zadeklarowało 4,2 proc. badanych. „PiS wygrywa w czternastu województwach, a na Podkarpaciu, w Małopolsce, w Lubelskiem i Świętokrzyskiem zdeklasowało konkurencję. Z kolei Koalicja Obywatelska wygrywa z partią rządzącą w dwóch województwach – pomorskim i zachodniopomorskim” – podkreśla gazeta.Według sondażu np. na Podkarpaciu PiS odnotowało 66,8 proc. poparcia, zaś KO 15,5 proc.; w Małopolsce PiS 58,8 proc., zaś KO 22,2 proc; w Lubelskiem PiS ma 59,9 proc., zaś KO 15,1 proc; w Świętokrzyskiem PiS – 56,8 proc., KO – 17,9 proc. W Mazowieckiem PiS odnotowało poparcie na poziomie 48,6 proc., zaś KO 28,3 proc.W woj. pomorskim, według sondażu, poparcie dla KO wynosi 41,4 proc., zaś dla PiS 38,8 proc., a w woj. zachodniopomorskim dla KO 39,5 proc., zaś PiS 37,7 proc.Badanie zostało zrealizowane w dniach 30 września – 4 października na reprezentatywnej próbie 8000 dorosłych mieszkańców Polski metodą bezpośredniego wywiadu ankietowego.",,
„Ściernisco” po amerykańsku. Bracia Golcowie „w szoku”,Nietypowe wykonanie popularnej w Polsce piosenki zespołu Golec uOrkiestra to efekt przygotowań The United States Air Force Band do wizyty polskich generałów w Waszyngtonie. Amerykańscy żołnierze grający w orkiestrze wojskowej tym właśnie utworem ich przywitali.,"Twórcy oryginalnej wersji utworu Paweł i Łukasz Golec z zespołu Golec uOrkiestra nie kryli zarówno zachwytu, jak i zdumienia. Na swoim profilu na Facebooku napisali m.in.: „Takie nagranie trafiło niedawno w nasze ręce i musimy przyznać, że jesteśmy w SZOKU. Oczywiście w pozytywnym tego słowa znaczeniu. Gwarantujemy, że takiej wersji »Ściernisca« jeszcze nie słyszeliście!”Piosenka  „Ściernisko” mogła zaistnieć w świadomości Amerykanów po przemówieniu Georga W. Busha Jr., które wygłosił podczas swojej wizyty w Polsce. 15 czerwca 2001 roku w auli Biblioteki Uniwersytetu Warszawskiego mówił:„ Polska nadal mierzy się z wieloma wyzwaniami, ale jestem pewien, że sprostacie tym wyzwaniom. Sprostacie im w ten sam sposób, w jaki przekształcacie to miasto. Widzimy tutaj wielkiego ducha przedsiębiorczości, który jest w tym budynku, czuć to w klimacie Polski, dzisiaj mamy słynną orkiestrę Polską – Golec, która mówi światu:„tutaj na tym ściernisku zbuduję swoje San Francisco, tam gdzie to kretowisko, zbuduję swój bank”.Ten fragment przemówienia ówczesnego prezydent USA wywołał falę śmiechu wśród zgromadzonych. Na sali obecni byli także członkowie zespołu Golec uOrkiestra.",,
Ambasador Rosji przy OBWE: nie dopuścimy do blokady Donbasu,"Ukraina już blokuje gospodarczo separatystyczny region Donbasu, a chce jeszcze odciąć go od wsparcia socjalnego. Moskwa nie dopuści do blokady wojennej  – stwierdził  Andriej Kelin, ambasador Rosji przy Organizacji Bezpieczeństwa i Współpracy w Europie.  Rosyjskie MSZ wielokrotnie ostrzegało przed katastrofą humanitarną w Donbasie.","Władze w Kijowie wstrzymały już transfer świadczeń socjalnych, wynagrodzeń i emerytur – przekonywał Andriej Kelin.  „Zakazano dostarczania lekarstw, a także nie przepuszcza się pojazdów z produktami spożywczymi” – cytują wypowiedź Kelina rosyjskie agencje. Przedstawiciel Rosji przy OBWE zauważył ironicznie, że Kijów może zakazać również organizowania konwojów humanitarnych z Rosji, ale jak dodał nie wolno dopuścić do „blokady wojennej wobec ludności Donbasu”.  Tymczasem mieszkańcy obwodu rostowskiego, graniczącego z separatystycznymi regionami Ukrainy, deklarują, że będą pomagać ukraińskim sąsiadom. Mieszkańcy Rostowa nad Donem są gotowi przyjąć uciekinierów do swoich mieszkań, zapewnić im ciepłe posiłki i odzież, a jeśli będzie taka potrzeba, to znaleźć dla nich pracę.  Rosyjski tygodnik: zbankrutowało 40 tys. firm  Niedawno raport na temat sytuacji w Donbasie przedstawił rosyjski tygodnik „Profil”. Z publikacji wynika, że we wschodnich regionach Ukrainy zbankrutowało 40 tys. drobnych firm, stanęły wszystkie zakłady chemiczne, a z 93 kopalń działają tylko 24. W wyniku działań zbrojnych całkowicie zostało zburzonych ponad 4,5 tysiąca domów, 30 mostów, tysiąc kilometrów dróg i 58 kotłowni.",,
Pjongjang straci źródło nielegalnych dochodów. USA nałożyły sankcje,"Stany Zjednoczone nałożyły sankcje na dwie północnokoreańskie firmy, które zajmują się dostarczaniem nielegalnej siły roboczej na zagraniczne rynki. Eksport pracowników jest jednym z głównych źródeł dochodu reżimu w Pjongjangu.","Departament Skarbu poinformował, że na czarną listę wciągnięte zostały przedsiębiorstwa: Namgang Trading Corporation (NTC), która wysyła pracowników do Rosji, Nigerii i do krajów Bliskiego Wschodu oraz zarejestrowana w Pekinie firma Beijing Sukbakso, która realizuje zadania logistyczne związane z procederem – zajmuje się zakwaterowaniem, przekazami pieniężnymi, załatwianiem wiz i paszportów.Sankcje nakładają blokadę na amerykańskie aktywa tych dwóch firm oraz zakazują wszelkich transakcji finansowych z nimi. – Eksport pracowników z Korei Północnej powoduje nielegalne dochody dla rządu Korei Północnej z naruszeniem sankcji ONZ – oświadczył amerykański sekretarz skarbu Steven Mnuchin.Zgodnie z rezolucją ONZ, jednogłośnie przyjętą w 2017 roku, kraje członkowskie miały do ​​22 grudnia ubiegłego roku odesłać wszystkich pracowników z Korei Północnej.",,
Polscy informatycy cyfryzują Arabię Saudyjską,"Informatycy, którzy w kraju wdrażali m.in. system rejestracji działalności gospodarczej, pomagają w budowie e-administracji w Rijadzie – informuje wtorkowy „Puls Biznesu”. Dziennik wskazuje, że są szanse na kontrakty dla polskich firm.","Polscy informatycy zaangażowali się w gigantyczny projekt Yesser, kompleksowy plan cyfryzacji sektora publicznego w Arabii Saudyjskiej. Budżet przedsięwzięcia jest mierzony w dziesiątkach miliardów dolarów.Ci sami specjaliści wdrożyli w Polsce m.in. elektroniczny system Centralnej Ewidencji i Informacji o Działalności Gospodarczej oraz przekonali banki, żeby zintegrowały się z rządową platformą – wskazuje dziennik.Przedsięwzięcie zostało zauważone i docenione. Dlatego Sebastian Christow, wcześniej dyrektor departamentu gospodarki elektronicznej w Ministerstwie Inwestycji i Rozwoju oraz jego wieloletni współpracownicy, Michał Pierzchalski i Marcin Szokalski, wspierają Saudyjczyków w cyfryzacji ich państwa.",,
Zmarł wybitny kompozytor Andrzej Nikodemowicz. Miał 92 lata,"Wybitny kompozytor, pianista i pedagog, prof. Andrzej Nikodemowicz zmarł w sobotę w nocy w Lublinie. O jego śmierci poinformowała rzeczniczka KUL. Profesor był przez wiele lat wykładowcą tej uczelni. Miał 92 lata.","Prof. Nikodemowicz należał do czołowych współczesnych twórców muzyki sakralnej. Był autorem około 200 utworów muzycznych. Skomponował wiele utworów m.in. na fortepian, orkiestrę, a także dla chórów i solistów. Szczególne miejsce w jego twórczości zajmuje muzyka religijna - skomponował wiele kantat, oratoriów, suit, psalmów.",,
Była posłanka PO musi przeprosić senatora PiS Grzegorza Biereckiego,"Sąd Okręgowy w Warszawie nakazał byłej posłance PO Elżbiecie Radziszewskiej przeprosić senatora PiS Grzegorza Biereckiego. Chodzi o ochronę dóbr osobistych i słowa, jakie wypowiedziała była posłanka na temat twórcy SKOK-ów.","Senator PiS Grzegorz Bierecki wystąpił z pozwem o ochronę dóbr osobistych przeciwko posłance Platformy Obywatelskiej Elżbiecie Radziszewskiej w 2015 r. Złożył też prywatny akt oskarżenia. Według niego posłanka PO dopuściła się zniesławienia. Chodzi o wypowiedź Radziszewskiej w TVN24 w lipcu 2015 r. Powiedziała ona wtedy, że Grzegorz Bierecki „zdefraudował pieniądze SKOK-ów”.W pozwie Bierecki domagał się przeprosin. Nie formułował żadnych roszczeń finansowych. 13 grudnia w Sądzie Okręgowym w Warszawie zapadł wyrok w tej sprawie. Sąd nakazał byłej posłance PO, aby w terminie siedmiu dni od daty uprawomocnienia się orzeczenia opublikowała w telewizji TVN24, bezpośrednio przed rozpoczęciem emitowanej o godz. 18 audycji pt. „Tak jest”, oświadczenie o treści: „Oświadczenie Elżbiety Radziszewskiej. W programie »Tak jest«  wyemitowanym na antenie TVN24 w dniu 22 czerwca 2015 r. pomówiłam publicznie Pana Senatora Grzegorza Biereckiego o zdefraudowanie pieniędzy należących do systemu SKOK. Niniejszym jednoznacznie oświadczam, iż był to zarzut nieprawdziwy. Ja, Elżbieta Radziszewska, przepraszam Pana Senatora Grzegorza Biereckiego za naruszenie jego dobrego imienia poprzez osobiste odczytanie treści oświadczenia przez pozwaną, względnie przez lektora lub dziennikarza prowadzącego program”. Elżbieta Radziszewska była do 2019 r. posłanką Platformy Obywatelskiej. W latach 2014-15 sprawowała urząd wicemarszałka Sejmu RP, a w latach 2008-11 pełniła funkcję pełnomocnika rządu do spraw równego traktowania.",,
"Myślał, że rozmawia z Putinem. Elton John padł ofiarą rosyjskich komików","Brytyjski gwiazdor Elton John padł ofiarą żartu dwóch rosyjskich komików, którzy zadzwonili do niego, udając prezydenta Władimira Putina i jego rzecznika Dmitrija Pieskowa. Elton John próbował nawiązać kontakt z Putinem, aby wpłynąć na traktowanie gejów i lesbijek w Rosji.","Przed ujawnieniem żartu w rosyjskiej telewizji piosenkarz był przekonany, że naprawdę uzyskał dostępdo Putina i w poniedziałek dziękował mu na Instagramie pisząc, że oczekuje teraz „spotkania twarzą w twarz, by omówić równouprawnienie społeczności homoseksualnych w Rosji”. Autorzy żartu podzielili się rolami. Rzekomy prezydencki rzecznik zapewnił piosenkarza, że będzie tłumaczył jego rozmowę z Putinem, po czym odezwał się sam „prezydent”, mówiąc, że docenia wkład sir Eltona w światową kulturę muzyczną i w walkę o prawa człowieka. Komicy mają przeprosićŻart nie ośmieszył jednak 68-letniego Eltona Johna aż tak bardzo, bo – jak przyznał wcześniej w rozmowie zBBC – nie spodziewał się nawet, że zostanie potraktowany poważnie. Jak mówił, „chciałby usiąść i porozmawiać z Putinem o uprzedzeniach wobec homoseksualistów, ale może prezydent wyśmieje go i zamykając za nim drzwi nazwie go kompletnym idiotą”. – Przynajmniej będę miał czyste sumienie, że spróbowałem – powiedział muzyk.Tymczasem Kreml zdementował fakt rozmowy Władimir Putin-Elton John i polecił komikom przeprosić piosenkarza.",,
Sylwester Marzeń znokautował konkurencję,"Niemal 70 tys. osób obejrzało Sylwestra Marzeń w Zakopanem – wynika z danych Policji. W TVP2 występy Alvaro Solera, Zenka Martyniuka i innych gwiazd obejrzało ponad 7,5 mln osób. Do tych wyników imprezy stacji komercyjnych nawet się nie zbliżyły.","Z danych policji wynika, że przy scenie w Zakopanem około północy bawiło się blisko 40 tys. osób, a na terenie wokół imprezy zebrało się dodatkowo 30 tys. osób – oświadczył rzecznik zakopiańskiej policji.Telewizji Polskiej udało się pobić ubiegłoroczny rekord, jeżeli chodzi o liczbę osób oglądających transmisję. Średnio było to aż 6,4 mln osób oraz 7,9 mln w piku o godz. 22.31.Swoją imprezę sylwestrową Polsat zorganizował na Stadionie Śląskim w Chorzowie. Zgromadziła ona nieco ponad 41 tys. osób, zaś przed telewizorami średnio 1,75 mln osób (2,5 mln w piku o godz. 22.20). Transmisję koncertu noworocznego TVN z placu Bankowego w Warszawie oglądało średnio 1,6 mln osób (2,5 mln w piku o północy).",,
Lichocka o Smoleńsku: Bolesna rocznica dla wszystkich Polaków,"Poseł PiS Joanna Lichocka na spotkaniu z mieszkańcami wielkopolskiego Konina zaapelowała, żeby pamiętali o przypadającej w środę 9. rocznicy katastrofy smoleńskiej. – To jest bolesna rocznica dla wszystkich Polaków – podkreśliła.","Obchody 9. rocznicy katastrofy smoleńskiej to – zdaniem parlamentarzystki PiS i kandydatki do Parlamentu Europejskiego w Wielkopolsce – „rytuał wolnych Polaków”. – To jedna z najważniejszych spraw naszej nowej historii, ciągle niewyjaśniona do końca, napotykająca trudności w dojściu do prawdy – oceniła.Zdaniem Lichockiej zdarzenia sprzed 9 lat są dowodem na to, „jak wielkie kłamstwo wtedy zostało uruchomione”. – Jak bezwzględnie oczerniano ofiary, bezceremonialnie traktowano rodziny tragicznie zmarłych i jak zlekceważono podstawowe zasady przy wyjaśnieniu okoliczności tej katastrofy – dowodziła.Parlamentarzystka wyjaśniła powód swojego wystąpienia o Smoleńsku na spotkaniu z mieszkańcami Konina. – Tutaj jedynką z ugrupowania postkomunistycznego jest Ewa Kopacz. To jest niesłychane, że osoba, która publicznie kłamała na temat katastrofy smoleńskiej, teraz ubiega się o mandat do Parlamentu Europejskiego – powiedziała Lichocka.Podkreśliła, że trzeba zrobić wszystko, żeby w PE Polskę reprezentowali ludzie, którzy opowiadają się za prawdą, a nie ci, którzy mają „na koncie grube kłamstwa w sprawach dotyczących życia i śmierci”. – Ważne jest to, żeby to byli ludzie, którzy głosują za Polską, a nie przeciw naszemu krajowi i ulegają presji tych, których uznają za możniejszych i ważniejszych niż polskie interesy i polska racja stanu – mówiła.",,
„Anaruk” z Grenlandii nigdy nie istniał. Zaskakujące informacje nt. książki Centkiewicza [WIDEO],"Zapewne wielu z nas czytało o przygodach dzielnego eskimoskiego chłopca, z którym rzekomo zaprzyjaźnił się Czesław Centkiewicz. Przez dekady była to lektura szkolna. Dziś okazuje się, że jego „reportaż” z 1937 r. o spotkaniu z „Anarukiem” to zmyślona historia, a jego imię w tłumaczeniu na język polski to „s*aj to”. Kim w takim razie jest w rzeczywistości chłopiec, którego czarno-białe zdjęcie trafiło na okładkę książki Centkiewicza „Anaruk, chłopiec z Grenlandii”? Adam Jarniewski (autor książki „Nie mieszkam w igloo”) i Agata Lubowicka przeprowadzili dokładne „śledztwo” w tej sprawie, a wynikami podzielili się na swoim blogu.","Książka „Anaruk, chłopiec z Grenlandii” opowiada o życiu dwunastoletniego Eskimosa Anaruka, który wraz z rodziną mieszka na Grenlandii. Centkiewicz opisuje w niej, jak zaprzyjaźnił się z nim i ze szczegółami opowiada czytelnikom, jak żyje dziecko w nieprzyjaznym ludziom, mroźnym świecie. Wszystko dzieje się w pierwszej połowie XX wieku, w czasach, gdy autor miał podróżować po krajach polarnych. Jak udało się im ustalić, chłopiec z książki Centkiewicza to Simeon Ferdinand Noa Umeerinneq Larsen, syn Thorvalda i Frederikke, urodził się 25 lutego 1923 roku w Pikiiddi. Mężczyzna zginął w lawinie w wieku 24 lat, w 1947 roku. „Nasz bohater umarł, zanim książka o Anaruku zdążyła zyskać swą ogromną popularność i szturmem wtargnąć do polskich szkół. Również nikt z rodziny nie wiedział, że młodzi czytelnicy w Polsce mają go za dobrego znajomego, a może nawet przyjaciela niejakiego Czesława Centkiewicza, który rzekomo obserwował życie jego rodziny i współmieszkańców” – napisano na blogu.Książka o Anaruku razem z kolejnymi wydaniami ulegałazmianie. W pierwszym, z 1937 r. znajduje się odautorski komentarz Centkiewicza (usunięty z kolejnych wydań od początku lat pięćdziesiątych), dotyczący spotkania grupy Polaków z Norwegami na Wyspie Niedźwiedziej i długich rozmówautora z jednym z nich. „Fritz Oien, przysuwając się jak najbliżej do rozpalonego piecyka, opowiadać nam zaczął o surowym i trudnym życiu Eskimosów w krainie wiecznych śniegów. Poznał ich i zaprzyjaźnił się z nimi w czasie swego paroletniego pobytu na Grenlandii. Najmilej wspominał młodego Eskimosa,Anaruka. To, co zapamiętałem z jego opowiadań – powtarzam w tej książeczce”. Autorzy bloga zastanawiają się, czy wydawnictwo ustosunkuje się w jakiś sposób do nowych informacji o Anaruku.„Ten szczególny zbieg okoliczności rodzi w mojej głowie pytanie: czy nasz kraj jest już na tyle cywilizowany, by wydawnictwo, które przez dekady czerpało zyski z poniekąd skradzionego wizerunku Simeona Larsena, jest w stanie przyznać się do błędu i wziąć za to odpowiedzialność? Czy może pod tym względem cywilizacyjnie znajdujemy się gdzieś na poziomie opisywanej przez Czesława Centkiewicza Grenlandii? Kraju, w którym nigdy nie postawił nogi” – zastanawiają się autorzy.„No i jak ustosunkują się do tego przedstawiciele polskiego szkolnictwa odpowiedzialni za to, że książka przez tak długi czas znajdowała się na liście lektur obowiązkowych, a tysiące polonistów od dziesięcioleci każe uczniom czytać Anaruka jako reportaż? Jeśli książka Czesława Centkiewicza miałaby pozostać lekturą, może warto byłoby wykorzystać ją raczej do przedstawienia rozwoju, który w ciągu ostatnich stu lat dokonał się w społeczeństwie grenlandzkim, a historia powstania tego utworu mogłaby dodatkowo posłużyć ukazaniu, jak wielkie znaczenie dla odczytywania dzieła noszącego znamiona literatury faktu ma znajomość jego kontekstu” – dodają autorzy.",,
Ławrow: nie będzie wyścigu zbrojeń z USA. Potrzebujemy resetu stosunków,"Nie będzie wyścigu zbrojeń między Rosją a USA - oświadczył szef rosyjskiej dyplomacji Siergiej Ławrow w rozmowie z dziennikarzami państwowej telewizji rosyjskiej. Zapowiedział też, że Rosja nie zamierza podejmować żadnych kroków, które mogłyby podkopać ukraińską gospodarkę.","W rozmowie z dziennikarzami państwowej telewizji, dyplomata zapewnił również, że władze Rosji zadbają o bezpieczeństwo kraju.Reset stosunków z USA?Według Ławrowa, Moskwa zrobi wszystko, aby Rosjanie czuli się bezpieczni. Podkreślił przy tym, że nie ma mowy o udziale Rosji w wyścigu zbrojeń  ze Stanami Zjednoczonymi.  - Dysponujemy odpowiednimi środkami i siłami, mamy też polityczną wolę i doskonałych specjalistów -  przekonywał. Minister dodał, że wszyscy pracują nad wzmocnieniem możliwości obronnych państwa, więc obywatele nie mają żadnych powodów do niepokoju. - Stosunki USA-Rosja potrzebują resetu - podkreślił rosyjski minister.",,
"Złośliwości Tuska, śniadanie Stoltenberga [OPINIA]","Już się praktycznie przyzwyczailiśmy do krytycznych uwag Trumpa – to komentarz niemieckiej minister obrony Ursuli von der Leyen. Ale ani ona, ani kanclerz Angela Merkel nie pozwalają sobie na nawet jedno mocniejsze słowo wobec prezydenta USA, mimo że jego wypowiedzi o Niemcach są – stosując dotychczasowe normy przyjęte w zachodniej dyplomacji – wręcz szokujące. Jest jednak jeden polityk w Brukseli, który jakby nie dostrzegał, że ma do czynienia z przywódcą jedynego supermocarstwa na świecie.","W przeddzień szczytu NATO, także w Brukseli, sekretarz generalny NATO i szefowie instytucji Unii Europejskiej podpisują deklarację w sprawie bezpieczeństwa europejskiego. Występują Jens Stoltenberg i Donald Tusk. Nieoczekiwanie szef Rady Europejskiej postanawia odpowiedzieć na krytykę Trumpa pod adresem europejskich sojuszników NATO.Chodzi o gorący temat, czyli kwestię wydatków na obronność. Wiadomo, że nazajutrz prezydent USA będzie szczególnie naciskał na sojuszników właśnie w tej sprawie. Tusk odrzuca zarzuty stawiane przez Trumpa. I wbija szpilę: mówi, by Ameryka doceniła swoich europejskich sojuszników, bo „nie ma ich tak wielu”. Po raz kolejny były premier Polski atakuje prezydenta USA, działając w interesie Niemiec – bo to wszakże Berlin jest głównym obiektem zarzutów ze strony Trumpa.Bardziej niemiecki niż NiemcyChyba w żadnej innej kwestii Tusk nie daje tylu powodów, by mówiono, że słuszne są zarzuty, iż na brukselskim stanowisku jest de facto wykonawcą polityki Angeli Merkel. Występując z pozycji eurokraty, pozwala sobie nie raz na oświadczenia, których nie wypadałoby wygłaszać kanclerz Niemiec. Choćby właśnie wobec Trumpa.Zresztą problemy szefa Rady Europejskiej z obecnym prezydentem USA zaczęły się, zanim został on zaprzysiężony. Tuż przed amerykańskimi wyborami – na Twitterze – Tusk skomentował wyścig za oceanem tweetem: „Najnowszy komentarz mojej żony: jeden Donald to więcej niż trzeba”. „A co jeśli Trump wygra? Czy to będzie pomocne?” – zareagował jeden z twitterowiczów.Jak się szybko okazało, miał wiele racji. Tusk chyba uwierzył w propagandę, że Clinton ma wygraną w kieszeni. A niefortunny tweet stał się symbolem złych relacji dwóch Donaldów. Przy czym Trump ani przez chwilę nie zostawia wątpliwości, że Tusk nie jest dla niego partnerem do rozmowy. Dobitnie pokazując to podczas spotkań w szerszym gronie (np. G7). Polityka nowego przywódcy Ameryki nie mogła podobać się wielu krajom w Europie, ale szczególnie Niemcom. Mamy luty 2017 roku – szef Rady Europejskiej wysyła list do przywódców państw członkowskich Wspólnoty. Pisze w nim, że Unia musi się obecnie mierzyć z wieloma niebezpieczeństwami. Wśród nich Tusk wymienia m.in. agresywną Rosję, radykalny islam i... administrację nowego prezydenta USA. „Zmiana w Waszyngtonie stawia Unię Europejską w trudnej sytuacji; nowa administracja zdaje się kwestionować ostatnich 70 lat amerykańskiej polityki zagranicznej” – pisze wtedy Donald Tusk.W marcu br. Trump ogłasza plany nałożenia 25-proc. cła na import stali oraz 10-proc. cło na aluminium. To fatalna informacja dla części krajów europejskich. Ale akurat nie dla Polski. Na pewno zaś dla Niemiec. Na  konferencji prasowej w Luksemburgu Tusk mówi: „Oświadczenie prezydenta Trumpa może mieć reperkusje dla naszych obywateli i europejskich przedsiębiorstw, nie wspominając o globalnej gospodarce. Zaproponuję, by przywódcy Unii Europejskiej odbyli nadzwyczajną debatę handlową na zbliżającym się szczycie”.Robią swojeStany Zjednoczone robią jednak swoje. Do tego dochodzi decyzja Trumpa o wycofaniu się z porozumienia z Iranem, co wywołuje najpoważniejszy dotąd kryzys w relacjach transatlantyckich po 2016 r. Znów głos zabiera Tusk, i znów ostro atakuje Amerykanów: „Patrząc na ostatnie decyzje prezydenta Trumpa, ktoś mógłby nawet pomyśleć: jak się ma takich przyjaciół, to po co komu wrogowie?”.W połowie maja na konferencji prasowej w Sofii mówi: „Możemy podziękować prezydentowi Trumpowi, bo dzięki niemu w Europie pozbyliśmy się złudzeń. Dał nam do zrozumienia, że jeśli potrzebujesz pomocnej dłoni, to znajdziesz ją... na końcu własnego ramienia”. Tusk zaznacza, że obok tradycyjnych politycznych wyzwań, z którymi mierzy się Europa – rosnącej potęgi Chin i agresywnej postawy Rosji – UE spotyka się z nowym fenomenem: „kapryśną asertywnością amerykańskiej administracji”.Na ostatnią impertynencję Tusk dostał odpowiedź szybko. Już następnego dnia, tuż przed rozpoczęciem szczytu NATO. Podczas śniadania z sekretarzem generalnym Paktu Północnoatlantyckiego Jensem Stoltenbergiem Trump kolejny raz skrytykował sojuszników za zbyt niskie wydatki na obronność. Nowością było, że przy kamerach, zaatakował Niemcy w niespotykany dotąd sposób. Jak komentują niektóre media na Zachodzie, „szokująco i nieuprzejmie, ale bez wątpienia prawdziwie”. – To przykre, gdy Niemcy zawierają ogromne umowy z Rosją dotyczące ropy i gazu, podczas gdy USA mają je chronić przed Rosją; Niemcy płacą Rosji miliardy dolarów rocznie. Chronimy Niemcy, chronimy Francję, chronimy te wszystkie kraje, a one zawierają umowy na rurociągi z Rosji, wpłacając do jej skarbca miliardy dolarów – mówił Trump.Prezydent USA sprawił, że prawdę, o której głośno mówiła od dawna choćby Polska, Ukraina i kraje bałtyckie, poznał cały świat. Zresztą Trump porównał postawę Berlina i Warszawy w kwestii współpracy gazowej z Rosją, nie pozostawiając wątpliwości, kto postępuje tak, jak powinien postąpić członek NATO, sojusznik Waszyngtonu.„Niemcy to zakładnik Rosji”– Są takie kraje jak Polska, które nie zaakceptowałyby gazu; niech pan przyjrzy się innym krajom, które by go nie przyjęły, bo nie chcą być zakładnikiem Rosji. Niemcy są na przykład zakładnikiem Rosji, ponieważ zależą w tak dużym stopniu od jej energii. My mamy chronić Niemcy, a one kupują energię od Rosji – mówił do Stoltenberga Trump.Amerykańskiego przywódcę oburza to tym bardziej, że Niemcy kupując rosyjski gaz, finansują zbrojenia rosyjskie, a jednocześnie sami skąpią na własną armię (nieco ponad 1 proc. PKB), a więc i potencjał obronny całego NATO. – To niewłaściwe. Chronimy Niemcy, chronimy Francję, chronimy wszystkich i to my płacimy duże pieniądze. To się dzieje od dekad – przekonywał prezydent USA. Jego zdaniem kraje Sojuszu powinny zacząć płacić odpowiednie sumy nie w perspektywie 10 lat, ale natychmiast.Trump przypomniał, że były kanclerz Niemiec Gerhard Schroeder, wciąż licząca się postać współrządzącej w Berlinie socjaldemokracji (liderzy SPD są za zacieśnianiem współpracy ekonomicznej z Moskwą, a jednocześnie za ograniczaniem wydatków na obronę), piastuje kluczowe stanowiska w projektach Nord Stream i Nord Stream 2 i zrobił już wiele na rzecz zwiększenia rosyjskiej obecności gazowej w Niemczech. – To nigdy nie powinno się wydarzyć. Niemcy są całkowicie kontrolowane przez Rosję, bo biorą od niej 60-70 proc. energii przez nowy gazociąg. Powiedzcie mi, czy to właściwe? Ja sądzę, że nie. I sądzę, że to bardzo złe dla NATO – mówił Trump, podkreślając, że to oznacza, iż „Niemcy to zakładnik Rosji; pozbyli się elektrowni węglowych, elektrowni atomowych, biorą ogromne ilości ropy i gazu z Rosji”.Merkel: to nasza sprawaKilka godzin po tym bezpardonowym ataku Trumpa, spotkał się on z Merkel. Powiedział potem dziennikarzom, że poruszył kwestie wydatków Berlina na obronę oraz Nord Stream 2, ale zaznaczył, że ma „bardzo dobre” stosunki z Merkel. Ta z kolei powiedziała, że rozmawiała z Trumpem o handlu i migracji. Przed spotkaniem kanclerz odrzuciła krytykę projektu Nord Stream 2, mówiąc, że Niemcy mogą podejmować swoje „własne decyzje”. Jens Stoltenberg zaś, na sugestię Trumpa, że NATO powinno przyjrzeć się projektowi gazociągu, odparł: „Są różne poglądy na gazociąg Nord Stream. Nie jest rzeczą NATO decydować”. Co natomiast z wydatkami na obronę? Trump dostał wsparcie z Waszyngtonu. Przewodniczący Izby Reprezentantów, republikanin Paul Ryan powiedział, że NATO „jest nieodzowne”, ale prezydent Donald Trump miał rację, krytykując Niemcy za niedostateczne nakłady na obronę.Zgodnie z opublikowanymi przez NATO szacunkami Niemcy znajdują się obecnie na 17. miejscu wśród 29 członków Sojuszu pod względem procentu PKB przeznaczanego na obronność. Kanclerz Merkel zapewniła jednak, że Berlin czuje się zobowiązany, aby dążyć do przeznaczania 2 proc. PKB na obronność. – Robimy to z roku na rok, także na rok 2018 i 2019. W roku 2024 będziemy wydawali o 80 proc. więcej na obronność niż w 2015 r. – zapewniła. Problem w tym, że to mocno naciągane zapewnienia. Berlin wydaje teraz zaledwie 1,24 proc. PKB. Czyli tylko nieznacznie więcej, niż w 2014 roku, gdy Niemcy zobowiązały się do zwiększania tych nakładów.",,
Białoruś: Wydano pierwszy wyrok śmierci w tym roku,Na Białorusi wydano pierwszy w tym roku wyrok śmierci. 36-letni mieszkaniec Bobrujska został skazany na najwyższy wymiar kary za zabójstwo dwóch kobiet. Wyrok na razie nie jest prawomocny.,"Aleksander A. został uznany za winnego celowego pozbawienia życia kobiet w wieku 26 i 27 lat, z którymi wcześniej bawił w restauracji. Skazany był już wcześniej cztery razy sądzony za ciężkie przestępstwa. W więzieniach spędził ponad 11 lat. Białoruś jest jedynym krajem w Europie, gdzie kara śmierci jest wykonywana. W zeszłym roku na podstawie wyroków sądowych rozstrzelano cztery osoby. Dwie kolejne osoby są w celach śmierci w oczekiwaniu na wykonanie wyroku. Wszyscy skazani to zabójcy.  Stosowanie kary śmierci potępiają organizacje międzynarodowe, OBWE i Unia Europejska.",,
Polacy chcą komisji śledczej ws. Amber Gold,Zdaniem 55 proc. ankietowanych Sejm powinien powołać komisję śledczą w sprawie afery Amber Gold – wynika z sondażu TNS dla „Wiadomości” TVP1. Pracownia zbadała też poparcie dla partii politycznych. Na Platformę Obywatelską zagłosowałoby 40 proc. ankietowanych.,,,
"Kaczyński: Wysoko oceniam to, czego dokonał premier Morawiecki na szczycie UE","Wysoko oceniam to, czego dokonał premier Matusz Morawiecki na szczycie UE, wyłączając Polskę z zasady stosowania polityki neutralności klimatycznej do 2050 roku; to duży sukces, bo uniknęliśmy ogromnego niebezpieczeństwa – oświadczył prezes PiS Jarosław Kaczyński.","Przywódcy unijni porozumieli się w czwartek na szczycie w Brukseli ws. osiągnięcia przez UE neutralności klimatycznej do 2050 r. Polska, jak podkreślono we wnioskach, nie mogła „zobowiązać się do realizacji tego celu” na tym etapie. Szefowie państw i rządów mają wrócić do tej sprawy w czerwcu przyszłego roku.   –  Bardzo wysoko oceniam to czego dokonał premier Morawiecki podczas unijnego szczytu, to bardzo duży sukces. Udało się uniknąć ogromnego niebezpieczeństwa. Mam na myśli bardzo kosztowną transformację energetyczną, mogącą zagrozić naszej gospodarce, na co nie mielibyśmy wpływu – ocenił Kaczyński w rozmowie z PAP.  Zdaniem lidera PiS, to jeszcze jeden dowód na to, że „jeśli się prowadzi politykę dużego europejskiego państwa, a nie politykę prywatną, której celem jest załatwianie w istocie prywatnych spraw, prywatnych ambicji, to nawet w trudnej sytuacji, nawet w osamotnieniu – bo tu byliśmy zupełnie osamotnieni – można uzyskiwać efekty”. Najistotniejszą kwestią dwudniowego szczytu UE w Brukseli, który zakończył się piątek, był klimat, w tym sprawa osiągnięcia neutralności klimatycznej do 2050 r. Polski premier wielokrotnie podkreślał, że rząd musi brać pod uwagę wszystkie koszty transformacji energetycznej, w tym społeczne i gospodarcze.  –  Prowadzimy bardzo ambitną, ale jednocześnie racjonalną ekonomicznie politykę klimatyczną, politykę energetyczną – mówił po zakończeniu szczytu Morawiecki. –  Musimy jednak zapewnić takie tempo zmian, jakie będzie dostosowane do potrzeb polskiej gospodarki, do potrzeb polskiego społeczeństwa. To jednocześnie gwarantuje nam, że będziemy w najszybszym możliwym tempie realizować programy zapewnienia czystego powietrza – zaznaczył szef rządu. Premier wymienił tu programy „Czyste powietrze” oraz „Mój prąd”.  Morawiecki podkreślił, że najważniejsza jest jakość życia zwykłej polskiej rodziny. –  To, co udało nam się w nocy wynegocjować rzeczywiście będzie przyczyniało się do poprawy jakości życia polskiej rodziny – zapewnił. Zaznaczył, że zmiany w systemie energetycznym, które są związane z neutralnością klimatyczną do 2050 r., muszą być dostosowane do polskich warunków, możliwości i potrzeb.",,
"Olejnik broni słów Owsiaka, który groził, że „może dać trzy razy mocno po pysku”","– To Jerzy Owsiak w kontekście prawdy o przeszłości Lecha Wałęsy powiedział, że może „dać z baśki” czy „z bańki”, czyli uderzyć głową osoby, które będą tę prawdę mówiły. Nie słyszałem, żeby był potępiany za zachęcanie do przemocy – powiedział w TVN24 prof. Andrzej Zybertowicz. – Nie można wszystkiego tak literalnie odbierać – odpowiedziała prowadząca program Monika Olejnik.
– A to nie jest mowa nienawiści? – zapytał retorycznie doradca prezydenta Andrzeja Dudy.","Profesor Zybertowicz był w czwartek gościem programu Moniki Olejnik. Jednym z tematów była śmierć prezydenta Gdańska Pawła Adamowicza i obrona Jerzego Owsiaka w wykonaniu m. in. stacji TVN24.– Przeczytałam gdzieś, że się świętych robi z Adamowicza, z Owsiaka, wczoraj w Polskim Radiu pan powiedział, że z Wałęsy – powiedziała prowadząca program. – Tak, z ludzi, których zachowanie pozostawia wiele do życzenia. Lech Wałęsa, jak wiemy, bo zostało to na podstawie badań analiz naukowych udowodnione, był płatnym donosicielem Służby Bezpieczeństwa, a ludzi, którzy mówili prawdę o jego przeszłości, ciągał po sądach i chciał zniszczyć – odpowiedział prof. Zybertowicz.Doradca prezydenta Andrzeja Dudy w tym kontekście przypomniał przykład języka nienawiści w wykonaniu Jerzego Owsiaka. Kilka lat temu prezes WOŚP zaatakował ludzi, którzy mówią prawdę o agenturalnej przeszłości Lecha Wałęsy, grożąc: „Jakby co mogę przyłożyć z baśki, czyli trzy razy mocno po pysku”.",,
"Europejska Agencja Leków zaleca, by chorzy przyjmowali leki na cukrzycę","Ryzyko odstawienia leków na cukrzycę znacznie przewyższa wszelkie ewentualne skutki, jakie wiążą się z występowaniem w niektórych lekach z metforminą niewielkiej ilości NDMA – podała Europejska Agencja Leków.","Metformina jest jednym z najstarszych i najczęściej stosowanych leków, które od lat 50. stosuje się w leczeniu cukrzycy. Według danych resortu zdrowia w Polsce leczonych nią jest 2,3 mln pacjentów. Ich zaniepokojenie wywołały doniesienia medialne, że lek jest zanieczyszczony silnie trującym związkiem nitrozoaminy (NDMA). Rzeczniczka Komisji Europejskiej Vivian Loonela przekazała, że w niektórych lekach na cukrzycę z metforminą faktycznie wykryto NDMA. – Firmy zostały poproszone o zbadanie i przetestowanie leków metforminowych w UE pod kątem NDMA oraz o przekazanie wyników – poinformowała Loonela. Jak podkreśliła, choć ryzyko związane z NDMA było dotąd bardzo małe, należy unikać tej substancji w lekach. Dlatego, jeśli zostanie stwierdzone, że ilość NDMA przekracza określony poziom, organy regulacyjne podejmą odpowiednie działania. Przerwanie leczenia może narazić pacjentów na poważne i długotrwałe problemy zdrowotne. EAL podkreśliła, że powikłania związane z niekontrolowaną cukrzycą obejmują choroby serca, uszkodzenie nerek, problemy z oczami i uszkodzenia stopy, które mogą prowadzić nawet do amputacji. W zeszłym roku NDMA i inne zanieczyszczenia tej samej klasy (nitrozoaminy) odkryto w lekach na nadciśnienie tętnicze - sartanach. We wrześniu wezwano firmy medyczne do podjęcia kroków gwarantujących, że nitrozoamina nie znajdzie się w lekach dla ludzi, w tym w metforminie. Przedsiębiorstwa miały niezwłocznie zgłaszać wszelkie zanieczyszczenia w lekach. Minister zdrowia Łukasz Szumowski mówił, że nie ma informacji, które wskazywałyby na konieczność wycofania z rynku metforminy ani rekomendowania pacjentom, aby przestali przyjmować lek.",,
"Świat gratuluje Francuzom. Trump, Parker, Schmeichel…","Po niezwykle emocjonującym starciu z Chorwacją, Francuzi zostali w niedzielę piłkarskimi mistrzami świata. Wielki sukces doceniony został w niemal każdym zakątku globu. Gratulacje za pośrednictwem mediów społecznościowych docierały nawet z najmniej spodziewanych kierunków.",  ,,
Prezydent: Wkład Moniuszki w budowanie tożsamości narodu jest nieoceniony,"Wkład Stanisława Moniuszki w odzyskanie niepodległości, w rozwój naszego społeczeństwa, w budowanie tożsamości naszego narodu jest nieoceniony – powiedział prezydent Andrzej Duda podczas niedzielnej inauguracji akcji Narodowe Granie.","Ogólnopolska akcja Narodowe Granie została zainicjowana przez parę prezydencką w związku z przypadającą w tym roku 200. rocznicą urodzin Stanisława Moniuszki. Celem akcji jest „popularyzacja polskiej muzyki oraz wzmacnianie tożsamości narodowej poprzez wspólne upamiętnienie postaci i dorobku wybitnych polskich kompozytorów”. Pierwszą edycję poświęcono twórczości Moniuszki.Prezydent podziękował artystom za „te niezwykłe aranżacje i piękne zaprezentowanie utworów jednego absolutnie z największych mistrzów muzyki wśród Polaków – Stanisława Moniuszki”.– Mimo tego, że Moniuszko nie zobaczył wolnej Polski, jego wkład w odzyskanie niepodległości, jego wkład w przeniesienie polskiej tradycji, polskiej kultury przez te ponad 100 lat zaborów, jego wkład w rozwój naszego społeczeństwa, w budowanie tożsamości naszego narodu jest nieoceniony. Tym bardziej widać to dzisiaj, kiedy możemy posłuchać tych utworów Moniuszki w nowych aranżacjach. Jak łatwo jest dokonać współczesnej aranżacji tego, co kiedyś, przecież przed ponad stu laty napisał Stanisław Moniuszko – powiedział prezydent podczas niedzielnego koncertu finałowego akcji na dziedzińcu Pałacu Prezydenckiego. Jak zaznaczył, to pokazuje jak bardzo muzyka Moniuszki „jest nasza i jak bardzo ona jest polska”. – On zresztą przecież w tej swojej twórczości też dokumentował właśnie naszą tradycję, dokumentował tradycję szlachecką, dokumentował tradycję szlacheckiego dworu, dokumentował również i tradycję chłopską, właściwie wszystkich warstw naszego społeczeństwa. W tej jego muzyce ta specyfika poszczególnych elementów naszego folkloru i naszej kultury, naszych obyczajów jest. I właśnie dlatego ta muzyka Moniuszki jest muzyką tak bardzo polską, jest muzyką, którą śmiało możemy nazywać naszą muzyką narodową – mówił Andrzej Duda.Wyraził także nadzieję, że „Narodowe Granie, nowy cykl wydarzeń, które postanowił razem z małżonką rozpocząć, a dzisiaj zainaugurować” będzie się powtarzało co roku. – I będzie polegało na słuchaniu muzyki napisanej przez polskich kompozytorów w różnych okresach naszych dziejów – dodał prezydent.W niedzielę na dziedzińcu Pałacu Prezydenckiego zorganizowano wielogodzinny, dostępny dla publiczności koncert „Wiwat Moniuszko!”. Wzięli w nim udział artyści reprezentujący różnorodne style i gatunki muzyczne, inspirowane twórczością Stanisława Moniuszki. Koncertu finałowego wysłuchał także m.in. wicepremier, minister kultury i dziedzictwa narodowego prof. Piotr Gliński. Teatr im. Stefana Jaracza z Olsztyna zaprezentował „Ja Ciebie kocham! Ach, te słowa tak dziwnie w moim sercu brzmią...”. Janusz Prusinowski Kompania prezentowali i uczyli tradycyjnych tańców narodowych. Zagrała również Polska Orkiestra Sinfonia Iuventus im. Jerzego Semkowa i Marek Wroniszewski. Zaś Jolanta Pszczółkowska-Pawlik i młodzi wokaliści wspólnie zaśpiewali pieśni Stanisława Moniuszki.W koncercie finałowym udział wzięli: Olga Szomańska, Magdalena Tul, Marek Bałata, Andrzej Lampert, Michał Szpak, Warszawski Chór Papieski im. św. Jana Pawła II, Chopin University Chamber Orchestra, Zespół Tomasza Filipczaka i Tomasz Filipczak.Stanisław Moniuszko urodził się w 1819 r. w majątku Ubiel koło Mińska, w polskiej rodzinie szlacheckiej o patriotycznych tradycjach, jego ojciec Czesław uczestniczył w kampanii napoleońskiej. Do historii przeszedł jako ojciec polskiej opery narodowej. Był kompozytorem, dyrygentem, także pedagogiem. W latach poprzedzających wybuch powstania styczniowego i bezpośrednio po nim stworzył swoje najsłynniejsze dzieła – opery „Halka” i „Straszny dwór”.Inspirację dla muzyki Moniuszki stanowiła kultura ludowa. Jednym z najlepiej znanych zbiorów jego drobnych utworów jest cykl dwunastu „Śpiewników domowych” zawierających pieśni do słów poetów polskich (m.in. Teofila Lenartowicza, Adama Mickiewicza, Wincentego Pola, Stefana Witwickiego), a także obcych (w tłumaczeniu polskim) oraz do słów twórców ludowych. Utwory wpisywały się w kanon XIX-wiecznego wychowania patriotycznego. Kompozytor tworzył także muzykę religijną. Moniuszko zmarł w Warszawie 4 czerwca 1872 r. Pochowany został na Cmentarzu Powązkowskim w Warszawie.",,
„Drugi garaż był przeznaczony na wrak”. Jachira znów kpi z ofiar tragedii [WIDEO],"Klaudia Jachira, nowo wybrana posłanka z list Koalicji Obywatelskiej i kontrowersyjna youtuberka, ponownie drwi z katastrofy smoleńskiej. W swoim  najnowszym filmiku stwierdza, że jeden z garaży w domu prezesa PiS Jarosława Kaczyńskiego miał być przeznaczony na wrak.","Jachira jest znana z kontrowersyjnych filmików. Już w trakcie kampanii wyborczej doszło do głośnych skandali z jej udziałem. Przyszła posłanka fotografowała się z transparentem „bób, humus, włoszczyzna” pod pomnikiem Armii Krajowej i Polskiego Państwa Podziemnego, kpiła także ze znaku krzyża oraz z ofiar katastrofy smoleńskiej. W reakcji na zachowanie Jachiry  Porozumienie Organizacji Kombatanckich i Niepodległościowych apelowało do sztabu wyborczego Koalicji Obywatelskiej o skreślenie jej z listy kandydatów do Sejmu. Ostatecznie youtuberka przeprosiła za incydent, a lider PO Grzegorz Schetyna zapewnił, że podobna sytuacja nigdy się już nie powtórzy. Pod koniec września Jachira zapewniła też w  Onecie, że „nigdy nie było jej celem obrażanie członków katastrofy smoleńskiej”.",,
Dokumenty po gen. Antonim Hedzie „Szarym” trafiły do archiwum,"Ponad sto oryginalnych dokumentów 3. i 4. pułku Piechoty Legionów AK, kilkutomowy oryginalny dziennik, korespondencja i fotografie żołnierza ZWZ-AK i powojennego podziemia niepodległościowego gen. Antoniego Hedy „Szarego” trafiły do Archiwum Akt Nowych. Uroczystość przekazania archiwaliów przez córkę generała Teresę Hedę-Snopkiewicz odbyła się w czwartek w siedzibie archiwum.","– Warto podkreślić, że zbiory zostały przekazane non profit, w darze dla państwa. Mają one realną wartość historyczną i materialną. Zbiór składa się z ponad 100 oryginalnych dokumentów 3. i 4. pułku Piechoty Legionów AK. Są to dokumenty podstawowe z poziomu dowódczego z ewidencją, rozkazami awansowymi i odznaczeniowymi, meldunki organizacyjne. Jest również kilkutomowy oryginalny dziennik „Szarego”, jego dokumenty osobiste, korespondencja z okresu więzienia i szereg podstawowych do opisu jego życiorysu, jak i dowodzonych przez niego oddziałów dokumentów – powiedział zastępca dyrektora Archiwum Akt Nowych Mariusz Olczak.W jego ocenie ogromną wartość ma obszerny zbiór ponad 1000 fotografii, z czego kilkaset z okresu wojny i roku 1945, w tym obrazujące akcję na więzienie w Kielcach. – Uzupełnieniem są zdjęcia powojenne z licznych uroczystości kombatanckich, pielgrzymek, spotkań i to począwszy od lat 60. do ostatnich dni „Szarego” przed jego śmiercią w 2008 roku – wymieniał Mariusz Olczak.W przekazanej spuściźnie, prócz dokumentów osobistych „Szarego”, znajdują się źródła do badania dziejów terenów radomsko-kieleckich Armii Krajowej – oryginalne rozkazy i meldunki z działań partyzanckich: awanse, nasłuchy radiowe, spisy plutonów i drużyn oraz niepublikowane dotąd fotografie z działalności konspiracyjnej. W przekazanych materiałach znajdują się również dokumenty dotyczące aresztowania, śledztwa i pobytu w więzieniu Antoniego Hedy – protokoły przesłuchań, korespondencja, materiały z czasu stanu wojennego i działalności w środowiskach kombatanckich, a także wspomnienia „Szarego”. Jak mówił, kontakt z gen. Hedą AAN nawiązało kilkanaście lat temu. – Udało nam się nagrać wówczas jego obszerną relację video. Nie wiedzieliśmy jednak, że zgromadził tak duże archiwum. Już wówczas był to jeden z nielicznych żyjących dowódców dużych oddziałów partyzanckich i jeden z nielicznych funkcyjnych AK-owców. Zwracał też uwagę swoim niebanalnym, powojennym życiorysem. To przecież legenda, którą pamięta i wspomina wielu, szczególnie na Kielecczyźnie, w Radomskiem, okolicach Piotrkowa i Końskich. Postać niebanalna, na stałe zapisana w historii polskiego podziemia. Do dzisiaj uroczyście obchodzi się w Kielcach zdobycie ubeckiego więzienia w centrum miasta w sierpniu 1945 roku i uwolnienie z niego kilkuset więźniów. Akcją tą dowodził właśnie „Szary” – dodał zastępca dyrektora AAN.Antoni Heda „Szary” urodził się 11 października 1916 r. w Małomierzycach koło Iłży. Żołnierz września 1939 r., członek ZWZ-AK, dowódca oddziału partyzanckiego AK na Kielecczyźnie. Od 1945 r. w podziemiu niepodległościowym. Pod jego komendą w sierpniu 1945 r. rozbito ubeckie więzienie w Kielcach i uwolniono kilkuset więźniów politycznych. Aresztowany w lipcu 1948 r. po długotrwałym śledztwie skazany na karę śmierci, którą następnie zamieniono na dożywotnie więzienie. Więziony był na Rakowieckiej, w Rawiczu i Wronkach.Zwolniony w 1956 r., całkowicie zrehabilitowany dopiero w III Rzeczpospolitej. Po wyjściu na wolność zaangażowany w upamiętnianie miejsc zbrodni wojennych oraz walk i męczeństwa narodu polskiego. W latach 1980-81 organizator Krajowego Koła Kombatantów przy NSZZ Solidarność i jego pierwszy przewodniczący. Internowany 13 grudnia 1981 r., zwolniony z Białołęki w czerwcu 1982 r. Aktywną działalność społeczną prowadził do końca życia. Awansowany przez prezydenta Lecha Kaczyńskiego w 2006 r. do stopnia generała brygady. Zmarł 14 lutego 2008 r.",,
Edukacja europejska Lewicy,"Konferencją „Polska w Europie” zainaugurował w Warszawie działalność Instytut Europejski, ośrodek badawczy Sojuszu Lewicy Demokratycznej. Jego pracami kieruje były premier w rządzie SLD Leszek Miller. O powstaniu placówki jako pierwszy informował portal tvp.info.","Jak powiedział przewodniczący SLD Grzegorz Napieralski, instytut pełni funkcję think-tanku, który prowadzi analizy i dyskusje dotyczące spraw europejskich, z naciskiem na lewicowe idee przyszłej Europy.  Według Grzegorza Napieralskiego to nie przypadek, że szefem Instytutu Europejskiego jest Leszek Miller. Powiedział, że Miller jest nie tylko byłym premierem, ale też osobą, która wprowadzała Polskę do Unii Europejskiej. Były premier Leszek Miller powiedział, że Instytut Europejski będzie miał charakter zarówno, ekspercki, jak i edukacyjny. Obok opracowywania ekspertyz i analiz, będą konferencje i debaty. Dodał, że działalność Instytut ma się koncentrować na trzech głównych zagadnieniach: na strategii dalszego rozwoju Unii Europejskiej – zarówno co do jej granic, jak i głębokości integracji. Ma się zajmować także partiami politycznymi o lewicowym charakterze działającymi w Unii, jak też polską polityką wschodnią.  Najbliższe plany Instytutu to sesja dotycząca polskiej prezydencji, którą Polska obejmie w drugim półroczu przyszłego roku. Z Leszkiem Millerem będzie współpracował między innymi były komisarz unijny do spraw rozszerzenia Günter Verheugen.",,
Życzenia pary prezydenckiej z okazji Dnia Dziecka,"Prezydent Andrzej Duda wraz z małżonką Agatą Kornhauser-Dudą złożyli najmłodszym życzenia z okazji Dnia Dziecka: „Jesteśmy z was bardzo dumni i cieszymy się waszą radością, pamiętajcie o tym, nie tylko dzisiaj w dniu waszego święta, ale przez cały rok.","Na stronie prezydent.pl. opublikowano film, w którym prezydent i pierwsza dama składają życzenia najmłodszym. – Niech ten dzień będzie dla was wyjątkowy i radosny – powiedział Andrzej Duda, a jego żona życzyła dzieciom: - Miłości i szczęścia. – Niech zawsze na waszych twarzach gości uśmiech, a każdy poranek niech będzie dla was początkiem nowej przygody – mówiła. Prezydent podkreślił, że „my dorośli jesteśmy z was bardzo dumni i cieszymy się waszą radością. Pamiętajcie o tym, nie tylko dzisiaj w dniu waszego święta, ale przez cały rok”. – Moi drodzy, starajcie się jak najlepiej wykorzystywać swoje możliwości. Nie zrażajcie się drobnymi niepowodzeniami i zawsze bądźcie dobrej myśli. To od was zależy, kim będziecie w dorosłym życiu, kto wie, może prezydentem albo panią prezydent naszego kraju – dodała Agata Kornhauser-Duda. Na Twitterze życzenia złożył również minister kultury Piotr Gliński.",,
„GP”: umowa SKW z FSB była przedmiotem gier politycznych rządu Donalda Tuska,"Tajna współpraca pomiędzy SKW a FSB była przedmiotem politycznych gier między członkami rządu Donalda Tuska – twierdzi „Gazeta Polska”. Według gazety istniała nie jedna, lecz dwie umowy o współpracy Służby Kontrwywiadu Wojskowego z Federalną Służbą Bezpieczeństwa Federacji Rosyjskiej.","„Gazeta Polska” twierdzi, że kooperacja SKW z FSB pod względem formalnego umocowania dzieli się na trzy okresy: pierwszy – od 10 kwietnia 2010 r. – który odbywał się bez zapisów jakiejkolwiek umowy relacjonującej zakres tej współpracy, drugi – pomiędzy 2011 a 2013 r. – w trakcie którego obowiązywała umowa podpisana bez wymaganej prawem zgody ówczesnego premiera Donalda Tuska; trzeci okres rozpoczął się 21 maja 2013 r., kiedy służby współpracowały na podstawie porozumienia, do podpisania którego po stronie rosyjskiej zobowiązał FSB Władimir Putin. Przepisy, które regulują prawo do podpisywania międzynarodowych umów pomiędzy służbami, zobowiązują szefa Służby Kontrwywiadu Wojskowego do uzyskania zgody premiera na podpisanie umowy o współpracy ze służbą obcego państwa. Premier, aby tę zgodę wydać, musi zasięgnąć opinii ministra obrony narodowej.",,
Pracownicy Fiata godzą się na reorganizację,"54 proc. załogi zakładu Fiata Mirafiori w Turynie poparło
w referendum porozumienie o zasadach reorganizacji pracy. Od aprobaty dla
tych planów zależała modernizacja fabryki za miliard euro.","Zgodnie z planami przedstawionymi przez dyrekcję turyńskiego koncernu, ma tambyć produkowanych 280 tys. samochodów rocznie – jeepów i lancii w ramachsojuszu z amerykańskim Chryslerem. W fabryce pracuje 5,5 tysiąca osób.W grudniu porozumienie z kierownictwem Fiata podpisały cztery związkizawodowe. Odrzuciły je dwa związki, które nawoływały do głosowaniaprzeciwko umowie. Przeciwna jej była też lewicowa centrala związkowa CGIL.Przeciwnicy zasad reorganizacji pracy uznali je za naruszenie prawpracowniczych. Zmiany, jakie mają zajść, to m.in. ograniczenie prawa do tzw.dzikiego strajku, surową walkę z absencją, wzrost obowiązkowych godzinnadliczbowych z 40 do 120 rocznie i skrócenie przerwy na każdej zmianie o 10minut. Projekt modernizacji turyńskiej fabryki poparł premier Włoch SilvioBerlusconi, który wyraził opinię, iż lewica instrumentalnie wykorzystujepracowników, by „wrócić do przeszłości”.– Wygrali przede wszystkim robotnicy – ogłosił szef związku UGL GiovanniCentella, który podpisał porozumienie z koncernem.Dyrektor generalny Fiata Sergio Marchionne w pierwszym komentarzu pozakończonym referendum oświadczył, że pracownicy „okazaliwiarę w samych siebie i swoją przyszłość oraz odwagę zrobienia kroku naprzódprzeciwko bezruchowi”.Wcześniej Marchionne, krytykowany przez lewicowych związkowców, kładł naciskna potrzebę uczynienia włoskich fabryk bardziej konkurencyjnymi i wydajnymi. Przywoływał przykład uważanego za wzorcowy zewzględu na wydajność zakładu w Tychach.Spór o losy historycznej fabryki Mirafiori wybuchł pół roku po batalii oprzyszłość przestarzałej, niewydajnej filii w Pomigliano d'Arco na południuWłoch, gdzie ma być produkowany nowy model pandy. W tym przypadku również związek FIOM protestował przeciwko planomrestrukturyzacji nakładem inwestycji w wysokości 700 mln euro i zarzucałdyrekcji łamanie praw pracowniczych. W referendum w fabryce projekt Fiatazostał zaakceptowany.",,
Klub PSL-Koalicja Polska wybrał przewodniczącego,Prezes PSL Władysław Kosiniak-Kamysz został przewodniczącym klubu parlamentarnego PSL-Koalicja Polska – przekazał poseł tego klubu Paweł Kukiz. Rekomendacje PSL na wicemarszałków Sejmu i Senatu uzyskali poseł Piotr Zgorzelski i senator Michał Kamiński,"We wtorek przed południem zebrał się klub parlamentarny PSL-Koalicji Polskiej. Przewodniczącym klubu został Kosiniak-Kamysz. Kandydatami na wicemarszałków Senatu i Sejmu zostali Michał Kamiński i Piotr Zgorzelski.– Pierwszą decyzją, jaką podjął klub parlamentarny, była chęć kontynuowania budowy Koalicji Polskiej skupionej w klubie parlamentarnym, ale rozszerzonej również o nowe środowiska, które zgłaszają się do nas. Oprócz środowiska PSL, Kukiz'15, Unii Europejskich Demokratów, Konserwatystów Marka Biernackiego i samorządowców bezpartyjnych również nowe środowiska, o których będziemy informować, chcą dołączyć do Koalicji Polskiej – powiedział dziennikarzom po posiedzeniu klubu Kosiniak-Kamysz.Jak przekazał powołano Radę Koalicji Polskiej, w skład której wchodzą szefowie poszczególnych ugrupowań, a Kukiz został szefem tej Rady. – To jest gwarancja budowy i ciągłości trwania Koalicji. Kukiz nie chciał objąć funkcji w Sejmie, chce być z ludźmi, chce być w terenie i funkcja szefa Rady mu to umożliwi – powiedział Kosiniak-Kamysz. Rekomendacje PSL na wicemarszałków Sejmu i Senatu uzyskali poseł Piotr Zgorzelski i senator Michał Kamiński – poinformował Kosiniak-Kamysz. Kosiniak-Kamysz poinformował też, że kandydatem PSL do komisji ds. służb specjalnych będzie poseł Marek Biernacki.Zapewnił również, że środowisko koalicjanta PSL Pawła Kukiza będzie miało możliwość obsadzenia większości stanowisk szefów komisji sejmowych, które przypadną klubowi PSL-Koalicja Polska.Poinformował także, że funkcję rzecznika klubu obejmie – w miejsce Jakuba Stefaniaka – Miłosz Motyka.",,
Mikrokredyty finansują nielegalną imigrację,Stworzone przy pomocy amerykańskiej Agencji Rozwoju Międzynarodowego (USAID) i Banku Światowego instytucje udzielające mikrokredytów najuboższym w Gwatemali finansują nielegalną imigrację do USA – alarmuje dziennik „Washington Post”.,"Zdaniem anonimowych źródeł, przynajmniej 30 proc. mikrokredytów udzielanych przez te instytucje pod zastaw domu bądź gospodarstwa rzekomo na „rozwój drobnej przedsiębiorczości” w rzeczywistości idzie na opłacenie przemytników nielegalnych migrantów, oferujących pomoc w podróży z Gwatemali na północ, do granicy Meksyku z USA, i w nielegalnym jej przekroczeniu. Pomoc przemytników kosztuje 6,5-12 tys. dolarów od osoby. Dzięki tym pożyczkom Gwatemalczycy w ostatnich latach stanowią najliczniejszą grupę osób zatrzymywanych podczas próby nielegalnego przekroczenia południowej granicy USA.Od początku 2018 roku do końca sierpnia zatrzymano podczas próby sforsowania zielonej granicy ponad 258 tys. obywateli Gwatemali, co stanowi ponad 2 proc. ludności tego kraju. Dla porównania w roku budżetowym 2010 (od 1 października 2009 roku do 30 września 2010 roku), kiedy mieszkańcom Gwatemali było o wiele trudniej otrzymać mikropożyczki, podczas próby nielegalnego przekroczenia granicy zatrzymano około 17 tys. Gwatemalczyków. Niemożliwe jest ustalenie, ilu Gwatemalczykom udała się taka próba. USAID wspólnie z Bankiem Światowym w latach 80. i 90. – zgodnie z panującą wtedy neokonserwatywną filozofią, że „najlepszym sposobem na niesienie pomocy biednym jest nie rozdawanie im ryb, ale podarowanie im wędki, by sami mogli je łowić” – pomogła w stworzeniu instytucji, których zadaniem było zapewnienie biednym dostępu do kredytu na działalność gospodarczą; w ten sposób mieli sami wyjść z biedy. Koniec programuUSAID przestała finansować takie programy w Gwatemali 10 lat temu, jednak Bank Światowy wspierał takie instytucje co najmniej do ubiegłego roku.Model działalności mikrokredytowej opracował bangladeski ekonomista prof. Muhammad Yunus, który w 2006 roku otrzymał za to Pokojową Nagrodę Nobla. Komitet Noblowski uzasadnił swoją decyzję tym, że niemożliwe jest osiągnięcie trwałego pokoju, jeśli nie znajdzie się sposobu wydobycia ze skrajnej nędzy setek milionów osób na świecie.Opracowany przez Yunusa model pomocy mikrokredytowej sprawdził się w Bangladeszu i sąsiednich Indiach . Jednak taki model pomocy biednym ma niewielkie powodzenie w Gwatemali, gdzie w przeciwieństwie do Bangladeszu i Indii nie ma tradycji prowadzenia drobnych prywatnych biznesów – wskazano w artykule „WP”.",,
SLD z Rozbrat idzie na Piękną,Po sprzedaży legendarnej siedziby przy ul. Rozbrat Sojusz Lewicy Demokratycznej ma zamiar przeprowadzić się do nowoczesnego biurowca przy ul. Pięknej – dowiedział się portal tvp.info. SLD chce tam wynająć całe piętro.,,,
Oleksy „juzioli” tym razem o Olechowskim,"To jest takie juziolenie – tak Leszek Miller ocenił w rozmowie z TVP Info słowa Józefa Oleksego o tym, że SLD może poprzeć Andrzeja Olechowskiego w wyborach prezydenckich.",,,
"Agencja Fitch potwierdziła rating Polski na poziomie ""A-""",Agencja Fitch potwierdziła w piątek długoterminowy rating Polski w walucie obcej na poziomie „A–” – podano w komunikacie. Perspektywa ratingu pozostała stabilna. Fitch podwyższył prognozy dynamiki PKB Polski i obniżył ścieżkę długu publicznego w relacji do PKB.,"Rating na poziomie „A–”, w ocenie Fitch, odzwierciedla „mocne fundamenty makroekonomiczne Polski, które są wspierane przez silne ramy monetarne oraz solidny sektor bankowy”.Ograniczeniem dla ratingu są z kolei „niski poziom PKB per capita w porównaniu do mediany państw o podobnym ratingu” (czyli „BBB+”, „A–” i „A”) oraz wysokie, choć spadające zadłużenie zagraniczne netto.Stabilna perspektywa ratingu odzwierciedla przekonanie Fitch, że pozytywne i negatywne czynniki ryzyka dla oceny kredytowej są obecnie wyważone. Negatywne i pozytywne działania względem ratinguW ocenie agencji, następujące czynniki – indywidualnie lub zbiorowo – mogą wywołać negatywne działania względem ratingu:– pojawią się jakiekolwiek oznaki, że osłabione zostanie znaczenie unijnego kryterium deficytu sektora finansów publicznych na poziomie 3 proc. PKB jako kotwicy fiskalnej lub w średnim terminie nie dojdzie do stabilizacji długu publicznego w relacji do PKB;– ramy polityki makroekonomicznej okażą się słabsze, co potencjalnie mogłoby skutkować pogorszeniem klimatu inwestycyjnego, niestabilnością makro oraz niższym wzrostem PKB.Pozytywne działania względem ratingu według Fitch mogą wywołać:– wzrost PKB, wspierający wzrost poziomu dochodów w kierunku mediany państw z koszyka o ratingu „A”;– dalsze obniżanie poziomu zadłużenia zagranicznego netto w relacji do PKB w kierunku mediany państw z koszyka ratingowego „A”– szybsza konsolidacja fiskalna, prowadząca do trwałego spadku poziomu długu publicznego w relacji do PKB. Gospodarka bez wyraźnych oznak przegrzewaniaAgencja podwyższyła prognozę wzrostu PKB Polski na 2018 r. do 4,4 proc. z szacowanych w marcu 3,9 proc. , a na 2019 r. do 3,4 proc. z 3,2 proc.Z danych GUS wynika, że wzrost gospodarczy Polski w 2017 r. wyniósł 4,6 proc. W I kwartale 2018 r. dynamika PKB przyspieszyła do 5,2 proc. rdr z 4,9 proc. w IV kwartale 2017 r.Obniżono z kolei ścieżkę długu publicznego. Agencja szacuje, że dług publiczny Polski spadnie na koniec 2019 r. do 49,3 proc. PKB, co oznacza rewizję w dół względem 52,0 proc. prognozowanych przez Fitch w grudniu.Fitch wskazał w komunikacie, iż ryzyka dla kondycji fiskalnej Polski wydają się być „mieszane”, w obliczu równoważenia się „potencjalnie lepszej od planu strony przychodowej” oraz „presji wydatkowej związanej z cyklem wyborczym”, przy czym „stabilizująca reguła wydatkowa potencjalnie ogranicza ryzyko nadmiernych wydatków”.Agencja spodziewa się, że dynamika inwestycji w 2018 r. w Polsce będzie „mocna”, co odzwierciedlać będzie wyższe wykorzystanie funduszy UE.Polska gospodarka nie wykazuje „wyraźnych oznak” przegrzania – ocenia Fitch.Ciasny rynek pracy, czy nominalny wzrost płac w okolicach 7 proc. „na razie nie przekładają się na ceny konsumpcji, z uwagi na spadające marże oraz wzrosty wydajności” – uważa agencja.Jednocześnie, jak wskazano w raporcie, rosnąca presja na inflację ze strony rynku pracy, wyższe ceny paliw oraz lekkie osłabienie się kursu złotego, „może skłonić bank centralny do zacieśnienia (polityki – red.) w II poł. 2019 r., co spowolniłoby wzrost konsumpcji”. Zadłużenie zagraniczne w trendzie spadkowymAgencja prognozuje, że zadłużenie zagraniczne Polski spadnie do końca 2019 r. do 25 proc. PKB z 31 proc. na koniec 2017 r. vs. 12,7 proc. dla mediany państw z koszyka o ratingu „A”.W grudniu 2017 r. agencja prognozowała spadek zadłużenia zagranicznego do 28 proc. na koniec 2019 r. „Fitch spodziewa się, że napływy bezpośrednich inwestycji zagranicznych netto przyspieszą z długoterminowego minimum 0,4 proc. PKB w 2017 r., co w dużej mierze pokryje deficyt na rachunku obrotów bieżących; niedłużne napływy kapitałowe w formie grantów z UE pozostaną na solidnym poziomie, co ograniczy zadłużenie zewnętrzne netto do 25 proc. PKB na koniec 2019 r.” – napisano w raporcie.Agencja wskazała w raporcie, podobnie jak w grudniu, że zaangażowanie nierezydentów na poziomie ponad 30 proc. całości zadłużenia kraju pozostaje potencjalnym „źródłem słabości”. Ewentualny wpływ cięcia funduszy UE poza horyzontem ratinguAnalitycy Fitch wskazali, że ewentualne negatywne ryzyka dla ratingu, związane z cięciem funduszy unijnych dla Polski w kolejnej perspektywie budżetowej na lata 2021–27 „zmaterializowałby się dopiero po 2021 r., co pozostaje poza obecnym horyzontem ratingu”.Polska ma otrzymać 64,4 mld euro w ramach polityki spójności w nowym wieloletnim budżecie UE na lata 2021–27 – wynika z wstępnych propozycji Komisji Europejskiej. Cięcie wynoszące ponad 23 proc. oznacza, że do Polski ma trafić 19,5 mld euro mniej niż obecnie.",,
Słabo widzę przyszłość Schetyny,"Manewr Grzegorza Schetyny z mianowaniem Małgorzaty Kidawy-Błońskiej na premiera w przypadku zwycięstwa Koalicji Europejskiej w najbliższych wyborach parlamentarnych był wymuszony. Przywódca Platformy Obywatelskiej, będący poniekąd samozwańczym liderem KO, nie  miał wyjścia. Widmo przegranej zbyt namacalnie zagląda mu w oczy. I to głównie ze względu na cechy, jakie wrosły w jego osobowość oraz polityczną, już nie tylko biografię, ale legendę. Powiedzmy prawdę – mało pochlebną. Złośliwie mówiąc, w pełni zasłużoną, zaś na chłodno – całkowicie uzasadnioną. Naprawdę na zimno.","Nie mam do Schetyny żadnych uprzedzeń, ani emocjonalnego stosunku. Wprawdzie od 15 lat obecny szef PO jest ze mną, jako dziennikarzem, na wojennej stopie. Nie rozmawia ze mną i odgania od siebie niczym wół natrętnego gza. Jako człowiek z natury dobrotliwy, staram się nie zwracać uwagi na jego uczulenie na mnie. „Proszę mnie o nic nie pytać, bo i tak nie odpowiem” – wrył mi się w pamięć ostatni z nim kontakt na sejmowym korytarzu pod drzwiami do Klubu Parlamentarnego Platformy Obywatelskiej. Dziwna postawa jak na polityka, mającego duże aspiracje. Krótko mówiąc, do twardzieli nie należy.      Potwierdzeniem legendy, która za nim podąża krok w krok jest obecna postawa Schetyny. Wiele faktów wskazuje na to, że nawet nie próbuje jej zmienić. I chyba nie byłby w stanie. Sposób uprawiania polityki dla niego charakterystyczny w obecnych warunkach nie jest jego drugą naturą, jakby niektórzy chcieli to widzieć. Raczej pierwszą. Od politycznej kołyski. Ma to zapisane w swoim DNA osobowościowym. To przecież, nie jakaś krwiożercza działalność, lecz rutynowa, ta w pierwszych latach istnienia Platformy, zdecydowała o nadaniu mu przydomka: Grzegorz „Zniszczę cię” Schetyna. Najpierw robił to na polecenie Donalda Tuska, ale tak się w tym rozsmakował, że coraz częściej zapisywał to na własne konto. Do umiejętności „cichego zabójcy” politycznego, grasującego we własnych szeregach, niestety do dziś nie potrafił dodać innych wartości. Brak charyzmy w świecie polskich polityków, ale też we własnej armii politycznej. Swoją władzę rozbudowuje drogą zakulisowych gier oraz intryg. Wedle takiego klucza nastąpiło wchłonięcie Nowoczesnej czy pojedynczych polityków, zwabionych z innych ugrupowań. Niekiedy wzbogacenie Platformy odbywa się kosztem złożenie na stosie ofiar wieloletnich, zasłużonych polityków własnej partii. Widoczne to było przy układaniu obecnych list kandydatów do parlamentu. Te kilka wspomnianych cech, także nie przysparza mu zwolenników własnego ugrupowania. W debacie publicznej reprezentuje typ banalnego, nudnego polityka. Mówcy pozbawionego nie tylko minimum zdolności, ale i predyspozycji do zwykłej poprawności. Jedyne, co go wyróżnia to nieustanna agresja wobec konkurencji, wyrażająca się zwrotami, które przechodzą do historii polskiej polityki, jak np. hasło „Musimy strząsnąć ze zdrowego drzewa naszego państwa PiS–owską szarańczę”. Co miał biedny zrobić? Tym  bardziej, że ocena przez wynajętą firmę jego politycznej sylwetki, podkreślająca wynik badań, zgodnie z którymi bardziej odstręcza wyborców niż przyciąga, zbiegła się z nastrojami wielu zwykłych polityków Platformy – twierdzi dobrze zorientowany publicysta „Wirtualnej Polski” Michał Wróblewski. Ten sam dziennikarz sugeruje, że Schetyna, obawiając się porażki jego partii w wyborach, których termin przypada już za miesiąc i kilka dni, po wypromowaniu Małgorzaty Kidawy-Błońskiej jako twarzy kampanii, rozłoży prawdopodobny ciężar przegranej na dwie osoby. To może być ważne dla Schetyny z punktu widzenia wewnętrznych wyborów w Platformie, zaplanowanych na styczeń przyszłego roku. Przewodniczący KO zakłada, że może stracić stanowisko szefa partii. Jego kalkulacje obejmują objęcie funkcji szefa Klubu Parlamentarnego PO. Podobno pod tym kątem kształtował twardo układ na listach kandydatów do Sejmu. Tę rolę zamierza potraktować jako reset do powrotu na szczyty polityki. Nie wierzę jednak w scenariusz wielkiego powrotu Schetyny, przypominający piłkarską remontadę. Śnić może. Ale „cudów nie ma”.",,
Objęty sankcjami USA były szef rosyjskich kolei otrzymał niemiecką wizę,"Były szef rosyjskich kolei Władimir Jakunin, należący do najbliższego otoczenia prezydenta Władimira Putina i objęty sankcjami USA, otrzymał niemiecką wizę – podało radio Echo Moskwy. Pozwala ona jej posiadaczowi żyć i pracować w Niemczech.","Jakunin nie jest objęty sankcjami nałożonymi na przedstawicieli Rosji przez Unię Europejską. MSZ Niemiec wskazało, że podczas decyzji o przyznaniu wizy uwzględniane są tylko regulacje unijne – podała rosyjska redakcja „Deutsche Welle”.Jak informuje ta rozgłośnia, Jakunin ma wizę kategorii D i otrzyma niebieską kartę UE, uprawniającą do pobytu i pracy w Niemczech. „Deutsche Welle” potwierdziła tę informację w MSZ w Berlinie. 70-letni Jakunin, który w latach 2005-15 kierował Rosyjskimi Kolejami Żelaznymi (RŻD), jest założycielem działającego w Berlinie instytutu o nazwie Dialog Cywilizacji. Przedstawiciel tego instytutu Grigorij Lewczenko skomentował, że otrzymanie wizy umożliwiającej pracę w kraju, w którym znajduje się główna siedziba danej organizacji, jest zwykłą praktyką biznesową. Instytut Dialog Cywilizacji został otwarty w czerwcu 2016 r. Misją tej organizacji są studia nad stosunkami międzynarodowymi i wypracowanie rekomendacji dotyczących zmniejszenia napięcia w tych relacjach. Echo Moskwy uważa jednak, że instytut nie odgrywa żadnej roli w środowisku badawczym w Niemczech i że cel jego działalności nie jest jasny. Organizacja została zarejestrowana w formie spółki, na nazwisko menadżera finansowego ze Szwajcarii; roczny budżet placówki to ok. 25 mln euro – podała rozgłośnia. Sam Jakunin informował, że instytut utrzymuje się z darowizn, które popiera poprzez fundację zarejestrowaną w Szwajcarii i kierowaną przez jego małżonkę – Natalię. Były szef RŻD kieruje również prawosławną organizacją charytatywną – Fundacją św. Andrzeja Apostoła, która uczestniczy w dostarczaniu do Rosji Świętego Ognia z Bazyliki Zmartwychwstania Pańskiego w Jerozolimie. RŻD, państwowe koleje rosyjskie, to ważna spółka infrastrukturalna. W 2015 r. informowano, że Jakunin sam podjął decyzję o odejściu ze stanowiska jej prezesa. W 2014 r. jako członek najbliższego otoczenia Putina został objęty przez USA sankcjami, nałożonymi na Rosję po aneksji Krymu. Jakunin, podobnie jak Putin, wywodzi się z radzieckiego KGB. Służył w nim przez 22 lata, zajmując się wywiadem naukowo-technicznym. W 2018 r. w opublikowanej w jęz. angielskim autobiografii przyznał publicznie, że w latach ZSRR był oficerem tych służb. Przez sześć lat Jakunin pracował w Stałym Przedstawicielstwie ZSRR przy ONZ, a obecnego prezydenta Rosji poznał jeszcze przed wyjazdem do Nowego Jorku. Po powrocie z USA kontynuował tę znajomość. W 1996 r. wraz z Putinem i innymi jego przyjaciółmi założył słynną spółdzielnię Oziero, która w malowniczych okolicach Petersburga wybudowała dla swoich członków luksusowe osiedle domów jednorodzinnych. W późniejszych latach wszyscy założyciele spółdzielni zrobili wielkie kariery w biznesie i strukturach państwowych Rosji. Jakunin uchodził za jedną z najbardziej wpływowych osób w najbliższym otoczeniu prezydenta.",,
"„Niestety, nie zachowałam należytej czujności”. Posłanka KO przeprasza za głosowanie","„Nie zauważyłam możliwości zablokowania ustawy przez brak uczestnictwa w głosowaniu. Niestety nie zachowałam należytej czujności. Przepraszam” – napisała na Twitterze posłanka Zielonych Małgorzata Tracz. Ustawa o rekompensacie dla mediów publicznych została przegłosowana, gdyż dwie posłanki KO (Iwona Śledzińska-Katarasińska i właśnie Tracz) wzięły udział w głosowaniu. Gdyby tego nie zrobiły, nie byłoby kworum.","Tracz wyraziła skruchę z powodu braku „należytej czujności”.  Wpis ma związek z głosowaniem nad ustawą o rekompensacie dla mediów publicznych. Za ustawą zagłosowało 228 posłów, przeciw było dwóch, nikt się nie wstrzymał. Ustawa została przegłosowana, gdyż dwie posłanki KO (Iwona Śledzińska-Katarasińska i Małgorzata Tracz) wzięły udział w głosowaniu. Gdyby tego nie zrobiły, nie byłoby kworum – niemal wszyscy posłowie klubów opozycyjnych wyjęli karty do głosowania.  Do podobnej sytuacji doszło w grudniu, kiedy na skutek nieobecności ponad 30 posłów opozycji przegrała ona dwa głosowania związane z reformą sądownictwa.",,
"PSL pokazuje program, PO – spoty","Na przedwyborczych konferencjach dominuje spokój. PO przedstawiło nowe spoty, PSL – swój program. PiS i SLD szykują się do weekendowych konwencji.  Wybory za siedem tygodni.","Ludowcy przedstawili swój program. Po pierwsze – bezpieczeństwo: państwa, gospodarcze, społeczne, żywnościowe i środowiska Jednym z pomysłów PSL są emerytury obywatelskie dla osób, które nie mogą być aktywne zawodowo.  Jak byłyby finansowane, na razie nie wiadomo.W ocenie czołowych polityków Stronnictwa treść programu wyborczego przygotowanego przez partię w pełni uzasadnia przyjęcie hasła, które brzmi  „Człowiek jest najważniejszy”.Aktywności w kampanii nie przerywa Platforma. W piątek zaprezentowała nowe spoty z cyklu „Polska w budowie”.  W materiałach – jak twierdzą sztabowcy PO – zwykli Polacy mówią o tym, jak zmieniły się na lepsze ich miasta dzięki wybudowaniu obwodnicy Kraśnika, hali sportowej w Karpaczu, stadionu miejskiego w Puławach oraz Wyspy Młyńskiej w Bydgoszczy.PiS szykuje się do sobotniej konwencji. Ma to być oficjalna inauguracja kampanii wyborczej tej partii, jednak podczas konwencji nie będzie przedstawione hasło; nie będzie też prezentacjiwszystkich kandydatów. Prawo i Sprawiedliwość odkłada decyzję o kształcie list do Sejmu naprzyszły tydzień, listy mają być uzupełnione o kandydatów spoza partii.Krakowskie SLD zainicjowało kampanię wyborczą przy placu targowym Nowy Kleparz. Lider krakowskiej listy Sojuszu, rzecznik partii Tomasz Kalita, i druga na tej liście Elżbieta Bieńczycka z Partii Demokratycznej zbierali tam podpisy poparcia. Według nich, kampania SLD będzie pozytywnym dialogiem z wyborcami.Najnowszy sondaż poparcia wskazuje, że gdyby wybory odbyły się w połowie sierpnia, do Sejmu weszłyby tylko te cztery partie. Ale inni polityczni gracze nie dają za wygraną. – Jeśli partie udają, że nie ma żadnego świata politycznego poza nimi, to znaczy że mają kłopot z demokracją – uważa prezes PJN Paweł Kowal. Odniósł się tak do braku reakcji liderów SLD i PSL na Deklarację Białoruską, zakładającą wspieranie wolnościowych idemokratycznych dążeń społeczeństwa białoruskiego oraz dążenie do zacieśniania współpracy między Białorusią a UE.Objazd po kraju to pomysł na kampanię komitetu Prawica. – Chcemy, by w Polsce opinia katolicka miała własną reprezentacje społeczna, reprezentację  polityczną  – tłumaczy przewodniczący Prawicy Marek Jurek. Prawica jest zdecydowanie przeciwna wprowadzeniu euro w Polsce. – Jesteśmy dzisiaj jedynym ugrupowaniem, które może konsekwentnie i odpowiedzialnie powiedzieć, że będziemy bronili nienaruszalności waluty narodowej – powiedział Marek Jurek w piątek na konferencji prasowej w Lublinie.Politycy Nowej Prawicy cel mają inny: – Zlikwidować ucisk biurokracji, która dławi Polskę za gardło – mówi Janusz Korwin-Mikke, jeden z założycieli Kongresu Nowej Prawicy.Na Polskę bardziej samorządową liczą twórcy Inicjatywy Obywatele do Senatu. W Krakowie poparł ich Jerzy Stuhr.",,
Głosowali za rezolucją przeciwko Polsce. Europosłowie PO nie poniosą konsekwencji,Platforma nie wyciągnie konsekwencji dyscyplinarnych wobec europosłów PO głosujących w Parlamencie Europejskim za przyjęciem rezolucji w sprawie praworządności w Polsce – poinformował rzecznik partii Jan Grabiec w Radiu Plus.,"Grabiec był pytany o wypowiedź wiceszefa PO Tomasza Siemoniaka, który w połowie listopada zapowiadał, że zarząd partii będzie rozmawiał o konsekwencjach dla europosłów PO, głosujących w PE za przyjęciem rezolucji ws. Polski. – Nie ma mowy o dyscyplinarnych konsekwencjach. Nie będzie takiej dyskusji (na zarządzie), to była deklaracja pana Siemoniaka, zarząd o tym nie dyskutował – powiedział.Rzecznik Platformy poinformował, że ze względu na demonstrację narodowców, którzy w sobotę w Katowicach powiesili na symbolicznych szubienicach zdjęcia europosłów PO, którzy zagłosowali za rezolucją PE, Platforma zamierza ich bronić. – Nie może być tak, że grozi się komuś śmiercią za to, że głosował jako polski poseł w Parlamencie Europejskim – mówił Grabiec. Jego zdaniem zarzuty wobec europosłów Platformy „są absurdalne”. Rezolucja w sprawie Polski  W przyjętej rezolucji Parlament Europejski wezwał polski rząd do przestrzegania postanowień dotyczących praworządności i praw podstawowych zapisanych w traktatach. PE zainicjował też własną procedurę zmierzającą do uruchomienia art. 7 traktatu wobec Polski. W dokumencie znalazł się również apel PE do polskiego rządu, by potępił „ksenofobiczny i faszystowski” Marsz Niepodległości. Przeciwko rezolucji głosowali europosłowie PiS; PO podzieliła się w tej sprawie (większość wstrzymała się od głosu, sześciu zagłosowało za przyjęciem), SLD wstrzymało się od głosu, a eurodeputowani PSL nie wzięli udziału w głosowaniu. 16 listopada Tomasz Siemoniak w Radiu Plus zapowiedział, że zarząd partii będzie rozmawiał o konsekwencjach dla europosłów PO, którzy zagłosowali „za” rezolucją PE. Podkreślił wówczas, że Platforma „podziela treści, które są w rezolucji, krytyczną ocenę rządów PiS-u”. – Natomiast (Platforma) nie zgadza się, żeby nawet w formie miękkiej sugestii, pojawiało się ryzyko sankcji wobec Polski – zaznaczył wiceszef PO.",,
Totalna mobilizacja [OPINIA],"Po moim poprzednim artykule na portalu tvp.info spotkałem się od części Czytelników z zarzutem, że w medium publicznym piszę tekst motywujący do głosowania wyłącznie sympatyków jednej partii politycznej. I choć nie było to moją intencją, chętnie stworzyłbym artykuł mający zmotywować do pójścia na wybory moich polemistów. Czy jednak redakcja przyjęłaby tekst, w którym odmieniłbym przez wszystkie przypadki nazwisko „Kaczyński” ok. 500 razy? Tyle zaś potrzeba, by zapełnić zamówiony tekst na plus minus 5 tys. znaków.","Czasem odnieść można wrażenie, że podobnych oporów nie ma Grzegorz Schetyna, przemawiając do swoich sympatyków. Bezlitośni słuchacze miksują później jego wypowiedzi, robiąc z nich podobne ciągi słów „PiS” lub „Kaczyński”, wyciągając z przemówień lidera Platformy to, co najważniejsze. Tyle, że inne nagrania, ujawnione w zeszłym tygodniu taśmy z udziałem Sławomira Neumanna, byłego już szefa klubu parlamentarnego PO-KO, pokazują, że według tego prominentnego polityka wyborców koalicji interesuje wyłącznie bycie w opozycji do PiS, wszystko inne są więc w stanie wybaczyć.  Neumann powołuje się na przykład Hanny Zdanowskiej, która, obarczona zarzutami prokuratorskimi, uzyskała imponujący i niepozostawiający PiS żadnych złudzeń wynik wyborczy w swojej Łodzi. Neumann wskazywał, że zarzuty postawione przez instytucję kojarzoną z rządzącymi dodają politykom (i polityczkom!) jedynie splendoru w oczach wyborców. „Efekt Sawickiej” na niektórych działa wciąż lepiej niż „efekt Tuska”, „efekt Kopacz”, czy ostatnio „efekt Kidawy-Błońskiej”. I tak sprawy, wszczynane przez prokuraturę często jeszcze za czasów Platformy, stały się „pisowskie”, gdy bezpośrednio dotknęły zainteresowanych… Neumann brutalnie, choć całkiem trzeźwo ocenia wartość dla opozycji pospolitego ruszenia, jakim był w swoim czasie Komitet Obrony Demokracji i KOD faktycznie się nie obraża.Wyborcy w swej masie też nie gniewają się na opinię, że o polityce nic nie wiedzą, bo wiedzą, że Neumann to ten dobry, a kogo nie lubi, to na pewno ten zły. Wiedzą też, że PiS mają kompromitować „taśmy Ardanowskiego”, choć nawet polityk PSL Mieczysław Kasprzak uważa, że minister na taśmach nie mówi niczego, za co miałby przepraszać. Ot, ochrzania swoich urzędników za brak działań na rzecz tych, dla których powinni pracować. Tylko dla sympatyka organizacji, opartej na zasadach krycia swoich i milczenia, jest to coś oburzającego, pozostałym pozostaje cieszyć się z takiego obrotu spraw. Jednak zapewne kogoś innego to właśnie wypchnie z niedzielnego lenistwa do lokalu wyborczego, wbrew obawom o brak zaangażowania po tej stronie sporu. Po drugiej jest ono spore, podsycane informacjami, że wystarczy, że coś minimalnie drgnie, coś się zmieni, jeden procent tu, jeden tam i uzbiera się – wszyscy przeciwko PiS, najlepiej bez Konfederacji, ale z ludowcami. Tyle, że taka mobilizacja dociera również do oczu i uszu po drugiej stronie barykady i tak wracamy do punktu wyjścia. W niedzielę w uchodzącym za miarodajny dla późniejszych wyników wyborczych Wieruszowie odbyły się kolejny raz prawybory. Wynik PiS był dobry, ale w świetle sondaży mógłby być trochę lepszy. Opozycja również nie wypadła zbyt dobrze, nie gromadząc większości, pozwalającej na przejęcie rządów nawet bardzo przecież egzotycznej koalicji wszystkich ze wszystkimi. Frekwencja nie najwyższa, ale w końcu to tylko zabawa, choć całkiem poważna. Na wybory pójdzie pewnie więcej osób, co ponoć sprzyja rządzącym; czy będzie tak faktycznie – zobaczymy. Jeśli wieruszowskie prawybory miałyby przełożyć się faktycznie na to, z czym obudzimy się w powyborczy poniedziałek, wychodzi na to, że nikomu nie będzie w najbliższych dniach łatwo i nikt nie będzie mógł spać spokojnie. Każdy więc musi mobilizować się po swojemu, a niektórzy nawet działać na dwa fronty. Kogo do urn nie poderwie Kaczyński, tego zapewne pogna do nich Wałęsa. Wspólnie ze Schetyną, Neumannem, może nawet Donaldem Tuskiem.",,
Kwaśniewski detronizuje Platformę,"PiS może najbardziej skorzystać na powrocie Aleksandra Kwaśniewskiego do polityki. Nowa formacja centrolewicowa firmowana przez b. prezydenta odbiera głosy PO, przez co spada ona na drugie miejsce – wynika z sondażu Homo Homini dla „Rzeczpospolitej”.","Homo Homini zbadało poparcie Polaków dla listy, której twarzami sąKwaśniewski, Janusz Palikot i Marek Siwiec, a także dla listy, na którejPalikota zastępuje Ryszard Kalisz. W obu przypadkach wybory wygrywa PiS (w obu wariantach uzyskując 29 proc.poparcia), a PO spada na drugie miejsce (odpowiednio: 28 i 25 proc.). Europa Plus z Kwaśniewskim, Siwcem i Palikotem na sztandarach zdobywa 10proc. głosów, a SLD jest na podium (12 proc.); w drugim wariancie (Palikotazastępuje Kalisz) Europa Plus notuje 18 proc., a doliczając wynik SLD, lewica zdobyłaby aż 27 proc. poparcia. Jak podkreśla dziennik, oznacza to, że po raz pierwszy od siedmiu lat zostałby przełamany dotychczasowy układ sił na scenie politycznej, w którym dominują PO i PiS, a reszcie partii przypada rola politycznych przystawek.",,
„Polski przedstawiciel w KE stoi murem za Timmermansem”,"– Ze smutkiem przyjęłam informację, że Komisja Europejska jest murem za Fransem Timmermansem, który nie jest dość zadowolony z zaproponowanych przez Polskę zmian w ustawach reformujących sądownictwo. Jest to dowodem na to, że polski przedstawiciel w KE również stoi za nim murem. To pokazuje, że Polska nie jest w sposób właściwy reprezentowana w KE – powiedziała Jadwiga Wiśniewska, europosłanka Prawa i Sprawiedliwości.","– Komisja Europejska powtórzy na spotkaniu krajów członkowskich, które odbędzie się 26 czerwca w Luksemburgu w ramach Rady UE, swoje stanowisko w sprawie praworządności w Polsce – poinformował w Brukseli wiceszef KE Valdis Dombrovskis. Unijni komisarze na cotygodniowym spotkaniu poruszyli kwestię dialogu Komisji Europejskiej z Polską w sprawie praworządności. Za satysfakcjonujące KE uznała wprowadzone w ostatnim czasie rozwiązania dotyczące zróżnicowania wieku emerytalnego dla kobiet i mężczyzn oraz mianowania asesorów sądowych. Grudniowe rekomendacje, które KE nadal podtrzymuje, dotyczą wielu innych spraw, takich jak wybór członków KRS przez przedstawicieli środowiska sędziowskiego, „przywrócenie niezależności i legitymacji Trybunału Konstytucyjnego” czy zniesienie swobody decyzyjnej prezydenta odnośnie przedłużania kadencji sędziów SN. Chodzi też o wyeliminowanie postępowania na podstawie skargi nadzwyczajnej.",,
PŚ w short tracku: historyczne zwycięstwo Natalii Maliszewskiej,Natalia Maliszewska wygrała zawody Pucharu Świata w short tracku w kanadyjskim Calgary. Polka triumfowała w biegu na 500 metrów. To pierwsze zwycięstwo polskiego łyżwiarza w tym cyklu.,"Maliszewska jest pierwszą w historii reprezentantką Polski, która zwyciężyła w pucharowych zawodach. W finale Maliszewska uzyskała czas 43,142 i wyprzedziła Holenderkę Yarę van Kerkhof - 43,353 oraz Kanadyjkę Alyson Charles - 43,449. Czwarta uczestniczka finału, Rosjanka Zofia Proswirnowa nie została sklasyfikowana.W marcu 23-letnia Maliszewska zapisała się w historii polskiego w short tracku jako pierwsza medalistka mistrzostw świata. W innym kanadyjskim mieście - Montrealu wywalczyła srebro również na 500 m.Miesiąc wcześniej na igrzyskach w Pjongczangu zajęła w tej konkurencji 11. miejsce.",,
"Kaczyński broni wolności, Thun boi się różańca, Czarzasty likwiduje TVP [OPINIA]","Prezes Jarosław Kaczyński zapowiedział obronę wolności internetu wobec cenzorskich zapędów Brukseli. Wojciech Kudelski z PiS został zaatakowany w Siedlcach przez nożownika. Dowiedzieliśmy się, że europosłanka PO Róża Thun o katolikach mówi pogardliwie „pisiory”, a były prezydent Lech Wałęsa ma swoje UFO.","Sobota. Plus do piątki.  W sobotę dowiedzieliśmy się, że Jarosław Kaczyński zatrzyma ACTA2. „PiS dokona takiej implementacji dyrektywy o prawie autorskim, że wolność będzie zachowana. Dlatego od dzisiaj nie będziemy mówili o „piątce”, a o ""piątce plus""; ten plus to wolność” – mówił prezes PiS Jarosław Kaczyński podczas konwencji w Gdańsku.  Za nowym ACTA2 głosowało kilku europosłów PO (nie wszyscy). Bo jak to w Koalicji Europejskiej – wolnoć Tomku w swoim domku! Ponieważ koalicjanci nie mogą się porozumieć co do wspólnej konwencji, każdy sobie rzepkę skrobie.  Władysław Kosiniak-Kamysz zrobił własną konwencję PSL na której zgłosił pomysł, żeby do konstytucji RP wpisać przynależność Polski do UE. Przy okazji zmian w konstytucji, każdy będzie mógł sobie coś dopisać: koledzy z KE zapewne wprowadzą do niej związki partnerskie i małżeństwa jednopłciowe. Na swojej własnej konwencji, Grzegorz Schetyna, jako polityk z dużym doświadczeniem w obiecywaniu, obiecał tysiąc złotych podwyżki nauczycielom. Lider PO mówił też, że „cały system PiS (jest) oparty na braku szacunku i zaufania”…   Niedziela. Thun, różaniec i pisior.  W niedzielę poznaliśmy co to w praktyce szacunek i zaufanie według PO. Europosłanka Róża Thun na spotkaniu z wyborcami podzieliła się swoim niezwykłym doświadczeniem: „jechałam wczoraj z lotniska taksówką i kierowca miał różaniec na lusterku zawieszony i ja od razu myślę, że pisior”.  Ten straszny „pisior” najwyraźniej bezpiecznie dowiózł Różę Thun tam gdzie potrzebowała, nie skrzywdził, nie nakrzyczał ani nie odprawił egzorcyzmów nad nią (a pewnie przydałoby się). „My kojarzymy religię z PiS-em” – powiedziała na tym samym spotkaniu Róża Thun, wysyłając mocny przekaz: katolicy, nie głosujcie na PO.  Lech Wałęsa od dłuższego czasu pogrąża się coraz bardziej z każdą wypowiedzią, ale odważnie brnie dalej. Tym razem tłumaczył się ze swoich mądrości na temat obcych cywilizacji: „Ja mam swoje UFO, mój punkt widzenia, nie naukowy, nie książkowy, tylko mój. I ja go przy okazji pewnych zdarzeń jako moje UFO przedstawiłem.” Premier Mateusz Morawiecki świętował w Puławach z Polakami (bez względu na to czy mają różaniec czy nie) trzeci rok działania programu 500 plus. ”Program 500 plus jest nie tylko programem prorodzinnym ale też propaństwowym. Państwo polskie, które odkłada na bok rodziny, to nie jest państwo z sercem, a my budujemy państwo z sercem, państwo dla wszystkich rodzin” – mówił w Puławach premier.   Poniedziałek. Atak na Wojciecha Kudelskiego.  Co z 500 plus jeśli do władzy dojdzie Koalicja Europejska? Lider wchodzącej w skład KE SLD Włodzimierz Czarzasty, zapowiedział, że będzie dalej 500 plus, jeśli będą na to pieniądze. Zapomniał dodać, że pieniędzy na nic nie będzie, bo jak rządziło SLD to skróciło nawet urlopy macierzyńskie do 16 tygodni. Oczywiście zawsze można zrobić narodową zrzutkę albo podnieść podatki, wtedy coś się znajdzie, może nie dla wszystkich, ale ktoś, coś na pewno weźmie.  Z okazji Prima Aprilis Radio Zet opublikowało sondaż, w którym Koalicja Europejska wygrywa wybory do Europarlamentu z wynikiem 41%. Być może sondaż przeprowadzono wśród członków Platformy Obywatelskiej, bo szef pracowni sondażowej kandydował z ramienia PO do Sejmu i realizował również projekty internetowe dla tej partii.  Wojciech Kudelski były prezydent Siedlec i radny sejmiku mazowieckiego został ugodzony nożem przez nożownika po porannej mszy w której uczestniczył. Bóg czuwał: rannego samorządowca uratowano w Siedleckim szpitalu a zamachowca tego samego dnia ujęła policja. Media związane z opozycją starały się nie nagłaśniać sprawy. Jakże inaczej zachowywały się po ataku na prezydenta Pawła Adamowicza… Ale cóż, tutaj posługując się teminologią Róży Thun – różaniec, pisior, nie ma o czym pisać. Wtorek. Partia Kierowców jedzie do Brukseli.  Powstała nowa partia. Jej twórcy zapowiadają, że nie będą zajmowali się polityką… Partia Kierowców, bo o niej mowa, zapowiedziała start w majowych wyborach. Kierowcy mają jasno wytyczoną drogę: chcą mieć swoich przedstawicieli nie tylko w europarlamencie, ale także w samorządach i rządzie. Obiecują nie dyskryminować pieszych ani rowerzystów, nie chcą również rozjechać PiS ani PO. Czy Partia Kierowców nie zderzy się z twardą rzeczywistością polityczną i czy nie wypadnie z drogi na zakręcie – dowiemy się już pod koniec maja.   Środa. Agrokorek AgroUnii.  W środę kierowcy stali w Warszawie stali w ogromnych korkach, bo rolnicy z AgroUnii zablokowali na wiele godzin centrum Warszawy. Trzeba przyznać, że tym razem nie rozrzucili owoców, nie palili opon i nie podrzucili nigdzie świńskich zwłok. Jest lepiej. Jeszcze lepiej będzie jeśli ktoś im pokaże gdzie jest plac Delifad. Przed Pałacem Kultury będą mogli protestować całodobowo nie utrudniając życia wszystkim mieszkańcom stolicy i turystom.   „Platforma Obywatelska wychowała sobie elektorat „wściekłych”, dla których antypisizm jest religią” – powiedział doradca prezydenta RP prof. Andrzej Zybertowicz w radiowej „Trójce”. Ten „antypisizm” może mieć w ręku nóż, o czym przekonał się były prezydent Siedlec, Wojciech Kudelski…  Czwartek. Jarkowe uchwalone.  „Żyję dzięki boskiej pomocy; Bogu zawdzięczam, że mogę być jeszcze na tym świecie” – powiedział dziennikarzom „SE” Kudelski. Nie słychać ze strony opozycji nic o mowie nienawiści, która mogła doprowadzić do dramatycznego wydarzenia w poniedziałek. Sejm uchwalił tzw. trzynastą emeryturę, czyli „Jarkowe”.  Do świadczenia w wysokości 1100 zł brutto uprawnionych jest 9,8 mln emerytów i rencistów. „(…) bezpieczeństwo oznacza poczucie wolności od ubóstwa, a także wolność od niepokoju o własne bezpieczeństwo zdrowotne, psychiczne i fizyczne we wszystkich wymiarach życia społecznego osób starszych” – mówiła tego dnia minister Elżbieta Rafalska.   Piątek. Czarzasty zamyka TVP.  Aby Polacy mieli to bezpieczeństwo zdrowotne i psychiczne współpracę rozpoczęły Bank Pocztowy i Caritas. Na wspólnej konferencji prasowej w piątek przedstawiono sygnowaną przez Caritas nową kartę płatniczą Banku Pocztowego. Dokonując nią zwykłych płatności w sklepach użytkownicy karty będą jednocześnie zbierać środki na wybranych przez siebie chorych w ramach programu „Uratuję Cię”. Uratować można setki poważnie chorych podopiecznych Caritas Polska…  Natomiast nic już raczej nie uratuje posła Stefana N., który usłyszał zarzut przyjmowania i żądania korzyści osobistych i majątkowych w postaci usług seksualnych opłacanych przez dwóch znanych mu biznesmenów. Posłowi grozi kara do 10 lat więzienie. A rodzicom i uczniom grozi ZNP i OPZZ. Pomimo tygodniowych negocjacji i nowych propozycji rządu tylko „Solidarność” jest gotowa podpisać porozumienie z rządem. A w przyszłym tygodniu egzaminy...",,
Bezdomni oraz ich opiekunowie modlili się na Jasnej Górze,"Około 650 osób uczestniczyło w sobotę na Jasnej Górze w 14. Pielgrzymce Bezdomnych. Byli z nimi ich opiekunowie, kapłani, pracownicy Caritas Polska oraz innych organizacji pozarządowych.","Głównym punktem spotkania była msza w kaplicy Matki Bożej, której przewodniczył biskup pomocniczy archidiecezji częstochowskiej Andrzej Przybylski. Po mszy uczestnicy pielgrzymki tradycyjnie otrzymali w Domu Pielgrzyma ciepły posiłek, a także prowiant na drogę powrotną. W homilii bp Przybylski m.in. przyznał, że zna tylko kilka osób bezdomnych, którym udało się wyjść z bezdomności. – Każda z nich, którą znam, zawsze mi mówi: jeśli udało mi się wyjść na prostą, to dzięki Panu Bogu; dzięki temu, że kiedyś przeżyłem nawrócenie –  zaznaczył. – Znam jeszcze więcej takich ludzi, którzy byli w piekle alkoholizmu, którzy byli zniewoleni przez różne nałogi, a dzisiaj przyjeżdżają na pielgrzymkę do Częstochowy – wskazał bp Przybylski. Nawiązał do słów papieża Franciszka, który przed tegorocznym Światowym Dniem Ubogich przypomniał biblijne słowa, że „biedny tak naprawdę najbardziej potrzebuje Boga, że jeżeli człowiek biedny zgubi Boga, straci wiarę, to się nie poskłada”.– Każdemu kiedyś zdarzy się coś stracić. Wy w życiu bardzo dużo straciliście. To, że czasem jesteście bezdomni, że jesteście w takiej sytuacji, jakiej jesteście, to czasem skutek wielu strat. Ale co z tym trzeba zrobić? Czy tylko myśleć o stratach? A może jest coś takiego, co nie straciliście? Czego nikt nikomu nie może odebrać? – pytał biskup. – Jest coś takiego, to jest miłość Boga. To jest wierność Boga. Wszystko możesz stracić, ale najgorzej jak stracisz wiarę – powtórzył. – Najgorzej, jak stracisz Boga w swoim sercu, to się nie podźwigniesz, to nie pozbierasz tych kamieni, żeby znowu z tego zbudować jakiś dom. Ale przyjeżdżamy tutaj na Jasną Górę, żeby się pobierać, bo mimo, iż tyle straciliśmy, to jednego na pewno nie – nie straciliśmy Boga, który jest blisko nas – podkreślił. Pielgrzymkę Bezdomnych na Jasną Górę organizuje co roku Caritas Polska – największa katolicka organizacja w Polsce, pomagająca osobom potrzebującym. Pielgrzymka, obok wymiaru modlitewnego i społecznego, ma zwracać uwagę na problem bezdomności. Cytowany przez biuro prasowe sanktuarium zastępca dyrektora Caritas Polska ks. Krzysztof Sroka zaznaczył, że jest ona również próbą trafienia do osób bezdomnych: pokazania im, że nie muszą pozostać w swoim wykluczeniu samotni, że są osoby, które chcą im pomóc, a także, że warto z tej pomocy skorzystać. – Próba gromadzenia ich tu na Jasnej Górze, próba przypomnienia, że oni nie są sami, (...) jest też zachętą do tego, aby otworzyli się na pomoc innych, ale też szukali drogi wyjścia z tej sytuacji. Bo nie chodzi o to, by wspierać kogoś w tej bezdomności, ale chodzi o to, aby pozwolić mu odnaleźć drogę, która poprowadzi go do wyjścia z tej bezdomności, na tyle, na ile jest to możliwe – podkreślił ks. Sroka. Dyrektor Caritas archidiecezji częstochowskiej ks. Marek Bator zaznaczył, że bezdomność wynika często z samotności, braku akceptacji przez innych, dialogu z innymi, a tym, który pomaga wyjść z bezdomności, jest zawsze drugi człowiek. – A jeżeli jest to człowiek, który ma w sobie łaskę wiary, to on jest o tyle silniejszy, bo jest umocniony Panem Bogiem, jego łaską, mądrością i łatwiej mu dźwignąć osobę upadającą – wskazał ks. Bator. Przedstawiciele Caritas przypominają, że w każdej diecezji znajdują się placówki tej instytucji prowadzące schroniska dla osób bezdomnych. Terapeuci i inni pracownicy pracują tam z nimi i próbują ich wyprowadzać z bezdomności. Ks. Bator zaapelował o mądrą pomoc bezdomnym – poprzez organizacje. Nie dajemy bezdomnym pieniędzy. Pomagajmy mądrze, bowiem każda ofiarowana przez nas złotówka może przeznaczona zostać na alkohol, który spożywany w okresie zimowym może doprowadzić do śmierci  – podkreślił szef częstochowskiej Caritas. W okresie jesienno-zimowym w punktach Caritas największe zapotrzebowanie jest na ciepłe, nieprzemakalne buty, a także czapki, rękawice, kurki i kalesony.",,
Przewodniczący Episkopatu: Mamy zdecydowaną wolę oczyszczenia Kościoła z nadużyć,Biskupi zgromadzeni na 381. zebraniu plenarnym na Jasnej Górze przyjęli „Stanowisko Konferencji Episkopatu Polski w sprawie wykorzystywania seksualnego osób małoletnich przez niektórych duchownych”. Dokument wzywa Kościół do oczyszczenia i pokuty.,"Dokument ukazuje, jak ważna jest ta tematyka w życiu i pracy Kościoła w Polsce, wzywa Kościół do oczyszczenia i pokuty, zapowiada też kolejne działania zmierzające do wprowadzenia specjalnych programów prewencji, które uczynią wspólnotę Kościoła miejscem w pełni bezpiecznym dla dzieci i młodzieży. Przewodniczący Episkopatu abp Stanisław Gądecki na konferencji prasowej wieńczącej obrady wyraził radość z przyjęcia „Stanowiska” i podkreślił, że „mamy zdecydowaną wolę oczyszczenia Kościoła z tych przestępstw i nadużyć”. Przypomniał, że „Stanowisko” Episkopatu zakłada ochronę dzieci i młodzieży jako niezbywalną część misji powierzonej Kościołowi. Poinformował, że biskupi w dokumencie odwołują się do wielu wypowiedzi papieskich: Jana Pawła II, Benedykta XVI i Franciszka, które wzywają Kościół do przygotowania takich systemów prewencji, które byłoby skuteczniejsze niż do tej pory.Hierarcha zapewnił, że Kościół w Polsce „zdecydowanie chce iść w tym kierunku i że wśród biskupów panuje pełna jednomyślność w tej sprawie”. Arcybiskup przypomniał, że już od pięciu lat istnieje Centrum Ochrony Dziecka oraz koordynator ds. ochrony dzieci i młodzieży z Episkopatu, którym jest o. Adam Żak SJ. Przypomniał też, że w każdej diecezji i zgromadzeniu zakonnym został mianowany specjalny delegat, upoważniony do przyjmowania zgłoszeń od ofiar bądź ich opiekunów. Według abpa Gądeckiego są opracowywane programy prewencji, które niebawem będą obowiązywać w każdej polskiej diecezji i zgromadzeniu zakonnym. Hierarcha podkreślił, że „inne instytucje niczego podobnego nie mają, ani koordynatorów, ani delegatów gotowych przyjęcie zgłoszenia, ani programów prewencji”, a działania zostały podjęte w tej skali niemal wyłącznie przez Kościół. Wyjaśnił, że przestępstwa na tym polu są poważnym problemem społecznym w Polsce i ten grzech dotyka także wielu innych środowisk, ale Kościół jest ważnym autorytetem moralnym i z tego powodu ponosi szczególną odpowiedzialność i znacznie więcej należy wymagać od osób pracujących w Kościele. Przewodniczący Episkopatu zwrócił też uwagę na potrzebę troski w tym zakresie w ramach formacji w seminariach duchownych. „Seminarium jest tym miejscem, w którym trzeba pracować, aby każdy z kleryków dobrze rozeznał swoje powołanie, czy rzeczywiście jest powołany i czy jego konstrukcja psychofizyczna uprawnia go od takiej pracy” – wskazał abp Gądecki.",,
„Polska nie jest suwerennym państwem”,"– Europa pod okupacją Unii Europejskiej jest trupem. Nie ma przyrostu naturalnego, nie ma rozwoju gospodarczego, umieramy – powiedział w programie „Kod dostępu”, w TVP Info, szef Nowej Prawicy Janusz Korwin-Mikke.","– Pod okupacją arabską byłoby nam lepiej, niż pod unijną. Nie było podatku VAT, mordercom by obcinano głowy, nie byłoby parad miłości na ulicach – wyliczał Korwin-Mikke. – Cywilizacja arabska jest wyższa od unijnej, ale niższa od europejskiej – szybko jednak zaznaczył. Gość TVP Info odniósł się też do słynnych słów szefa PiS Jarosława Kaczyńskiego o „kondominium niemiecko-rosyjskim w Polsce”. –  Nie ma kondominium niemiecko–rosyjskiego. Po prostu Polska już nie jest suwerennym państwem. A to Jarosław Kaczyński negocjował Traktat Lizboński, to Jarosław Kaczyński domagał się wspólnej armii europejskiej, niech teraz Jarosław Kaczyński siedzi chicho i nic nie mówi o utracie suwerenności – mówił. –  To bracia Kaczyńscy atakowali naraz Niemcy i Rosję, a każdy, kto grał w jakąś grę wie, że jak się tak robi, to ta dwójka zawiązuje sojusz przeciw temu, kto atakuje – dodał.  Korwin-Mikke tłumaczył też, czemu zasugerował poparcie dla Jarosława Kaczyńskiego podczas II tury wyborów prezydenckich w 2010 roku. – Uważałem, że jeśli premier jest z PO, to prezydent powinien być z opozycji, żeby tej bandzie, która rządzi Polską, nie było tak łatwo uchwalać ustaw. Bo co ci idioci nie uchwalą, to jest gorzej – podkreślał.Lider Nowej Prawicy skrytykował też fakt, że w UE życie ludzkie jest tak ważną wartością. –  To jak przyjdzie dowolny człowiek, przyłoży nóż do gardła dziecka i zażąda miliarda dolarów, to trzeba mu dać. Otóż nie! W cywilizacji europejskiej były takie rzeczy jak honor, prawda, a dziś uczy się herezji, że życie ludzkie jest najwyższą wartością – zakończył.",,
Osły uciekły z żywej szopki. Policja ścigała je po mieście,"Wyjątkowo uparte były dwa osły, które postanowiły uciec z bożonarodzeniowej szopki przy jednym z kościołów w Lublinie. W pościg za zwierzętami udali się lubelscy policjanci.","Z przekazanej policji przez świadka informacji wynikało, że zwierzęta, które uciekły  z bożonarodzeniowej szopki przy kościele przy ul. Jana Pawła II skierowały się w stronę ul. Matki Teresy z Kalkuty i podążały w kierunku stacji paliw. Funkcjonariusze rozpoczęli pogoń za „upartymi uciekinierami”. Jedno ze zwierząt zostało ujęte przez świadków i za uzdę zostało przyprowadzone do bożonarodzeniowej szopki. Drugie zostało zatrzymane przez funkcjonariuszy. Z początku dotrzymywało im kroku, jednak później odmówiło posłuszeństwa. Z racji tego, że osioł nie miał uzdy, policjanci użyli policyjnej taśmy, dzięki której przyprowadzili zbuntowane zwierzę na miejsce ucieczki. Oba osły trafiły pod właściwą opiekę.",,
Sikorski i Kwaśniewski z misją w Tunezji?,"Szef polskiej dyplomacji Radosław Sikorski oraz były prezydent Aleksander Kwaśniewski mają odwiedzić w najbliższym czasie Tunezję - dowiedziała się PAP. Będą kontynuowali polską misję, której celem jest wsparcie demokratycznych przemian w tym kraju.","Z informacji ze źródeł zbliżonych do MSZ wynika, że Sikorski prawdopodobnie pojedzie do Tunezji w drugiej połowie czerwca. O przemianach demokratycznych ma rozmawiać m.in. z tymczasowym prezydentem Tunezji, Fuadem Mebazą, tymczasowym premierem, Bedżim Kaidem Essebsim. Według źródeł  dyplomatycznych, wizyta szefa polskiej dyplomacji jest już w zasadzieprzygotowana; potwierdzenia wymaga jedynie data jego przyjazdu.Do Tunezji prawdopodobnie pojedzie także były prezydent Aleksander Kwaśniewski. Według nieoficjalnych informacji, ambasada RP w Tunisie już rozpoczęła wstępne przygotowania do tej wizyty, która miałaby się odbyć na początku lipca.Polska jest jednym z krajów, który aktywnie zaangażował się we wsparcietymczasowych władz Tunezji w procesie demokratycznych przemian. W połowiekwietnia z misją w Tunezji była polska delegacja z byłym prezydentem LechemWałęsą na czele; w maju w Tunisie przebywał marszałek Senatu BogdanBorusewicz.",,
Na Westerplatte odnaleziono kolejne ludzkie szczątki. To „drugi obrońca”,W trakcie prac archeologicznych na Westerplatte odnalezione zostały „szczątki drugiego obrońcy” – poinformowało Muzeum Westerplatte i Wojny 1939 r. To kolejne szczątki odnalezione w tym miejscu w ciągu ostatnich kilku dni.,"Według archeologów szczątki – we wtorek odnalezione zostały kości innej osoby – należą do ofiar bombardowania na Wartownię nr 5, którego  Niemcy dokonali 2 września 1939 r. To pierwsze takie odkrycia od ponad 50 lat.– Znamy z imienia i nazwiska 17 poległych obrońców Westerplatte – mówił wiceminister kultury i dziedzictwa narodowego Jarosław Sellin. – Ponieważ wszystko wskazuje na to, że odnalezione szczątki należą do żołnierza, który poległ w Wartowni nr 5, to krąg poszukiwań zawęża się do sześciu osób. W identyfikacji na pewno mogą pomóc rodziny poległych, o co gorąco apelujemy – dodawał.",,
„Zmywanie ulic z występków LGBT”. Matecki: Nie jestem organizatorem happeningu,"Niechętne rządowi media podają, że jednym z organizatorów happeningu, który zapowiadają środowiska narodowe, ma być radny PiS Dariusz Matecki. „Nie byłem jego organizatorem, nie miałem być jego uczestnikiem” – pisze na Twitterze sam Matecki, dodając, że zachęcał do udziału w innym wydarzeniu – manifestacji „Szczecin w obronie rodziny”.","W środę  w Szczecinie miała miejsce konferencja prasowa, poświęcona marszowi „Szczecin w obronie rodziny”, który ma się rozpocząć w sobotę o 12 na placu „Solidarności”. Tego samego dnia przez miasto przejdzie manifestacja środowisk LGBT.– Organizatorami marszu „Szczecin w obronie rodziny” są środowiska patriotyczne m.in. Młodzież Wszechpolska, Patriotyczna Pogoń Szczecin, KoLiber i Związek Narodowych Sił Zbrojnych – mówiła w trakcie środowej konferencji prasowej Małgorzata Rudzka z Młodzieży Wszechpolskiej. Jak podało Radio Szczecin, podczas manifestacji mają być zbierane podpisy pod projektami uchwał Rady Miasta – chodzi o uchwały „Szczecin wolny od ideologii LGBT” oraz dotyczące zmiany nazwy placu Pawła Adamowicza czy budowy pomnika Polskiego Państwa Podziemnego. – Ta manifestacja jest wymierzona w osoby, które wykorzystują ideologię LGBT w bieżącej polityce i próbują z tej polityki robić kampanię nienawiści względem Kościoła katolickiego i tradycyjnych wartości – dodał radny PiS Dariusz Matecki, również obecny w środę na konferencji. Jak wskazała Rudzka, manifestacja ma być poprzedzona happeningiem „LGBT zmyjemy, rodzinę uratujemy”. – Ma on polegać na „symbolicznym zmywaniu z ulic zanieczyszczeń związanych z występkami środowiska LGBT przeciwko prawu naturalnemu i rodzinie – powiedziała. ",,
Domagał się wolnych mediów w Turcji. Niemcy chcą wydalić dziennikarza,Turecki dziennikarz Adil Yigit ma zostać wydalony z Niemiec. We wrześniu reporter przyszedł na konferencję prasową kanclerz Niemiec i prezydenta Turcji w koszulce z napisem nawołującym do przywrócenia wolności mediów w Turcji.,"Adil Yigitpowiedział agencji DPA, że otrzymał pismo stwierdzające, iż musi opuścić Niemcy do stycznia przyszłego roku. W przeciwnym razie zostanie wydalony. Dziennikarz, mieszkający w Niemczech od 36 lat, powiedział, że nie podano uzasadnienia tej decyzji. Twierdzi, że w Turcji grożą mu represje polityczne za krytykę prezydenta Recepa Tayyipa Erdogana. We wrześniu Adil Yigit przyszedł na konferencję prasową kanclerz Niemiec Angeli Merkel i prezydenta Turcji Recepa Tayyipa Erdogana w koszulce z napisem „Wolność dla dziennikarzy w Turcji”. Informację na temat groźby deportacji Yigita podał w niedzielę turecki opozycyjny dziennik „Sozcu”. Według gazety 60-letni Yigit zwrócił się niedawno do władz Niemiec o przedłużenie prawa pobytu w tym kraju. Wniosek został jednak odrzucony. Jako powód podano to, że w 2014 roku dziennikarz wystąpił o nowy paszport turecki, co, zdaniem władz niemieckich, dyskwalifikuje go jako uchodźcę politycznego z Turcji. W opinii ekspertów fakt wystąpienia przez Yigita z wnioskiem o odnowienie paszportu tureckiego w 2014 r. nie powinien stanowić powodu odmowy przedłużenia mu prawa pobytu w Niemczech, w sytuacji, gdy w kraju grozi mu wieloletnie więzienie za jego działalność dziennikarską. Brak jakiegokolwiek paszportu w znacznym stopniu utrudnia bowiem możliwość przemieszczania się, a Yigit nie powróci do Turcji. Ponadto część ekspertów zwraca uwagę na to, że sytuacja w Turcji w ostatnim dziesięcioleciu była bardzo dynamiczna pod względem wolności mediów, praw człowieka i demokracji. W Turcji uwięzionych jest ponad 70 dziennikarzy Po dojściu do władzy Erdogana w 2003 roku władze tego kraju podjęły m.in. negocjacje pokojowe z Partią Pracujących Kurdystanu (PKK) i odwołały szereg zakazów, takich jak m.in. zakaz używania języka kurdyjskiego. Proces liberalizacji skończył się jednak w 2014 roku, po tym gdy w grudniu 2013 roku prokuratorzy, powiązani z dotychczasowym sojusznikiem Erdogana Fetullahem Gulenem, ujawnili aferę korupcyjną, w którą zaangażowany miał być m.in. syn Erdogana Bilal. W odpowiedzi na postawione oskarżenia Erdogan rozpoczął represje przeciwko osobom związanym z Gulenem. Jednocześnie latem 2015 roku odrzucił porozumienie tureckiego rządu i prokurdyjskiej Ludowej Partii Demokratycznej (HDP), co doprowadziło do wznowienia walk z PKK. Latem 2015 roku zaczęły się również masowe aresztowania związanych z HDP samorządowców. Po nieudanym puczu, który miał miejsce w Turcji w lipcu 2016 roku, represje się nasiliły, do więzień trafiły tysiące ludzi. Władze Turcji ogłosiły, że zwolennicy Gulena tworzą organizację terrorystyczną o nazwie FETO i zaczęły ich porywać w innych krajach.",,
"Mazurek do Neumanna: Powinien się pan powściągnąć, rozliczając innych z uczciwości","– Gryzę się w język, żeby panu nie powiedzieć, że jak człowiek ma postawione zarzuty i rozlicza innych z uczciwości, to przynajmniej czasami powinien się powściągnąć – mówił w RMF FM Robert Mazurek do swojego gościa Sławomira Neumanna. Poseł Platformy Obywatelskiej zarzucił Jarosławowi Kaczyńskiemu brak uczciwości.","„Gazeta Wyborcza” opublikowała stenogram nagrania rozmowy m.in. prezesa PiS Jarosława Kaczyńskiego z austriackim biznesmenem Geraldem Birgfellnerem, która dotyczy planów budowy w Warszawie dwóch wieżowców przez powiązaną ze środowiskiem PiS spółkę Srebrna.O tę sprawę w RMF FM został zapytany szef klubu PO-KO Sławomir Neumann. – Jeżeli ja panu zlecę zadanie i pan wykona to zadanie, a potem panu mówię, że panu nie zapłacę (…). Pan do sądu idzie, to nie wiem, czy to jest uczciwe postawienie sprawy. No, takich uczciwych biznesmenów to bym nie chciał widzieć na swojej drodze – mówił poseł Platformy.Na takie słowa Neumanna odpowiedział prowadzący rozmowę red. Mazurek. – Panie pośle, gryzę się w język, żeby panu nie powiedzieć, że jak człowiek ma postawione zarzuty i rozlicza innych z uczciwości, to przynajmniej czasami powinien się powściągnąć – odparł.Poseł Sławomir Neumann 3 grudnia 2018 r. usłyszał w Prokuraturze Okręgowej w Jeleniej Górze zarzuty przekroczenia uprawnień w okresie, gdy był wiceministrem zdrowia. Poseł nie przyznaje się do winy.",,
Merkel: W interesie Niemiec są dobre relacje z Rosją,"Angela Merkel oznajmiła, że angażowanie się na rzecz dobrego sąsiedztwa z Rosją leży w interesie Niemiec. Przemawiając na zjeździe partyjnym CDU szefowa niemieckiego rządu apelowała zarówno o wierność wartościom, jak i o pilnowanie interesów.","– Kiedy chcemy mieć dobre sąsiedztwo z Rosją, to jest to w naszym interesie, mimo wszelkich komplikacji, które mamy – oznajmiła kanclerz. Merkel posłużyła się przykładem Rosji, obrazując swoją koncepcję polityki zagranicznej, która powinna – jej zdaniem – uwzględniać zarówno wartości, jak i pragmatyczne cele.– Oczywiście, że zawsze chodzi o walkę wartości i interesów. Nasze wartości są niezniszczalne, kiedy chodzi o obronę praw człowieka na całym świecie, ale też w Chinach, (...) w Honkgkongu. Ale myślimy też o naszych interesach, gdy chodzi o to, że Chiny są naszym drugim największym partnerem handlowym. To nas zawsze wyróżniało, że łączymy wartości i interesy – przekonywała szefowa niemieckiego rządu.Zdaniem Merkel podejście takie jest niezbędne, by znaleźć rozwiązania godne „świata jutra”.Rozpoczęty w piątek zjazd partyjny CDU potrwa do soboty. Przed kongresem czołowi politycy chadecji starali się prezentować zgodność i nie eksponować konfliktów. Do najważniejszych kwestii spornych w partii należy kwestia wyboru kandydata na kanclerza przed wyborami do Bundestagu w 2021 roku. Szefowa ugrupowania Annegret Kramp-Karrenbauer wciąż liczy, że otrzyma nominację automatycznie.",,
Biało-Czerwoni z tytułem człowieka roku. „Łączy nas piłka”,"Tytuł człowieka roku 2016 roku, tygodnika „Wprost” trafił do reprezentacji Polski w piłce nożnej. Nagrodę podczas uroczystej gali odebrali obrońca reprezentacji Michał Pazdan i jej dyrektor Tomasz Iwan. – Jak bardzo aktualne staje się hasło »łączy nas piłka« – cieszył się ten ostatni. Cytowano internetowy wpis Russella Crowe'a, który zwycięstwa w meczu z Ukrainą na Euro 2016 gratulował słowami: „Dobra robota, bądźcie dumni”. Tytuł jest przyznawany osobom, które w minionym roku wywarły największy wpływ na życie społeczne, polityczne i gospodarcze w Polsce.",,,
KE za wykluczeniem Polski z Rady Europejskiej. „Dla dobra Polaków”,"Komisja Europejska opowiedziała się za wykluczeniem Polski z Rady Europejskiej i zdecydowała o uruchomieniu art. 7 traktatu unijnego. Wniosek w tej sprawie zgłosił wiceszef KE Frans Timmermans. – Robimy to dla Polski, dla polskich obywateli – powiedział.","KE zdecydowała również o przyjęciu kolejnych, już czwartych rekomendacji dotyczących praworządności wobec władz w Warszawie.KE analizowała ustawy o Sądzie Najwyższym oraz Krajowej Radzie Sądownictwa. Na spotkaniu unijni komisarze podjęli decyzję o aktywowaniu wobec Polski art. 7 ust. 1 unijnego traktatu.Mówi on o tym, że na uzasadniony wniosek jednej trzeciej państw członkowskich, Parlamentu Europejskiego lub Komisji Europejskiej, Rada UE może stwierdzić istnienie wyraźnego ryzyka poważnego naruszenia przez kraj członkowski wartości unijnych. Decyzja w tej sprawie, która jest podejmowana przez kraje większością czterech piątych, nie wiąże się jeszcze z sankcjami, ale jest krokiem na drodze do nich. Same sankcje są mało prawdopodobne, bo wymagają jednomyślności. Musiałyby je poprzeć 22 państwa, za zgodą Parlamentu Europejskiego. Szansa na to jest nikła, ponieważ Węgry już zapowiedziały, że zawetują wniosek. Frans Timmermans był pytany na konferencji prasowej, czy nie obawia się, że decyzja KE wzmocni nastroje antyunijne w Polsce i czy nie skorzystają na tej decyzji kraje trzecie, które nie chcą, by Polska miała silną pozycję w UE.– Robimy to dla Polski, dla polskich obywateli. Każdy obywatel każdego kraju w UE ma prawo do niezależnego sądownictwa – zaznaczył wiceprzewodniczący KE. Podkreślił, że nie jest naiwny i że „niektórzy będą próbowali sprzedać decyzję KE jako atak na naród polski, na polskich obywateli”. – Byliśmy świadkami takich manipulacji wcześniej. Jednak jako strażniczka traktatów KE ma obowiązek podjęcia działań, jeśli ustalimy, że praworządność jest zagrożona. To nasz obowiązek – powiedział Timmermans.",,
"Dzielił Niemcy, dzielił Europę. 57 lat temu rozpoczęto budowę muru berlińskiego","57 lat temu, w nocy z 12 na 13 sierpnia 1961 roku rozpoczęła się budowa muru berlińskiego, oddzielającego Berlin Wschodni od Berlina Zachodniego. Przez 28 lat betonowa ściana była symbolem podziału Niemiec, a także Europy na dwa bloki polityczno-wojskowe. Niemiecko-niemiecka granica stała się jedną z najlepiej strzeżonych na świecie. Według różnych źródeł podczas próby przekroczenia muru zginęło od 136 do niemal 250 osób.","Podejmując decyzję o budowie „antyfaszystowskiego wału ochronnego”, władze NRD chciały postawić tamę narastającej fali ucieczek jej mieszkańców. Po rozpoczęciu budowy muru berlińskiego, nie chcąc prowokować Moskwy, władze RFN zachowywały wstrzemięźliwość w wypowiedziach na temat betonowej ściany. Budowa muru berlińskiego wzbudzała protesty na świecie. 26 czerwca 1963 roku do Berlina Zachodniego przyleciał prezydent Stanów Zjednoczonych John Kennedy. Przed ratuszem czekało na niego 120 tysięcy ludzi. Po wizycie na najsłynniejszym berlińskim przejściu granicznym ze strefy amerykańskiej do NRD „Checkpoint Charlie”, John Kennedy mówił, że Berlin Zachodni jest symbolem wolności w świecie zagrożonym zimną wojną. Do historii przeszły jego słowa wypowiedziane po niemiecku: „Jestem berlińczykiem”. Dzielący miasto mur liczył 156 km. Podczas prób przedostania się przez niego wielu ludzi zostało zastrzelonych. Różne źródła podają od 136 do 239 zabitych.",,
"„Dziś Breda okazuje szacunek, wdzięczność i szczęście; Dziękujemy wam, Polacy”",Prezydent Andrzej Duda i król Niderlandów Wilhelm-Aleksander  na Polskim Honorowym Cmentarzu Wojskowym w Bredzie oddali hołd gen. Stanisławowi Maczkowi i jego żołnierzom  z okazji 75. rocznicy wyzwolenia tego miasta przez 1. Dywizję Pancerną.,"Wtorkowe uroczystości upamiętniające wyzwolenie przez 1. Dywizję Pancerną Bredy i okolic rozpoczęły się na Polskim Honorowym Cmentarzu Wojskowym przy Ettensebaan w Bredzie, gdzie spoczywa gen. Maczek i ponad 160 jego podkomendnych. Polski generał zmarł w Wielkiej Brytanii, jednak jego ostatnią wolą było, aby mógł zostać pochowany razem ze swoimi żołnierzami.Burmistrz Bredy Paul Depla podkreślił, że mieszkańcy miasta są wdzięczni weteranom za wyzwolenie. Zapowiedział, że w przyszłym roku przy Polskim Honorowym Cmentarzu Wojskowym zostanie otwarty Memoriał im. gen. Stanisława Maczka.– Dziś Breda okazuje szacunek, wdzięczność i szczęście. Szacunek dla bojowników 1. Polskiej Dywizji Pancernej generała Maczka, wszystkich honorowych obywateli Bredy. Wdzięczność za przyjaźń i miłość, które przypieczętowały więź między Bredą a Polską po wojnie. I szczęście, ponieważ możemy żyć w Holandii w wolności dzięki wszystkim sojusznikom - mówił. – Dziękujemy wam, Polacy - zakończył swoje wystąpienie w języku polskim burmistrz Bredy. Kpt. Edmund Semrau: Do Maczka muszę iść, bo paczkę papierosów ma mi oddaćKpt. Edmund Semrau, wspominając wyzwolenie Bredy, mówił dziennikarzom, że był dumny, gdy Holendrzy witali Polaków na ulicach 29 października 1944 r. – Byłem dumny z tych biało-czerwonych flag, to podnosiło na duchu. Pierwsze wrażenie było takie, że ja wracam do polskiego miasta, w oknach były biało-czerwone flagi, w oknach były takie nalepki „dziękujemy wam, Polacy” – mówił.Odnosząc się do obecności na uroczystościach prezydenta Polski i króla Niderlandów, kpt. Semrau podkreślił, że „maczkowcy” wreszcie zostali docenieni. – Dziś czuję satysfakcję. Już tyle lat minęło, ja z tego wszystkiego ochłonąłem, dużo szczegółów człowiek zapomina, a teraz jest coraz bliżej przejścia tam, do Maczka muszę iść, bo paczkę papierosów ma mi oddać – żartował.Również we wtorek, w ramach obchodów rocznicy wyzwolenia Bredy, odbędzie się uroczysta defilada wojskowa na cześć polskich żołnierzy. Prezydent Duda i król Wilhelm–Aleksander wspólnie będą odbierać defiladę ze schodów ratusza w Bredzie, skąd pozdrowią jej uczestników, a także wygłoszą okolicznościowe wystąpienia. Prezydent zwiedzi też wystawę plenerową „Maczek i jego żołnierze”. ",,
Game Square Jam w Warszawie. Premier: To jest właśnie gaming w pełnej swojej krasie,"Na warszawskim Torze Wyścigów Konnych programiści z całej Polski walczą o zwycięstwo w Game Square Jam. To 40-godzinny hackaton dla miłośników gier komputerowych oraz dla zespołów, które tworzą wirtualną rozrywkę.","Uczestników Game Square Jam odwiedził premier Mateusz Morawiecki. Po rozmowach z programistami szef rządu powiedział, że polska branża gamingowa rozwija się coraz lepiej, a jej produkty z powodzeniem konkurują na międzynarodowych rynkach.– Dolina Krzemowa nie dlatego jest słynną amerykańską doliną, że jest krzem, tylko dlatego że są tam wspaniałe talenty. I my mamy tutaj za mną takie talenty. To co widziałem na tych ekranach, to co ludzie wymyślają, to jest właśnie gaming w pełnej swojej krasie – powiedział Morawiecki. – Staramy się jako rząd wspierać w różne możliwe sposoby hackatony czy imprezy gamingowe – dodał. Organizatorami trzydniowego hackatonu są: Agencja Rozwoju Przemysłu i ARP Games, czyli jedyny w Polsce akcelerator gier wideo. Gówną nagrodą jest 250 tys. zł.",,
Bułgaria oficjalnie poprze Viktora Orbana w sporze z Unią Europejską,Rząd Bułgarii oficjalnie poprze węgierskiego premiera Viktora Orbana w jego konfrontacji z instytucjami UE – poinformował wicepremier i minister obrony Bułgarii Krasimir Karakaczanow. Propozycję w tej sprawie zgłosiło ugrupowanie Zjednoczeni Patrioci.,"Propozycja tego nacjonalistycznego ugrupowania, które wchodzi w skład koalicji rządzącej w Bułgarii od maja 2017 r., została zaaprobowana jednomyślnie przez rząd na środowym posiedzeniu. Stanowisko zostanie wysłane do parlamentu, który powinien je też zaaprobować. Dokument ma podkreślać, że Bułgaria nie popiera zgody Parlamentu Europejskiego na uruchomienie przeciw Węgrom procedury na podstawie art. 7 traktatu unijnego – oświadczył Karakaczanow. – Nie możemy solidaryzować się z próbami nakładania sankcji na jakiekolwiek państwo, ponieważ jutro tym państwem może być Bułgaria – dodał. Wcześniej Karakaczanow poinformował w wywiadzie telewizyjnym, że zgłosił w urzędzie Rady Ministrów oficjalną propozycję w tej sprawie. Dodał, że propozycję podpisali wicepremier ds. polityki gospodarczej i demograficznej Waleri Simeonow oraz minister ochrony środowiska i zasobów wodnych Neno Dimow. Według autorów propozycji Bułgaria powinna wypowiedzieć się przeciwko nałożeniu unijnych sankcji na Węgry i poprzeć migracyjną politykę premiera Orbana. – Chodzi o sprawy dotyczące niezależności. Nie zgadzam się, by Unia Europejska przekształcała się w Związek Sowiecki i wywierała presję na kraje członkowskie, które chcą rozwiązać swoje wewnętrzne problemy – oświadczył Karakaczanow. Według niego przeciwstawienie się skrajnym posunięciom przeciwko Węgrom to jednocześnie obrona narodowej tożsamości samej Bułgarii. – Orban broni interesów narodowych swojego kraju, a to jest istotą pracy każdego premiera – uważa Karakaczanow. Ingerencja przez instytucje unijne w wewnętrzne sprawy suwerennych państwa, dążących do obrony swoich interesów, jest niedopuszczalna – podkreślił bułgarski wicepremier. Jednocześnie szef klubu poselskiego Zjednoczonych Patriotów Wolen Siderow zwrócił się z apelem o wyrażenie poparcia dla Orbana przez bułgarskie Zgromadzenie Narodowe. Tydzień temu PE wyraził zgodę na uruchomienie art. 7 traktatu unijnego wobec Węgier. Powodem stały się zarzuty podważania przez rząd Orbana niezależności sądownictwa, wolności prasy i podstawowych praw obywateli, a także przyjęta w czerwcu poprawka do konstytucji. Przewiduje ona, że w kraju nie wolno osiedlać obcej ludności, o ile osoby te nie mają prawa pobytu i swobodnego przemieszczania się. Ośmiu bułgarskich europosłów różnych klubów było przeciwnych rezolucji, pięć osób głosowało za, dwójka wstrzymała się od głosu.",,
„Widzimy Jezusa w dzieciach Bliskiego Wschodu”,"Papież Franciszek w orędziu na Boże Narodzenie zaapelował o pokój dla Jerozolimy i całej Ziemi Świętej, a także dla Syrii, od blisko siedmiu lat pogrążonej w wojnie. Jak co roku papież udzielił błogosławieństwa Urbi et Orbi, czyli miastu i światu.","– Dziś, gdy na świecie wieją wiatry wojny, a zdezaktualizowane już wzorce rozwoju stale powodują ludzką degradację społeczną i środowiskową, Boże Narodzenie przyzywa nas do znaku Dzieciątka i do rozpoznania Go w obliczach dzieci, zwłaszcza tych, dla których, tak jak dla Jezusa, „nie było miejsca w gospodzie” – powiedział papież w orędziu wygłoszonym w poniedziałek z loggii bazyliki Świętego Piotra. – Widzimy Jezusa w dzieciach Bliskiego Wschodu, które nadal cierpią z powodu nasilających się napięć między Izraelczykami a Palestyńczykami – mówił papież Franciszek. – W tym świątecznym dniu błagamy Pana o pokój dla Jerozolimy i dla całej Ziemi Świętej. Modlimy się, aby między stronami przeważyła wola podjęcia na nowo dialogu i aby można było w końcu osiągnąć wynegocjowane rozwiązanie, które pozwoli na pokojowe współistnienie dwóch państw w ramach uzgodnionych między sobą i międzynarodowo uznanych granic – powiedział.",,
"Z Nowego Jorku znikną dorożki? Burmistrz walczy, ale mieszkańcy mówią „no!”","W Nowym Jorku trwa walka burmistrza Billa deBlasio o zlikwidowanie dorożek. Nowojorczycy protestują, bo te konne pojazdy są miejscową tradycją.","Dorożki są częścią nowojorskiego krajobrazu. Dodają miastu uroku, a dla wielu są miejscem pracy. Lewica chce zmianBurmistrz deBlasio nie daje za wygraną, przypominając, że zlikwidowanie dorożek było jedną z jego wyborczych obietnic i zamierza ją zrealizować. To dzięki niej zyskał duże poparcie skrajnie lewicowych organizacji, broniących praw zwierząt. A te oskarżają dorożkarzy o znęcanie się nad końmi i wykorzystywanie ich do celów zarobkowych.DeBlasio atakowany jest teraz zarówno przez obrońców praw zwierząt jak i przez nowojorczyków. Sprawa dorożek powoduje, że ma coraz gorsze notowania. A setki turystów stoją ciągle w kolejkach, aby przejechać się dorożką po Central Parku.",,
"„Nosisz broń, milicja potraktuje cię jak terrorystę”. Mafię z Zakarpacia ma zwalczyć urzędnik z Ługańska",Po sobotniej strzelaninie w Mukaczewie na zachodzie Ukrainy prezydent Petro Poroszenko zarządził wymianę władz obwodu zakarpackiego. Zwolnienia wręczono w środę szefowi administracji obwodowej oraz miejscowym komendantom milicji i Służby Bezpieczeństwa Ukrainy.,"Prezydent Poroszenko zapowiedział także wymianę całego personelu służb granicznych w tym regionie i ostrzegł, że władze będą bezwzględne w zwalczaniu lokalnych mafii, które zajmują się przemytem do UE. Nowym szefem obwodu został Hennadij Moskal, którego w trybie pilnym przeniesiono z takiego samego stanowiska w obwodzie ługańskim. Zasłynął on tam z bezwzględnej walki z przemytem płynącym z terenów kontrolowanych przez Kijów na obszary opanowane przez prorosyjskich separatystów.  „Nowe prawo pomoże  walczyć z potencjalnym terroryzmem”Prezydent porównał ostatnie wydarzenia na Zakarpaciu z anarchią w tzw. „republikach” separatystycznych w Donbasie i zapowiedział zmiany prawne, które pozwolą na skuteczniejszą walkę z potencjalnym terroryzmem. – Jeśli pojawiasz się na ulicy z karabinem, a nie należysz do organów bezpieczeństwa, jednoznacznie kwalifikuje cię to jako terrorystę. W takim przypadku milicja ma prawo traktować cię jak terrorystę – ostrzegł Poroszenko. Podkreślił, że wydarzenia w Mukaczewie wyrządziły ogromną szkodę wizerunkowi Ukrainy na świecie i ostrzegł, że w jego kraju nie ma zgody na anarchię, niezależnie od tego, kto sobie na nią pozwala. Poroszenko zaznaczył, że bezprawie na Zakarpaciu trwało od dawna, jednak nikt nawet nie starał się z nim walczyć. Poinformował, że w najbliższym czasie przeprowadzi konsultacje z krajami sąsiadującymi z Ukrainą, by razem z nimi prowadzić walkę z przemytnikami. Prawy Sektor starł się z  milicjąDo strzelaniny w Mukaczewie, w której uczestniczyli bojownicy nacjonalistycznej organizacji Prawy Sektor (PS), ludzie obwinianego o kierowanie mafią papierosową parlamentarzysty Mychajła Łania i milicja, doszło w sobotę. Najprawdopodobniej poszło o podział rynku przemytu papierosów. PS twierdzi, że jego zadaniem było zniszczenie nielegalnego biznesu posła z Mukaczewa, który przez zieloną granicę przerzuca papierosy do państw UE. Łanio uważa, że PS działał na zlecenie i za pieniądze Wiktora Bałohy, mieszkającego także w Mukaczewie deputowanego i wpływowego polityka, który w przeszłości był szefem kancelarii szefa państwa za prezydentury Wiktora Juszczenki. Bałoha jest uważany za „władcę” Zakarpacia, który cieszy się osobistym poparciem Poroszenki. Nie jest jasne, kto pierwszy otworzył w sobotę ogień, jednak władze twierdzą, że byli to uzbrojeni w karabiny i granatniki członkowie PS. Kiedy na miejsce przybyła zaalarmowana strzałami milicja, ona również została zaatakowana. Bojownicy PS sforsowali milicyjną blokadę na rogatkach Mukaczewa i schronili się w lasach.W wyniku strzelaniny w Mukaczewie zginęły co najmniej dwie osoby. Niektóre doniesienia mówią też o czterech ofiarach śmiertelnych. Kilkanaście osób, w większości milicjantów, zostało rannych. W trakcie obławy, prowadzonej przez SBU i Gwardię Narodową od soboty, w ręce władz trafiło czterech członków PS; dziesięciu nadal się ukrywa.",,
Halicki: społeczeństwo było oszukiwane; Joński: chcemy znać dowody,"– Już od pewnego czasu wiemy, że polskie społeczeństwo było oszukiwane przez prezydenta Kwaśniewskiego i przez premiera Millera – stwierdził Andrzej Halicki z PO w komentarzu do wyroku Trybunału w Strasburgu. – Nie mam żadnej wiedzy, żeby takie więzienia CIA w Polsce były – mówi z kolei rzecznik SLD Dariusz Joński. ETPS uznał dziś, że Polska naruszyła m.in. zakaz tortur i nieludzkiego traktowania.","Andrzej Halicki stwierdził, że jeśli polskie władze miały wiedzę o torturach w więzieniach CIA na terenie naszego kraju, to znaczy, że: „Aleksander Kwaśniewski mówił nieprawdę, Leszek Miller mówił nieprawdę. Ba, prezydent Lech Kaczyński i komisja, która została wówczas powołana, też stwierdziła nieprawdę albo nie stwierdziła prawdy”. – Źle to świadczy o tamtych czasach. Ważne, żeby z terroryzmem walczyć i żeby solidarność międzynarodowa ws. walki z terroryzmem, nie oznaczała łamania praw człowieka – dodał.Polityk Platformy Obywatelskiej odniósł się również do głosów, że postępowanie wyjaśniające sprawę trwa zbyt długo. – Jeżeli mówimy o przewlekłym postępowaniu - zgoda. Wiele postępowań w Polsce – i to jest pewien problem polskiego wymiaru sprawiedliwości - ma charakter przewlekły – przyznał.                                                teraz odtwarzaneRzecznik SLD: „Chcemy znać dowody” Joński: chcemy znać dowody– Trybunał orzekł bardzo mocne zarzuty wobec Polski. Na razie znamy tylko tezy – bez uzasadnienia. Według tego, Polska ma zapłacić terrorystom, zabójcom, milion złotych za to, że zabijali – stwierdził Dariusz Joński z SLD.Polityk Sojuszu podkreślił, że  postępowanie prowadzone  przez polski wymiar sprawiedliwości jeszcze się nie zakończyło. – Chcemy znać dowody, bo poszlaki kilku osób słyszeliśmy. Polska zawsze była i mam nadzieję, że zawsze będzie po stronie koalicji antyterrorystycznej – dodał rzecznik Sojuszu.Na zakończenie Joński podkreślił, że nie ma „żadnej wiedzy, żeby takie więzienia CIA w Polsce były”. ETPC: Polska naruszyła zakaz tortur i nieludzkiegotraktowaniaPolska naruszyła m.in. zakaz tortur i nieludzkiegotraktowania ws. więzień CIA – uznał EuropejskiTrybunał Praw Człowieka w Strasburgu. Polska ma zapłacić 100 tys. euroal-Nashiriemu i 130 tys. euro Abu Zubajdzie, którzy twierdzą, że byliprzetrzymywani w więzieniu CIA na terenie naszego kraju.  W czwartek Trybunał w Strasburgu ogłosił pisemnie wyroki w sprawie skarg naPolskę złożonych przez Abu Zubajdę i al-Nashiriego, którzy twierdzą, że wlatach 2002-2003 zostali – za przyzwoleniem polskich władz – osadzeni przezCIA w tajnym więzieniu w Polsce, gdzie CIA miała ich torturować.CZYTAJ RAPORT: Więzienia CIA w Polsce?",,
Gersdorf napisała list do prezydenta. „Moja kadencja nie może zostać skrócona”,„Zostałam prawidłowo powołana na stanowisko I prezes Sądu Najwyższego; zgodnie z Konstytucją moja kadencja w SN trwa do 30 kwietnia 2020 r. i nie może zostać skrócona żadną ustawą” – napisała sędzia Małgorzata Gersdorf w liście skierowanym do prezydenta Andrzeja Dudy.,"Zgodnie z ustawą o Sądzie Najwyższym, która weszła w życie 3 kwietnia, w dniu następującym po upływie trzech miesięcy od tego terminu w stan spoczynku przeszli z mocy prawa sędziowie SN, którzy ukończyli 65. rok życia.W związku z tym od 4 lipca przestali – według ustawy – pełnić swoje funkcje. Mogą dalej orzekać, jeśli w ciągu miesiąca od wejścia w życie nowej ustawy złożyli stosowne oświadczenie i przedstawili odpowiednie zaświadczenia lekarskie, a prezydent wyrazi zgodę na dalsze zajmowanie przez nich stanowiska sędziego SN. Małgorzata Gersdorf, która ukończyła 65. rok życia, nie złożyła takiego oświadczenia.W liście skierowanym w czwartek do prezydenta, który został opublikowany na stronie internetowej Sądu Najwyższego, Gersdorf zwróciła uwagę na artykuł Konstytucji, który mówi, że I prezes SN jest powoływany na sześcioletnią kadencję. „Z chwilą powołania do pełnienia przedmiotowej funkcji rozpoczyna się zatem kadencja Pierwszego Prezesa Sądu Najwyższego, która nie może zostać skrócona żadną ustawą. Podobnie zresztą jak nie można skrócić konstytucyjnej kadencji innych organów konstytucyjnych” – napisała.Według Gersdorf „nie ulega żadnej wątpliwości”, iż jej powołanie na I prezes SN przebiegło w prawidłowy sposób. W związku z tym – jak napisała – „moja kadencja trwa nadal aż do dnia 30 kwietnia 2020 r. i jestem zobowiązana do sprawowania tego urzędu z mocy najwyższego prawa Rzeczypospolitej Polskiej – Konstytucji Rzeczypospolitej Polskiej”. Na początku lipca po spotkaniu prezydenta Andrzeja Dudy z Gersdorf, prezesem Józefem Iwulskim kierującym Izbą Pracy i Ubezpieczeń Społecznych SN i prezesem Naczelnego Sądu Administracyjnego Markiem Zirk-Sadowskim, wiceszef Kancelarii Prezydenta Paweł Mucha informował, że wolą prezydenta było, by najstarszy stażem sędzia Iwulski od 4 lipca wykonywał funkcje związane z wykonywaniem obowiązków I prezesa SN.Jeszcze przed spotkaniem z Andrzejem Dudą Gersdorf wydała zarządzenie o wyznaczeniu jako kierującego pracą SN prezesa Iwulskiego „do zastępowania I prezes SN na czas swojej nieobecności”. Według komunikatu Kancelarii Prezydenta sędzia Iwulski od 4 lipca – z mocy ustawy, a nie decyzji I prezesa SN – kieruje pracami Sądu Najwyższego.Sędzia Iwulski oświadczył na początku lipca, że nie jest „zastępcą, a tym bardziej następcą I prezes SN Małgorzaty Gersdorf”, a jedynie zastępuje ją „w razie, gdy będzie nieobecna”. Zapewnił jednocześnie, że prezydent nie wyznaczył go ani nie powierzył obowiązków I prezesa, a jedynie zaaprobował jego wybór przez prezes Gersdorf.",,
Holandia chce osądzić winnych zestrzelenia  malezyjskiego boeinga,"Holandia chce osądzić odpowiedzialnych za zestrzelenie malezyjskiego boeinga nad wschodnią Ukrainą. W katastrofie z 17 lipca 2014 r. zginęło 298 osób, w tym 196 Holendrów.
Szef MSW Bert Koenders zadeklarował, że jego kraj będzie starał się, by sprawcy tragedii stanęli przed holenderskim sądem i zostali skazani w oparciu o holenderskie prawo.","Szef MSW dodał, że międzynarodowy komitet badający katastrofę, w którego skład wchodzą również przedstawiciele Australii, Malezji, Belgii i Ukrainy, będzie kontynuował swoją pracę. Do tej pory nie wskazano jednak konkretnie żadnej osoby podejrzewanej o udział w zestrzeleniu maszyny. Wcześniej Holendrzy podejmowali próby powołania międzynarodowego sądu w sprawie katastrofy, ale zostały one storpedowane przez Rosję. W 2015 r. Holenderska Komisja Bezpieczeństwa, która badała katastrofę, ustaliła, że samolot został zestrzelony przez rakietę wyprodukowaną przez Rosjan. W zeszłym roku śledczy podali, że została ona wystrzelona z terytorium kontrolowanego przez prorosyjskich separatystów. Rosjanie wielokrotnie krytykowali treść ustaleń komisji, zarzucając jej m.in. brak bezstronności i realizowanie „politycznych zamówień”"".",,
Morawiecki odpowiada Zandbergowi: Podatek od korporacji wzrósł o 14 mld,"– Już dziś firmy Google, Amazon, Facebook płacą jakieś podatki; mam nadzieję, że będą płaciły większe – powiedział  premier Mateusz Morawiecki. Jak wyjaśnił, rząd oczekuje, że tak się stanie po tym, jak w Unii Europejskiej na wielkie korporacje zostanie nałożony podatek cyfrowy.","Morawiecki był poproszony w Polsat News o komentarz do opinii lidera klubu Lewicy Adriana Zandberga, który po expose premiera stwierdził, że podatku od wielkich korporacji w Polsce nie ma po „telefonie z jednej ambasady”.  – Wystarczy przytoczyć twarde liczby. Przez osiem lat rządów naszych poprzedników podatek od korporacji, czyli ten, o który pytała lewica i prawica, był na poziomie ok. 34 mld zł. Po ośmiu latach (rządów PO-PSL) w ogóle nie drgnął, a nawet lekko spadł, co jest rzeczą skandaliczną, ale takie są nagie fakty. Po czterech latach naszych rządów dochody z tego podatku - a trzeba było przygotować legislację, procedury, zmienić pracę urzędów skarbowych – będą wynosiły 50 mld zł – odpowiedział premier.  Morawiecki dodał, że rząd PiS w poprzedniej kadencji obniżył CIT z 19 na 9 proc. dla małych i średnich przedsiębiorstw. – Czyli dla małych przedsiębiorstw obniżamy podatek, ale łączna suma tego podatku do budżetu wzrasta o 15 mld zł. Powstaje pytanie, skąd te pieniądze się pojawiły? No właśnie z wielkich korporacji – to jest odpowiedź – wyjaśnił.",,
Polacy winni sądom trzy razy więcej niż rok temu,Długi Polaków wobec wymiaru sprawiedliwości wzrosły w ciągu roku ze 104 mln zł do ponad 309 mln zł. W tym samym czasie liczba dłużników wzrosła dwukrotnie do prawie 116 tys. – podaje BIG InfoMonitor. Sądy coraz chętniej wpisują dłużników do rejestrów.,"Biuro Informacji Gospodarczej InfoMonitor, jedna z pięciu instytucji tego typu w Polsce, wydała komunikat dotyczący zarejestrowanych dłużników wymiaru sprawiedliwości. Główną przyczyną tak wysokiego wzrostu jest według BIG „rosnące zaangażowanie sądów we wpisywanie dłużników do rejestrów”. Na 370 sądów powszechnych działających w Polsce tylko 30 nie mobilizuje dłużników do spłaty np. zaległych grzywien czy kosztów sądowych. Reszta przekazuje dane niepłacących osób do BIG-ów w tym BIG InfoMonitor.– Z pewnością duże znaczenie w ułatwieniu przekazywania dłużników do rejestrów, dla mocno obciążonych pracą sądów miała platforma, nad którą pracowaliśmy wspólnie z innymi BIG-ami i Ministerstwem Sprawiedliwości  – mówi cytowany w komunikacie prezes BIG InfoMonitor Sławomir Grzelczak. Jak wynika ze statystyk BIG InfoMonitor, najwyższa nieopłacona grzywna wynosi 7 mln zł, a wartość niezwróconego majątku pochodzącego z przestępstwa przekracza 45 mln zł. Maksymalny dług powstały z powodu nieopłaconych kosztów sądowych to 226,7 tys. zł. Najczęściej unikają regulowania długów skazani na kary finansowe. Wśród blisko 116 tys. dłużników sądowych najwięcej osób - 101,8 tys. trafiło do rejestru z powodu grzywien. Średnia wartość nieopłaconej grzywny to ok. 1460 zł. 58,2 tys. dłużników nie uregulowało kosztów sądowych. Ponadto podsądni nie opłacają nawiązek na rzecz Skarbu Państwa (orzekanych, gdy przepadek przedmiotów pochodzących z przestępstwa jest niewspółmierny do wagi popełnionego czynu) czy sum uznanej przez sąd za przedmiot przepadku (w ramach zwrotu korzyści pochodzących z przestępstwa).Większość sądowych dłużników nie ma czystej karty również w innych instytucjach. 67,7 tys. osób ma także inne długi wpisane do BIG InfoMonitor, w sumie ponad 1,5 mld zł. Z tego 571 mln zł to zobowiązania alimentacyjne, 311 mln zł pożyczki i kredyty, 41 mln zł niezapłacone rachunki telefoniczne a prawie 11 mln zł opłaty karne za jazdę bez biletu.",,
Błaszczak o Fort Trump: Jesteśmy bardzo blisko osiągnięcia celu,"Jesteśmy bardzo blisko powstania Fort Trump – powiedział na antenie TVP Info minister obrony narodowej Mariusz Błaszczak. – To będzie sukces dla Polski, dlatego że wzmocnimy zdolności obronne naszego państwa – dodał.","Błaszczak na podkreślił, że „nie rozmawiamy czy (powstanie), ale jak i kiedy”.Minister obrony przypomniał, że w zeszłym roku wielokrotnie był w USA, gdzie rozmawiał o Fort Trump m.in. z doradcą prezydenta Donalda Trumpa ds. bezpieczeństwa Johnem Boltonem i szefem Pentagonu Patrickiem Shanahanem.– Relacje polsko-amerykańskie są bardzo dobre, czego dowodem są m. in. wspólne ćwiczenia wojskowe – zauważył minister i jako przykład podał ostatnie ćwiczenia w Drawsku Pomorskim.",,
Samospaleniem postawił się komunistom. „Toczy się wojna między światłem a ciemnością”,"Jan Palach, Ryszard Siwiec, Walenty Badylak, Jan Zajic, Romas Kalanta, Oleksa Hirnyk – lista osób, które dokonały samospalenia w proteście przeciwko działaniom komunistycznych władz w Europie Wschodniej jest długa. W tym gronie jest nawet duchowny – wschodnioniemiecki pastor Oskar Brüsewitz, który zdecydował się na popełnienie tego grzechu przeciw Bogu, żeby zademonstrować sprzeciw wobec prześladowań chrześcijan.","Brüsewitz żył w jednych z najgorszych czasów, w jednym z najgorszych miejsc. Był ofiarą obu systemów totalitarnych, które tak straszliwie doświadczyły Europę – nazizmu i komunizmu. Urodził się 30 maja 1929 r. w Wilkiszkach koło Tylży na Litwie. W rejonie tym od wieków osiedlali się Niemcy i Austriacy.Ojciec przyszłego męczennika i jego trójki rodzeństwa był ewangelikiem i kładł duży nacisk na wychowanie w wierze. W latach 1935-43 Oskar był uczniem szkoły powszechnej, po której zaczął szkolić się na handlowca, ale plany pokrzyżowała wojna.W 1944 r. tysiącletnia III Rzesza już po 12 latach zmierzała ku klęsce. Niemieckie armie przegrywały na wszystkich frontach i Adolf Hitler rozkazał o powoływaniu do wojska coraz młodszych żołnierzy. Zaledwie 15-letni Brüsewitz został wcielony do Wehrmachtu. Służył jako strzelec w jednostce pancernej. Walczył w Warszawie, na Litwie oraz w Prusach Wschodnich, gdzie Armia Czerwona wzięła go do niewoli.Wolność odzyskał już jesienią 1945 r. i wyjechał z rodziną do Melle w Niemczech (miasto przypadnie później RFN). Ukończył dwuletni kurs na mistrza szewskiego, w 1949 r. otworzył zakład zajmujący się produkcją obuwia dziecięcego, zakochał się i ożenił. Szczęście, na ile to było możliwe w zrujnowanej ojczyźnie, kwitło.Ponure oblicze komunizmuJuż w 1951 r. Brüsewitz się jednak rozwiódł i po trzech latach wyjechał do Niemiec Wschodnich. Tam już komunizm zdążył pokazać swoje ponure oblicze. W 1953 r. wybuchło w NRD powstanie krwawo stłumione przez Armię Czerwoną. Nie zraziło to jednak młodego szewca. Tu ponownie się ponownie ożenił, a wybranką została pielęgniarka i diakonisa Christa Roland. Razem dochowali się dwóch córek i syna.Wkrótce odezwało się jego powołanie. Zaczął studiować teologię w Szkole Kaznodziejskiej w Wittenberdze, ale musiał przerwać naukę ze względów zdrowotnych, cierpiał bowiem na wrzody żołądka. W tym czasie jego nowy zakład szewski w Weissenfels prosperował bardzo dobrze, Brüsewitz wkrótce zatrudniał już 10 pracowników. Komuniści lepiej jednak od niego wiedzieli, jak powinna być zorganizowana praca i przekształcili zakład w spółdzielnię produkcyjną. Gdy pod koniec lat 50. utalentowany rzemieślnik przeżył trzy zapaści i najpewniej doznał zawału serca, po rocznej rekonwalescencji nie mógł już marzyć o ponownej pracy w warsztacie.Czuł już coraz silniejszą potrzebę głoszenia Ewangelii. W 1964 r. pod wpływem rodziny podjął się studiów w seminarium luterańskim w Erfurcie, które ukończył w 1969 r. Po studiach został proboszczem w miasteczku Drossdorf-Rippicha. Stanowisko to przez pewien czas pozostawało nieobsadzone po tym jak poprzedni proboszcz zrezygnował, zniechęcony postawą władz.Po drugiej stronie niemiecko-niemieckiej granicy Brüsewitz żyłby w spokoju, zapewne w miarę dostatnio, otoczony powszechnym szacunkiem, tu żył otoczony szpiclami, pod komunistycznym butem. Stasi była wszędzie. Historycy ustalili, że tajnymi współpracownikami wschodnioniemieckiej bezpieki było około 2 proc. społeczeństwa. Obywatele wiedzieli, że wtyki są wszędzie; donosili koledzy z pracy, rodzina, sąsiedzi. Ludzie bali się odzywać na polityczne, a nawet neutralne tematy, które mogły zostać uznane za polityczne i stać się podstawą do złożenia donosu.Duchwni na celownikuNa celowniku znaleźli się szczególnie duchowni. Sam Brüsewitz był rozpracowywany już od połowy lat 50. Stało to w sprzeczności z prawem. Konstytucja NRD z 1949 r. zagwarantowała wiernym prawa, zaś artykuł 39 nowej konstytucji z kwietnia 1968 r. zapewniał wszystkim obywatelom swobodę sumienia i wiary. Była to jednak zwyczajna obłuda.Komuniści wykorzystywali Kościoły, nie tylko ewangelicki czy luterański, ale również katolicki, jak tylko mogli. Na początku lat 70. Federacja Ewangelickich Kościołów w NRD wprowadziła do swojej działalności formułę „Kościół w socjalizmie”. Był to konieczny kompromis, pomagający w uniknięciu poważniejszych represji. Mimo to propaganda Socjalistycznej Partii Jedności Niemiec (SED) ogłosiła, że Kościół ewangelicki jest największą niekomunistyczną organizacją popierającą republikę.Dzięki ustępstwom na rzecz komunistów duchowni mogli liczyć na pewną niezależność – ustalono, że służby nie mogą nikogo aresztować na terenach kościelnych oraz że władze nie mogą zakazywać organizowania uroczystości religijnych i imprez kościelnych. Trzeba nadmienić, że władzom nieszczególnie zależało na takim zakazie, gdyż spotkania te były idealną okazją do rozpracowywania wiernych i duchownych.                                                    Duchowny podpalił się obok kościoła św. Michała w Zeitz (fot. Wiki 4.0/Tilman2007) Równolegle SED prowadziła politykę wymierzoną w Kościoły. Wachlarz działań był bardzo szeroki. Zdarzało się choćby szczególnie prymitywne ustawianie głośników przed domem duchownego i puszczanie komunikatów, uzupełnianych obelgami, że ten konkretny pastor czy ksiądz jest zdrajcą ojczyzny.Były też metody urzędowe, jak choćby takie stosowanie prawa budowlanego, żeby nie można było remontować budynków sakralnych i te w konsekwencji popadały w ruinę (a wiele nadwyrężyły wojny), bądź zakazywanie budowania nowych kościołów. Podobnych działań było znacznie więcej.Antyreligijna indoktrynacjaPrzede wszystkim jednak na rozmaite sposoby ograniczano wiernym dostęp do duszpasterzy, szczególnie młodzieży. Młodzi mieli obowiązek wstępować do Organizacji Młodych Pionierów (JP) czy Wolnej Niemieckiej Młodzieży (FDJ), gdzie poddawano ich antyreligijnej indoktrynacji.Wprowadzono też komunistyczny rytuał nazywany Jugendweihe, który miał stanowić świecką alternatywę dla praktykowanej w Kościele ewangelickim konfirmacji (to odpowiednik katolickiej pierwszej komunii i bierzmowania, ale sama w sobie nie jest sakramentem – przyp. red.). Teoretycznie uczestnictwo w Jugendweihe było dobrowolne, ale biada temu, kto odmawiał. Ci, którzy wymawiali się przekonaniami, mieli później problemy ze zdaniem matury, dostaniem się na studia czy otrzymaniem godnej pracy.Było też ordynarne okradanie parafii ewangelickich. Kościół we wschodnich Niemczech otrzymywał pieniądze na działalność z centrali w RFN. Władze nakazały, że transfery mają się odbywać drogą oficjalną, a to oznaczało wymianę po kursie 1:1. Sęk w tym, że marka NRD była niewiele warta, na czarnym rynku za jedną płacono około 20 fenigów zachodnioniemieckich. Dzięki temu komuniści zyskiwali walutę, której niewydolna gospodarka enerdowska potrzebowała jak kroplówki.Do tego dochodziła codzienna antykościelna propaganda. W latach 50. przedstawiano katolików i ewangelików jako szpiegów i sabotażystów działających na zlecenie USA oraz rewizjonistów z Bonn. Potem ta nagonka nieco zelżała, ale przykładowo w 1975 r. odbyła się kampania żniwna pod hasłem „Bez Boga i słońca o świcie zbierzemy nasze plony”. Brüsewitz ocenił, że nie spotkała się ona z odpowiednią reakcją władz kościelnych. Pastor przygotował więc własną odpowiedź – na furmance napisał „Bez deszczu i bez Boga zbankrutuje cały świat” i pojechał nią do miasta Zeitz, gdzie spowodował korek. Tego typu działania sprawiały, że agenci Stasi określali go mianem „walczącego pastora”. Bezpiekę niepokoiło jednak szczególnie to, że jest niezwykle popularny wśród młodzieży. On sam oraz jego parafianie byli zastraszani przez agentów. Bezkompromisowy Brüsewitz nie zamierzał odpuszczać i organizował kolejne akcje protestacyjne i demonstracyjne, choć już od początku lat 70. grożono mu wysłaniem do szpitala psychiatrycznego.Pomysłów nie brakowałoDuchowny miał wiele pomysłów, jak przyciągnąć młodzież i doprowadzić do szału komunistów. Przede wszystkim organizował spotkania w plenerze, mecze, jako uzupełnienie nabożeństw. Gdy władze oplakatowały kraj serią „25 lat NRD”, on przygotował własny plakat: „2000 lat Jezusa Chrystusa”.Bojkotował również wybory, ogłaszając, że „już wybrał, mianowicie Chrystusa”. Na wieży kościelnej zawiesił również duży neonowy krzyż. Agenci Stasi domagali się usunięcia go, twierdząc, że zużywa dużo prądu, co ma powodować przerwy w dostawie energii dla zakładu produkcyjnego. W odpowiedzi pastor zaproponował, że wraz z rodziną powstrzyma się od korzystania z żyrandola w pokoju gościnnym.Działacze SED mieli dość niepokornego kapłana. Władze naciskały na jego przełożonych. Sami hierarchowie byli zresztą zaniepokojeni, gdyż działania Brüsewitza mogły oznaczać kłopoty dla Kościoła. Pojawiły się plany przeniesienia charyzmatycznego pastora do innej parafii, co w zasadzie było przyznaniem racji komunistom, a nie księdzu... Na skrzyżowaniu umieścił dwa plakaty z napisem: „Funkspruch an alle: Die Kirche in der DDR klagt den Kommunismus an! Wegen Unterdrückung in Schulen an Kindern und Jugendlichen” – „Przesłanie dla wszystkich: Kościół w NRD oskarża komunizm o uciskanie dzieci i młodzieży w szkołach”, potem oblał się benzyną i podpalił. Świadkowie zeznali, że płomienie buchnęły na kilka metrów.Do pastora natychmiast podbiegli ludzie i zaczęli go gasić, ale ten uciekał. Dopiero po kilku minutach udało się ugasić płomienie. Ktoś przyniósł krzesło i proboszcz usiadł na nim, spokojnie czekając na karetkę. Gdy przyjechała, sam do niej wsiadł. Co ciekawe, pierwsze co zrobili milicjanci po przyjeździe na miejsce, to usunęli plakaty.Ciężko ranny Brüsewitz trafił do szpitala w Zeitz, a następnie przeniesiono go do placówki w Halle-Dölau, gdzie zmarł 22 sierpnia 1976 r. Gdy leżał na sali, agenci Stasi nie dopuścili do niego nawet żony, choć była przecież pielęgniarką.„Długo walczyłem ze sobą i jestem zadowolony z tego, że daję znak mojemu Królowi i Przywódcy w tym pozornie spokojnym świecie... Nie powinniście ubolewać nade mną, gdyż mam spoglądać na tych, których bardzo kochałem, a troszczyć będzie się o nas Lepszy i Silniejszy... Oto ma nadejść godzina, gdzie nasza radość będzie całkowicie wspólna... Już teraz cieszę się, że będę całkowicie zjednoczony z moim Królem i Świętymi w Chrystusie... Niech Bóg bardzo wam błogosławi. To jest moja modlitwa i intencja i niech doprowadzi nas do siebie... Wasz tatuś” – napisał w liście pożegnalnym do rodziny.Wojna światła i ciemnościDrugi list wystosował do parafian i innych księży w okręgu. „Do sióstr i braci okręgu kościelnego Zeitz. Umiłowani siostry i bracia. Bolesne jest dla mnie, że narażam was na taki wstyd. Do tego czynu powoli wzrastałem. Moim życiem nie zasłużyłem sobie, by należeć do wybranych. Moja przeszłość nie jest warta chwały. Tym bardziej cieszę się, że mój Pan i Król, i Generał powołał mnie do swych ukochanych świadków. Mimo że funkcjonuje pozornie głęboki pokój, który wniknął także do chrześcijaństwa i dobrze rokuje na przyszłość, toczy się między światłem i ciemnością potężna wojna. Obok siebie stają prawda i kłamstwo. Wszystkich serdecznie was pozdrawiam. Kochałem was, także ciebie, bracie Hildebrandt. Wasz Oskar. Za kilka godzin chcę doświadczyć, mam doświadczyć, że mój Zbawca żyje” – napisał.Media propagandowe ogłosiły, że Brüsewitz był chory umysłowo, co było najczęstszą metodą stosowaną przez komunistów w podobnych przypadkach, o ile nie próbowano po prostu zataić niewygodnego faktu. Wyjątkowo ohydny artykuł ukazał się w dzienniku „Neues Deutschland”, będącym oficjalnym organem SED. Przekonywano w nim, że pastor był osobą chorą umysłowo i perwersyjnym psychopatą, który chciał się stylizować na męczennika. Podobny w wymowie był artykuł w „Neue Zeit”, dzienniku Unii Chrześcijańsko-Demokratycznej. Tym razem jednak władze kościelne stanęły w obronie proboszcza i zaprzeczyły tym oszczerstwom. Męczeńska śmierć Oskara Brüsewitza nie była daremna. Pokazała władzom i samym wiernym, że przymusowa ateizacja niekoniecznie musi się udać, że są osoby, które są w stanie poświęcić życie, walcząc o podstawowe prawa człowieka deptane przez zbrodniczą ideologię. Dwa lata po dramatycznym akcie proboszcza doszło do spotkania przywódcy NRD Ericha Honeckera z ewangelickim biskupem Albrechtem Schönherrem. Honecker zadeklarował, że państwo nie będzie już rzucało Kościołowi kłód pod nogi. Deklaracja ważna, choć oczywiście komuniści do ludzi słownych nigdy nie należeli.Kościół stał się ważnym ogniwem przemian społeczno-politycznych. Chronili się w nim opozycjoniści, korzystający z azylu, władze zapewniły bowiem, że nie będą zatrzymywać nikogo w obrębie świątyń. Pod koniec lat 80. z tego prawa korzystało już około 3 tys. osób. Tam rodził się duch, który obalił Mur Berliński.Komuniści we wszystkich krajach demokracji ludowej pilnowali, by informacje o przypadkach samospaleń w miarę możliwości nie wydostawały się na zewnątrz. Mimo to wiele osób zdecydowało się na taką formę protestu. W Polsce najgłośniejszy był przypadek Ryszarda Siwca, który 8 września 1968 r. w proteście przeciwko inwazji wojsk Układu Warszawskiego na Czechosłowację dokonał samospalenia w czasie ogólnokrajowych dożynek na Stadionie Dziesięciolecia w Warszawie. Oblał się rozpuszczalnikiem i podpalił w obecności szefów PZPR, dyplomatów i około 100 tys. widzów. „Protestuję”Siwiec, były żołnierz Armii Krajowej i działacz opozycji, pisał i kopiował notatki, podpisując je pseudonimem Jan Polak. Po agresji na Czechosłowację ocenił, że trzeba wstrząsnąć sumieniem narodu. Na akt samospalenia zdecydował się po tragicznej śmierci mnicha buddyjskiego Thich Quang Duca, który pięć lat wcześniej zaprotestował w ten sposób przeciwko prześladowaniom wyznawców buddyzmu w Wietnamie rządzonym przez katolika Ngo Dinh Diema. Przed podpaleniem się Siwiec rozrzucił w tłum ulotki. Krzyczał „Protestuję!” i nie pozwalał się gasić. Zmarł cztery dni później w Szpitalu Praskim w wyniku odniesionych obrażeń.Gest Siwca również został przemilczany przez media. Służba Bezpieczeństwa wmawiała świadkom, że mężczyzna był niezrównoważony psychicznie. Podczas pogrzebu w Przemyślu agenci SB rozpuszczali plotki, jakoby Siwiec był niezrównoważonym psychicznie alkoholikiem. Polacy jednak wiedzieli, jaka jest prawda i pielęgnowali pamięć o tragicznym bohaterze. 16 stycznia 1969 r., około pół roku po dramatycznych wydarzeniach na Stadionie Dziesięciolecia, aktu samospalenia dokonał czeski student Jan Palach, również w proteście przeciwko inwazji. Palach nie wiedział o geście Siwca, informację o tym Radio Wolna Europa podało dopiero w kwietniu za sprawą Władysława Mazura, który wysłał relację do sztokholmskiego oddziału Radia. 25-letni Palach dokonał samospalenia wczesnym popołudniem obok Muzeum Narodowego na placu Wacława w Pradze. Zmarł po trzech dniach w klinice oparzeniowej przy ulicy Legere’a.                                                teraz odtwarzane50. rocznica samospalenia Ryszarda Siwca. „Usłyszcie mój krzyk” Rzeźbiarz Olbram Zoubek zdjął potajemnie jego maskę pośmiertną, której odlew zaniesiono następnego dnia na plac Wacława. Jej kopia znalazła się na tablicy pamiątkowej, którą wmurowano dopiero po upadku komunizmu. Pogrzeb studenta na cmentarzu Olszańskim w Pradze przerodził się wielotysięczną demonstrację. Tajna policja StB fotografowała i nagrywała jej uczestników, którzy byli potem prześladowani.Przed śmiercią Palach napisał list, w którym napisał o sobie, że jest „pierwszą pochodnią”, mimo to zaapelował, żeby nikt nie szedł w jego ślady. „Mój czyn ma sens, ale nikt nie powinien go naśladować. Studenci powinni zachować życie, aby spełnić jego cele, by mogli żywi wesprzeć walkę” – napisał. Kolejne pochodnieTym niemniej do końca kwietnia 1969 r. jeszcze 26 osób próbowało dokonać aktu samospalenia, a siedmioro zmarło, wśród nich Jan Zajic. „Nie robię tak dlatego, że jestem znudzony życiem! Robię to, bo cenię życie! Wierzę, że w ten sposób poprawię życie innych! Znam cenę życia! Wiem, że jest ono najcenniejsze!” – napisał 18-latek w liście do rodziców. Szczególnie dramatyczny był gest Martona Moysesa, przedstawiciela mniejszości węgierskiej w Rumunii. Poeta próbował w 1956 r. ruszyć na pomoc rodakom walczącym z sowietami, ale nie udało mu się przekroczyć granicy. W 1960 r. został zadenuncjowany tajnej policji Securitate za napisanie trzech wierszy antypaństwowych. Podczas przesłuchań był torturowany. W obawie, by nie zdradzić przyjaciół, odciął sobie język kawałkiem nici. Zadręczony, nie ustawał w oporze. W lutym 1970 r. dokonał samospalenia i w ciężkim stanie trafił do szpitala. Bezpieka nie pozwoliła podawać mu środków przeciwbólowych. Zmarł po trzech miesiącach męczarni. Władze nakazały spalenie jego wierszy i fotografii.W Polsce na taki akt w marcu 1980 r. zdecydował się także Walenty Badylak, podobnie jak Siwiec również były żołnierz AK oraz emerytowany piekarz. Przykuł się łańcuchem do historycznej studzienki na krakowskim rynku, oblał benzyną i podpalił w proteście przeciwko przemilczaniu przez władze zbrodni katyńskiej. Na piersi zmarłego znaleziono metalową tabliczkę, z której wynikało, że popełnił samobójstwo „za Katyń, za demoralizację młodzieży, za zniszczenie rzemiosła”. „Nie mógł żyć w kłamstwie, zginął za prawdę” – napisano na tablicy pamiątkowej na studzience, umieszczonej jednak dopiero w 1990 r.Tragiczne gestyPodobnych gestów w bloku wschodnim było więcej. Także w samym ZSRR. 14 maja 1972 r. Litwin Romas Kalanta dokonał samospalenia przed Teatrem Muzycznym w Kownie. Miejsce wybrał nieprzypadkowo. Właśnie tam w 1940 r. sowieci proklamowali przyłączenie Litwy do ZSRR. Mimo usilnych starań władz śmierć Kalanty nie przeszła bez echa. Pociągnęła za sobą liczne demonstracje, które przeradzały się w starcia z milicją. Były to największe starcia od zakończenia II wojny światowej. Do końca roku jeszcze 13 osób dokonało gestu samospalenia. Bohaterem narodowym Ukrainy został Oleksa Hirnyk, który 21 stycznia 1978 r. podpalił się i wbił nóż w serce obok grobu poety narodowego Ukrainy Tarasa Szewczenki, niedaleko Kaniowa.„Protest przeciwko rosyjskiej okupacji Ukrainy. Protest przeciwko rusyfikacji narodu ukraińskiego! Niech żyje niepodległa Ukraina!” – napisał na ulotkach. „Tylko w taki sposób można protestować w Związku Radzieckim!” – podkreślił. Komuniści robili wszystko, żeby nikt nie dowiedział się o tym geście. Wszystkie ulotki zostały zabrane. Informacja o tragedii Hirnyka przedostała się do opinii publicznej dopiero po upadku zbrodniczego reżimu.Pisząc artykuł korzystałem m.in. z artykułu Adama Czabańskiego i Małgorzaty Czabańskiej-Rosady: „Formy oporu przeciw komunizmowi w Niemieckiej Republice Demokratycznej” (Forum Historyczno-Społeczne nr 5/2017).",,
Skarga na Jugendamty i wołanie o pomoc w odzyskaniu polskich dzieci zabranych rodzinom,"Polskie Stowarzyszenie Rodziców Przeciw Dyskryminacji Dzieci w Niemczech zaapelowało w piątek do rządu o pomoc w odzyskaniu dzieci odebranych polskim rodzinom przez Jugendamt. Zdaniem organizacji, dzieci są germanizowane.","Apel został wygłoszony na konferencji prasowej w Bytowie (Pomorskie).– Prosimy, aby wreszcie skutecznie nowe polskie władze – bo wcześniejsze prowadziły politykę pełzania na czworakach – zmusiły Niemcy do egzekwowania traktatu polsko-niemieckiego, zaprzestania zabierania dzieci i stosowania faszystowskich metod, czyli np. zakazu używania języka polskiego przez sądy w Niemczech. Jugendamt to jest kryminogenna organizacja, która zwyczajnie kradnie dzieci – powiedział prezes Polskiego Stowarzyszenia Rodziców Przeciw Dyskryminacji Dzieci w Niemczech, Wojciech Pomorski.Podkreślił, że swój apel kieruje do premier Beaty Szydło, ministrów sprawiedliwości i spraw zagranicznych Zbigniewa Ziobry i Witolda Waszczykowskiego oraz prezesa PiS Jarosława Kaczyńskiego. – Prosimy o wszelką możliwą pomoc, naciski i obronę godności nas, trzech milionów Polaków, traktowanych w Niemczech w sposób rasistowski – nadmienił. 20 tys. polskich dzieciPomorski poinformował, że w 2016 r. Jugendamt odebrał rodzinom 77 tys. dzieci, z czego co najmniej 20 tys. to dzieci polskie.Podczas konferencji prasowej przedstawiono sytuację trzech polskich rodzin, którym odebrano w ostatnim czasie w sumie dziewięcioro dzieci.Opisano m.in. historię rodziny mieszkającej w Lubece, której Jugendamt odebrał w kwietniu tego roku pięcioro dzieci w wieku: 2, 5, 7, 10 i 12 lat. Ich najstarszy, 26-letni brat, w dniu zabrania rodzeństwa przez Jugendamt miał popełnić samobójstwo, a dwie odebrane przez niemiecką instytucję dziewczynki – Michalina (7 lat) i Kamila (10 lat) – miały trafić do dwóch lesbijek jako rodziny zastępczej.– Oni odwracają kota ogonem. Powiem wprost: oni są cięci na polskie dzieci. Bardzo chcą polskie dzieci, bo one nie dość, że są ładne, to i mądre. (...) Jugendamt to jest „państwo w państwie”, nad nimi nie ma żadnej kontroli. Każdy pretekst dla nich jest dobry, żeby zabrać dziecko, a szczególnie małe, bo takie łatwiej zgermanizować. Bardzo proszę nasz polski rząd o pomoc w odzyskaniu dzieci. Żeby w końcu coś z tym zrobił, żeby deportowali dzieci do Polski, bo one mają tylko polskie obywatelstwa. W czasie wojny nam zabierali dzieci i teraz robią to samo. Mało nam dzieci zabrali? – mówiła z płaczem matka pięciorga dzieci Weronika Drozdowska. Pracownicy Jugendamtu zarzucili kobiecie, że oboje z partnerem są alkoholikami i biją dzieci. Pomorski pokazał też, po raz pierwszy publicznie, wyrok niemieckiego sądu z listopada 2016 r. z wniosku Jugendamtu o zakazanie Joannie Garczorz (nieobecnej na konferencji, zamieszkałej w środkowo-zachodnich Niemczech) i jej 10-letniemu synowi używania między sobą języka polskiego. – Nawet jeśli spotyka synka w szkole, nie może do niego podejść i z nim porozmawiać. Jeśli złamie ten zakaz, grozi jej 25 tys. euro grzywny bądź pół roku więzienia – wyjaśnił szef stowarzyszenia.W innym przypadku, polskiej rodzinie z Sankt Augustin w środkowo-zachodnich Niemczech Jugendamt – według organizatorów konferencji – miał zabrać w czerwcu troje dzieci: 10-miesięcznego syna i dwie córki w wieku 2 i 7 lat. Ministerstwo sprawiedliwości przygląda się sprawie Sprawa „odbierania dzieci polskim rodzicom poza granicami RP, ze szczególnym uwzględnieniem sytuacji na obszarze RFN” była tematem posiedzenia sejmowej Komisji Łączności z Polakami za Granicą, które odbyło się 21 czerwca.Wiceminister sprawiedliwości Michał Wójcik mówił wówczas, że resort w sprawie dzieci najpierw chce uporządkować kwestie dotyczące spraw uprowadzeń; drugi etap to będą sprawy opiekuńcze, a trzeci alimentacyjne.Wójcik podkreślił, że przypadki odbierania dzieci rodzicom nie zawsze są czarno-białe, a dzieci bywają odbierane też obywatelom Niemiec. – Problem Jugendamtów to jest problem głównie tego, że są to instytucje samorządowe. Polityka Jugendamtu to jest polityka zamykająca się czasami do środowiska lokalnego – powiedział w czerwcu wiceminister. Jugendamty powstały w latach 20. XX wieku jako instytucja opiekująca się trudną młodzieżą, zdeprawowaną w wyniku wojny. Po dojściu do władzy w 1933 roku naziści włączyli sieć tych placówek do swojego systemu wychowawczego. Obecnie działalność urzędów do spraw młodzieży znajduje się w gestii niemieckich krajów związkowych (landów). Krytyczny raport PEKomisja petycji Parlamentu Europejskiego przyjęła kilka lat temu krytyczny raport w sprawie Jugendamtów. Badała skargi rodziców z różnych państw UE, którzy zarzucali Jugendamtom utrudnianie lub wręcz uniemożliwianie im kontaktu z dzieckiem w przypadkach, gdy sąd orzekł dostęp rodzicielski pod nadzorem.W Polsce głośne były sprawy rozwiedzionych Polaków mieszkających w Niemczech, którzy skarżyli się, że niemieckie instytucje uniemożliwiały im posługiwanie się językiem polskim w czasie nadzorowanych spotkań z dziećmi. Podobne problemy zgłaszali też rodzice z Francji i Włoch.",,
Orban: Stawką w wyborach do PE przetrwanie węgierskiej kultury,Stawką zbliżających się wyborów do Parlamentu Europejskiego jest przetrwanie węgierskiej kultury – oświadczył premier Węgier Viktor Orban na otwarciu Centrum Konserwacji i Magazynowania Muzealnego w Budapeszcie.,"Według Orbana Unią Europejską kierują ludzie, którzy „są wielkimi zwolennikami rezygnacji z własnej kultury”, „nie będą zmartwieni, jeśli kontynent kulturalnie zrezygnuje sam z siebie”; w opinii węgierskiego premiera brak w myśleniu rządzących UE wymiaru niezbędnego do obrony kulturalnej tożsamości Europy. Tymczasem – jak zaznaczył – dla Węgrów najważniejsze jest to, „byśmy pozostali tymi, kim byliśmy”. – Dlatego chcemy wysłać do PE takich przedstawicieli, którzy będą tam reprezentować nie interesy partyjne, nie interesy tej czy innej rodziny partyjnej, tylko narodowe interesy Węgier – podkreślił. Ocenił też, że tożsamość narodu przejawia się najbardziej właśnie w kulturze. – Jesteśmy dumni z liczącego wiele tysięcy lat dziedzictwa greckiego, rzymskiego, żydowskiego i chrześcijańskiego Europy i jesteśmy dumni, że Węgrzy wzbogacali je przez ponad tysiąc lat – oznajmił. Orban podkreślił, że Węgrom nie może się przytrafić, iż w swoich własnych wielkich miastach staną się etniczną i kulturalną mniejszością, bo gdy czują, że ich kulturowej tożsamości zagraża jakieś wyzwanie, odzywa się w nich „zew krwi”. Dodał, że bez fundamentu przeszłości, „nie mając korzeni, zostaniemy porwani przez wichry historii”. Odnosząc się do otwartego właśnie centrum podkreślił, że w Europie istnieją tylko dwa tego rodzaju ośrodki – jeden, londyński, należy do British Muzeum, a drugi, petersburski – do Ermitażu. Budapeszteńska placówka będzie służyła do przechowywania i naukowego opracowywania zbiorów Muzeum Etnograficznego, Muzeum Sztuk Pięknych i Węgierskiej Galerii Narodowej.",,
„Nie będziemy żadną przystawką”,"Liczę na to i będę o to zabiegał, żeby SLD w kolejnych wyborach otrzymał jak najwięcej mandatów i miał możliwość dobierania sobie koalicjanta, a nie tylko był dobierany do większościowej koalicji – mówił Leszek Miller, szef SLD w TVP Info.",,,
„Spontaniczne” protesty Polaków? Przed Sejmem rozstawiana jest scena,"Platforma Obywatelska, Nowoczesna i działacze KOD zapowiadali protesty przed świętokrzyskimi sądami. Mają się one odbyć w niedzielę. Tymczasem „spontaniczne protesty” przygotowywane są również w Warszawie. Przed gmachem Sejmu rozstawiana jest scena – informuje Niezalezna.pl.","Poseł Paweł Grabowski z ruchu Kukiz'15 udostępnił na swoim koncie na Facebooku nagranie ukazujące, jak ekipa techniczna montuje przed gmachem Sejmu scenę. „Komitet ds. koordynacji »oddolnych« protestów już działa! Ciekawe ile osób da się na to nabrać i wkręcić w tę partyjną grę...” – napisał polityk.Wcześniej o swoich protestach informowali już działacze Komitetu Obrony Demokracji. – Musimy znowu wyjść na ulice. Wzywamy wszystkie osoby, które uczestniczyły w lipcowych protestach, aby znów upomniały się o praworządność w Polsce – apelowała Monika Szafraniec, szefowa świętokrzyskiego KOD. Wspólne protesty KOD, PO i Nowoczesnej mają odbyć się w niedzielę przed Sądem Okręgowym w Kielcach oraz sądami w Starachowicach i Skarżysku.",,
"„Dla komunistów faszyzmem było wszystko, co nie było komunizmem. Czym będzie faszyzm dla Putina?”","– To co różni agresywność i imperializm putinowski od sowieckiego, to brak zaplecza ideologicznego; to jest czysty interes państwowy – powiedział w programie „Dziś wieczorem” w TVP Info prof. Andrzej Paczkowski. Z kolei prof. Wojciech Roszkowski zwrócił uwagę, że w polityce Putina można dostrzec „pewien odcień ideologiczny”. Według niego ma to być odradzający się „mit faszyzmu jako wroga Rosji”.","Zaproszeni historycy komentowali paradę zwycięstwa, która w 70. rocznicę odbyła się 9 maja w Moskwie. Komentowali także obecną politykę realizowaną przez Władimira Putina, prezydenta Rosji. Prof. Roszkowski zgodził się z prof. Paczkowskim, że „ideologicznie dzisiejsza Rosja różni się od komunistycznej” – Dawniej wyznawano internacjonalistyczną ideologię komunistyczną, a dzisiaj to jest otwarty imperializm. Ale można zauważyć pewien odcień ideologiczny, ponieważ odświeża się mit faszyzmu jako wroga ideologicznego tego państwa – dodał prof. Wojciech Roszkowski.Roszkowski mówił, że „przykładem ma być Ukraina, gdzie ten faszyzm niby zwycięża”. – W przemówieniu Putina (wygłoszonego podczas parady w Moskwie – red.)  charakterystyczne było to, że zwracał uwagę na niebezpieczeństwo odradzającego się faszyzmu. Teraz pytanie, gdzie ten faszyzm jest. W Rosji komunistycznej faszyzmem było wszystko, co nie było komunizmem. Teraz powstaje pytanie, czym będzie faszyzm dla Putina – dodał historyk. Wielka parada zwycięstwa w Moskwie Wielka parada zwycięstwa zorganizowana w 70. rocznicę zakończenia II wojny światowej odbyła się na Placu Czerwonym w Moskwie. Do stolicy Rosji nie przyjechała większość zachodnich przywódców, można było za to zauważyć wyraźną bliskość między przywódcami Chin i Rosji.",,
Poparcie dla PO lekko w dół,"Gdyby wybory parlamentarne odbyły się na początku sierpnia, wygrałaby je PO uzyskując 29 proc. głosów. W porównaniu z lipcem poparcie dla Platformy zmniejszyło się o 3 pkt. proc. – wynika z najnowszego sondażu TNS Polska. PiS mogłoby liczyć na 24 proc. poparcia, a SLD i RP uzyskałyby po 7 proc.","Według sondażu zrealizowanego przez Zespół Badań Społecznych OBOP, do Sejmu nie weszłyby: PSL z poparciem 4 proc., Solidarna Polska – 3 proc., Nowa Prawica – 2 proc. i Polska Jest Najważniejsza – 1 proc.  Te wyniki pochodzą od ogółu osób, które deklarowały – „zdecydowanie” lub „raczej” – gotowość wzięcia udziału w wyborach. Prawie co czwarty badany (23 proc.), który zadeklarował zamiar głosowania, nie wiedział jeszcze, na którą partię oddałaby swój głos. W porównaniu z lipcem poparcie dla PO zmniejszyło się o 3 pkt. proc., a dla PiS wzrosło o 1 pkt. proc. O 1 pkt. proc. spadło poparcie dla SLD, dla Ruchu Palikota zwiększyło się o 2 pkt. proc, a dla PSL – spadło o 1 pkt. proc. Jeśli uwzględni się tylko wyborców, którzy zadeklarowali udział w wyborach i wiedzą, na którą partię by zagłosowali, PO zyskała poparcie 37 proc. z nich, PiS – 31 proc., SLD i Ruch Palikota po 9 proc., a PSL – 6 proc. Na początku sierpnia zdecydowaną gotowość do wzięcia udziału w wyborach deklarowało 31 proc. respondentów, a 27 proc. raczej wzięłoby w nich udział. 15 proc. badanych raczej, a 22 proc. zdecydowanie nie głosowałoby, natomiast 5 proc. ankietowanych nie wie, jak by postąpili. Sondaż zrealizowano w dniach 2-5 sierpnia br. na reprezentatywnej, losowej 968-osobowej ogólnopolskiej próbie osób od 18. roku życia za pośrednictwem bezpośrednich wywiadów kwestionariuszowych face-to-face. Prezentowane wyniki poparcia dla partii dotyczą 564 osób deklarujących „zdecydowanie” lub „raczej” zamiar uczestniczenia w wyborach.",,
Jako TW SB inwigilowała księdza. Teraz zajmuje się walką z dyskryminacją,"– Nie oceniaj, poznaj: to istota różnorodności, to postawa otwartości na innych, to wrażliwość i umiejętność takiego działania, które daje swobodę każdemu, tak abyśmy czuli, że jesteśmy razem, a to co nas różni jest naszym bogactwem – mówiła podczas Warszawskich Dni Różnorodności Jolanta Lange, prezes Stowarzyszenia na Rzecz Rozwoju Społeczeństwa Obywatelskiego Pro Humanum. Kiedyś nazywała się Jolanta Gontarczyk i jako TW SB inwigilowała ks. Franciszka Blachnickiego, założyciela ruchu oazowego.","W ramach Warszawskich Dni Różnorodności prezentowano, jak informuje ratusz, „doskonałe dokumenty dotykające różnych przesłanek dyskryminacji”, takie jak „»L.Poetki« (o poetkach lesbijkach, dla których tożsamość psychoseksualna jest inspiracji twórczości)”, występy „chóru LGBT+” i promowano spotkania z „freegenderowym mężczyzną”.  Jolanta Lange od kilku lat jest prezeską Stowarzyszenia na Rzecz Rozwoju Społeczeństwa Obywatelskiego Pro Humanum, które stworzyło i promuje projekt „antydyskryminacyjnej” Karty Różnorodności. Jeszcze kilkanaście lat temu nazywała się Jolanta Gontarczyk. Zaś w latach 80-tych była tajnym współpracownikiem Służby Bezpieczeństwa. Działała w otoczeniu ks. Franciszka Blachnickiego, który po wprowadzeniu stanu wojennego osiadł w Carlsbergu w Niemczech Zachodnich.  Urodzony w 1921 r. ks. Blachnicki był założycielem Ruchu Światło-Życie, znanego jako ruch oazowy, a także promującej abstynencję Krucjaty Wyzwolenia Człowieka. W latach 70-tych, między innymi dzięki wsparciu ks. kard. Karola Wojtyły, oazy dynamicznie się rozwijały, mimo rozlicznych trudności ze strony komunistycznych władz. Kapłan przez dłuższy czas otrzymywał sygnały o agenturalnej działalności Gontarczyków. 26 lutego 1987 r. powiedział dwóm współpracownicom, że informacje te są prawdziwe. Następnego dnia z nimi rozmawiał i krótko potem zmarł. W latach 2005-2006 IPN prowadził śledztwo w sprawie zabójstwa ks. Blachnickiego, które zostało umorzone. Prokurator Instytutu Ewa Koj potwierdziła agenturalną działalność Gontarczyków  na szkodę zarówno ośrodka w Carlsbergu, jak i zachodnioniemieckiej Polonii. Nie wykluczyła, że „ostra wymiana zdań” między księdzem a małżeństwem miała „działanie stresogenne”. Nie znalazła jednak podstaw do stwierdzenia, że ks. Blachnicki został otruty przez Gontarczyków. Po 1989 r. Jolanta Gontarczyk zaangażowała się w działalność proaborcyjną i feministyczną. W 1998 została radną sejmiku woj. mazowieckiego z listy SLD, a po 2001 r., za rządów Leszka Millera, powołano ją na zastępcę dyrektora Departamentu Administracji Publicznej, jednej z najważniejszych struktur MSWiA. Gdy IPN rozpoczął swoje śledztwo, zwolniono ją z ministerstwa. Potem, już jako Jolanta Lange, pojawiła się jako prezes Stowarzyszenia na Rzecz Rozwoju Społeczeństwa Obywatelskiego Pro Humanum.",,
USA potępiły atak na misję OBWE na wschodzie Ukrainy,Stany Zjednoczone potępiły w niedzielę piątkowy atak na misję monitoringową OBWE na wschodzie Ukrainy oraz wezwały Rosję i popieranych przez nią separatystów do przestrzegania zawieszenia broni zgodnie z porozumieniami mińskimi z 2015 roku.,"„Potępiamy zaatakowanie obserwatorów specjalnej misji OBWE i przechwycenie ich drona przez siły prorosyjskich separatystów” – napisano w oświadczeniu Departamentu Stanu USA.Podkreślono też, że siły te muszą zaprzestać ataków na infrastrukturę cywilną, w tym na stację filtrów w Doniecku. Wezwano Rosję i popieranych przez nią separatystów do niezwłocznego przestrzegania zawieszenia broni, wycofania całej broni ciężkiej i umożliwienia swobodnego, nieograniczonego dostępu obserwatorom OBWE.O przechwyceniu drona przez prorosyjskich separatystów z samozwańczej Donieckiej Republiki Ludowej (DRL) poinformowali obecni na wschodzie Ukrainy obserwatorzy OBWE. Obserwatorom grożono bronią Do incydentu doszło w rejonie kontrolowanym przez DRL, około 16 km na północny wschód od Doniecka, gdy patrol OBWE przygotowywał się do wypuszczenia drona, za pomocą którego miano sprawdzić informacje o ostrzale stacji uzdatniania wody – powiadomiła OBWE. Według tego źródła obserwatorom OBWE zagrożono bronią, a jeden z uzbrojonych napastników oddał strzały w kierunku członków misji OBWE.Szef misji Ertugrul Apakan potępił incydent jako „bezpośrednie zagrożenie dla życia odważnych mężczyzn i kobiet, którzy czynią wiele, by przynieść pokój na wschodzie Ukrainy”.",,
Liga Mistrzów. Lewy zagra z Chelsea,"Dziś w Nyonie rozlosowano pary 1/8 finału Ligi Mistrzów. Bayern Monachium Roberta Lewandowskiego zagra z Chelsea Londyn, a Napoli Arkadiusza Milika i Piotra Zielińskiego z Barceloną w 1/8 finału piłkarskiej Ligi Mistrzów. Hitem powinna być rywalizacja Realu Madryt z Manchesterem City.","Wiadomo było, że hitów nie zabraknie.  Każdy zespół miał pięciu lub sześciu potencjalnych przeciwników. Wykluczone były pary wewnątrzkrajowe, a także potyczki drużyn, które rywalizowały ze sobą w fazie grupowej. Stąd też obecność w drugim koszyku Realu Madryt czy Chelsea, którzy nie wygrali swoich grup.W fazie pucharowej wystąpi pięciu Polaków. Lewy i jego Bayern zmierzą się z Chelsea, Napoli z Arkadiuszem Milikiem i Piotrem Zielińskim zagra z Barceloną, Juventus Turyn z Wojciechem Szczęsnym w składzie zmierzy się z Olympique Lyonem, a Borussia Dortmund z Łukaszem Piszczkiem podejmie PSG.",,
Litwini budują ogrodzenie na granicy z Rosją. „Przeciwdziałamy przemytowi i nielegalnej migracji”,"Litwa rozpoczęła budowę 45-kilometrowego ogrodzenia na granicy z obwodem kaliningradzkim. Wbiciu pierwszego słupa towarzyszyła uroczysta ceremonia. Litewski szef MSZ Eimutis Misiunas powiedział, że „celem budowy ogrodzenia jest obrona interesów gospodarczych i bezpieczeństwa Litwy poprzez przeciwdziałanie przemytowi i nielegalnej migracji”.","Minister zasugerował też, że „wpływ na to miała obecna sytuacja geopolityczna”. Przyznał jednak, że „ogrodzenie nie zatrzymałoby pojazdów wojskowych”.Budowa ma kosztować milion 335 tys. euro.Granica rosyjsko-litewska ma w sumie 273 km długości, ciągnie się od ujścia rzeki Niemen do Bałtyku, aż po styk granic Polski, Litwy i Obwodu Kaliningradzkiego nad jeziorem Wisztynieckim. Obecnie jej przebieg wyznaczają jedynie specjalne znaki i pas ziemi o szerokości 13 metrów. Duża część granicy biegnie po rzekach Niemen i Šešupė. W 2014 roku Rosjanie w strefie przygranicznej porwali estońskiego oficera służb specjalnych. Płot na granicy z Rosją postawiła w tym roku Ukraina.",,
80-latka pocięła na kawałki 40 tys. dolarów i zgłosiła kradzież,"80-letnia mieszkanka Gliwic zgłosiła policjantom kradzież dużej kwoty dolarów amerykańskich. Jako dowód ich posiadania pokazała bankowe potwierdzenie wypłaty 40 tys. dolarów. Jako sprawcę wskazała tajemniczego znajomego, pilota z USA. Finał śledztwa okazał się zaskakujący.","Starsza kobieta pojawiła się na gliwickim komisariacie z informacją o kradzieży. To właśnie ona miała być jej ofiarą.  Twierdziła, że zginęło jej kilka plików dolarów. Jako sprawcę wskazała tajemniczego znajomego, Dawida, który miał przylecieć do Gliwic swoim małym samolotem. Po jego wizycie według kobiety pieniądze zniknęły. – Policjanci nabrali podejrzeń, że wszystko, co słyszą, może być wytworem wyobraźni starszej pani. Nie zgadzały się daty, informacje były mało realistyczne, historia niespójna – wyjaśnia nadkom. Marek Słomski z KMP w Gliwicach. I dodaje, że opis znajomego z USA dopełnił nierzeczywistego obrazu całej sprawy.Policjanci pojechali z kobietą przeszukać jej mieszkanie. Znaleźli tam dokumenty bankowe; w bankach potwierdzili, że kobieta jest klientką i rzeczywiście wpłacała oraz wypłacała różne kwoty.",,
„Die Zeit”: Czy śmierć Adamowicza pogodzi Polskę jak śmierć ks. Popiełuszki?,"Niemiecki dziennik „Die Zeit”, opisując śmierć Pawła Adamowicza i sytuację w Polsce zastanawia się, czy śmierć prezydenta Gdańska, tak jak śmierć kapelana „Solidarności”, bł. księdza Jerzego Popiełuszki, „stanie się bodźcem do refleksji i zwrotu ku pojednaniu w Polsce”. „To mało prawdopodobne” – spekuluje medium.","Po śmierci Pawła Adamowicza, zamordowanego przez mężczyznę ze stwierdzonymi schorzeniami natury psychiatrycznej oraz kryminalistę, zagraniczne media relacjonowały sytuację w Polsce, często określając ją jako napiętą i jednocześnie doszukując się w niej przyczyn tragedii z Gdańska.Jak podawały niemieckie media, „w Polsce narasta klimat pogromu”. Obarczano też winą za śmierć prezydenta Gdańska polską prawicę, która ma potęgować agresję w polskim społeczeństwie.Niemiecki dziennik „Die Zeit” wspominając Adamowicza zastanawia się, czy jego śmierć stanie się bodźcem do pojednania zwaśnionych środowisk, jak miało to miejsce po śmierci bł. ks. Jerzego Popiełuszki, zamordowanego przez służby bezpieczeństwa PRL. W tym samym artykule autor od razu odpowiada na postawione pytanie: „Jest to mało prawdopodobne”. „Die Zeit” napisał też, że nad Polską unosi się „jak trująca chmura” tragedia smoleńska, w której zginął prezydent RP i wielu polskich polityków, dyplomatów działaczy i duchownych.",,
Obchody 75. rocznicy buntu więźniów obozu w Treblince,"W muzeum w byłym niemieckim obozie zagłady w Treblince odbyły się obchody 75. rocznicy buntu więźniów tego obozu. Uczestniczyli w nich przedstawiciele władz państwowych, społeczności żydowskiej oraz ambasady Izraela. W Oświęcimiu obchodzono Międzynarodowy Dzień Pamięci o Zagładzie Romów.","W uroczystościach upamiętniających bunt więźniów Treblinki uczestniczyli  m.in. podsekretarz stanu w Kancelarii Prezydenta RP Wojciech Kolarski, dyrektor Departamentu Dziedzictwa Kulturowego Piotr Szpanowski oraz ambasador Izraela w Polsce Anna Azari. Podczas uroczystości głos zabrała także wdowa po uczestniku buntu, Samuelu Willenbergu, Ada Krystyna Willenberg. Część oficjalną obchodów zakończyła modlitwa odmówiona przez naczelnego rabina Polski Michaela Schudricha. Uroczystości zbiegły się z otwarciem wystawy „Szmul Zygielbojm. Milczeć nie mogę i żyć nie mogę” w siedzibie Muzeum w Treblince.Obóz zagłady w Treblince wybudowany został przez Niemców w połowie 1942 r. obok istniejącego w pobliżu karnego obozu pracy. Pierwszy transport pojawił się 23 lipca 1942 r., znaleźli się w nim Żydzi z getta warszawskiego.Kolejne transporty pochodziły z terenów okupowanej Polski oraz m.in. z Niemiec, Austrii, Francji, Czechosłowacji i ZSRS. Według szacunków historyków w Treblince zginęło ok. 900 tys. osób. Większość z nich - ok. 760 tys. - pochodziła z terenów polskich. Obóz w Treblince powstał w ramach Akcji Reinhardt, czyli zaplanowanej przez Niemców zagłady Żydów na terenie Generalnego Gubernatorstwa, która rozpoczęła się od likwidacji getta w Lublinie w nocy z 16 na 17 marca 1942 r. Do listopada 1943 r. zamordowano ok. 2 mln Żydów. Łączną liczbę przedstawicieli ludności żydowskiej, zamordowanych przez Niemców i ich sojuszników w trakcie II wojny szacuje się na ok. 6 mln.Już we wrześniu 1941 r. Niemcy zdecydowali o budowie obozów zagłady, które powstały m.in. w Bełżcu, Sobiborze, na Majdanku i w Auschwitz II-Birkenau.  Ten ostatni Niemcy założyli w pobliżu istniejącego od obozu Auschwitz, w którym więziono i mordowano Polaków.KL Auschwitz II- Birkenau stał się miejscem głównym miejscem zagłady Żydów, których zginęło tam około miliona. W kompleksie Niemcy mordowali także Polaków, Romów, jeńców sowieckich i osób innej narodowości. 2 sierpnia 1944 r. nastąpiła rocznica likwidacja tzw. obozu rodzinnego dla Cyganów. W rocznicę tej tragedii obchodzony jest Międzynarodowy Dzień Pamięci o Zagładzie Romów. W byłym niemieckim obozie Auschwitz II–Birkenau odbyły się uroczystości upamiętniające romskie ofiary nazistowskiego ludobójstwa.",,
"Możdżer, Danielsson i Fresco koncertują","Pianista jazzowy Leszek Możdżer, izraelski perkusista Zohar Fresco i szwedzki kontrabasista Lars Danielsson zagrają w czwartek w warszawskim klubie Palladium. Koncert odbędzie się w ramach trasy, promującej najnowszą płytę międzynarodowego trio pt. „Polska”.","Podczas koncertu w warszawskim Palladium, trio wykona materiał, jaki znalazł się na najnowszej płycie formacji pt. „Polska”. Wcześniej Możdżer, Danielsson i Fresco współpracowali przy nagrywaniu takich płyt jak  „The Time” (2005) oraz „Between Us and the Light” (2006).    Na najnowszym krążku polsko-izraelsko-szwedzkiego tria znalazły się jedenaście utworów – kompozycji autorstwa każdego z członków formacji a także, zamykający album, utwór „Are You Experienced?”, oryginalnie wykonywany przez Jimi'ego Hendrixa.  20 listopada, po koncercie w Operze i Filharmonii Podlaskiej trio odebrało platynową płytę za swoją najnowszy album.  Leszek Możdżer (ur. 1971) to jeden z najpopularniejszych polskich muzyków jazzowych. Karierę rozpoczynał w grupie Miłość, obok Tymona Tymańskiego, Jacka Oltera, Mikołaja Trzaski i Macieja Sikały. Z zespołem nagrał sześć płyt.  Jako solista zadebiutował w 1994 r. albumem „Chopin – impresje”, na którym prezentował jazzowe interpretacje twórczości Fryderyka Chopina. Do najważniejszych albumów Możdżera zaliczają się także „Talk to Jesus” (1996), „Piano” (2003), „Kaczmarek by Możdżer” (2010) i „Komeda” (2011). Pianista współpracował także z takimi artystami jak m.in. David Gilmour, Marcus Miller, Zbigniew Preisner, Tomasz Stańko, Pat Metheny, Adam Pierończyk, Michał Urbaniak i Kazik Staszewski.  Za swoją działalność Możdżer został wyróżniony nagrodą Ad Astra, przyznaną mu przez Ministra Kultury i Dziedzictwa Narodowego, nagrodą Fryderyka oraz Paszportem Polityki. W 2013 roku muzyk został odznaczony Krzyżem Kawalerskim Orderu Odrodzenia Polski.  Lars Danielsson (ur. 1958) w 1985 r. założył kwartet wraz z saksofonistą Davidem Liebmanem, pianistą Bobo Stensonem i perkusistą Janem Christensenem. Sukces kwartetu przyniósł popularność także kontrabasiście, który w następnych latach współpracował z takimi muzykami jak m.in. Jack DeJohnette, John Scofield, Charles Lloyd czy Joey Calderazzo.  Od 1980 r. Danielsson prowadzi także własny kwartet, w skład którego wchodzą: gitarzysta John Abercrombie, perkusista Alex Acuna, saksofonista Bill Evans, trębacz Kenny Wheeler, saksofonista Rick Margitza i pianista Niels Lan Doky.  Izraelski perkusista Zohar Fresco (ur. 1969) największy rozgłos zdobył dzięki występom z Możdżerem i Danielssonem. W latach 1991-2003 był członkiem izraelskiego zespołu Bustan Abraham. Fresco współpracował również z takimi artystami jak Hamid Drake, Philip Glass i Ary Dinkjiana.",,
Włochy przestają sobie radzić z rosnącą falą migrantów,W ostatnich tygodniach nasila się ruch na wodach Cieśniny Sycylijskiej. Tą drogą nielegalni imigranci przybywają do Europy z północnej Afryki. Włoskie władze już mają kłopot z przyjmowaniem uchodźców.,"Unia Europejska zaapelowała do Włoch o stworzenie nowych centrów identyfikacji i rejestracji uchodźców, czyli tzw. hot spotów. Do pięciu istniejących już, m.in. na Lampedusie, mają niebawem dojść dwa nowe.Włoskie władze planują zainstalować takie placówki również na morzu, żeby przechwytywać migrantów, zanim migranci dotrą do brzegów Półwyspu Apenińskiego. Ma to ułatwić procedurę – uchodźcy nie będą mieli dokąd uciekać i zmuszeni będą podporządkować się stawianym im żądaniom.Służby we Włoszech przyznają, że nadal mają trudności z poznaniem tożsamości niektórych osób, jak i z pobraniem od nich odcisków palców. Problemy te mają być omówione podczas piątkowego szczytu ministrów spraw wewnętrznych Unii.",,
Sąd nakazał niemieckiej gazecie przeproszenie Macieja Świrskiego,"Warszawski Sąd Okręgowy nakazał niemieckiej gazecie Frankfurter Rundschau przeproszenie prezesa Reduty Dobrego Imienia Macieja Świrskiego. Chodzi o publikację dotyczącą polskiej polityki historycznej, której celem – zdaniem gazety – jest „przedstawienie zagłady Żydów jako czynu czysto niemieckiego”.","O wyroku poinformowała Fundacja Reduta Dobrego Imienia, której prezes Maciej Świrski w związku z publikacją wytoczył sprawę o naruszenie dobrego imienia. W pozwie argumentował, że wskazywanie rzekomego współudziału Polski w zagładzie Żydów jest naruszeniem jego tożsamości narodowej i dziedzictwa narodowego oraz dobrego imienia jako Polaka.Sąd uznał pozew za uzasadniony i wskazał, że „przeciętny czytelnik gazety mógł zrozumieć taką sugestię, że Polacy jako Naród i jako Państwo polskie brało udział w Zagładzie Żydów”.Jak napisano w komunikacie, sprawa jest przełomowa, „bo po raz pierwszy w Polsce sąd uznał, że za tezy o rzekomym współudziale Polaków w Zagładzie Żydów przeprosić należy Polaka urodzonego już po II wojnie światowej i którego wydarzenia z lat 1939-1945 bezpośrednio nie dotyczyły”.„16 czerwca 2017 roku w artykule zamieszczonym w serwisie internetowym Frankfurter Rundschau zatytułowanym +Prawicowe odwracanie historii w Auschwitz+ pojawiły się nieprawdziwe informacje, że celem polskiej polityki historycznej jest +przedstawienie Zagłady Żydów jako czynu czysto niemieckiego – bez udziału Polski+. Dodatkowo niemiecki dziennik napisał, że +Słowa [B.] Szydło wpisują się idealnie w nową polską politykę pamięci historycznej. Jej celem jest przedstawienie Zagłady jako czynu wyłącznie niemieckiego+” – czytamy w informacji prasowej.",,
Lewica oburzona słowami Kidawy-Błońskiej. Żąda przeprosin,"Wypowiedź wicemarszałek Sejmu Małgorzaty Kidawy-Błońskiej na temat Lewicy szokuje, zwłaszcza w ustach polityka, który mówi tyle o współpracy i porozumieniu – oceniła posłanka Lewicy Wanda Nowicka. Szef klubu Lewicy Krzysztof Gawkowski zwrócił się do Kidawy-Błońskiej o szacunek dla innych poglądów.","Kidawa-Błońska zapytana w TVN24, czy jej zdaniem Lewica może poprzeć projekt PiS ws. zniesienia 30-krotności składek na ZUS, jeśli nie poprze go Porozumienie Jarosława Gowina, odpowiedziała: „Mam nadzieję, że nawet na Lewicy ekonomia ma znaczenie i przyszłość systemu emerytalnego. Jeśli zagłosują to znaczy, że są nic niewarci”.Do tej wypowiedzi krytycznie odnieśli się politycy Lewicy. „Wypowiedź marszałkini Małgorzaty Kidawy-Błońskiej nt. Lewicy szokuje, zwłaszcza w ustach polityczki, która mówi tyle o współpracy i porozumieniu ponad podziałami. Niestety okazało się, jak mało wiarygodne są te zapewnienia” – oceniła na Twitterze Nowicka.„Pani marszałek Małgorzata Kidawa-Błońska proszę szanować innych ludzi i ich poglądy! To nie wstyd!” – napisał z kolei Gawkowski.Wiceszef klubu Lewicy Tomasz Trela napisał na Twitterze, że „ponad 2 miliony Polek i Polaków czeka na słowo „przepraszam” od pani marszałkini Małgorzaty Kidawy-Błońskiej”.",,
„Kościół nie zmieni zdania o gender”,"„To teoria, którą się chce narzucić, koncepcja odejścia nie tyle od prawa boskiego, co od prawa natury” – mówił hierarcha w wywiadzie dla Krzysztofa Ziemca na antenie radia RMF FM. Dodał też, że „praktykowanie tendencji homoseksualnej nie może być akceptowane”.","– Ta kulturowość, możliwość zmiany płci czy potem zastosowanie tychże ideologicznych przesłanek, że można regulować właśnie w ten sposób także wychowanie dziecka, jest bardzo niebezpieczne  – powiedział abp Michalik. Stwierdził też, że Konferencja Episkopatu Polski „przestrzega przed manipulacjami” ideologii gender.Przemyski hierarcha nie żałuje swoich słów na temat przyczyn pedofilii w kościele. W październiku powiedział, że „wielu tych molestowań udałoby się uniknąć, gdyby te relacje między rodzicami były zdrowe”. Abp Michalik w rozmowie z Krzysztofem Ziemcem stwierdził, że „wyciągnięto jedno zdanie i nim szarżowano”.  – Dla mnie to jest straszne zło, to jest okropny grzech moralny, czyli zburzenie całego porządku  – przekonywał hierarcha.Abp Michalik w wywiadzie odniósł się także do feminizmu.  – Feminizm sam w sobie jest rzeczą godną uwagi i trzeba szanować godność i piękno kobiety. Natomiast przesadna agresja wobec mężczyzny czy jakaś promocja zafałszowanej wizji relacji dwóch płci jest chora, po prostu  –.Abp Michalik był również pytany o różnice w poglądach między nim, a papieżem Franciszkiem.  – Nie ma takiego Kościoła, jakim jest Kościół Michalika, jest to Kościół ściśle Chrystusa, któremu służy papież Franciszek i któremu służy, pewnie nieudolnie, ale jednak także Michalik. Są takie tendencje niektórych mediów liberalnych, że chcieliby walczyć z Kościołem w Polsce, papieżem Franciszkiem. Natomiast papież Franciszek jest dla Kościoła w Polsce oparciem, jest fundamentem i nigdy Kościół polski nie był antypapieski, antyrzymski - i mam nadzieję, że tak dalej pozostanie  – dodał metropolita przemyski.Przewodniczący Konferencji Episkopatu Polski odniósł się również do relacjo państwo-kościół.  – Nie jest to jakaś agresja, ale nie jest jakiś zachwyt czy jakiś entuzjazm - myślę, że spokojna relacja, obiektywna, prowadzimy ten dialog i wcale nie jesteśmy przeciwnikami władzy, rządu obecnego. Nie mamy prawa ani nie zamierzamy narzucać swojej hierarchii wartości, ale przypominamy i o bezrobotnych, i o rodzinie zwłaszcza. Niepokoi nas to, musimy mówić także o tym, że wychowanie w szkole budzie nasze obawy, że usunięcie religii do nadobowiązkowych przedmiotów budzi nasze obawy, że widzimy pewne tendencje, z którymi ten rząd się musi zmagać  – zaznaczył abp Michalik.Abp Michalik jest również przeciwnikiem ewentualnego zakazu dla księży odnośnie wypowiadania się o polityce.  – Nieskuteczny będzie taki zakaz. Nie możemy milczeć z oceną moralną wobec polityki, tej dalekowzrocznej - ona musi być moralna, jeżeli nie będzie moralna - zawsze będziemy musieli mówić, nawet narażając się na oskarżenie, że jest to głos niewygodny czy może nawet karalny  – podkreślił abp Michalik.",,
Tusk ponownie premierem? Niemcy nie chcą „drugiej Turcji”,"Niemcy z uwagą śledzą sytuację w Polsce i są zaniepokojeni – pisze dziennik „Die Welt”. Mimo to niemiecki rząd nie chce komentować zmian w naszym kraju. Rektor Europejskiego Uniwersytetu Viadrina Alexander Wöll tłumaczy, że mogłoby to „wzmocnić pozycję Jarosława Kaczyńskiego”. Autor analizy sugeruje, że optymalne dla Niemiec byłoby, gdyby Donald Tusk został premierem.","Dziennikarz ze zdziwieniem przyjmuje brak zdecydowanej reakcji Niemiec wobec sytuacji w Polsce. „Reforma sądownictwa, która z punktu widzenia niemieckich polityków oznacza faktyczny koniec trójpodziału władzy w Polsce, wydaje się być w Berlinie niedostrzegana, wręcz ignorowana”.Autor zwraca uwagę, że nawet po zawetowaniu ustaw o Sądzie Najwyższym i KRS-ie przez prezydenta Andrzeja Dudę rzeczniczka rządu stwierdziła jedynie, że „zasada trójpodziału władzy i niezależność wymiaru sprawiedliwości są istotnymi cechami funkcjonującego państwa prawa”.Śledzą rozwój sytuacjiTym niemniej niemieckie władze mają z dużą uwagą śledzić rozwój sytuacji w Polsce i być zaniepokojone. „Tak naprawdę nikt w Niemczech nie chce mieć u swoich granic drugiej Turcji” – podkreślił.„Sytuacja jest całkowicie niezadowalająca. Jednak również ja radziłbym pani kanclerz, aby nie mówiła wprost. Zdecydowany komentarz płynący z Niemiec pomoże w Polsce tym, którym akurat nie chce się pomóc. To na pewno wzmocniłoby pozycję Jarosława Kaczyńskiego” – ocenił w rozmowie z gazetą Wöll.",,
Jarosław Kaczyński zaprezentuje „jedynki” na jesienne wybory,W sobotę prezes PiS Jarosław Kaczyński zaprezentuje „jedynki” na listach wyborczych ugrupowania na jesienne wybory parlamentarne – wynika z informacji PAP w kierownictwie ugrupowania.,"Z informacji PAP wynika, że decyzje dotyczące liderów list zapadły niedawno. – We wtorek odbyło się kierownictwo PiS, a dzień później spotkanie z liderami Solidarnej Polski i Porozumienia – poinformował jeden z polityków z kierownictwa PiS.Nie ma jeszcze decyzji dotyczących kolejnych miejsc na listach. – W przyszłym tygodniu zbierze się w tej sprawie Komitet Polityczny, ale raczej ostateczne decyzje nie zapadną – zaznaczył polityk z kierownictwa PiS.Szef sztabu wyborczego PiS, europoseł Joachim Brudziński mówił niedawno PAP, że listy wyborcze zostaną przedstawione w „najszybszym możliwym terminie wynikającym z decyzji prezydenta Andrzeja Dudy”. – Właściwie te listy już są gotowe, muszą uzyskać jeszcze akceptację kierownictwa ugrupowania. Możliwe są jeszcze pewne korekty, ale będą to zapewne zmiany kosmetyczne – podkreślił. PiS tuż po wyborach do Parlamentu Europejskiego powołał nowy sztab wyborczy przed wyborami do Sejmu i Senatu. Szefem sztabu został były minister spraw wewnętrznych i administracji, obecnie europoseł Joachim Brudziński. Na wiceszefa sztabu powołano europosła Tomasza Porębę, który kierował kampaniami zarówno do PE, jak i wcześniej w wyborach samorządowych. Natomiast była premier, obecna europoseł Beata Szydło została szefową rady programowej sztabu wyborczego.W połowie czerwca odbyło się wyjazdowe posiedzenie klubu PiS, podczas którego decyzje w sprawie powołania sztabu wyborczego zostały przedstawione parlamentarzystom. Podczas posiedzenia – jak dowiedziała się wówczas nieoficjalnie PAP – padło zapewnienie ze strony Jarosława Kaczyńskiego, że większość obecnych parlamentarzystów otrzyma miejsca na listach w wyborach do Sejmu i Senatu, które odbędą się na jesieni.Informację o terminie przedstawienia liderów list jako pierwszy podał portal 300polityka.pl.",,
Wiceszef ukraińskiej dyplomacji: Rosja musi odpowiedzieć za katastrofę smoleńską,"Rosja musi odpowiedzieć za katastrofę smoleńską – oświadczył w środę, w dziewiątą rocznicę tragedii, w której zginęło 96 osób (w tym prezydent Polski Lech Kaczyński), wiceminister spraw zagranicznych Ukrainy Wasyl Bodnar.","„Wieczny odpoczynek prezydentowi Polski Lechowi Kaczyńskiemu i wszystkim ofiarom tragedii smoleńskiej! Rosja musi za to odpowiedzieć!” – napisał na Twitterze wiceszef ukraińskiej dyplomacji.10 kwietnia 2010 roku w katastrofie samolotu, który rozbił się pod Smoleńskiem, zginęło 96 osób, w tym prezydent Lech Kaczyński i jego małżonka Maria, najwyżsi dowódcy Wojska Polskiego oraz ostatni prezydent RP na uchodźstwie Ryszard Kaczorowski. Polska delegacja udawała się na uroczystości rocznicowe do Katynia.",,
"„Nie wykluczam, że WSI lub inne służby chciały inwigilować prezydenta Kaczyńskiego""","– Jeżeli chodzi o wypowiedź generała Dukaczewskiego, to nie wiem czy to jest najbardziej wiarygodna osoba. Ale też nie wykluczam, że WSI czy inne służby chciały inwigilować prezydenta Lecha Kaczyńskiego i wokół Pałacu Prezydenckiego była prowadzona jakaś gra, my tego nie wiemy – tak Beata Szydło, szefowa sztabu wyborczego Andrzeja Dudy komentowała w programie „Dziś wieczorem” w TVP Info rewelacje gen. Marka Dukaczewskiego, byłego szefa WSI o tym, że Piotr P. podejrzany w aferze SKOK Wołomin, kontaktował się z prezydentem Lechem Kaczyńskim.","W minioną niedzielę Mariusz Błaszczak przyniósł do programu „Woronicza 17” w TVP Info zdjęcia prezydenta Bronisława Komorowskiego w towarzystwie Piotra P., b. oficera WSI, podejrzanego o defraudację pieniędzy SKOK-u Wołomin, oraz prezesa SKOK Wołomin Mariusza G., który kilka miesięcy temu usłyszał zarzuty m.in. działania na szkodę SKOK. Zdjęcie zostało zrobione na premierze filmu „1920 Bitwa Warszawska”. Zdaniem Błaszczaka, ma to być dowód na to, że Kancelaria Prezydenta nie mówiła prawdy twierdząc, że Bronisław Komorowski „nie spotykał się z panami, którzy doprowadzili do zrujnowania setek ludzi, do wyprowadzenia miliardów złotych ze SKOK-u Wołomin”. W poniedziałek do sprawy odniósł się sam prezydent: – Jeżeli panowie z PiS uważają, że skoro na schodach w Sejmie z którymś z nich zrobiłem sobie zdjęcie, to już jest moim znajomym, to się głęboko mylą – stwierdził. Jednak największą sensację wywołały słowa byłego szefa WSI gen. Marka Dukaczewskiego. – Pan Piotr P. kontaktował się z prezydentem, ale… Lechem Kaczyńskim – powiedział generał w RMF FM, wskazując, że tych kontaktów było co najmniej kilka, a prawica obiecała P. wysokie stanowisko. Zakusy służb Beata Szydło, pytana czy sprawa SKOK Wołomin, w którą opozycja usiłuje wmanewrować prezydenta Komorowskiego, nie będzie bronią obosieczną z racji kontaktów Piotra P. przekonywała: – Jeżeli chodzi o wypowiedź generała Dukaczewskiego, to nie wiem czy to jest najbardziej wiarygodna osoba. Ale też nie wykluczam, że WSI czy inne służby chciały inwigilować prezydenta Lecha Kaczyńskiego i wokół Pałacu Prezydenckiego była prowadzona jakaś gra, my tego nie wiemy. Bzdurami posłanka nazwała informacje gen. Dukaczewskiego, wskazujące, że „prawica obiecywała P. na początku lat 90. wysokie stanowisko, po to aby prawica miała wgląd w to, co się dzieje w WSI. – Jeżeli pan marek Dukaczewski ma dowody, to niech je pokaże. Dzisiaj rozmawiamy tylko i wyłącznie na tej zasadzie, że niewygodne pytania postawione panu prezydentowi pozostają bez odpowiedzi i i nagle pojawia się taka wrzutka – podkreśliła. Śmieszne zdjęciaMarcin Kierwiński, szef gabinetu politycznego premier Ewy Kopacz przekonywał, że fakty wskazują na powiązania PiS ze SKOK-ami. – Twarde fakty są takie, że Prawo i Sprawiedliwość przez wiele lat blokowało objęcie SKOK-ów nadzorem KNF. Od roku 2009 do roku 2012, kiedy ten nadzór został wprowadzony, mieliśmy wyprowadzanie pieniędzy ze struktury SKOK. To właśnie wtedy wiele z tych SKOK-ów zaczęło mieć problemy finansowe i jest jasne pytanie: komu to miało służyć?  Dlaczego Andrzej Duda składał wniosek do trybunału i w 2012 r. blokował tę sprawę? W tej sprawie macie nieczyste sumienie i trochę nieładnie atakujecie całkowicie śmiesznymi zdjęciami – mówił do Szydło Kierwiński.",,
"MON odpowiada Hołowni, który pisze o F-35. „Prosimy nie wprowadzać w błąd”","Za sztukę F-35 płacimy ponad 550 mln zł. I to bez offsetu, bez infrastruktury – napisał na Twitterze kandydat na prezydenta Polski Szymon Hołownia. Byłemu prezenterowi TVN odpowiedziało ministerstwo obrony; poprosiło, by Hołownia nie wprowadzał ludzi w błąd. „Podobną cenę płacą wszystkie państwa” – napisano. Doradcą kandydata na prezydenta do spraw wojskowych jest generał Mirosław Różański.","Polska kupi 32 amerykańskie samoloty bojowe piątej generacji F-35, umowa wartości 4,6 mld dolarów zostanie podpisana w piątek w Dęblinie. Według zapowiedzi producenta pierwsze przekazane Polsce maszyny służyłyby do szkolenia w USA, w Polsce samoloty znalazłyby się dwa lata później – w 2026 r.  Kandydat na prezydenta, były prezenter TVN Szymon Hołownia napisał na Twitterze, że wartość kontraktu z Lockheed Martin wynosi „17,7 mld zł”. „Za sztukę płacimy ponad 550 mln zł. I to bez offsetu, bez infrastruktury” – czytamy w jego wpisie. Kandydat dodał też, że Dania kupiła samoloty F-35 po negocjacjach za „ok. 345 mln zł”.",,
Grecja: kolejne fiasko próby stworzenia rządu,"Prowadzone w niedzielę rozmowy na temat utworzenia koalicyjnego rządu w Grecji zakończyły się fiaskiem. Rozmowy mają być kontynuowane w poniedziałek wieczorem, jednak bez przywódcy radykalnie lewicowej SYRIZY.","Państwowa telewizja grecka NET poinformowała, że prezydent Karolos Papulias zamierza kontynuować w poniedziałek rozmowy „ostatniej szansy” z przywódcami trzech partii, które zajęły trzy pierwsze miejsca w niedawnych wyborach parlamentarnych – czyli Nowej Demokracji, Koalicji Radykalnej Lewicy (SYRIZA), socjalistycznego PASOK – a także Demokratycznej Lewicy.Rzecznik Koalicji Radykalnej Lewicy (SYRIZA) Nikos Pappas potwierdził jednak w niedzielę wieczorem wcześniejsze doniesienia mediów, że przywódca tego ugrupowania Aleksis Cipras nie weźmie udziału w poniedziałkowych rozmowach.Natomiast przywódca niewielkiej, umiarkowanej Demokratycznej Lewicy Fotis Kuwelis ma – według źródeł w tej partii – wziąć udział w rozmowach. Wcześniej Kuwelis wielokrotnie zapewniał, że Demokratyczna Lewica nie weźmie udziału w przyszłym rządzie bez SYRIZY Ciprasa.Demokratyczna Lewica mogłaby pełnić rolę „języczka uwagi” w ewentualnym rządzie koalicyjnym z udziałem konserwatywnej Nowej Demokracji i socjalistycznego PASOK. Te trzy ugrupowania miałyby łącznie 168 mandatów w 300–osobowym parlamencie.Prezydent Papulias poinformował w niedzielę wieczorem, że jak dotychczas nie pojawiła się możliwość sformowania szerokiej koalicji rządowej.Będą kolejne wyboryJeżeli rozmowy w sprawie utworzenia nowego rządu zakończą się fiaskiem, Grecję czekają w czerwcu nowe wybory parlamentarne.Część obserwatorów greckiej sceny politycznej jest zdania, że SYRIZA liczy, iż w rezultacie nowych wyborów będzie stanie utworzyć rząd oparty na koalicji ugrupowań lewicowych.",,
Poroszenko uczcił pamięć Polaków pomordowanych przez Sowietów,"Prezydent Ukrainy Petro Poroszenko uczcił pamięć ofiar stalinowskich represji politycznych, pochowanych na leśnym cmentarzysku w Bykowni pod Kijowem. Złożył przy tym hołd spoczywającym tam Polakom z listy katyńskiej.","Co roku 15 maja na Ukrainie obchodzony jest Dzień Pamięci Ofiar Represji Politycznych. Uroczystości często odbywają się w Bykowni gdzie znajduje się największy w tym kraju cmentarz ofiar komunizmu. Liczbę pochowanych szacuje się na 100-120 tys. osób. Polacy mają tu swoją oddzielną kwaterę.– Krwawa pajęczyna cmentarzy, zidentyfikowanych, ale i bezimiennych mogił w lasach i wąwozach na całej Ukrainie pokazuje mapę zbrodni komunistycznych – powiedział w niedzielę Poroszenko.Wspólna pamięć– W Bykowni w 1940 roku NKWD rozstrzelało także tysiące polskich oficerów, co było bezpośrednim wynikiem sojuszniczych stosunków Hitlera i Stalina na początku drugiej wojny światowej. Bykownia stała się wspólną nekropolią Ukraińców i Polaków, ważnym elementem wspólnej pamięci i wspólnej walki z sowieckim totalitaryzmem za wolność naszą i waszą – zaznaczył prezydent.Podczas wystąpienia Poroszenko zwrócił uwagę na konieczność dokończenia na Ukrainie dekomunizacji i przywrócenia miejscowościom ich historycznych nazw. – Przestrzegam jednak przed powrotem do nazw imperialistycznych. Nie pozwolę, by mapa Ukrainy znów była zaplamiona przez noworosyjskie toponimy – podkreślił.",,
Francuski „ekspert” „Gazety Wyborczej” atakuje prezydenta. Wcześniej bronił Kozłowskiej,"„Doktor prawa powinien rozumieć pewne rzeczy. Europejscy prawnicy, sędziowie i naukowcy mają więc nie tylko prawo, ale i powinność publicznej obrony naszej wspólnej przestrzeni prawnej, gdyż jest ona poważnie zagrożona przez działania obecnych polskich władz” – w ten sposób o prezydencie Andrzeju Dudzie i polskiej reformie sądownictwa pisze w „Gazecie Wyborczej” Laurent Pech. Francuski prawnik regularnie krytykuje Polskę. Wcześniej m. in. stawał w obronie Ludmiły Kozłowskiej.","Pech zareagował na słowa prezydenta, który w Zwoleniu zapewniał, że „nie będą nam w obcych językach narzucali, jaki mamy mieć ustrój w Polsce i jak mają być prowadzone polskie sprawy”. Tę odpowiedź na zagraniczną interwencję w wewnętrzne sprawy naszego kraju uznał za odrzucenie eksperckiej krytyki ustawy, która, jak napisał „knebluje sędziów”. W artykule opublikowanym w „GW” Francuz powtórzył – ale bez podania dowodów – główne tezy przeciwników reformy sądów: o rzekomym „zamachu” na „rządy prawa”, „podporządkowaniu sądownictwa”, a nawet „manipulowaniu opinią publiczną”.",,
"Kopacz: PO nie zabierze Polakom tego, co dało im PiS","PO nie zabierze Polakom tego, co dało im PiS – oświadczyła w poniedziałek b. premier Ewa Kopacz. Jak dodała, Platforma zwróci Polakom to, co PiS zabrał: poczucie wolności, trójpodział władzy, wolność do wygłaszania swoich opinii i demonstrowania ich na ulicach.","B. premier była pytana w poniedziałek w TOK FM o koszty propozycji programowych Koalicji Europejskiej. – Wszystkie nasze projekty programowe są bardzo dokładnie policzone przez naszego doradcę – zapewniła. Jednak, jak zaznaczyła, wydatki, które dziś proponuje Koalicja, „muszą być kosztem innych wydatków, chociażby telewizji publicznej”. – Naszą linią programową - pod czym ja się podpisuję – jest to, że my się nie cofniemy nawet na krok w tych obietnicach, które żeśmy złożyli, czyli nie zabierzemy tego, co dało PiS. Mało tego, zwrócimy to, co zabrali, czyli poczucie wolności, trójpodział władzy, wolność do wygłaszania swoich opinii i demonstrowania ich na ulicach – zapowiedziała Kopacz. Według b. premier, jeżeli PO będzie rządzić po jesiennych wyborach parlamentarnych, to „Platforma Obywatelska odpowiedzialnie zabierze tym, którym można zabrać, np. kancelarii Sejmu, Senatu czy kancelarii prezydenta”. Pod koniec lutego prezes Kaczyński i premier Morawiecki na konwencji partii w Warszawie zapowiedzieli nowe propozycje programowe – tzw. nową piątkę PiS. Wśród nich znalazły się: wprowadzenie 500 plus od pierwszego dziecka, brak podatku PIT dla pracowników do 26. roku życia, obniżenie PIT do 17 proc. i podwyższenie kosztów uzyskania przychodu, a także „trzynastka” dla emerytów, przywrócenie zredukowanych połączeń autobusowych przede wszystkim w małych miastach i na wsiach.",,
Jarosław Kaczyński: Idziemy w kraj. To będzie taka specyficzna formuła,"Idziemy w kraj. To będzie taka specyficzna formuła, nie będę w tej chwili odkrywał wszystkich kart. Później zacznie się ta kampania w najściślejszym tego słowa znaczeniu – powiedział w TVP Info Jarosław Kaczyński po zakończeniu konwencji programowej PiS i Zjednoczonej Prawicy. Stwierdził również, że partia chce teraz „intensyfikować kontakty ze społeczeństwem i z nim rozmawiać”.","Prezes PiS pytany, dlaczego konwencja ponownie odbyła się w Katowicach, odpowiedział, że „Śląskie jest ważne dla Polski, a cztery lata temu mieliśmy tutaj konwencję i wygraliśmy”. – Mam nadzieję, że tak samo będzie i tym razem. Element szczęścia też jest istotny. Ale przede wszystkim Śląsk jest bardzo ważny dla Polski, w związku z tym tutaj się spotykamy, bo to jest dyskusja merytoryczna, odnosząca się do tego, co zrobiliśmy – bo to też trzeba podsumować – ale przede wszystkim do tego, co w różnych dziedzinach można zrobić – mówił Kaczyński. Prezes PiS zauważył, że „każdemu zdarza się popełniać błędy, jeżeli coś robi, a w szczególności, jeżeli robi dużo. A my robimy dużo”. – Jeżeli chodzi o 500 Plus, nie byliśmy w stanie od początku zagwarantować, że się to uda od pierwszego dziecka. Zaczęliśmy od niego, ale później, porządkując finanse publiczne i podtrzymując – mimo złej koniunktury w Europie – bardzo przyzwoity poziom wzrostu, doprowadziliśmy do takiej sytuacji, że można bez żadnych perturbacji dla finansów publicznych i całej gospodarki wprowadzić program od pierwszego dziecka – wyjaśniał Kaczyński. Podkreślił też, że gdy odnosi się sukcesy, „zawsze grozi demobilizacja”. – Niektórzy uważają, że jeśli przyszedł jeden (sukces – red.), to drugi też na pewno przyjdzie. Tak wcale nie jest. Jest potrzebna ogromna mobilizacja, żeby wygrać te wybory, ale jeżeli chodzi o naszą koalicję, to ona trzy lata temu była pewnym eksperymentem. Dzisiaj można powiedzieć, że on się bardzo dobrze udał. Dobrze współpracujemy. Są między nami różnice, gdyby nie było różnic, nie byłoby trzech formacji, tylko jedna. Te różnice w żadnym razie nie powodują niczego, co by osłabiało tempo zmian w naszym kraju – zaznaczył. Kaczyński przyznał, że Porozumienie Jarosława Gowina „ma w pewnych sprawach nieco inne poglądy, bo to jest formacja w niemałej mierze liberalna”. – My liberałami akurat nie jesteśmy, ale jakoś się porozumiewamy – dodał. Prezes PiS był pytany również o plany partii na najbliższe tygodnie. – Idziemy w kraj. To będzie taka specyficzna formuła, nie będę w tej chwili odkrywał wszystkich kart. Później zacznie się ta kampania w najściślejszym tego słowa znaczeniu – powiedział, przypominając jednocześnie, że w sensie prawnym kampania wyborcza jeszcze nie ruszyła, a decyzję o dacie wyborów podejmie prezydent.",,
Nowe ministerstwa nabierają kształtów,"PKO BP i grupa Polski Fundusz Rozwoju będą podlegać bezpośrednio premierowi Mateuszowi Morawieckiemu, Giełda Papierów Wartościowych – minister przedsiębiorczości i technologii Jadwidze Emilewicz, zaś resort cyfryzacji musi liczyć się z parcelacją. Plany zmian w rządzie ujawnia „Puls Biznesu”.","Dziennik wskazuje, że minister inwestycji i rozwoju Jerzy Kwieciński „zabiera do siebie wszystkie departamenty związane z funduszami europejskimi i inwestycjami, programami pomocowymi, infrastrukturalnymi, regionalne programy operacyjne”. W jego gestii będą także kwestie stref ekonomicznych i współpracy z inwestorami zagranicznymi. Ma też przejąć sprawy związane z budownictwem.Resort przedsiębiorczości i technologii ma być – sugeruje „PB” – skromniejszy pod względem liczby departamentów, ale ma za to dysponować dużymi regulacyjnymi kompetencjami dotyczącymi kluczowych kwestii gospodarczych. W jej gestii ma być Departament Jednostek Nadzorowanych i Podległych, sprawujący nadzór właścicielski nad spółkami skarbu państwa.  Emilewicz mają podlegać m.in. Grupa Azoty i Giełda Papierów WartościowychResortowe spółkiZdaniem gazety zakres podległości innych spółek skarbu państwa się nie zmieni. Swoje spółki będzie miał nadal minister energetyki, infrastruktury, itd. Nie zmieni się też umocowanie PKO BP i grupy PFR (łącznie z BGK), które tak jak w przeszłości mają raportować bezpośrednio do premiera Mateusza Morawieckiego. Gazeta przypomina, że zgodnie z podziałem odziedziczonym po Beacie Szydło, w gestii premiera leży też nadzór nad PZU.  Według źródeł dziennika  Morawiecki na razie nie planuje zmian kadrowych w grupie PZU-Pekao, w każdym razie nie do czasu zwołania zwyczajnych walnych zgromadzeń.",,
Zorganizowana grupa przestępcza urzędników w Sosnowcu. Śledztwo ABW i prokuratury,"20 grudnia skierowano akt oskarżenia przeciwko 12 osobom w śledztwie prowadzonym przez Prokuraturę Regionalną w Katowicach i Agencję Bezpieczeństwa Wewnętrznego. Sprawa dotyczy oszustw podatkowych, zorganizowanych przez pracowników Pierwszego Śląskiego Urzędu Skarbowego w Sosnowcu – poinformował portal tvp.info rzecznik ministra koordynatora służb specjalnych Stanisław Żaryn.","Jak przekazał portalowi tvp.info Żaryn, oskarżone urzędniczki skarbowe Bernadeta I. i Edyta K. wspólnie z ówczesnym naczelnikiem urzędu Marcinem K. założyły zorganizowaną grupę przestępczą, mającą na celu wyłudzanie podatku VAT. Zdaniem śledczych z prokuratury i ABW kobiety wyszukiwały osoby, które prowadziły nielegalną działalność, a także organizowały siedziby i pracowników dla wymienionych podmiotów. Pracownice urzędu organizowały dokumentację tych spółek, zakładały rachunki bankowe z prezesami spółek „słupów” oraz odbierały gotówkę z tychże rachunków. Aby uwiarygodnić fikcyjne transakcje, oskarżone zaangażowały w sprawę księgowego, przedstawicieli dwóch firm transportowych i osobę, która zajmowała się organizacją dokumentów od kontrahentów zagranicznych.Jak podał rzecznik, grupa w czasie swego funkcjonowania usiłowała wyłudzić nienależny zwrot podatku w wysokości prawie 2 mln zł i zdołała faktycznie wyłudzić ponad 700 tys. nienależnego zwrotu podatku VAT.– Oprócz urzędniczek Bernadety I. i Edyty K., oskarżono przedstawicieli firm słupów biorących udział w wyłudzaniu podatku VAT, czyli osoby z rodzin urzędniczek, znajomych, w tym obcokrajowca Mykhaylo P. mającego obywatelstwo polskie, księgowego Pawła B., przedstawicieli firm transportowych i Romana Z., który organizował dokumenty od kontrahentów zagranicznych – przekazał rzecznik ministra koordynatora służb specjalnych.",,
Jak nie być gejem. Malezyjski rząd zapłaci za filmy instruktażowe,"Malezyjski rząd oferuje nagrody pieniężne w wysokości do 720 funtów za najlepsze filmy wyjaśniające, jak „zapobiec” homoseksualizmowi. Taki konkurs pojawił się na stronie internetowej ministerstwa zdrowia – informuje „Guardian”.","Uczestnicy konkursu muszą przesłać klip wideo odnoszący się do różnych kategorii, takich jak „homoseksualizm” czy „dezorientacja płciowa”, a także sugestie, jak można „zapobiec im i je kontrolować”. Ministerstwo zdrowia informuje, że dla zwycięzców przewiduje nagrody od 1 tys. do 4 tys. ringgitów, czyli od 180 do 720 funtów. Filmiki muszą skupiać się na „profilaktyce, kontroli i pomocy”, a także „problemie i konsekwencjach”. Każda praca zostanie oceniona za oryginalność, treść, koncepcję i kreatywność oraz jakość produkcji – informuje serwis internetowy ministerstwa zdrowia. Zastępca dyrektora generalnego ds. zdrowia w Malezji, Lokman Hakim Sulaiman, powiedział, że konkurs ma „skanalizować wiedzę i kreatywność młodzieży w kwestiach seksualnych i rozrodczych”.",,
„Inka” uhonorowana na Litwie. W Butrymańcach ma swoją tablicę,Legendarna sanitariuszka 5. Wileńskiej Brygady AK Danuta Siedzikówna „Inka” została uczczona na Litwie w ramach Międzynarodowej Pielgrzymki Suwałki – Wilno. W kościele w Butrymańcach odsłonięto poświęconą jej tablicę ze srebrnym sercem.,"Tablica upamiętniająca Danutę Siedzikównę to pierwsze uczczenie „Inki” poza granicami kraju.  Poświęcenia tablicy ze srebrnym sercem, upamiętniającym ""Inkę"", dokonano wczoraj wieczorem w kościele świętego Michała Archanioła w Butrymańcach. Świątynia znajduje się na trasie XXVIII Międzynarodowej Pilegrzymki Suwałki - Wilno. Miejsce to wybrano nieprzypadkowo, gdyż na terenie parafii znajduje się wiele grobów żołnierzy Armii Krajowej. – Inka teraz jest taką naszą matką, która będzie nas uczyła, jak trzeba się zachowywać – powiedział proboszcz kościoła świętego Michała Archanioła w Butrymańcach, Józef Aszkiełowicz. Przypomniał, że Danuta Siedzikówna oddała życie za swoje ideały. Wśród uczestników uroczystości poświęcenia tablicy byli jej krewni.",,
Wybory w Saksonii i Brandenburgii: Drugie miejsca dla prowadzącej w sondażach AfD,"W wyborach do parlamentu krajowego Saksonii wygrała CDU, zdobywając – według sondaży exit poll – 32 proc. głosów. W Brandenburgii nadal najsilniejszą partią będzie SPD, na którą zagłosowało 27,5 proc. wyborców. Drugie miejsce w obu landach przypadnie według sondażowych wyników narodowo-konserwatywnej Alternatywie dla Niemiec (AfD).","W Saksonii eurosceptyczna AfD odnotowała swój najlepszy dotychczasowy rezultat wyborczy – 27,5 proc., w Brandenburgii – 22,5 proc.W landtagu w Dreźnie zasiądą jeszcze przedstawiciele postkomunistycznej Lewicy – 10,5 proc., Zielonych – 9 proc., a także Socjaldemokratów, którzy zdobyli 8 proc. głosów i jest ich najgorszy wynik w historii. Na FDP głosowało 4,8 proc. wyborców – liberałowie zatem prawdopodobnie znów nie wejdą do parlamentu krajowego Saksonii.Jeśli potwierdzą się wyniki sondaży, dotychczasowej koalicji CDU-SPD w Dreźnie zabraknie jednego głosu, by nadal rządzić. Socjaldemokraci zanotowali w tym kraju związkowym najgorszy wynik wyborczy w historii.Premier Saksonii Michael Kretschmer (CDU) jeszcze przed głosowaniem wykluczył możliwość koalicji z AfD i z postkomunistycznym ugrupowaniem Lewica. Pod względem czysto liczbowym możliwa byłaby koalicja CDU z Zielonymi – według sondażu partie miałyby razem 57 mandatów. W Saksonii ugrupowania te dzielą jednak poważne różnice polityczne, jak chociażby podejście do energetyki węglowej czy odstrzału wilków.Po ogłoszeniu sondażowych wyników Kretschmer oznajmił, że przed CDU w Saksonii poważne zadanie - zapewnienie landowi stabilnego rządu. Dotychczasowy premier Brandenburgii Dietmar Woidke (SPD) zapowiedział szybkie utworzenie rządu. – Cieszę się, że Brandenburgia zachowała przyjazne oblicze – powiedział po ogłoszeniu sondaży exit poll, robiąc aluzję do przedwyborczych prognoz, zgodnie z którymi wygrać mogła tam AfD. – Wyzwania jednak wcale się nie zmniejszyły – zastrzegł.Dotychczasowa koalicja SPD-Lewica nie będzie miała wystarczającej liczby mandatów, by nadal rządzić. Potrzebny im będzie co najmniej jeden sojusznik. W grę wchodzą Zieloni.Frekwencja wyborcza w obu krajach związkowych była wyraźnie wyższa niż w poprzednich wyborach w 2014 r. W Saksonii wyniosła 65 proc. (plus 15,9 pkt proc.), w Brandenburgii – 59 proc. (więcej o 11,1 pkt proc.)",,
Grupa turystów utknęła w górach. Nie żyje sześć osób,"Sześć osób zginęło w szwajcarskich Alpach po tym jak z powodu złych warunków pogodowych grupa narciarzy i wspinaczy została zmuszona do spędzenia nocy pod gołym niebem w rejonie Pigne d'Arolla, na wysokości niemal 3200 m n.p.m.","W 14-osobowej grupie turystów byli Włosi, Niemcy i Francuzi. Członkowie wyprawy postanowili wejść na szczyt Pigne d'Arolla na wysokość 3790 m n.p.m. W pewnym momencie zostali zaskoczeni przez gwałtowną burzę, która zmusiła ich do pozostania na noc w górach.Wezwanie o pomoc miejscowe służby ratownicze dostały w poniedziałek rano. Na ratunek wyruszyło siedem śmigłowców z kilkoma lekarzami na pokładzie. Miejscowa policja poinformowała, że po przybyciu ratowników na miejsce jedna osoba już nie żyła, a śmierć mogła być efektem upadku z dużej wysokości. Kilku innych członków wyprawy było w stanie hipotermii. Turystów przetransportowano do kilku szpitali w Valais, ale pięciu osób nie udało się uratować.",,
Napisał o prezydencie „złodziej”. Nauczycielka straszyła ucznia rozstrzelaniem,"Nauczycielka jednej z rosyjskich szkół podstawowych straszyła uczniów rozstrzelaniem za to, że napisali na tablicy „Putin – złodziej”. Zdarzenie zostało zarejestrowane kamerą w telefonie komórkowym i opublikowane na stronach internetowych.","O sprawie napisały rosyjskie media, w tym rozgłośnie Svoboda i Echo Moskwy. We wsi Tajożnyj w Kraju Krasnojarskim jeden z uczniów dziesiątej klasy napisał na tablicy „Putin – złodziej”. Tekst wzburzył nauczycielkę historii Jewdokiję Kowaliową, która zarzuciła młodzieży „ciężką obrazę prezydenta”. – To jest nasz prezydent, którego autor z dziesiątej klasy ciężko obraził, za co w czasach sowieckich zostałby rozstrzelany. Rozmawiałam na wasz temat ze wszystkimi nauczycielami i żądam spotkania z waszymi rodzicami – oświadczyła nauczycielka. Sprawa zbulwersowała rodziców, ale urzędnicy z Krasnojarska zapowiedzieli, że nie będą karać dyscyplinarnie nauczycielki historii.",,
"Teraz walczą w Iraku, a potem mogą zagrozić Europie. Zachód zdaje się tego nie zauważać","Irak terroryzowany jest przez islamskich bojowników, wśród których nie brakuje europejskich ochotników. – Gdy wrócą do Europy będą stanowić najwyższe niebezpieczeństwo – ostrzega dr Monika Bartoszewicz, ekspertka ds. islamskiego terroryzmu. Zachód zdaje się zamiatać ten problem pod dywan, zwłaszcza że z Iraku płyną rozpaczliwe apele o pomoc. „Pomóżcie nam wyjechać z Iraku” – proszą świat chrześcijanie, którzy muszą uciekać z miast opanowanych przez radykałów, bo inaczej grozi im śmierć.","USA odpowiadają na bestialstwo dżihadystów nalotami na cele islamistów, dozbrajając jednocześnie irackich Kurdów. Unia Europejska zwołuje nadzwyczajne spotkanie ambasadorów państw członkowskich, którzy mają omówić sytuację w Iraku i Kurdystanie. Doniesienia o prześladowaniu mniejszości religijnych na północy Iraku poruszyły też papieża Franciszka, który powiedział, że wydarzenia te napawają go „przerażeniem i niedowierzaniem”. Tymczasem z Iraku każdego dnia płyną informacje mrożące krew w żyłach, jak choćby ta o rzezi co najmniej 500 członków mniejszości religijnej jazydów. Ultimatum: nawrócenie albo śmierć Tysiące irackich chrześcijan wyrzuconych zostało z północnego Iraku przez dżihadystów i ucieka przed nimi, ponieważ sunniccy ekstremiści, którzy przejęli zbrojną kontrolę nad tą częścią kraju, grożą śmiercią wszystkim chrześcijanom, którzy nie zechcą nawrócić się na wiarę Mahometa.Bojownicy Państwa Islamskiego ograbiają bezkarnie chrześcijańskie domy. Iracki przemysłowiec, członek Kościoła chaldejskiego, który prosił o niepodawanie jego nazwiska, powiedział: „Radykalni sunnici wezwali mnie, aby zakomunikować, że mój dom i fabryka należą do Państwa Islamskiego. Zrabowali wszystko, co było w domu, zabrali też pieniądze”. Irakijczyk powiedział też, że dżihadyści wyrwali jego córkom kolczyki z uszu, a najmłodszą pobili do krwi, ponieważ protestowała, kiedyzabierali jej rzeczy. Jedyne, co mu pozostawili, to jego auto, dzięki czemu mógł uciec do Irbilu, stolicy spokojnego do niedawna autonomicznego irackiego Kurdystanu, a następnie do Libanu.                                                    (fot. PAP/EPA/MOHAMMED JALIL)teraz odtwarzane„W Mosulu nastąpił masowy exodus wspólnot chrześcijańskich” Liban kierunkiem ucieczki Iraccy uchodźcy przybywają do Libanu. Siedziba chaldejskiego arcybiskupstwa w mieście Babda pod Bejrutem przekształciła się w ostatnich tygodniach w rodzaj schroniska dla chrześcijan - uciekinierów z Mosulu i innych miast Iraku.Chaldejski biskup Bejrutu Michel Kassarji jest nastrojony bardzo krytycznie wobec wspólnoty międzynarodowej ze względu najej „bezczynność” wobec wydarzeń w Iraku i innych krajów Bliskiego Wschodu, gdzie pozostaje coraz mniej chrześcijan. – Przybywają tu ograbieni do koszuli, ponieważ wszystko im po drodze odbierają. Są wystraszeni i nie chcą słyszeć o powrocie do ojczyzny, dopóki panuje tam obecna sytuacja – powiedział Roy Merhab, koordynator pomocy dla chrześcijan. Fakt ten potwierdza  dr Marta Bartoszewicz z Centrum Myśli Jana Pawła II. – Chrześcijanie na rogatkach muszą często zostawiać wszystkie kosztowności, czyli właściwie cały dorobek życia i uciekają tam, gdzie władza dżihadystów jeszcze nie dotarła – tłumaczy ekspertka ds. islamskiego terroryzmu. Islamiści na swojej drodze niszczą wszystko, na co napotkają. Ostatnio wysadzili w powietrze nawet grób proroka starotestamentowego Jonasza i zniszczyli wiele zabytkowych szyickich meczetów i miejsc kultu. Tragedia w Mosulu Islamiści, gdy weszli do jednego z największych irackich miast – Mosulu – oznaczyli wszystkie domy chrześcijan literą N od Nazarejczycy, czyli wyznawcy Jezusa z Nazaretu. Wobec chrześcijan wystosowano ultimatum, powiedziano im: nawrócicie się, albo czeka was kara śmierci. – Każdy wiedział, że to ultimatum nie jest rzucone na wiatr i takie wyroki zostaną przeprowadzone i to spowodowało masowy exodus wspólnot chrześcijańskich, które w Mosulu żyły i pracowały od IV wieku – powiedziała dr Monika Bartoszewicz, ekspert Centrum Myśli Jana Pawła II. Okazuje się, że obecnie w Mosulu nie ma żadnego chrześcijanina. Ochotnicy z Europy W szeregach walczących z mniejszościami religijnymi dżihadystów jest wielu ochotników z państwa europejskich, m.in. z Niemiec, Francji czy Wielkiej Brytanii. Ich liczbę już teraz określa się w setkach jeśli nie w tysiącach. – Nie mówi się wiele, ale te liczby są duże. Jeżeli chodzi o Wielką Brytanię to są szacunki między 500 a 700 osób, podobnie jest z Francją i Niemcami. To są wszystko młodzi ludzie – ocenia dr Monika Bartoszewicz. Wywodzą się oni ze wspólnot muzułmańskich, które mniej lub bardziej zdecydowany sposób wspierają „świętą wojnę”, toczoną w Iraku, Afganistanie czy Syrii. Przykładem tego może być zachowanie 34-letniej muzułmanki z Wielkiej Brytanii, tam urodzonej i wychowanej, która na swoim Facebooku napisała: „Matki i żony islamskie, jeżeli kochacie Boga zachęcajcie swoich mężów i synów do walki w imię Allaha”. Została oskarżona o to, że zachęca do terroru i toczy się przeciwko niej proces, ale to raczej wyjątek potwierdzający regułę, że Zachód woli raczej zamiatać te problemy pod dywan. „Politycy nie wiedzą, jak sobie poradzić z muzułmanami” Problem z islamistami w tym momencie istnieje w Iraku, Afganistanie czy Syrii, gdzie toczą się zacięte walki, ale eksperci zwracają uwagę na to, że politycy nie zdają się zwracać uwagi na to, że jest to też zagrożenie dla świata zachodniego. – Wojownicy, którzy są obecnie w Syrii, Iraku czy w Afganistanie, gdy powrócą do Europy będą stanowić najwyższe zagrożenie, dlatego że to już nie będą tylko „fotelowi” bojownicy, ale ludzie którzy będą mieć doświadczenie bojowe, którzy będą wiedzieć jak się zabija – tłumaczy dr Monika Bartoszewicz. – Na pewno będziemy świadkami kroków, żeby uniemożliwić tym ludziom powrót i kontynuację tego, czym zajmują teraz – dodaje ekspertka ds. islamskiego terroryzmu.Działania, jakie w tej dziedzinie są podejmowane przez europejskich polityków można określić mianem nieskoordynowanych i trochę nerwowych, podejmowanych pod wpływem chwili, a nawet mających tylko uspokoić opinię publiczną. Dr Monika Bartoszewicz zakaz używania czy obnoszenia się z flagami kalifatu m.in. w Holandii nazywa działaniami propagandowymi. – Można to trochę porównać do zakazu wnoszenia obcinaczy do paznokci do samolotu: mamy się czuć bezpiecznie, co nie oznacza, że ma to jakiekolwiek przełożenie na to, czy jesteśmy bezpieczni – uważa dr Bartoszewicz. Przeciwnego zdania jest prof. Ryszard Machnikowski, który uważa, że „tego typu symbole powinny być zakazane, bo islamizm stanowi takie samo zagrożenie jak faszyzm”. – To jest ruch społeczny, który  nie waha odwoływać się do skrajnej siły, do skrajnego działania – dodaje ekspert ds. terroryzmu z Uniwersytetu Łódzkiego.                                                teraz odtwarzaneDr Bartoszewicz: żeby dostać się do Iraku, wystarczy wykupić wczasy do Turcji Nie denerwować Muzułmanów Eksperci są zgodni, że może faktycznie nie należy mówić za dużo, o tym że mamy ludzi, którzy wyjechali z Europy do Iraku, do Syrii, do Afganistanu i podkreślają, że myśl przewodnia europejskich polityków jest taka, żeby nie obrazić, urazić czy podenerwować lokalnych wspólnot muzułmańskich. To nie jest dobre podejście, bo unikając tych tematów, odkładamy te problemy jedynie w czasie, zamiatamy je pod dywan, a z tego nic dobrego nie wyjdzie.",,
Niemcy nadal oszczędzają na armii. Kreml może być dumny z postawy Berlina [OPINIA],"Niemieckie władze nie przejmują się krytyką sojuszników z NATO i nie zamierzają zwiększać nakładów na armię. Postawa ta wpływa na osłabienie całego Sojuszu Północnoatlantyckiego, a w tym i bezpieczeństwa Polski. Jest to na rękę Rosji, która dąży do maksymalnego osłabienia paktu.","Przedstawione przez niemieckiego ministra finansów Olafa Scholza (SPD) założenia budżetowe nie pozostawiają wątpliwości, co do braku chęci po stronie Berlina do realizacji przyjętego przez NATO celu przeznaczania 2 proc. PKB na obronność. Nie dość, że niemieckie władze nie zamierzają w latach 2020-23 osiągnąć tego pułapu, co udaje się choćby Polsce, która w ostatnich latach przeprowadza gruntowną reformę i unowocześnia armię, to jeszcze nie planują zrealizować własnych zobowiązań, czyli przeznaczania 1,5 procent PKB do 2024 r. na obronność. Z przedstawionych danych wynika, że Niemcy mają na armię wydawać 1,37 proc. PKB w 2020 r., a do 2023 r. odsetek ten spadnie do 1,25 proc. Czy decyzje te wynikają z wyhamowania niemieckiej gospodarki? Oczywiście, że nie, gdyż wciąż prężnie się ona rozwija. Niemcy jednak nie traktują tych wydatków jako priorytetowych. Kraj ten wciąż liczy na potencjał odstraszający wojsk amerykańskich stacjonujących w Europie i nie obawia się, że Rosja może wobec niego prowadzić agresywną politykę, tak jak to czyni wobec państw sąsiednich. Cięcia na obronność sprawiają, że niemieckiej armii może nie udać się zrealizować już uzgodnionych projektów: budowy nowej fregaty MKS 180, będącej również  szansą na wyjście z kryzysu dla hamburskich stoczni, budowy, w kooperacji z Norwegią, sześciu okrętów podwodnych, a także wymiany do 2030 r. floty śmigłowców transportowych typu CH-53 na maszyny nowszej generacji. Zagrożone jest także dalsze rozwijanie systemu obrony przeciwlotniczej TLVS/MEADS, a także sfinansowanie wspólnych projektów w ramach NATO, w tym planu wzmocnienia gotowości 4X30. Zakłada on, że do 2020 r. NATO ma być zdolne do wystawienia 30 batalionów zmechanizowanych, 30 eskadr lotniczych i 30 okrętów wojennych w mniej niż 30 dni. W razie konfliktu, oddziały te miałyby wzmocnić natowskie Siły Odpowiedzi (NRF).  Projekt ten jest niezwykle ważny dla obronności Polski i państw naszego regionu. Gazeta zwraca uwagę, że Berlin daje w ten sposób argument dla innych krajów sojuszniczych NATO, które również zamiast dążyć do przeznaczania 2 proc. PKB, chciałyby oszczędzać na wydatkach na obronność. „WSJ” nie ma też wątpliwości, że niemiecka decyzja zostanie skrytykowana przez amerykańskiego prezydenta Donalda Trumpa, który wielokrotnie apelował o większe zaangażowanie części europejskich krajów w zapewnienie wspólnego bezpieczeństwa w ramach Sojuszu. Szczególnie negatywnie oceniał postawę Niemiec, które są jedną z najlepiej rozwiniętych gospodarek świata. Postawa Trumpa wobec Berlina była jak najbardziej uzasadniona, co potwierdziły wychodzące na światło dzienne kolejne dowody na spadek jakości niemieckich sił zbrojnych. Po ogłoszeniu pod koniec stycznia raportu pełnomocnika Bundestagu ds. sił zbrojnych, okazało się, że z Bundeswerą jest gorzej niż do tej pory sądzono. W dokumencie zwrócono uwagę na braki w wyposażeniu, niesprawne zarządzanie i rekordowo niską liczbę nowego personelu. „Gotowość bojowa głównego wyposażenia także w roku sprawozdawczym pozostawała przeważnie niezadowalająca. Ponieważ w przypadku czołgów, okrętów i samolotów sprawnych do użytku była często mniej niż połowa, nie można mówić o odczuwalnej zmianie trendu” - czytamy w raporcie. O słabości niemieckiej armii i wieloletnich zaniedbaniach świadczy również fakt, że w drugiej połowie 2018 r. tamtejsza marynarka wojenna nie miała choćby jednego sprawnego tankowca. Również żaden z sześciu okrętów podwodnych nie był w pełni zdolny do służby. Wszystkie jednostki miały poważne defekty techniczne, brakowało również dla nich części zamiennych i przedłużały się ich remonty stoczniowe. W raporcie podkreślono również, że transport powietrzny niemieckiego kontyngentu wojskowego w Afganistanie realizowany jest w znacznym stopniu za pomocą wynajętych śmigłowców cywilnych. Zwrócono również uwagę na niedobory kadrowe. Liczba żołnierzy rozpoczynających służbę zmniejszyła się w porównaniu z rokiem 2017 o 3 tys. – do 20 tys. – czyli do poziomu najniższego w jej historii. Tendencja ta może uniemożliwić planowane zwiększenie stanu osobowego Bundeswehry z obecnych 180 tys. do 203 tys. w roku 2025. Stąd też pomysł władz w Berlinie, by rekrutować pracowników cywilnych z innych krajów Unii Europejskiej. Po tym, jak w 2011 r. Niemcy przekształciły swoją armię poborową w zawodową, ma ona coraz większe problemy by pozyskać pracowników, których brakuje na całym niemieckim rynku pracy. Przedstawiciele Bundeswehry argumentują, że ich pomysł nie stanowi zagrożenia dla bezpieczeństwa kraju, gdyż w wojsku i tak jest wielu żołnierzy z rodzin imigranckich i mających podwójne obywatelstwo. Większe kontrowersje wywołała ujawniona w lipcu zeszłego roku propozycja zatrudniania zagranicznych żołnierzy. Na razie niemieckie władze nie wróciły oficjalnie do tego pomysłu. To jednak niejedyne problemy niemieckiej armii. Niedawno tamtejsza Służba Kontrwywiadu Wojskowego (MAD) przyznała, że w ostatnich latach wzrosła liczba żołnierzy z poglądami rasistowskimi i neonazistowskimi. Jak podawał tygodnik „Der Spiegel” – informacje o tym przekazał w lutym na zamkniętym posiedzeniu członkom parlamentarnej komisji spraw wewnętrznych przedstawiciel kontrwywiadu wojskowego. Oficjalnie w zeszłym roku z tych przyczyn zwolniono z wojska czterech żołnierzy, a rok wcześniej – sześciu. Kontrwywiad przyznał jednak, że w rzeczywistości było ich co najmniej 10 razy tyle. Znanych jest 450 takich przypadków.  W swojej analizie „Niemiecko-amerykańskie spory o bezpieczeństwo” ekspertka Ośrodka Studiów Wschodnich Justyna Gotkowska zwraca uwagę, że niemieckie podejście do kształtowania międzynarodowego ładu z perspektywy wschodniej flanki NATO jest bardzo problematyczne. Uważa ona, że kraj ten nie chce uznawać Rosji i Chin za strategicznych rywali, gdyż nie jest gotowy na przyjęcie politycznych,  gospodarczych  i  wojskowych konsekwencji takiego podejścia. „Widzą konieczność przeciwstawienia się chińskim i rosyjskim działaniom szkodzącym niemieckim i europejskim interesom, ale generalnie uznają za konieczne wypracowanie kompromisowych rozwiązań »multilateralnych«, dających podstawy do pokojowego  współistnienia  i  rozwoju gospodarczego” – czytamy w analizie. Zdaniem Gotowskiej w przypadku Rosji Berlin jest gotowy podtrzymywać sankcje UE za łamanie prawa  międzynarodowego, a także do pewnego zwiększenia wydatków na cele wojskowe i zaangażowania w uzgodnioną w NATO strategię obrony  i  odstraszania,  która obejmuje  obecność Bundeswehry na Litwie i udział w natowskich Siłach Odpowiedzi. „Jednocześnie Niemcy nadal podnoszą kwestię obowiązywania Aktu Stanowiącego  NATO-Rosja, co ma na celu ograniczenie natowskiej (i amerykańskiej) obecności wojskowej na wschodniej flance dla uniknięcia »antagonizowania« Rosji” – czytamy w opracowaniu.  Gotkowska podkreśla przy tym, że władze w Berlinie nie chcą zdecydowanej, symetrycznej odpowiedzi NATO na rozwijanie i rozmieszczenie rosyjskich systemów rakietowych łamiących traktat INF i zamiast tego podkreślają konieczność dialogu na temat kontroli zbrojeń. Nie chcą też ograniczać relacji gospodarczych i zażarcie bronią projektu Nord Stream 2. To pokazuje, że dla Niemiec, w przeciwieństwie do choćby Polski, Rosja nie stanowi realnego zagrożenia. W efekcie z dużą dożą lekceważenia Berlin podochodzi do apeli o wzmocnienie wschodniej flanki (chociaż niemieccy żołnierze biorą udział w tym projekcie) i do potrzeby łożenia większych kwot na unowocześnienie armii. Taka postawa Niemiec stanowi zagrożenie dla Polski i innych krajów regionu szczególnie zagrożonych agresywną polityką Kremla. Autor jest dziennikarzem Polskiego Radia.",,
Apelacja odrzucona. Kardynał skazany za pedofilię pozostanie w więzieniu,Sąd w australijskim stanie Wiktoria odrzucił apelację złożoną przez kardynała George'a Pella i utrzymał marcowy wyrok sześciu lat więzienia za czyny pedofilii sprzed ponad dwóch dekad. 78-letni dostojnik pozostanie w zakładzie karnym.,"Kardynał Pell został skazany za czyny pedofilii wobec dwóch trzynastoletnich chórzystów, których miał dopuścić się w zakrystii w katedrze świętego Patryka w Melbourne w 1996 r. To najwyższy dostojnik Kościoła skazany za pedofilię. Akt oskarżenia sporządzono na podstawie zeznań jednej z ofiar; drugi mężczyzna zmarł przed kilkoma laty.Od początku swej sprawy sądowej kardynał Pell, do niedawna jeden z najbliższych i najbardziej wpływowych współpracowników i doradców papieża Franciszka, utrzymywał, że jest niewinny. Dostojnik wraca do więzienia o zaostrzonym rygorze, w którym przebywa od pięciu miesięcy. Może jeszcze zaskarżyć decyzję w Sądzie Najwyższym Australii.Na mocy wyroku z marca będzie mógł ubiegać się o przedterminowe zwolnienie w październiku 2022 r., gdy będzie miał 81 lat.„Minister finansów”Dostojnik, urodzony w 1941 r. w australijskim Ballarat, był biskupem pomocniczym Melbourne w latach 1987-1996, a następnie do 2001 r. metropolitą tego miasta. W latach 2001-2014 był arcybiskupem metropolitą Sydney, mianowanym kardynałem przez Jana Pawła II. Franciszek mianował go w 2013 roku członkiem Rady Kardynałów, a rok później prefektem Sekretariatu ds. Gospodarczych Stolicy Apostolskiej, czyli watykańskim „ministrem finansów”.Początkowo australijski wymiar sprawiedliwości prowadził śledztwo w jego sprawie w związku z zarzutami tuszowania czynów wykorzystywania i wysłuchał jego zeznań, w których zapewniał, że nie wiedział o takich zdarzeniach w swojej diecezji. W 2017 r. kardynał Pell został formalnie oskarżony o czyny seksualnego wykorzystania nieletnich. Papież urlopował go na czas procesu, a później zdymisjonował go.",,
"Wywołali bójkę, nie pojadą do Hamburga. Prezydent Turcji bez ochroniarzy","Podczas szczytu G20 w Hamburgu 7 i 8 lipca bezpieczeństwa uczestników będą strzegły niemieckie służby, ale także ochroniarze przywiezieni przez szefów poszczególnych krajów. Według niemieckich mediów, Berlin odmówił wydania takiej zgody kilku ochroniarzom prezydenta Turcji Recepa Erdogana.","Zgodę na przebywanie w Niemczech uzbrojonych służb innych państw musi wydać niemiecki MSZ.Największą obstawę przywiezie prezydent Stanów Zjednoczonych Donald Trump, którego będzie strzec 600 agentów Secret Service, a do dyspozycji będzie miał pancerne samochody i helikopter. Plany pobytu i trasy poruszania się Trumpa pozostają tajemnicą. Także prezydent Rosji Władimir Putin przywiezie ze sobą małą armię – napisał hamburski „Abendblatt”.Niemiecki MSZ nie wydał zgody na wjazd dla kilku ochroniarzy prezydenta Turcji. Zakaz dotyczy tych, którzy sprowokowali bójki podczas pobytu Recepa Erdogana w Waszyngtonie. Zdaniem niemieckich komentatorów, spowoduje to zaostrzenie i tak już napiętych stosunków na linii Ankara – Berlin.",,
UE o zatrzymaniach w Moskwie: Nieproporcjonalne użycie siły,"– Unia Europejska ocenia zatrzymania demonstrantów w Moskwie jako nieproporcjonalne użycie siły – przekazała unijna rzeczniczka do spraw zagranicznych Maja Kocijancic. Portal OWD-Info, który monitoruje sytuację w stolicy Rosji po sobotnim proteście opozycji podaje, że zatrzymano 1373 osób i jest to największa liczba zatrzymanych w ciągu ostatnich siedmiu lat.","Demonstranci wzywali do udzielenia kandydatom opozycyjnym prawa udziału w wyborach lokalnych, które odbędą się we wrześniu. W samej tylko Moskwie komisja wyborcza odmówiła rejestracji 57 takim kandydatom.  Maja Kocijancic przekazała w oświadczeniu, że zatrzymania i nieproporcjonalne użycie siły wobec pokojowych demonstrantów nastąpiły po „niepokojącej serii aresztowań i policyjnych nalotów na polityków opozycji przeprowadzonych w ostatnich dniach”.  Podkreśliła, że działania rosyjskich władz po raz kolejny podważają podstawowe wolności: słowa, stowarzyszeń i zgromadzeń. W oświadczeniu zwróciła uwagę, że te podstawowe prawa są zapisane w rosyjskiej konstytucji a Unia Europejska oczekuje ich ochrony. Unia oczekuje również, że władze Rosji, podczas nadchodzących wyborów lokalnych, będą respektować zobowiązania wobec OBWE i inne zobowiązania międzynarodowe Portal OWD-Info przypomina, że zatrzymanym osobom zarzuca się naruszenie przepisów dotyczących udziału w proteście. Grożą im kary grzywny do 20 tys. rubli (ponad 1200 zł) lub przymusowe prace społeczne do 40 godzin. Uczestnicy sobotniej akcji planowali spotkać się przed budynkiem merostwa, ale struktury siłowe - policja, OMON i Gwardia Narodowa - zablokowały dostęp do niej i rozpoczęły wypieranie tłumu. Na Łubiance, pod siedzibą FSB, dawniej Czeki i NKWD skandowano „precz z władzą czekistów”. W zeszłym tygodniu moskiewska komisja wyborcza odrzuciła kandydatury 57 osób do udziału w wyborach, w tym czołowych polityków opozycji, przeważnie wskazując na nieprawidłowości w podpisach poparcia dla kandydatów. Opozycja oskarża władze o zmanipulowanie list z podpisami zebranymi przez jej przedstawicieli. Podczas wiecu 20 lipca jeden z najważniejszych liderów rosyjskiej opozycji Aleksiej Nawalny oświadczył, że jeśli w ciągu tygodnia nie dojdzie do zarejestrowania wszystkich osób formalnie zgłoszonych przez opozycję, to na sobotę 27 lipca zostanie zwołana demonstracja przed siedzibą władz miejskich. Po tej zapowiedzi doszło do rewizji w domach opozycjonistów i ich zatrzymań. Nawalny został w środę aresztowany na 30 dni za wzywanie do udziału w sobotniej demonstracji. Organizatorzy akcji podkreślają, że udało się zmobilizować tysiące ludzi, którzy wykazali się determinacją. Na 3 sierpnia zapowiedziano kolejny protest.",,
Forum Żydów Polskich: Symbol LGBT pozostaje w konflikcie kulturowym z biblijną tęczą,"Nie ma harmonii pomiędzy symbolem LGBT i symbolem biblijnego Przymierza. Tęcza LGBT nie ma nic wspólnego z tęczą biblijnego Przymierza. Wręcz przeciwnie – pisze przedstawiciel Forum Żydów Polskich Paweł Jędrzejewski. Zaznacza, że czym innym jest sześciokolorowa tęcza – „symbolizująca współcześnie ruchy gejowskie i pokrewne” – a tęcza siedmiokolorowa – oznaczająca relację Boga z ludźmi.","Po zatrzymaniu przez policję Elżbiety Podleśnej – znanej z antyrządowych protestów działaczki, która pod koniec kwietnia rozkleiła w Płocku plakaty i nalepki z Matką Boską i Dzieciątkiem Jezus z tęczowymi aureolami – pojawiły się głosy – powielane przez wielu polityków i niektóre media – które uznają, że tęcza identyfikująca ideologię LGBT oraz tęcza, która symbolizuje przymierze Boga z ludźmi, są tożsame.W tej sprawie głos zabrał przedstawiciel Forum Żydów Polskich. Paweł Jędrzejewski na łamach portalu salon24.pl pisze, że „nie ma harmonii pomiędzy symbolem LGBT i symbolem biblijnego Przymierza”.Jędrzejewski przypomina, że „Siedem Przykazań Potomków Noego stanowi treść Przymierza symbolizowanego przez tęczę i jej siedem kolorów”. Piąte z tych przykazań – oznaczające zakaz niemoralnych stosunków seksualnych – dotyczy każdego stosunku seksualnego, „jaki nie odbywa się pomiędzy kobietą a mężczyzną (których dodatkowo nie może wiązać bliskie pokrewieństwo lub powinowactwo)”.",,
Mieszkania dla terytorialsów z Małopolski. Wojsko ma dla nich lokale w Krakowie,W siedzibie dowództwa 11 Małopolskiej Brygady Obrony Terytorialnej (11 MBOT) podpisane zostało trójstronne porozumienie dotyczące możliwości wynajmu mieszkań dla Wojsk Obrony Terytorialnej  z tej jednostki. Pierwsi terytorialsi będą mogli zamieszkać w nich jeszcze w tym roku.,"Dotąd lokale mieszkalne z zasobu Agencji Mienia Wojskowego otrzymywali wyłącznie żołnierze służby zawodowej. Teraz jest już możliwe, by w przypadku zapewnienia kwaterunku żołnierzom  zawodowym z lokali niewykorzystanych mogli skorzystać żołnierze pełniący Terytorialną Służbę Wojskową (TSW). Pomysł współpracy w zapewnieniu kwater dla małopolskich terytorialsów  to inicjatywa i efekt wspólnych działań krakowskiego oddziału Agencji Mienia Wojskowego i  11 Małopolskiej Brygady Obrony Terytorialnej.  W uroczystości podpisania porozumienia dotyczącego współpracy wzięli udział: zastępca prezesa AMW Dominik Zaremba, dowódca 11 Małopolskiej Brygady Obrony Terytorialnej płk Krzysztof Goncerz, prezes AMW TBS KWATERA Agnieszka Bolesta i wiceprezes Urszula Rudynek-Ciechomska, dyrektor krakowskiego oddziału AMW Przemysław Wierzba oraz żołnierze służący w 11 MBOT.  Obecnie w ramach projektu zainteresowani terytorialsi będą mogli wynająć mieszkania w Krakowie, przy ul. Cieślewskiego. Liczba dostępnych mieszkań jest ograniczona. Lokale do wynajmu przysługiwać będą tylko na czas służby w 11 Małopolskiej Brygadzie Obrony Terytorialnej, a czas zawartej umowy będzie wynosił do dwóch lat. Warunkiem wynajmu mieszkania jest by wynajmujący żołnierz WOT dostarczył dokumenty potwierdzające pełnienie terytorialnej służby wojskowej i uzyskał pozytywną opinię – rekomendację wystawioną przez dowódcę 11 MBOT.  Od stycznia 2018 r. trwa formowanie 11 MBOT, w której czynną służbę wojskową pełni około 750 żołnierzy OT. Dowództwo Brygady i pierwszy  z planowanych trzech batalionów lekkiej piechoty stacjonują w podkrakowskiej Rząsce. Wojska Obrony Terytorialnej są piątym Rodzajem Sił Zbrojnych obok Wojsk Specjalnych, Wojsk Lądowych, Sił Powietrznych i Marynarki Wojennej, stanowią komplementarną część potencjału obronnego Polski.",,
Armia chce strzelać do samolotów pasażerskich. Jest projekt przepisów,"Rosyjskie Ministerstwo Obrony domaga się zgody na strzelanie do samolotów pasażerskich, które naruszyły przestrzeń powietrzną tego kraju. Resort zamierza w ten sposób „chronić ludność cywilną przed ewentualnymi terrorystami”.","O sprawie informują „Izwiestia”. Według dziennika gotowy jest już projekt odpowiedniego postanowienia. Dokument jest w fazie międzyresortowych konsultacji.  Projekt przewiduje zestrzelenie samolotu pasażerskiego, gdy jego upadek może doprowadzić do: katastrofy ekologicznej, masowej śmierci ludzi lub zniszczenia obiektu strategicznego. Obowiązujące prawo zabrania strącania samolotów, na pokładzie których znajdują się pasażerowie. W ocenie eksperta wojskowego Władysława Szurygina stare przepisy są sprzeczne z zasadami bezpieczeństwa. Nowy dokument zakłada, że statek powietrzny, który naruszył granice Rosji i zagraża bezpieczeństwu, może zostać zestrzelony po wcześniejszych ostrzeżeniach i próbach zmuszenia załogi do lądowania. W opinii rosyjskich ekspertów wojskowych ostateczną decyzję o zestrzeleniu maszyny z pasażerami na pokładzie powinna podejmować „grupa robocza” Narodowego Centrum Kierowania Obroną.",,
Merkel: Odrzucam możliwość zerwania kontaktów z Moskwą,– Unia Europejska przedstawi wspólne stanowisko w sprawie próby zabójstwa byłego agenta Siergieja Skripala – powiedziała niemieckiej telewizji ARD kanclerz Niemiec Angela Merkel. Jednocześnie szefowa niemieckiego rządu odrzuciła możliwość zerwania wszelkich kontaktów z Moskwą.,"– Bierzemy wnioski wyciągnięte przez rząd brytyjski bardzo poważnie (...). Przedstawimy w tej sprawie wspólny europejski pogląd – powiedziała Angela Merkel.Kanclerz Niemiec odniosła się w ten sposób do wystąpienia premier Wielkiej Brytanii Theresy May, która oskarżyła Rosję o próbę zabójstwa za pomocą środka paralityczno-drgawkowego byłego podwójnego agenta rosyjskiego Siergieja Skripala i jego córki, przeprowadzoną 4 marca w Salisbury.– Jednak uważam, że nie możemy teraz zerwać wszelkich kontaktów. Musimy nadal rozmawiać z Rosjanami, mimo wszelkich różnic opinii – dodała, apelując do strony rosyjskiej o przejrzystość.",,
Zakończyło się wysłuchanie w ramach art. 7. „W Radzie UE nie ma większości przeciwko Polsce”,"W Brukseli zakończyło się wysłuchanie Polski na posiedzeniu Rady UE w ramach procedury z art. 7. traktatu unijnego. Wiceszef KE przekonywał, że sytuacja w Polsce się pogorszyła, a obawy KE co do praworządności w naszym kraju rosną.  Minister ds. europejskich Konrad Szymański przekonywał, że Polska  szanuje prawo UE, a wtorkowe wysłuchanie było okazją do rzeczowej, opartej o fakty dyskusji i prostowania przeinaczeń dotyczących reformy wymiaru sprawiedliwości.","Pytania zadało 12 państw, m.in. Francja, Niemcy, Holandia, Szwecja, Dania, Belgia i Finlandia. Dotyczyły one głównie Sądu Najwyższego, ale również respektowania wyroków Trybunału Sprawiedliwości UE (TSUE) i Krajowej Rady Sądownictwa.  Przedstawiciele krajów zabierających głos podkreślali, że chcą kontynuowania procedury.         Art. 7  Zgodnie z art. 7 unijnego traktatu, Rada UE może stwierdzić istnienie wyraźnego ryzyka poważnego naruszenia przez państwo członkowskie wartości unijnych. Potrzeba do tego jednak większości czterech piątych państw członkowskich (22 z 28) oraz zgody Parlamentu Europejskiego.       „W Radzie UE nie ma większości przeciwko Polsce” – Nie mam wrażenia, aby w Radzie ds. Ogólnych była większość, która byłaby w stanie przyjąć jakiekolwiek negatywne stanowisko wobec Polski. Być może nie ma żadnej innej większości, być może Rada ds. Ogólnych po prostu cały czas zbiera opinie i nie ma konkluzji w tej sprawie, ale z całą pewnością nie ma większości, która byłaby wobec Polski na tyle krytyczna, by przyjmować jakieś stanowiska – powiedział dziennikarzom w Brukseli minister ds. europejskich Konrad Szymański.  Przekonywał, że podobnie jak pierwsze wysłuchanie, również to było okazją do bardzo rzeczowej, opartej o fakty dyskusji. – Ta cała sytuacja oczywiście nie jest bardzo komfortowa, ale naszym obowiązkiem jest bronić suwerennego prawa polskiego parlamentu, państwa, do przeprowadzania reform, które w naszym przekonaniu są zgodne ze standardami europejskimi, czy też polską konstytucją – mówił wiceszef MSZ.         Okazja do sprostowania błędów  Jak dodał, wysłuchanie jest też dobrą okazją, żeby prostować wszystkie przeinaczenia, czy błędy dotyczące rozumienia reformy wymiaru sprawiedliwości w Polsce. Minister ds. europejskich oświadczył, że nie ma poczucia, żeby Polska była „grillowana” podczas takich spotkań. – Nie czuję się „przypalony”. W Radzie ds. Ogólnych z różnych powodów panuje rzeczowa atmosfera. Nie zawsze przyjazna, bo czasami są różnice zdań, a w tej sprawie jest różnica zdań, natomiast grillowanie to jest ostatnie określenie, jakiego bym użył – zaznaczył.         Timmermans ma obawy  Wiceszef Komisji Europejskiej Frans Timmermans wezwał do jasnego stwierdzenia przez polskie władze, że będą respektować orzeczenie Trybunału Sprawiedliwości UE, jeśli ten uzna, że należy zawiesić przepisy ustawy o Sądzie Najwyższym.  – Nie słyszałem tego, że Polska będzie wykonywała wszelkie wyroki dotyczące tej sprawy – mówił.  Timmermans przekonuje, że obawy KE co do praworządności w Polsce rosną. – Nie mam dużo dobrych wiadomości. Pomiędzy pierwszym i drugim wysłuchaniem obawy KE (co do praworządności – dop. red.) wzrosły. Sytuacja w Polsce nie poprawia się – powiedział, rozpoczynając swoją wypowiedź na konferencji.         Możliwe skierowanie sprawy do TSUE  Pytany o kwestię ustawy o Sądzie Najwyższym, wobec której toczy się w KE procedura o naruszenia prawa unijnego, odpowiedział, że Komisja użyje wszelkich instrumentów, jakich może użyć w tej sprawie. Nie wykluczył też możliwości skierowania sprawy do TSUE. – To jasne, że to pilna sprawa – zaznaczył. Przedstawiciel austriackiej prezydencji, minister ds. europejskich Austrii Gernot Bluemel poinformował, że na wtorkowym posiedzeniu Rady UE nie podjęto decyzji co do dalszych kroków wobec Polski w procedurze art. 7 traktatu. Decyzje – jak mówił – mają zapaść później, przed kolejnym spotkaniem ministrów ds. europejskich.        „Polska szanuje prawo UE” Szymański deklarował, że jeśli państwa członkowskie będą czuły, że coś jeszcze chcą przedyskutować, to on jest zawsze gotowy, żeby udzielić rzeczowej odpowiedzi, nawet jeśli padła ona już wcześniej.",,
"Izraelski atak rakietowy na Syrię. Informuje Damaszek, Jerozolima milczy","Co najmniej trzy rakiety wystrzelił Izrael z okupowanych Wzgórz Golan na cele w pobliżu stolicy Syrii, Damaszku – poinformowała syryjska agencja prasowa SANA, dodając, że jeden z pocisków został zniszczony przez obronę powietrzną.","Syryjskie Obserwatorium Praw Człowieka z siedzibą w Londynie poinformowało, że atak rakietowy skierowany był na irańskie i syryjskie pozycje wojskowe w pobliżu Damaszku.  Według Obserwatorium w okolicy lotniska na przedmieściach syryjskiej stolicy słychać było trzy eksplozje. Syryjskie media rządowe twierdzą, że jedna z rakiet została zestrzelona przez obronę powietrzną. Nie ma informacji o ofiarach, choć, jak podało Obserwatorium, zauważono jadące na miejsce ostrzału karetki pogotowia. Jak dotychczas nie było żadnego komentarza w tej sprawie ze strony Izraela. W ostatnich latach siły Izraela przeprowadziły setki ataków w Syrii przeciwko swym wrogom w regionie: siłom Iranu i Hezbollahowi – wspieranej przez ten kraj i Syrię radykalnej szyickiej organizacji z Libanu. Izrael nazywa ich największym zagrożeniem u swoich granic.",,
"Premier Morawiecki: Wdrażamy dobrą zmianę, chcemy wdrożyć wspaniałą zmianę","Pytanie opozycji to „kto powinien rządzić”, a moim zdaniem najważniejsze jest pytanie, jak powinniśmy rządzić – mówił w środę w Sejmie premier Mateusz Morawiecki, przedstawiając wniosek o wotum zaufania dla swojego rządu. Morawiecki podkreślił, że jego obóz polityczny wdraża dobrą zmianę, ale – jego zdaniem – we współpracy z opozycją można wdrażać „wspaniałą zmianę”.","Premier złożył w środę w Sejmie wniosek o wyrażenie rządowi wotum zaufania, następnie uzasadniał w niemal godzinnym przemówieniu dlaczego rząd takie wotum powinien otrzymać.Premier na początku swojego wystąpienia podziękował Polakom za zaangażowanie w sprawy publiczne oraz wysoką frekwencję w wyborach samorządowych.Szef rządu stwierdził, że cieszy się, że będzie mógł podczas debaty w Sejmie przedyskutować najważniejsze pytania.– Pytanie, które państwo, opozycja, macie w głowie jest takie: „kto powinien rządzić”, a moim zdaniem najważniejsze pytanie dla Polaków jest takie: „jak powinniśmy rządzić” – mówił Morawiecki. – Dla opozycji najważniejsze jest pytanie „kto powinien rządzić”, dla mnie najważniejsze jest, jak powinniśmy rządzić, czy w interesie wszystkich Polaków, czy Polska jest pewną jednością, czy też patrzymy na to jak na pewne grupy interesu – mówił premier. – Proszę Wysoką Izbę o ocenę tego ostatniego roku, ostatnich trzech lat, ale też chciałbym wybiec w przyszłość te kolejne parę lat, bo mam nadzieję, że Polacy powierzą nam właśnie stery rządów za roku i będziemy mogli kontynuować nasze zmiany – oświadczył Morawiecki.Szef rządu wskazywał, że współczynnik Giniego (wskaźnik poziomu nierówności) w czasie rządów PiS „zmalał o 2 pkt z 31 do 29”. – To jest duża zmiana, to ruch, który w wielu krajach świata był obserwowany z zazdrością – ocenił Morawiecki.– Mam taką prośbę do was, do szanownej opozycji w szczególności, żebyście nie słuchali dzisiaj waszych spin doctorów, tylko od serca, żebyśmy przed zbliżającymi się świętami Bożego Narodzenia mówili o Polsce z radością, z ufnością, z nadzieją, że budujemy program dla wszystkich Polaków – oświadczył.„Opozycja ma bardzo ważną rolę do wypełnienia” Morawiecki podkreślił, że jego obóz polityczny wdraża dobrą zmianę, ale – jego zdaniem – we współpracy z opozycją można wdrażać „wspaniałą zmianę”. – Zapraszamy was do tej wspanialej zmiany. Opozycja ma bardzo ważną rolę do wypełnienia – dodał. Zdaniem szefa rządu niechęć czy nienawiść między opozycją a obozem rządzącym powinny „zostać odłożone do szuflady”, by budować wspólnie najlepsze możliwe rozwiązania. Premier mówił też w swoim wystąpieniu, co jego rząd zrobił, by obniżyć m.in. podatki dla małych i średnich firm.– Dla małych przedsiębiorców mamy działalność tzw. bagatelną, nierejestrową, mamy małą działalność gospodarczą, która w proporcjonalny sposób pozwala naliczać ZUS tym, którzy zarabiają mniej niż 2,5-krotność minimalnego wynagrodzenia, tym, którzy mają warsztat samochodowy, piekarnię, zakład fryzjerski, zarabiają 3-4 tys. – to ZUS już nie jest 1250 zł – mówił szef rządu.Wskazał, że jego rząd wprowadził m.in. „półroczną rozbiegówkę” dla wszystkich, którzy zakładają działalność gospodarczą.Morawiecki zaznaczył, że rząd realizuje również obietnice związane z czystym powietrzem. – Wdrożyliśmy w tym roku rozporządzenie o jakości paliw, ustawę, która mówi o jakości pieców i przeznaczyliśmy 100 mld zł na najbliższe 10 lat – wraz ze środkami unijnymi – na program termomodernizacji – powiedział premier.Podkreślił, że rząd wprowadził również wiele propozycji związanych z obniżką podatków. Wskazał na obniżkę VAT do 5 proc. m.in. na żywność dla niemowląt, pieluchy, cytrusy czy wyroby piekarnicze i ciastkarskie. Coraz mniejszy dług publicznyMorawiecki mówił, że kiedy kończyły się rządy PO, dług publiczny wynosił 511 mld zł. – Kiedy oddawaliście rządy i PiS przejmowało władzę, dług wynosił 888 mld zł, ale to nie wszystko – przecież pamiętamy wszyscy, że skonsumowaliście blisko 160 mld zł środków z OFE, a więc w najprostszym matematycznym rachunku 1 bln 48 mld zł – taki realnie był dług, który wy pozostawiliście nam – powiedział do posłów opozycji Morawiecki.Podkreślił, że w zeszłym roku po raz pierwszy od 30 lat dług publiczny zmalał. – Dług publiczny w 2017 zmalał o 3,4 pkt proc., mniej więcej o 3,8 mld zł w wartościach bezwzględnych, zmalał nie tylko w proporcji do PKB. W tym roku również zmaleje w proporcji do PKB, szacunek jest, że o około 1,5 pkt proc. Czyli przez dwa lata zmalał o 5 punktów procentowych – powiedział premier.– Dzisiaj, chcę powiedzieć, dług publiczny przekroczył, ale w dół, barierę 50 proc., będzie poniżej 50 proc. w stosunku do PKB – powiedział szef rządu.",,
Budka: Chcemy uzyskać efekt synergii m.in. z Nowoczesną i PSL,"– Robimy wszystko, by uzyskać efekt synergii wspólnie z Nowoczesną, PSL i ugrupowaniami pozaparlamentarnymi – powiedział wiceszef PO Borys Budka. Nie ma innego wyjścia niż jednoczenie ugrupowań z podobnym spojrzeniem na samorząd – dodał.","– Robimy wszystko, by jako zjednoczona opozycja uzyskać efekt synergii wspólnie z Nowoczesną, PSL, ugrupowaniami pozaparlamentarnymi – powiedział Budka w Polskim Radiu 24.Dopytywany, czy powstanie wspólna lista partii opozycyjnych w najbliższych wyborach samorządowych, odpowiedział, że „wspólna lista, jak wszystkie sondaże pokazują, to wartość dodana, bo nasi wyborcy oczekują wspólnego działania, oczekują zjednoczenia”. – I o tym mówimy – dodał.",,
Rosyjscy najemnicy w Sudanie,"Sudan miał być „kluczem do Afryki” dla Rosji, zaś dla bliskiego Putinowi biznesmena źródłem poważnych dochodów. Jednak upadek Omara al-Baszira komplikuje te plany. I nie chodzi nawet o samo sudańskie złoto, ale o to, że przez kraj ten Rosjanie mogą wywozić złoto i diamenty z sąsiedniej Republiki Środkowoafrykańskiej.","W listopadzie 2018 roku amerykański Bloomberg napisał, że podmioty związane z Jewgienijem Prigożinem, biznesmenem nazywanym przez media „kucharzem Putina”, działają już w dziesięciu krajach afrykańskich. Firmy te świadczą usługi w zakresie ochrony, technologii i wsparcia politycznego w zamian za prawo do wydobycia surowców. Na długiej liście, obok Republiki Środkowoafrykańskiej, Libii, Madagaskaru, Angoli, Gwinei, Gwinei Bissau, Mozambiku, Zimbabwe i Demokratycznej Republiki Konga, był też Sudan. To właśnie Sudan stał się ostatnio jednym z najważniejszych sojuszników Rosji w Afryce. Chodzi zarówno o dostęp do złóż złota, o możliwość budowy bazy wojennej nad Morzem Czerwonym, ale też kraj ten jest wygodną platformą do ekspansji na inne kraje Afryki – w pierwszej kolejności na Republikę Środkowoafrykańską.   Przyjaciel Omar W Sudanie więcej mówiło się o inwestycjach i wpływach chińskich, czy też dostawach uzbrojenia i sprzętu z Iranu. Były podejrzenia o współpracę z Koreą Południową, był wątek al-Kaidy. Rosja natomiast traktowała reżim Baszira jako jeden z wielu rynków zbytu. Nie zważając na wszelkie międzynarodowe sankcje, od końca lat 90. XX w. sprzedawała Sudanowi broń. Uzbrojeni Rosjanie po raz pierwszy pojawili się w Sudanie w 2006 roku, w składzie sił pokojowych. Dwa lata później o Rosjanach w tym kraju zrobiło się głośno, gdy przy tłumieniu antyrządowych protestów zginął rosyjski pilot. Moskwa poinformowała, że był na kontrakcie sudańskiego rządu. W 2011 roku, podczas wizyty szefa MSZ Siergieja Ławrowa, zaczęto określać plany współpracy gospodarczej i politycznej. W 2013 roku władze Sudanu zaproponowały Rosji projekty na sumę ponad 6 mld USD.  Współpraca ta ze względu na konflikt w regionie nie została na pełną skalę rozwinięta. Sudan dwa razy (2014 i 2018) poparł Rosję podczas głosowania w sprawie Krymu na forum Zgromadzenia Ogólnego ONZ. Ze swej strony Moskwa zawsze stawała po stronie Chartumu w kwestiach związanych z sytuacją w prowincji Darfur, uznając, że jest to wewnętrzna sprawa Sudanu. W 2014 roku Sudan zaproponował Rosji 25 projektów o łącznej wartości inwestycyjnej ponad 6 mld dolarów. Głównie chodziło o zakup broni. Według nieoficjalnych danych, od początku poprzedniej dekady do Sudanu dostarczono  transportery BTR-80 i BTR-80A, ponad 150 czołgów T-72B2, nie mniej niż 24 bojowych śmigłowców Mi-24 i 18 transportowych Mi-8MT, jak też kilkadziesiąt myśliwców MiG-29. Przełom w relacjach Sudanu z Rosją nastąpił jednak wraz z pierwszą wizytą Baszira w Rosji, na jesieni 2017 roku. W rezydencji w Soczi sudański dyktator zapewnił Putina, że Sudan to „klucz do Afryki”. Wtedy zapadły decyzje, które z Sudanu uczyniły poligon testowania nowej rosyjskiej polityki wobec krajów Afryki. Omar Baszir podczas drugiej wizyty w Rosji, przy okazji finału mistrzostw świata w piłce nożnej w 2018 roku, rozmawiał z Putinem o rozwoju współpracy militarnej. W grudniu nieoczekiwanie Baszir odwiedził Asada. Rosja wykorzystała go, aby pokazać, że kraje arabskie przywracają relacje z Asadem. Ale ważniejsze było to, co Baszir oferował Rosjanom u siebie w kraju.   Kontrakt dla Prigożina Omar al-Baszir dwa razy odwiedzał Rosję, w 2017 i w 2018. W Moskwie i w Soczi spotykał się z Putinem, Ławrowem i Szojgu, którym proponował „otworzyć drogę do Afryki i pomóc wyrzucić z kontynentu Amerykanów”. Rozmowy doszły nawet do etapu możliwości budowy na sudańskim wybrzeżu Morza Czerwonego rosyjskiej bazy wojskowej, zarówno morskiej, jak i powietrznej. W rozmowach brał też udział nie urzędnik, a biznesmen. Jewgienij Prigożin, przyjaciel Putin z tzw. czasów petersburskich, który potem dorobił się majątku na cateringu dla wojska (i nie tylko). W ostatnich latach wziął się za dużo poważniejszą aktywność. Finansuje najemników, których Moskwa wysyła tam, gdzie nie może wysłać oficjalnie żołnierzy. Realizują oni cele polityki Kremla, a przy tym pracują dla Prigożina – ochraniając jego interesy w krajach, gdzie robienie biznesu to bardzo ryzykowna sprawa. Przykładem takiej hybrydowej działalności najemników z finansowanej przez Prigożina tzw. Kompanii Wagnera (wagnerowców) stał się właśnie Sudan.  Podczas wizyty Baszira w Soczi Prigożin miał się z nim dogadać w sprawie eksploatacji złóż złota w Sudanie. Dyktator najpierw rozmawiał z Władimirem Putinem i Siergiejem Szojgu o możliwości założenia rosyjskiej bazy wojennej na wybrzeżu Morza Czerwonego. Potem spotkał się z premierem Dmitrijem Miedwiediewem. Wśród podpisanych umów gospodarczych była też dająca koncesje na wydobycie złota w Sudanie rosyjskiej firmie M-Invest. Jej spółka zależna w Sudanie, Meroe Gold, już wcześniej zajęła się rozpoznaniem złóż minerałów w kraju, który zajmuje 3. miejsce w Afryce jeśli chodzi o wydobycie złota (ok. 100 ton rocznie).  M-Invest została zarejestrowana w lutym 2017 roku w Sankt Petersburgu. Krótka analiza jej struktury i historii wskazuje jednoznacznie, że stoi za nią Prigożin. Szef i formalny współwłaściciel spółki Andriej Mandel wcześniej stał na czele spółki Eurogrup, związanej z Prigożinem. Drugi współwłaściciel M-Invest to Jewgienij Uszakow, związany z właścicielami firmy Megaline, spółki, połowa której do 2011 r. należała do spółki Konkord Management&Consulting - także Prigożina. W imieniu M-Invest umowę koncesyjną z ministerstwem zasobów mineralnych Sudanu podpisał regionalny dyrektor spółki Michaił Potiepkin. To biznesowy wspólnik Anny Bogaczewej, działającej w tzw. fabryce trolli, przedsięwzięciu przypisywanym Prigożinowi (za co trafił zresztą na amerykańską listę sankcyjną). Psy wojny W Sudanie doszło do powtórki z Syrii. Tam zdany na rosyjskie lotnictwo Baszar el-Asad przekazał firmie Prigożina prawa do części zysków z syryjskich ropy i gazu. W Sudanie znów państwowa protekcja miała pomóc „kucharzowi Putina”. Tak jak w Republice Środkowoafrykańskiej czy Syrii, biznes mieli osłaniać wagnerowcy. Wyprawili się z geologami do Sudanu już w grudniu 2017 r. Umowa z Baszirem była taka, że Rosjanie będą równolegle szkolić sudańskie siły bezpieczeństwa, które już wtedy miały problemy z demonstracjami (podobny schemat działa w Republice Środkowoafrykańskiej – Rosjanie oficjalnie szkolą oddziały rządowe, a głównym ich powodem pobytu jest ochrona miejsc złóż eksploatowanych przez firmy Prigożina).  Dowód na rosyjską obecność w Sudanie pojawił się już w grudniu 2017 roku – wraz z ujawnieniem nagrania wideo pokazującego, jak Rosjanin szkoli sudańskich żołnierzy. Wiadomo tyle, że w maju 2018 roku wagnerowcy przerzucili 18 ciężarówek z najemnikami z terytorium Republiki Środkowoafrykańskiej do Sudanu, w rejon miasta Um Dafug. Rosjanie uczyli tam pododdziały Narodowej Służby Wywiadu i Bezpieczeństwa (NISS) m.in. rozpędzania ulicznych protestów.  Złoty szlak W czerwcu 2018 r. pisał o tym też portal The Bell, zwracając uwagę, że firma powiązana z Prigożinem zajmuje się w Sudanie wydobyciem złota. Jewgienij Prigożin miał wybrać także Sudan jako punkt początkowy kontrabandy złota i diamentów z Republiki Środkowoafrykańskiej, wydobywanych przez jego firmę Lobaye Invest, które miały trafiać przez „zieloną granicę” z RŚA do Sudanu, następnie do Port Sudan, a stamtąd statkami do portów syryjskich a stąd na Krym morzem lub drogą powietrzną z Chmejmim. Ostatnio w Sudanie miało być około stu wagnerowców, przede wszystkim zajmujących się ochroną interesów M-Invest.  W lipcu 2018 roku pojawiły się doniesienia, że uzbrojonych Rosjan widziano w południowym Darfurze. Pośrednio potwierdził to Baszir podczas wizyty w Rosji, mówiąc do Putina: „Duża liczba rosyjskich specjalistów pracuje w naszym kraju i dlatego wysoce oceniamy i dziękujemy Pańskiemu krajowi za rolę, jaką odgrywa w przygotowaniu sudańskiego personelu wojskowego”.  Pod koniec lipca 2018 roku pojawiły się doniesienia o grupie aż 500 rosyjskich najemników w Darfurze, operujących z obozu leżącego ok. 15 km na południe od miasta Um Dafug, blisko granicy Republiki Środkowoafrykańskiej. Rosjanie mieli tam spędzić pięć miesięcy szkoląc zarówno muzułmańskich rebeliantów z RŚA, jak i sudańskie oddziały rządowe. Tak jak wcześniej w przypadku Syrii, do Sudanu najemnicy trafiali także we współpracy z rosyjską armią. Radio Swoboda ustaliło, że pierwszy z lotów organizowanych przez ministerstwo obrony do Libii i Sudanu miał miejsce 5 sierpnia 2018. Samoloty 223. oddziału powietrznego Ministerstwa Obrony FR poczynając od sierpnia 2018 regularnie latały do Chartumu, i po razie do Bengazi i Bangi. Wszystkie loty odbywały się z międzylądowaniem w syryjskiej bazie Chmejmim.  Po utracie bogatego w ropę Południowego Sudanu, głównym źródłem twardej waluty dla władz w Chartumie stało się złoto. Sudańczycy nie są jednak w stanie skutecznie kontrolować wydobycia, co prowadzi do wielkich strat we wpływach z podatków i pomaga finansować przeciwników reżimu w Darfurze. Rosjanie mają m.in. pomóc zacieśnić kontrolę nad sektorem wydobycia złota.  Wydobyciem złota w Sudanie zajmuje się nie tylko M-Invest, ale też inna rosyjska spółka Kush for exploration & production CO. Ltd. – w listopadzie 2018 dostała nowe koncesje.  Do 2016 r. była kontrolowana przez Gazprombank. Od 2013 roku zainwestowała w rozpoznanie i przygotowanie eksploatacji złóż w Sudanie około 80 mln dolarów, a jej łączne wydobycie wyniosło ok. 2,5 tony złota. W 2013 roku ta sama spółka otworzyła uroczyście w Chartumie centrum nauki języka rosyjskiego im. Puszkina. Obecnie w Kush for exploration & production CO.Ltd. Gazprombank ma już tylko 17% akcji. Do kogo należą pozostałe? Nie wiadomo. Wcześniej w Sudanie zaczęła też działać inna rosyjska firma, związana z senatorem z Inguszetii Achmetem Pałankojewem - Miro Gold. Jeszcze 15 listopada attache prasowy ambasady Rosji w Chartumie Władimir Tomskij zapewniał, że doniesienia zachodnich mediów o Rosjanach w Sudanie to fake news. Tyle że w grudniu 2018 roku w internecie pojawiły się wpisy sugerujące, że wagnerowcy nie tylko zajmują się ochroną kopalń, ale też działają w sudańskich miastach.  Zdjęcia wskazywały, że Rosjanie pracują z miejscowymi wojskowymi i służbami bezpieczeństwa. W ostatnich dniach grudnia 2018 roku pojawiły się zdjęcia białych mężczyzn wysiadających z rosyjskiej ciężarówki Ural-4320, ubranych w wojskowe uniformy, z kamerami w ręku – prawdopodobnie żeby rejestrować uczestników protestów.  Instruktorzy z Rosji Najemnicy „grupy Wagnera” mogą pomagać w tłumieniu antyrządowych protestów, trwających od miesiąca w Sudanie – już otwarcie napisał 10 stycznia brytyjski „The Times”, powołując się na źródła w sudańskiej opozycji. Obecność rosyjskich najemników w Chartumie może oznaczać, że Kreml chce utrzymać reżim prezydenta Omara Baszira – pisała gazeta.  Na zdjęciach, na które powoływał się „The Times”, widać dziesiątki ubranych w moro mężczyzn o europejskich rysach, przewożonych rosyjskimi wojskowymi ciężarówkami. Osoby te według brytyjskiego dziennika były w Chartumie w czasie antyrządowych protestów i najcięższych starć demonstrujących z siłami bezpieczeństwa. Także portal Defence Blog, powołując się na przedstawicieli sudańskiej opozycji, donosił, że po ulicach Chartumu transporterami rosyjskiej produkcji przemieszczają się uzbrojeni ludzie w mundurach, mówiący po rosyjsku.",,
„Miłość i Miłosierdzie”. Film o świętej Faustynie wchodzi do kin,"W piątek do polskich kin wchodzi film „Miłość i Miłosierdzie” – najnowszy obraz Michała Kondrata opowiadający o przesłaniu, które Pan Jezus przekazał ludzkości za pośrednictwem świętej Faustyny Kowalskiej.","„Film przybliża narodziny kultu Bożego Miłosierdzia, który zyskał popularność na całym świecie dzięki „Dzienniczkowi” świętej Faustyny” – mówił reżyser Michał Kondrat. Twórca mówi, że zdecydował się na film właśnie o Faustynie, ponieważ nie jest ona zwykłą świętą, ale osobą „wybraną przez Boga spośród wszystkich ludzi, którzy się kiedykolwiek urodzili. Mistyczka miała przygotować nas wszystkich na ostateczne przyjście Chrystusa” – dodał Michał Kondrat.W filmie pokazano, że podobizna Chrystusa widoczna na obrazie namalowanym według wskazówek świętej Faustyny jest identyczna z rysami twarzy i sylwetką z Całunu Turyńskiego. Michał Kondrat zaznaczył, że materiał naukowy rzetelnie dokumentuje historię objawień Jezusa Miłosiernego oraz dodał, że w filmie połączył formę dokumentalną z fabularną, aby przekaz się dopełnił. 30 kwietnia 2000 roku papież Jan Paweł II, oficjalnie uznał mistyczkę za świętą i ustanowił święto Bożego Miłosierdzia, którego w wizjach siostry Faustyny miał się domagać Jezus.W filmie „Miłość i Miłosierdzie” świętą Faustynę Kowalską zagrała Kamila Kamińska, w rolę kierownika duchowego siostry błogosławionego księdza Michała Sopoćki wcielił się Maciej Małysa, a malarza Eugeniusza Kazimierowskiego zagrał Janusz Chabior. Zdjęcia dokumentalne do filmu kręcone były w Polsce, w Stanach Zjednoczonych, na Litwie, Białorusi, w Kolumbii oraz we Włoszech.",,
Ujawniamy kłamstwa w nowym spocie Borysa Budki,Katowicki kandydat Koalicji Obywatelskiej w swoim klipie wyborczym wzywa premiera Mateusza Morawieckiego do debaty; atakując go jednocześnie kilkukrotnie mija się z prawdą. Co więcej – jak zauważył wiceszef publicystyki TVP Info – nagranie jest podróbką spotu Zełeńskiego.,"„Szacunek dla Wyborców wymaga, by nie bać się rozmawiać. Dlatego wzywam premiera Morawieckiego do otwartej debaty o Śląsku. Zmierzmy się na argumenty. Porozmawiajmy o tym, co najważniejsze” – napisał na Twitterze Borys Budka i udostępnił wideo z nowym spotem. Padają w nim ostre zarzuty:„Wzywam pana, stańmy do debaty! Chciałbym, żeby odpowiedział pan na bardzo proste pytania. Jak długo jeszcze pana rząd będzie pozwalał na rekordowy import węgla ze wschodu? Jak długo jeszcze pana rząd będzie pozwalał na wydłużające się kolejki do lekarzy? Jak długo jeszcze pana rząd będzie nieskutecznie walczył ze smogiem?”.W każdym z tych trzech pytań pojawia się kłamstwo, bądź manipulacja. Specjalnie dla państwa postanowiliśmy przeanalizować oskarżenia byłego ministra sprawiedliwości w rządzie PO-PSL w gabinecie premier Ewy Kopacz.Import węgla z Rosji rekordowy za rządów Donalda TuskaPolityczny przekaz o sprowadzaniu węgla z Rosji do Polski przez polski rząd wymyślił w maju 2019 r. Donald Tusk. Przyjeżdżając do Polski przy okazji trwającej kampanii do Parlamentu Europejskiego były premier stwierdził, że „to jest niezwykle dziwna forma patriotyzmu sprowadzać rosyjski węgiel z Donbasu, finansować imperialne pomysły prezydenta Putina, które zagrażają naszemu bezpośredniemu sąsiadowi i przyjacielowi – Ukrainie – i dawać mu 3,5 mld zł rocznie za ten węgiel z okupowanej części Ukrainy, i truć tym rosyjskim węglem polskie dzieci”. Kłamstwo szefa Rady Europejskiej prostował wówczas wiceminister energii, który ocenił, że osoba, która „reprezentuje instytucję międzynarodową i jest ważną postacią w Europie, nie może wygłaszać sentencji, że polskie podmioty Skarbu Państwa zakupują węgiel Donbasu, bo jest to nieprawda”. – Chcę tu jednoznacznie, mocno powiedzieć, że to nieprawda – podkreślił Grzegorz  Tobiszowski.– [Węgiel z Donbasu] to jest węgiel bardzo specyficzny, o wysokiej jakości. Jedynie przez niektóre podmioty w Polsce – ale prywatne podmioty, chcę to bardzo mocno podkreślić – jest on wykorzystywany do chemii. Ale podmioty Skarbu Państwa, polska energetyka czy nawet odbiorcy indywidualni, nie korzystają z tego węgla, bo nawet nie mają przystosowanych ku temu palenisk. Ten węgiel pojawia się jako transport do Niemiec, bo Niemcy go zakupują, ale (...) Polska z tym nie ma nic wspólnego – zapewnił wiceszef ME.Co więcej, według danych Eurostatu najwięcej węgla z Rosji sprowadzono do Polski w 2011 r. (9,31 mln ton). Był to czas rządów Donalda Tuska. Ówczesny premier trzy lata wcześniej otworzył „nowy rozdział” w relacjach z Władimirem Putinem – gdy w lutym 2008 roku ze swoimi ministrami gościł na Kremlu, mówił o prezydencie Putinie „nasz człowiek w Moskwie”.                                                    Najwięcej węgla sprowadzono w czasie, kiedy rządził Donald Tusk (fot. PAP/Andrzej Grygiel/Dziennik Gazeta Prawna) Kolejki za rządów Mateusza Morawieckiego krótszePytanie Borysa Budki do premiera RP: „jak długo jeszcze pana rząd będzie pozwalał na wydłużające się kolejki do lekarzy?” zawiera w sobie nieprawdziwą tezę. Jak pisał serwis tvn24 (opierając się na danych NFZ z czerwca 2019 roku, dotyczących przypadków pilnych), średni czas oczekiwania na zabiegi zaćmy, endoprotezoplastyki biodra i kolana w okresie rządów Prawa i Sprawiedliwości się skrócił. Ta sama sytuacja dotyczy oczekiwania na rezonans magnetyczny.                                                    Jak długo jeszcze pana rząd będzie pozwalał na wydłużające się kolejki do lekarzy? – pyta Borys Budka, jednak okazuje się, że stawia nieprawdziwą tezę (fot.  PAP/Radek Pietruszka/konkret24.tvn24.pl) Komisja Europejska krytycznie o walce ze smogiem za rządów PO-PSL Borys Budka pytając premiera Mateusza Morawieckiego „jak długo jeszcze pana rząd będzie nieskutecznie walczył ze smogiem?” dopuszcza się manipulacji przemilczając fakt, że problem Polski ze smogiem to dziedzictwo ośmiu lat rządów Donalda Tuska oraz Ewy Kopacz. W lutym 2018 r. Trybunał Sprawiedliwości UE w Luksemburgu analizując sytuację od 2007 do 2015 r. włącznie orzekł, że w tym okresie Polska złamała prawo UE, dopuszczając do nadmiernych wieloletnich przekroczeń stężeń pyłu zawieszonego PM10 w powietrzu.Chodzi o dyrektywę UE z 2008 r., która określa wartości dopuszczalne zanieczyszczeń i progi alarmowe dla ochrony zdrowia. Jak wynika z przedstawionego raportu, w czasie rządów PO-PSL dopuszczalne wartości pyłu zawieszonego w powietrzu były stale przekraczane w 35 spośród 46 stref jakości powietrza w naszym kraju.",,
Szczerba tłumaczy buczenie kolegów. „Poseł debiutant Morawiecki przekroczył czas antenowy”,"Posłowie KO na pierwszym posiedzeniu nowo wybranego Sejmu krzyczeli i buczeli podczas przemówienia premiera. – Buczenie było, bo poseł debiutant Mateusz Morawiecki przekroczył o blisko dziewięć minut swój czas antenowy – powiedział portalowi tvp.info poseł KO Michał Szczerba. Politycy PiS krytykują też zachowanie Konrada Berkowicza z Konfederacji, który wytknął im udział w obrzędzie zapalania chanukowych świec. – Niektórzy nie dorośli do tego, żeby reprezentować naród – uważa poseł Jan Mosiński.","Posłowie opozycji nie mogli też powstrzymać śmiechu, kiedy premier mówił o sojuszu ze Stanami Zjednoczonymi. Czy takie zachowania i buczenie było potrzebne? – Ja nie buczałem. Jeśli ktoś buczał, to pewnie, że nie [było potrzebne]. To jest premier polskiego rządu i wystarczy zwrócić uwagę albo zaapelować do pani marszałek, żeby jednak kończyła, bo faktycznie premier przewalił czasowo to swoje wystąpienie i całkowicie niepotrzebnie. W którymś momencie było już absolutnie nudne – stwierdził poseł KO Dariusz Joński. Zdaniem polityków PiS nie popisał się też poseł PO Cezary Tomczyk, który zainicjował śpiewanie hymnu, kiedy Tomasz Grodzki z KO został marszałkiem Senatu. Poseł Porozumienia Kamil Bortniczuk zasugerował, że dalsze zwrotki Tomczyk śpiewał ze smartfona, a nie z pamięci. Mimo takich zachowań posłów opozycji Tadeusz Cymański z PiS nadal liczy na to, że nowy Sejm będzie pracował w lepszej atmosferze od poprzedniego. – Musimy konsekwentnie tę wyciągniętą rękę trzymać. Jeżeli ona raz, drugi, trzeci będzie odtrącana, to może kiedyś się opuści – mówił poseł PiS. Niektóre gesty posłów opozycji ich oponenci z PiS uznają za dziecinne. Na przykład zachowanie Anity Sowińskiej z Lewicy, która podczas ślubowania poselskiego machała  szalikiem z napisem „konstytucja”. – Takie działanie zawsze ogniskuje zainteresowanie mediów, ale to nie buduje powagi i ostatecznie dla tych ugrupowań to jest ciężar, a nie korzyść – mówił poseł PiS Bartłomiej Wróblewski.  Krzysztof Śmiszek z Lewicy bronił jednak klubowej koleżanki. – Każdy ma swoją ekspresję. Dla posłanki Sowińskiej, wiceprzewodniczącej, członkini zarządu partii Wiosna, dla wszystkich z nas konstytucja jest niezwykle istotna. Zachęcam wszystkich do demonstrowania miłości i przywiązania do konstytucji w każdy kulturalny – a to był kulturalny – i możliwy sposób – tłumaczył poseł Śmiszek.Poseł Konfederacji Konrad Berkowicz na portalu społecznościowym wytknął politykom PiS udział w obrzędzie zapalania chanukowej świecy. W tym celu posłużył się zdjęciem prezydenta Lecha Kaczyńskiego w jarmułce.  – Niektórzy twierdzą, że moje nazwisko jest żydowskie. Jakiś antysemita popierający PiS napisał mi, żebym założył jarmułkę, to ja mu napisałem, że chyba coś mu się pomyliło. Jak jest zwolennikiem PiS-u, to raczej politycy PiS-u lubią się pokazywać w jarmułkach i umieściłem zdjęcie, które o tym świadczy. Nie wiem, dlaczego ktokolwiek twierdzi, że ja wytknąłem komuś zakładanie jarmułki albo zaatakowałem. Ludzie różnie odbierają, bo nie potrafią czytać ze zrozumieniem – mówił nam Berkowicz. „W moim wpisie do pana przytoczyłem moment, gdy prostacko zakładał pan myckę posłance PiS w telewizji a potem z uśmiechem cykał sobie fotki z wojującą komunistką Senyszyn. Nazywając mnie, de facto, PiS-owskim antysemitą pokazał pan swój poziom” – odpowiedział parlamentarzyście wezwany do tablicy internauta o nicku Luk. Przed wyborami do Parlamentu Europejskiego w czasie debaty w Kielcach Berkowicz rzeczywiście przyłożył jarmułkę do głowy wiceminister sportu Anny Krupki. Tłumaczył to wówczas protestem przeciwko roszczeniom środowisk żydowskich.  – Widocznie niektórzy nie dorośli do tego, żeby reprezentować naród. Przypomnę, że mamy mandat wolny. Każdy z nas reprezentuje naród, a dopiero potem swoją formację. Jak widać, poseł Berkowicz nie dorósł do roli posła Rzeczpospolitej Polskiej – stwierdził poseł PiS Jan Mosiński. Parlamentarzysta suchej nitki nie zostawia też na innych politykach opozycji. – Nie dorosła również ta pani z Lewicy, która wymachiwała szalikiem, co było okazją do różnego rodzaju memów. Trzecia z parlamentarzystek wystąpiła w podkoszulce, poseł Lewicy – z zaciśniętą pięścią. To symbol przemocy i lewackiego terroru moim zdaniem. Nie powinien mieć miejsca na sali obrad polskiego Sejmu. Wolnego Sejmu, w wolnym suwerennym państwie, jakim jest Polska – dodał Mosiński.",,
"Przedsiębiorcy na spotkaniu z Kidawą-Błońską. „Prości ludzie nie rozumieją tego, co my” [WIDEO]","Kandydatka PO na prezydenta Małgorzata Kidawa-Błońska gościła w niedzielę na Pomorzu Zachodnim, gdzie odwiedziła trzy miejscowości: Szczecinek, Białogard i Kołobrzeg. Podczas swojego pobytu spotkała się m.in. z przedsiębiorcami i przedstawicielami organizacji pozarządowych.","Polityk spotkała się z białogardzkimi przedsiębiorcami i samorządowcami w nowo otwartej kawiarni Modna Cafe na Placu Wolności. Towarzyszył jej europoseł PO Bartosz Arłukowicz. Podczas rozmowy poruszono m.in. kwestie związane z gospodarką i edukacją. W pewnym momencie jedna z obecnych na spotkaniu wspomniała o „prostych ludziach”, którzy – jej zdaniem – niczego nie rozumieją. – My dzisiaj wszyscy, którzy są tutaj, rozumiemy te zmiany. Rozumiemy, że wszystko drożeje, że prąd drożeje, że my musimy wszystko podnieść. My to rozumiemy, ale tego nie rozumieją ludzie prości – stwierdziła. Dalej powiedziała, że „trzeba się zastanowić, jak do nich dotrzeć”, ponieważ będą oni stanowić poważny elektorat.  Następnie wymieniła cechy, które według niej charakteryzują „ludzi prostych”. – Oni żyją dniem dzisiejszym. Ta mentalność ich jest żadna, dla mnie jest po prostu żadna – oceniła. W reakcji na jej wypowiedź Arłukowicz zaznaczył, że trzeba budować wspólnotę i nie można nikogo wykluczać. – Ja się zgadzam z panią, że ludzie przychodząc do was nie rozumieją, że wy podnosicie ceny, dlatego że poszły opłaty, podatki, koszty funkcjonowania. Oni tego nie rozumieją. Uważają, że wy podnosicie, żeby mieć większy zysk. Jest tak trochę, jak pani mówi, tych prostych ludzi – odparła z kolei Kidawa-Błońska. – Świadomi ludzie – każdy prowadzi jakąś działalność, prowadzi własne rachunki w domu. I każdy z nas widzi, że idąc do sklepu do tego koszyka za te same pieniądze wkładamy mniej rzeczy – dodała.",,
Roztargniony kierowca zostawił na ulicy 70 tys. złotych,"O sporym szczęściu może mówić mężczyzna, który przy zaparkowanym na katowickiej ulicy samochodzie zostawił aktówkę z prawie 70 tys. zł. Pieniądze znaleźli patrolujący miasto policjanci i odnieśli je właścicielowi.","Wywiadowcy z Oddziału Prewencji Policji w Katowicach patrolowali jedno z katowickich osiedli. W pewnym momencie zauważyli czarną aktówkę, opartą o koło jednego z zaparkowanych aut. Okazało się, że w środku znajduje się sześć plików banknotów stu- i dwustuzłotowych, a także pieczątki i dokumentacja firmowa.              Policjanci szybko ustalili, że nazwisko, które widniało na jednej z pieczątek, odpowiada danym właściciela samochodu, przy którym znaleźli walizkę. Poszli do mieszkania mężczyzny.              Właściciel auta dokładnie opisał zawartość aktówki, w której, jak się okazało, było 69 tys. zł. Mężczyzna przyznał, że pozostawienie teczki na parkingu spowodowane było roztargnieniem – podał zespół prasowy śląskiej policji.",,
Obchodzimy Wszystkich Świętych. „To bardzo radosne święto”,Kościół katolicki obchodzi 1 listopada uroczystość Wszystkich Świętych. Wyraża w ten sposób wiarę w obcowanie świętych i przypomina wszystkim wiernym o powołaniu do świętości. Tego dnia tradycyjnie odwiedzamy groby bliskich.,"Dla chrześcijan to radosny dzień, w którym wspominają nie tylko świętych wyniesionych na ołtarze, ale wszystkich, którzy odeszli w opinii świętości. Teologowie podkreślają, że uroczystość obejmuje też tych, którzy osiągnęli doskonałość, czyli zmarłych krewnych i przyjaciół. Uroczystość jest obchodzona w Kościele łacińskim od IX wieku.– Oddajemy cześć tym ludziom, którzy osiągnęli to, do czego Jezus Chrystus zachęcał – tłumaczy ks. prałat Józef Maj, kapelan i członek Rady Fundacji „Żołnierzy Wyklętych”. Wskazuje, że to „bardzo radosne święto”.W piątek (2 listopada) w Dzień Zaduszny wspomina się wszystkich wiernych zmarłych. Jest to dzień modlitwy za tych, którzy w czyśćcu przygotowują się do chwały nieba. Zarówno uroczystość Wszystkich Świętych, jak i Zaduszki są czasem wspominania bliskich, którzy odeszli i refleksji nad sensem ziemskiego przemijania. W tych dniach tradycyjnie odwiedzamy groby, składamy kwiaty i zapalamy znicze, także w tych miejscach bezimiennych, czy zapomnianych.",,
Były kapelan królowej Elżbiety II nawrócił się na katolicyzm,"Biskup Gavin Ashenden, były kapelan królowej Elżbiety II, zostanie przyjęty do wspólnoty Kościoła katolickiego w czwartą niedzielę Adwentu, czyli 22 grudnia. Jak podaje portal catholicherald.co.uk, dwa lata temu Ashenden sprzeciwił się korzystaniu z Koranu podczas liturgii w episkopalnej katedrze w Glasgow, po czym zrezygnował ze swojej posługi.","Jak podaje „The Catholic Herald”, były kapelan królowej będzie przyjęty do wspólnoty Kościoła w katedrze w Shrewsbury. Aktu tego ma dokonać miejscowy biskup Mark Davies.  Ashenden przyznaje, że główną rolę w jego nawróceniu odegrał różaniec i Eucharystia.  Biskup wspominał również o wartości magisterium Kościoła, dojrzałej myśli teologicznej i głębokiej duchowości.  – Zrozumiałem, że tylko Kościół katolicki, wraz ze swym magisterium, posiada kościelną integralność, teologiczną dojrzałość i duchową moc, by bronić wiary, odnowić społeczeństwo i zbawić dusze w pełni wiary – podkreślił Ashenden.  Podkreślał, że kwestie te poruszali już w swoich dziełach Gilbert Chesterton i św. John Henry Newman.  Zdaniem biskupa Kościół anglikański skapitulował przed zsekularyzowanym światem.",,
Papież: Nie oddawajcie czci idolom i przedmiotom materialnym,Na zagrożenia wypływające ze współczesnych form bałwochwalstwa zwrócił uwagę Ojciec Święty podczas środowej audiencji ogólnej. Było to pierwsze tego typu spotkanie papieża po miesięcznej przerwie wakacyjnej.,"Swoją katechezę Franciszek poświęcił pierwszemu przykazaniu Dekalogu: ,,Nie będziesz miał cudzych bogów obok Mnie!"". Wskazał, że aby prawdziwie kochać, trzeba być istotami wolnymi od bożków.Na wstępie Ojciec Święty zauważył, że skłonność czynienia sobie bożków właściwa jest zarówno osobom wierzącym, jak i ateistom. Przypomniał naukę katechizmu, iż ,,bałwochwalstwo nie dotyczy tylko fałszywych kultów pogańskich. Pozostaje stałą pokusą wiary. Polega na ubóstwianiu tego, co nie jest Bogiem"".Zauważył, że można dorastać w rodzinie nominalnie chrześcijańskiej, ale w rzeczywistości skoncentrowanej na tym, co jest obce Ewangelii. Mogą to być przedmioty, obrazy, idee, role w społeczeństwie.Papież zaznaczył, że bałwochwalstwo bierze się z pewnej fiksacji, obsesji na tle posiadania danego obiektu lub zrealizowania jakiegoś planu, osiągnięcia określonej pozycji. Wydaje się to cudowną drogą do szczęścia, wieżą sięgającą nieba, i wszystko staje się podporządkowane temu celowi. – Dla kariery poświęca się dzieci, zaniedbując je lub po prostu nie rodząc; piękno wymaga złożenia ofiar z ludzi; sława domaga się złożenia siebie w ofierze, swojej niewinności i autentyczności. Bożki domagają się krwi. Pieniądze kradną życie, a przyjemność prowadzi do samotności. Struktury ekonomiczne poświęcają ludzkie życie dla większych zysków – stwierdził Ojciec Święty.– Człowiek żyje w obłudzie, czyniąc i mówiąc to, czego oczekują inni, ponieważ narzuca to jemu bożek autoafirmacji. W ten sposób rujnowane jest życie, niszczone są rodziny, a ludzi młodych zostawia się pod kontrolą wzorców destrukcyjnych, tylko po to, by zwiększyć zyski – dodał.Bożki także zniewalają. – Obiecują szczęście, ale go nie dają. Żyjemy dla tej rzeczy lub danej wizji, pochwyceni w wir samozniszczenia, czekając na rezultat, który nigdy nie nadejdzie – zaznaczył papież. Wskazał na zasadniczą różnicę między bożkami a prawdziwym Bogiem.– Miłości nie można pogodzić z bałwochwalstwem: jeśli coś staje się absolutne i nietykalne, to jest wówczas ważniejsze niż współmałżonek, dziecko lub przyjaźń. Przywiązanie do jakiegoś przedmiotu lub idei czyni nas ślepymi na miłość. W ten sposób, by dążyć za jakimś bożkiem możemy nawet zaprzeć się ojca, matki, dzieci, żony, męża, rodziny. Przywiązanie do jakiegoś przedmiotu lub idei czyni nas ślepymi na miłość – stwierdził Franciszek.",,
„Tusk ma takich zagończyków jak Palikot czy Jażdżewski”. Przedwyborczy atak na Kościół,"- Tusk zawsze miał zagończyka, który atakował jego przeciwników – przypomniał Adam Bielan w programie „Woronicza 17” odnosząc się do wystąpienia Leszka Jażdżewskiego przed wykładem Donalda Tuska na Uniwersytecie Warszawskim. Ostatnie ataki na Kościół katolicki były jednym z tematów programu „Woronicza 17” TVP Info.","Nie wszyscy goście Michała Rachonia zgodzili się z tym, że ataki na Kościół mają miejsce. Przeciwnego zdania był Sebastian Wierzbicki (SLD), który zaznaczył przy tym, że nawet gdyby coś takiego miało miejsce „atak na Kościół, to nie jest atak na państwo”. – Konstytucja jasno i wyraźnie mówi o rozdziale państwa od Kościoła i nie można używać retoryki, że ktoś, kto atakuje Kościół, to jednocześnie atakuje państwo polskie – mówił Wierzbicki, który w ten sposób odniósł się do wypowiedzi Jarosława Kaczyńskiego. Prezes PiS przypomniał dzień wcześniej przestrogę Prymasa Tysiąclecia, że „jeżeli ktoś będzie chciał zniszczyć naród (polski), to zacznie od Kościoła” Obecny w studiu Tomasz Rzymkowski (Kukiz’15) zwrócił uwagę, że Jarosław Kaczyński cytował wypowiedź kard. Wyszyńskiego, w której Prymas Tysiąclecia mówił o narodzie, nie o państwie. Andrzej Grzyb (PSL) odnosząc się do słów Wierzbickiego ocenił, że w tym momencie jego kolega z Koalicji Europejskiej „przesadził”, zaś Tadeusz Cymański (Solidarna Polska) dodał, że „kapelan to osoba dyskretna, to nie jest dostojnik” – Kto w Polsce zna to nazwisko? – pytał. Zdaniem Cymańskiego mamy do czynienia z atakiem na Kościół, czego przejawem jest wystąpienie Leszka Jażdżewskiego, którego nie można zdaniem posła rozpatrywać w kategoriach krytyki, ponieważ nie było w nim życzliwości, która ma na celu zmianę i naprawę konkretnych wad.  – Jeżeli mamy wystąpienie agresywne, atakujące, bo to był atak: kogo miał na myśli mówiąc o świniach, wszystkich, opozycję czy tylko duchownych? Mówienie o pojednaniu, co robi Donald Tusk, jest bardzo inteligentne, ale mylące. Historia jest nauczycielką życia. Było wielu ludzi, którzy im więcej mówili o pokoju, tym bardziej myśleli o wojnie. Boję się tego – ostrzegał Cymański. – Zarówno słowa, które wypowiedział red. Jażdżewski, jak i wszystko to, co się wydarzyło w sposobie potraktowania wizerunku Matki Boskiej Częstochowskiej, a w szczególności miejsce, gdzie umieszczano ten wizerunek, sposób, w jaki potraktowano ten ważny symbol dla nas, wszystkich wierzących, bo przecież ludzie wierzący są Kościołem, to było – używając bardzo łagodnego języka – niegodne. To profanuje wizerunek, nie ma najmniejszej wątpliwości – ocenił Andrzej Grzyb.  Europoseł uznał, że taka profanacja, rozumiana jako złamanie prawa do wolności religijnej, chronionego przez artykuł 18 Powszechnej Deklaracji Praw Człowieka, może również stanowić łamanie praw człowieka.  Polityk nie chciał w tym kontekście dokonywać, jak się wyraził, egzegezy podejścia Donalda Tuska, który profanację Ikony Jasnogórskiej zrównał z obrazem Sąd Ostateczny Jana Memlinga. Zdaniem wicemarszałka Senatu, Adama Bielana, wypowiedź Leszka Jażdżewskiego podczas spotkania z Donaldem Tuskiem to „bardzo mocny atak na Kościół katolicki”.  – Uważam, że to było konsultowane z Donaldem Tuskiem. Każdy, kto zna pamiętniki Janusza Palikota, wie jaka była metoda Donalda Tuska. On zawsze miał takiego zagończyka, który atakował jego politycznych przeciwników, w przypadku Palikota były to podłe ataki na śp. Prezydenta Lecha Kaczyńskiego, ataki na Kościół katolicki – przypominał Bielan. – Tusk się lekko od tego dystansował, ale jak wiemy z pamiętników Palikota, później spotykali się wieczorem na winie i Tusk mu gratulował dobrze wykonanej roboty. Sądzę, że tu było tak samo – ocenił.  – Niestety jest tak, że w Polsce mimo, że mamy grubo ponad 90 proc. społeczeństwa, które się przyznaje do wiary katolickiej, uczucia religijne gdy są obrażane w przypadku mniejszości religijnych, jest wielkie larum, media liberalne wymuszają akcje policji czy prokuratury. Gdy to dotyczy wiary katolickiej, wówczas jest przyzwolenie i łamane jest kolejne tabu – ubolewał marszałek Senatu. Prof. Andrzej Waśko z Kancelarii Prezydenta zasygnalizował, że chodzi o celowe podgrzewanie emocji w związku ze zbliżającymi się wyborami do Parlamentu Europejskiego – najlepiej podgrzewa się emocje poruszając tematy, które najgłębiej wszystkich dotykają, czyli tematy religijne – wyjaśniał.  – Chodzi o to, żeby była silna reakcja emocjonalna i żeby twardy elektorat, który ma głosować na opozycję był zmobilizowany i poszedł do wyborów – tłumaczył naukowiec. Dodał, że w perspektywie długoterminowej problemy i konflikty religijne będą podstawowym zagadnieniem życia politycznego w XXI w.  – Zastanawiam się, czy nie mamy tutaj sygnału tworzenia się tu jakiejś twardej, antychrześcijańskiej frakcji społeczeństwa, która w ten sposób próbuje wyartykułować swoją tożsamość – powiedział.",,
Chorwacja zamknie wszystkie granice? „To tylko kwestia czasu”,"- Nadszedł czas, by zacząć sobie inaczej radzić z kryzysem migracyjnym. Chorwacki plan B nie zakłada dalszego rejestrowania i przyjmowania uchodźców - oświadczył w piątek premier Chorwacji Zoran Milanović. Z kolei szef MSZ tego kraju, Ranko Ostojić, powiedział, że jeśli kryzys będzie trwał dalej, zamknięcie wszystkich granic będzie tylko kwestią czasu.","Jeszcze niedawno Zagrzeb deklarował otwartość na uchodźców, ale po przybyciu od środy ponad 14 tysięcy przybyszów z Bliskiego Wschodu, Chorwacja chce zatrzymać kolejnych próbujących dostać się z południa. Na granicy serbsko-chorwackiej wybuchły zamieszki. Imigranci zbuntowali się, bo Chorwaci nie podstawili autobusów, które zabiorą ich do Niemiec i Austrii. Najgorsza sytuacja panuje w chorwackich miejscowościach Beli Manastir i Tovarnik. Tłum starają się opanować serbscy, węgierscy i chorwaccy policjanci. Zamknięta granica Dziś granica z Serbią została zamknięta, a premier kraju mówi o istnieniu planu B, zakładającego wstrzymanie przyjmowania i rejestrowania nowych imigrantów. Zoran Milanović mówił podczas dzisiejszej konferencji prasowej, że do tej pory jego kraj okazał serce imigrantom, ale obecna sytuacja przerasta możliwości Chorwacji. Krytykował też Brukselę, zarzucając jej, że chce potraktować Chorwację jako imigracyjny „hot spot”, centrum przejmowania podążających na północ. Podkreślił, że na to zgody nie ma. – Unia Europejska musi wiedzieć, że Chorwacja nie stanie się takim miejscem. Mamy serca, ale mamy też rozsądek – powiedział Milanović. Po tym, jak Węgrzy skutecznie zamknęli dla nich swoją granicę z Serbią, Chorwacja stała się główną trasą prowadzącą do Niemiec, Austrii i Szwecji. Wojsko w gotowości Prezydent Chorwacji Kolinda Grabar-Kitarović nakazała w czwartek wojsku, by było gotowe, jeśli zajdzie taka konieczność, do ochrony granic państwowych przed nielegalnymi imigrantami.  Drogę przez Chorwację migranci wybierają z powodu zamknięcia granicy serbsko-węgierskiej i wprowadzenia na Węgrzech zaostrzonych przepisów dotyczących nielegalnego przekraczania granicy. W przeciwieństwie do sąsiednich Węgier i Słowenii, Chorwacja nie należy jeszcze do strefy Schengen.",,
Zaskakujące oświadczyny w obecności papieża Franciszka,"W obecności papieża Franciszka młody parlamentarzysta z Wenezueli poprosił swoją ukochaną o rękę. Podczas papieskiej audiencji deputowany przykląkł przed kobietą i zapytał, czy zostanie jego żoną.","Do tych zaskakujących oświadczyn doszło w niedzielę, gdy Franciszek spotkał się z uczestnikami konferencji Międzynarodowej Sieci Katolickich Prawodawców (International Catholic Legislators Network). Dopiero po dwóch dniach media opublikowały zdjęcia sceny, jakiej - jak zauważają- prawdopodobnie nigdy wcześniej nie widziano w Watykanie.Doszło do niej podczas zamkniętej audiencji dla około 80 katolickich parlamentarzystów z całego świata w Sali Klementyńskiej Pałacu Apostolskiego. Do Franciszka podszedł z ukochaną wenezuelski polityk Dario Ramirez. Protokół przewidywał podanie ręki Franciszkowi.Parlamentarzysta w obecności papieża ukląkł przed kobietą o imieniu Maryangel i wręczając jej pierścionek zapytał, czy wyjdzie za niego. Na fotografii widać jego szczęśliwą wybrankę, stojącego obok zaskoczonego i zadowolonego papieża a także uśmiechniętego arcybiskupa Wiednia kardynała Christopha Schoenborna.Maryangel ze łzami w oczach przyjęła oświadczyny, a Franciszek pobłogosławił narzeczonych. Uczestnicy spotkania, zdumieni tym nieprzewidzianym wydarzeniem, zaczęli bić brawo.",,
Wstrząsająca wystawa prac więźnia Treblinki. „Każda rzeźba to był płacz” [WIDEO],"W Centrum Edukacyjnym IPN im. Janusza Kurtyki odbył się wernisaż wystawy rzeźb Samuela Willenberga. Autor 2 sierpnia 1943 roku uciekł z niemieckiego obozu zagłady w Treblince i przez całe życie dawał świadectwo tego, co widział. – Każda rzeźba to było przeżycie, każda rzeźba to był płacz. Bardzo często prosiłam go, żeby przestał je tworzyć, bo znowu to przeżywał, to jeszcze raz do niego wracało – powiedziała portalowi tvp.info Ada Krystyna Willenberg, wdowa po autorze eksponatów.","Willenberg nie zdecydował się na stworzenie rzeźb zaraz po wojnie, tylko pod koniec życia. – Zaczął rzeźbić mając lat 70. To był ostatni etap jego życia. Wcześniej pisał książki o Holokauście, występował w filmach na ten temat i jeździliśmy z  młodzieżą z Izraela do Polski, żeby mówić o historii – mówiła nam wdowa po uciekinierze z Treblinki.  – Jak się jest 10 miesięcy w tak strasznym obozie i codziennie jest się świadkiem innej strasznej sceny, to nie można tego zapomnieć. On pamiętał, że profesor Mering, z którym tam przebywał dał mu misję, żeby przeżył i opowiadał o tym wszystkim. Udało mu się przeżyć i przez całe życie starał się tę misję wypełnić. To, że ta wystawa się odbyła, jest wielkim osiągnięciem. Szkoda tylko, że mój mąż tego nie dożył – dodała Willenberg. Samuel Willenberg zmarł w 2016 roku jako ostatni uczestnik buntu w Treblince. Do niemieckiego obozu zagłady trafił w październiku 1942 roku w transporcie 6 tys. Żydów deportowanych z getta w Opatowie. Większość z nich została wysłana od razu na śmierć. Willenberg był jedynym, który pozostał przy życiu. Spotkany w obozie znajomy doradził mu bowiem, żeby podał się za budowniczego.  – Samuel Willenberg to niezwykła postać, polski Żyd. W 1939 roku ochotnik do Wojska Polskiego, pojmany do sowieckiej niewoli. Ucieka z niej, angażuje się w działalność w podziemiu. Aresztowany przez Niemców trafia do Treblinki. Tam cudownie zostanie ocalony. 2 sierpnia 1943 roku, chcąc wyrazić niezgodę na śmierć ucieka, rok później walczy w powstaniu warszawskim. Później trafia do Izraela i mając 70 lat wracają te sceny zagłady ludności żydowskiej w Treblince – mówił nam prezes Instytutu Pamięci Narodowej dr Jarosław Szarek. – On przecież nie jest rzeźbiarzem, a pozostawia niezwykłe świadectwo, kilkanaście niezwykle poruszających, niemalże fotograficznych obrazów z Treblinki. Obrazów, których bohaterowie mają imiona i nazwiska. Te sceny, których był świadkiem, tak jak historia Ruth Dorfman. 19-letniej dziewczyny, którą wyrzeźbił. Na kilka minut przed śmiercią nie miała złudzeń, że taki będzie koniec. Pytała się, jak długo to będzie trwało. Odpowiedział, że kilka minut – dodał prezes IPN. Rzeźby Willenberga, które trafiły do naszego kraju za sprawą IPN, będą przez dwa miesiące prezentowane w Warszawie, a później przez rok w innych miastach Polski - Lublinie, Białymstoku, Szczecinie, Gdańsku i Częstochowie. Wystawie towarzyszą warsztaty dla uczniów i nauczycieli, aby młode pokolenie poznało historię Treblinki. Docelowo eksponaty trafią do byłego obozu zagłady. Stanie się to możliwe, kiedy tamtejsze muzeum zostanie rozbudowane o audytorium.  – Widziałem rzeźby Samuela Willenberga w pięknej willi pod Tel Awiwem, czyli w domu jego córki Orit Willenberg. Tam można było zobaczyć nie tylko rzeźby z Treblinki, ale też te bardziej pogodne, czyli rzeźby pięknych zwierząt. On miał takie poczucie misji, że musiał opowiedzieć światu dramat, który dział się na jego oczach. Z tym zobowiązaniem żył przez całe życie – mówił wiceminister kultury i dziedzictwa narodowego Jarosław Sellin. – Rzeźby przybliżają nam dramat konkretnych osób. Bardzo często jak mówimy o ofiarach i o straszliwych liczbach, w przypadku Treblinki 900 tys. osób, to zapominamy, że kryją się za tym konkretne imiona i nazwiska osób, które miały swoje życie, marzenia i swoją historię – dodał Sellin.",,
Francuska policja likwiduje koczowiska imigrantów,Francuska policja rozpoczęła usuwanie imigracyjnych obozowisk namiotowych w północnym Paryżu. Funkcjonariusze rozpoczęli likwidację obozowiska niedaleko stacji metra Porte de la Chapelle. W środę rząd ogłosił zaostrzenie polityki dotyczącej przyjmowania migrantów.,"Setki nielegalnych uchodźców koczujących w okolicy stacji metra Porte de la Chapelle oraz pod wiaduktami obwodnicy Paryża zostały wywiezione z obozowiska. Prefekt paryskiej policji Didier Lallement powiedział, że nie będzie dłużej tolerować takich obozowisk w pobliżu dróg i „w żadnym innym miejscu publicznym w Paryżu”.Od czasu zamknięcia obozu dla migrantów w Calais w 2016 r. coraz więcej uchodźców przenosi się do Paryża. Imigranci tworzą tam obozy namiotowe. Mimo likwidacji koczowisk wciąż pojawiały się nowe – w innych miejscach.Pulizia del campo in corso.600 poliziotti sgomberano il campo di immigrati della Porte de la Chapelle a #Parigi .1.200 immigrati clandestini evacuati.Quando le ruspe sono francesi,nessuna polemica.#Francia pic.twitter.com/8OUAhtuQn4— Alessandro 7 (@AlessandroCere7) November 7, 2019 W środę francuski rząd przedstawił nowy program dotyczący kontrolowania napływu imigrantów. Składa się on z 20 punktów i jest już krytykowany zarówno na lewicy, jak i na prawicy, a także w kręgach partii rządzącej. Ułatwiona ma być imigracja zarobkowa uzależniona od bieżących potrzeb państwa francuskiego. Brakuje np. specjalistów od karoserii samochodowych i weterynarzy. Ten rodzaj imigracji dotyczy jednak ok. 30 tys. osób wykonujących poszukiwane zawody.Zwiększona do pół miliona ma być liczba studentów zagranicznych. Premier Francji Edouard Philippe wyjaśnił, że rząd, przyjmując zapowiedziane założenia, kierował się chęcią odzyskania kontroli nad polityką dotyczącą imigracji. Premier podkreślił, że chodzi o to, aby w przejrzysty i stanowczy sposób sprecyzować zasady przyjmowania imigrantów i ich integracji. Philippe zapowiedział likwidację dzikich obozów imigrantów na północy Paryża, gdzie koczuje ok. 3 tys. osób, utworzenie nowych ośrodków dla osób ubiegających się o azyl polityczny, zaostrzenie przepisów dotyczących nadawania obywatelstwa i wydawania wiz.",,
Prawosławni i grekokatolicy świętują Wielkanoc,"Wierni obrządków wschodnich, m.in. prawosławni i grekokatolicy, rozpoczynają dziś Wielkanoc. Wypada ona w tym roku tydzień po świętach katolików.","Ze względu na nieco inny sposób wyliczania daty Wielkiej Nocy, tylko raz na jakiś czas katolicy i prawosławni świętują w tym samym terminie, jak miało to miejsce np. dwa lata temu. Często Wielkanoc w Cerkwi wypada później niż u katolików, a różnica może być nawet pięciotygodniowa.W Wielką Sobotę wiernych obowiązywał ścisły post. Pierwszym posiłkiem bez postu jest wielkanocne śniadanie. W niektórych rodzinach spożywane bywa wcześnie rano, po powrocie z nocnych uroczystości paschalnych.Podobnie jak katolicy, podczas śniadania wielkanocnego wierni dzielą się poświęconym w Wielką Sobotę jajkiem. Wśród wielu potraw na stole znajdzie się też tradycyjna pascha, czyli mały, słodki wypiek drożdżowy z bakaliami. Prawosławni i grekokatolicy w PolsceNie ma dokładnych danych o liczbie prawosławnych w naszym kraju. Przedstawiciele polskiej Cerkwi szacują, że wiernych jest ok. 450-500 tys. Przyjmuje się, że połowa z nich mieszka w północno-wschodniej Polsce. Według danych GUS, w ostatnim spisie powszechnym przynależność do Kościoła prawosławnego w Polsce zadeklarowało 156 tys. osób. Hierarchowie uznają te dane jednak za niemiarodajne.Liczba grekokatolików w Polsce szacowana jest na ok. 50 tys. Mieszkają oni m.in. w województwach: podkarpackim, małopolskim, warmińsko-mazurskim, zachodniopomorskim, lubuskim i dolnośląskim.",,
„PO wyręczyła się PSL przy realizacji najbardziej niekorzystnych dla Polaków reform”,"– Te słowa pochwały dowodzą tego, że Platforma Obywatelska wyręczyła się Polskim Stronnictwem Ludowym, przy realizacji tych najbardziej niekorzystnych dla Polaków reform – powiedział w rozmowie z portalem tvp.info poseł Zjednoczonej Prawicy Jacek Żalek. Polityk skomentował reformy rządów PO-PSL dokonane przez resort Władysława Kosiniaka-Kamysza.","– Kosiniak-Kamysz był ministrem, który odpowiadał za przeprowadzenie tych reform i wtedy zaniemówił – stwierdził poseł Żalek, odnosząc się do ujawnionych przez dziennikarzy portalu tvp.info nagrań. Słychać na nich, jak biznesmen Jan Kulczyk i polityk PO Paweł Graś rozmawiają o reformach Kosiniaka-Kamysza i ówczesnego rządu: podniesieniu wieku emerytalnego i reformie OFE.Jak zaznaczył poseł Żalek, Kosiniak-Kamysz „zaniemówił w sytuacji, w której powinien reprezentować interesy Polaków”. – On reprezentował interesy partyjne – dodaje poseł.Polityk Zjednoczonej Prawicy podkreślił, że podwyższenie wieku emerytalnego i reforma OFE nie służyły Polakom. – One służyły utrzymaniu się przy władzy tej ekipy. One nie miały żadnego innego celu, jak tylko wyciągnięcie z kieszeni Polaków jak największej ilości pieniędzy i zmuszeniu Polaków do dłuższej pracy tak, żeby mniej wydawać – twierdzi Żalek.– Budżet się dławił i żeby ukryć tą nieudolność i brak środków w budżecie, najpierw zabrano 15 mld z OFE, a później podniesiono wiek emerytalny, żeby jak najmniej Polaków mogło skorzystać z emerytury – powiedział poseł Żalek.",,
Pierwsze takie obchody. Narodowy Dzień Pamięci Polaków ratujących Żydów,"24 marca po raz pierwszy obchodzone będzie nowe święto państwowe
- Narodowy Dzień Pamięci Polaków ratujących Żydów pod okupacją
niemiecką. Tego dnia miną dokładnie 74 lata od zamordowania przez
Niemców bohaterskiej rodziny Ulmów z Podkarpacia oraz ukrywanych
przez nich Żydów.","„W hołdzie Obywatelom Polskim – bohaterom, którzy w akcie heroicznej odwagi, niebywałego męstwa, współczucia i solidarności międzyludzkiej, wierni najwyższym wartościom etycznym, nakazom chrześcijańskiego miłosierdzia oraz etosowi suwerennej Rzeczypospolitej Polskiej, ratowali swoich żydowskich bliźnich od Zagłady zaplanowanej i realizowanej przez niemieckich okupantów (…) dzień 24 marca ustanawia się Narodowym Dniem Pamięci Polaków ratujących Żydów pod okupacją niemiecką” – głosi tekst ustawy o ustanowieniu Narodowego Dnia Pamięci Polaków ratujących Żydów pod okupacją niemiecką, którą w środę podpisał prezydent Andrzej Duda. 24 dzień marca to data związana ze zbrodnią, która stała się symbolem niemieckich represji wobec Polaków ratujących Żydów. Tego dnia w 1944 r. Niemcy zamordowali Józefa Ulmę z Markowejna Podkarpaciu, jego ciężarną żonę Wiktorię, szóstkę małoletnich dzieci, a także ośmioro ukrywanych przez rodzinę Żydów z rodzin Didnerów, Grünfeldów i Goldmanów. Takich rodzin, które za ratowanie Żydów płaciły najwyższą cenę, było o wiele więcej. Zbrodnie te nie były dokonywane na własną rękę przez poszczególnych funkcjonariuszy, ale wynikały z rozporządzenia, które obowiązywało na terenie Generalnego Gubernatorstwa. Przewidywało ono karę śmierci za wszelką pomoc udzielaną Żydom. Za podanie Żydowi kromki chleba esesman czy żołnierz mógł zastrzelić Polaka na miejscu. Pomoc w ramach struktur Państwa PodziemnegoChoć takie zasady panowały tylko w okupowanej Polsce, to właśnie w ramach struktur Polskiego Państwa Podziemnego działała Rada Pomocy Żydom „Żegota”. „Znaczenia «Żegoty» nie sposób przecenić (…). Rada Pomocy Żydom «Żegota» utworzona przy delegaturze rządu Rzeczpospolitej Polskiej była fenomenem w skali okupowanej Europy. W historii II wojny światowej «Żegota» pozostaje jedyną instytucją wpisaną w strukturę państwa, której wyłącznym zadaniem było udzielanie pomocy Żydom skazanym przez nazistowskie Niemcy na śmierć"" – to słowa premiera Mateusza Morawieckiego, który wystosował specjalny list okolicznościowy z okazji otwarcia w głównych urzędach pocztowych w największych miastach Polski specjalnej wystawy poświęconej tej wyjątkowej instytucji. Pomagali księża i „antysemici”Z okazji Narodowego Dnia Pamięci Polaków ratujących Żydów pod okupacją niemiecką Katolicka Agencja Informacyjna przypomina postaci bohaterskich kapłanów. Wielu wydawało fałszywe metryki chrztu, wielu pomagało materialnie lub udzielało, tak samo jak świeccy, schronienia w swoich domach. Ks. prałat Marceli Godlewski miał w 1939 r. 74 lata. Od 1915 r. był proboszczem parafii Wszystkich Świętych na pl. Grzybowskim w Warszawie, która znalazła się w obrębie getta. Mimo sędziwego wieku prowadził garkuchnię, pomagał w ucieczkach na aryjską stronę, wyprowadzał z getta dzieci, które przekazywał do domów prowadzonych przez zakonnice, a także lokował we własnym domu w Aninie, wówczas pod Warszawą. Szacuje się, że uratował setki osób. Ze swoimi parafianami i podopiecznymi pozostał do końca, do likwidacji getta w 1943 roku. Przeżył wojnę, zmarł w 1945 r. w tym samym anińskim domu, w którym w czasie okupacji ukrywał żydowskie dzieci. Przed wojną ks. prał. Godlewski sprzeciwiał się uprzywilejowanej, jak uważał, pozycji ekonomicznej Żydów w Polsce. Nie jest on jedyną postacią, którą w II RP Żydzi uważali za swojego wroga, a która później ryzykowała życie, by ich ratować. Za pomoc Żydom Niemcy – prawdopodobnie po donosie późniejszego premiera PRL, Józefa Cyrankiewicza – zamordowali w Auschwitz m.in. jednego z twórców  Obozu Narodowo-Radykalnego, Jana Mosdorfa. 6620 Polaków uhonorowano medalem „Sprawiedliwy Wśród Narodów Świata”, jednak prawdziwa liczba bohaterów pozostanie nieznana. Eksperci mówią o setkach tysięcy bohaterów.",,
Pracownica Biura Prasowego PO porównuje Kaczyńskiego do Hitlera,"„Przerażające, jak trudno jest odróżnić słowa Jarosława Kaczyńskiego od Adolfa Hitlera” – napisała na Twitterze Beata Kurek, pracownica Biura Prasowego Klubu Parlamentarnego Platforma Obywatelska. Jeszcze w 2018 r. pracowała dla posła PO Sławomira Neumanna.","Pracownica Biura Prasowego KP PO rozwiązała na Twitterze quiz zatytułowany: „Kto to powiedział: Jarosław Kaczyński czy Adolf Hitler?”.„Przerażające, jak trudno jest odróżnić słowa Jarosława Kaczyńskiego od Adolfa Hitlera. Spróbujcie. Daje do myślenia” – napisała.Jeszcze w 2018 r. Kurek pracowała dla posła Platformy Obywatelskiej Sławomira Neumanna.To nie pierwsza sytuacja, kiedy Jarosław Kaczyński porównywany jest do Adolfa Hitlera.  W marcu wiceprezes PSL Adam Struzik udostępnił animowany obrazek, na którym prezes PiS miał dorobiony charakterystyczny wąs.Tweet po jakimś czasie został usunięty.",,
"Siedzieli za nic łącznie 77 lat. Hrabstwo musi zapłacić miliony, ale go nie stać","Hrabstwo Gage w stanie Nebraska w USA, decyzją sądu, musi zapłacić 28 mln dolarów odszkodowania sześciu niewinnie skazanym osobom. W związku z tym, że hrabstwo  ma ograniczone zasoby finansowe i malejącą populację, rachunek, w wyższych podatkach, zapłacą mieszkańcy.","W 1985 r. Joseph White, Thomas Winslow, Ada Taylor, Debra Shelden, James Dean i Kathy Gonzalez – znani jako „Beatrice Six” – zostali skazani za gwałt i morderstwo 63-letniej Heleny Wilson. Łącznie spędzili w więzieniu 77 lat. W 2008 r. badania DNA wykazały, że cała szóstka jest niewinna.W 2016 r. sąd federalny nakazał hrabstwu Gage wypłacić im 28 mln dolarów odszkodowania. Wyrok został wydany w wyniku pozwu złożonego w 2009 r. przez jednego z poszkodowanych.W pozwie zarzucono, że funkcjonariusze organów ścigania lekkomyślnie starali się zamknąć sprawę, pomimo sprzecznych dowodów i wymuszonych, fałszywych zeznań. Władze hrabstwa odwoływały się od zasądzonego wyroku, jednak Sąd Najwyższy odrzucił apelację i nakazał wypłatę odszkodowania.W związku z tym, że hrabstwo ma ograniczone zasoby finansowe i malejącą populację, rachunek zapłacą mieszkańcy. Hrabstwo zatwierdziło już maksymalną podwyżkę podatku od nieruchomości, dozwoloną na mocy prawa stanowego.",,
Choinka na placu św. Piotra już świeci. Ozdoby zrobiły chore dzieci,"Pochodzi z Trydentu, regionu na północy Włoch, u podnóża Alp i mierzy 25 metrów. Choinka na placu św. Piotra już świeci. Dekoracje, które ozdobiły drzewko, przygotowały chore dzieci.","Na placu Świętego Piotra odsłonięto w piątek o zmierzchu szopkę i zapalono światła na ustawionej obok niej choince. Żłóbek, nawiązujący do kryzysu migracyjnego, jest darem z Malty, a drzewko przywieziono z lasów Trydentu na północy Włoch. Na choince wiszą dekoracje, które przygotowały chore dzieci.W uroczystości odsłonięcia szopki i zapalenia świateł na 25-metrowym drzewku uczestniczyły delegacje władz cywilnych i kościelnych z Trydentu i Malty. – Choinka z północy i szopka z południa to most braterstwa – podkreślił arcybiskup Malty Charles Scicluna w czasie ceremonii na placu przed bazyliką watykańską.",,
Laureatka Nobla będzie wydawać książki. Szansę mają u niej wyłącznie kobiety,"Swietłana Aleksijewicz, laureatka Nobla w dziedzinie literatury za 2015 r., postanowiła otworzyć własne wydawnictwo. Od razu zaznaczyła jednak, że mężczyźni nie mają szans na na to, żeby opublikować u niej swoją książkę.","Autorka książek: „Wojna nie ma w sobie nic z kobiety ”, „Ostatni świadkowie. Utwory solowe na głos dziecięcy ” i „Ołowiane żołnierzyki” podzieliła się tą informacją na łamach białoruskiej gazety „Nasza niwa”. Wydawnictwo nie ma jeszcze nazwy, ale zgodnie z zapewnieniami pisarki powinno zacząć działać w ciągu kilku najbliższych miesięcy.Pomysł stworzenia oficyny publikującej wyłącznie książki napisane przez kobiety zrodził się w głowie Aleksijewicz już w połowie 2019 r. – Mężczyźni są wszędzie, a twórczość kobiet jest wydawana rzadko – uzasadniła swoją inicjatywę noblistka. Mimo że jej książki ukazują się w 55 krajach i cieszą się ogromną popularnością, pisarka uważa, że kobietom o wiele trudniej przebić się w literackim świecie niż mężczyznom. Jej wydawnictwo ma sprawić, że to się zmieni.Aleksijewicz dzięki swojej inicjatywie stanie się też jedną z ambasadorek programu PublisHer, który powstał w październiku 2019 r. Jego autorką jest Bodour Al Kasimi, wiceprezes Międzynarodowego Stowarzyszenia Wydawców i założycielka Stowarzyszenia Wydawców Emirackich. Celem programu jest wyrównanie szans kobiet i mężczyzn w świecie literatury.",,
"We wtorek wieczorem pełna lista lotów Szydło, w kolejnych dniach - Tuska i Kopacz","– Mam nadzieję, że we wtorek wieczorem uda nam się opublikować pełną listę lotów byłej premier Beaty Szydło, a w kolejnych dniach listę lotów kolejnych byłych szefów rządu – Ewy Kopacz i Donalda Tuska – powiedział we wtorek szef KPRM Michał Dworczyk.","Dworczyk był pytany w radiowych „Sygnałach dnia” w Polskim Radiu, czy będzie prześwietlone to, jak z rządowych samolotów korzystali m.in. byli premierzy: Donald Tusk i Ewa Kopacz.Szef KPRM zaznaczył, że ten temat budzi zainteresowanie. – Dzisiaj wieczorem mam nadzieję, że uda nam się opublikować już pełną listę lotów pani premier Szydło, w kolejnych dniach myślę, że opublikujemy również – ze względu na to zainteresowanie – listę lotów kolejnych premierów, czyli pani premier Kopacz i pana premiera Tuska – powiedział Dworczyk.W piątek Szydło poinformowała, że zwróciła się do szefa Kancelarii Premiera o opublikowanie wszystkich lotów premierów rządu od 2015 r.Z kolei w poniedziałek w Kancelarii Premiera odbyło się spotkanie w sprawie projektu ustawy, który ma uregulować loty służbowe najważniejszych osób w państwie. Wzięli w nim udział przedstawiciele wszystkich zaangażowanych instytucji, kancelarii Sejmu, Senatu, prezydenta oraz przedstawiciele klubów parlamentarnych, z wyjątkiem PO–KO. „Mam nadzieję, że w tej kolejnej turze konsultacji, PO weźmie udział”Dworczyk poinformował po spotkaniu, że KPRM podjęła decyzję, że do piątku przygotuje pierwszą wersję projektu ustawy, która następnie będzie poddana konsultacjom, w tym z klubami parlamentarnymi. Ponadto – jak dodał – w następnym tygodniu projekt będzie wprowadzony na oficjalną ścieżkę legislacyjną. – Mam nadzieję, że w tej kolejnej turze konsultacji, PO weźmie udział, bo to jest sprawa ponadpartyjna. Dzisiaj rząd jest wybrany przez większość parlamentarną PiS, za kilka kadencji może będzie to inna większość parlamentarna, a przepisy powinny obowiązywać i organizować tę przestrzeń życia publicznego tak samo – stwierdził.– Wierzymy, że mamy szansę wspólnie jeszcze w tej kadencji wypracować dobre przepisy – mówił Dworczyk.Dymisja marszałka i projekt ustawyPowstanie projektu ustawy, który ma uregulować kwestie lotów służbowych najważniejszych osób w państwie zapowiedział pod koniec lipca w rozmowie z PAP prezes PiS Jarosław Kaczyński po ujawnieniu przez media informacji ws. lotów marszałka Sejmu Marka Kuchcińskiego. Prezes PiS poinformował wówczas PAP, że zwrócił się do ministra obrony narodowej, szefa KPRM i poprosił prezydenta, by stworzyć przepisy regulujące loty służbowe.Pod koniec lipca Radio Zet podało, że marszałek Sejmu Marek Kuchciński latał rządowymi samolotami wraz z rodziną. W ubiegły poniedziałek Kuchciński, przepraszając za loty z rodziną flotą rządową, poinformował, że zdarzyła się raz sytuacja, kiedy rządowym samolotem podróżowała tylko jego żona. Kuchciński przekonywał, że w związku z przelotami, kiedy na pokładzie samolotu towarzyszyli mu bliscy, nie doszło do złamania prawa. Zadeklarował też wpłatę 28 tys. zł na modernizację sił zbrojnych za lot żony.W piątek Kuchciński złożył rezygnację, a Sejm na nowego marszałka wybrał b. szefową MSWiA Elżbietę Witek, natomiast w środę Prokuratora Okręgowa w Warszawie poinformowała, że trwa postępowanie sprawdzające ws. ewentualnych nieprawidłowości w związku z lotami Kuchcińskiego.",,
W lutym papież odwiedzi Zjednoczone Emiraty Arabskie,"Franciszek w dniach 3-5 lutego 2019 r. odwiedzi Abu Zabi. Papież przyjął zaproszenie następcy tronu emiratu Abu Zabi, szejka Muhammada ibn Zajida Al Nahajjana. Weźmie on udział w międzynarodowym spotkaniu międzyreligijnym nt. międzyludzkiego braterstwa.","Wizyta odbędzie się także na zaproszenie Kościoła katolickiego w Zjednoczonych Emiratach Arabskich – poinformował dyrektor Biura Prasowego Stolicy Apostolskiej Greg Burke.  Mottem podróży będą słowa:  „Uczyń mnie narzędziem Twojego pokoju”, zaczerpnięte z modlitwy św. Franciszka z Asyżu, którego imię papież przyjął. Motto „wyraża modlitwę” o to, by wizyta papieża Franciszka w Zjednoczonych Emiratach Arabskich „szerzyła pokój Boży w sercach wszystkich ludzi dobrej woli”.  Logo podróży przedstawia gołębicę niosącą gałązkę oliwną. Gołąbka jest biała, obramowana na żółto (barwy flagi watykańskiej). Wpisane są w nią barwy flagi Zjednoczonych Emiratów Arabskich, symbolizując wizytę papieża w tym kraju jako zwiastuna pokoju, precyzuje watykańska nota. Komentując zapowiedź papieskiej wizyty, hierarcha wyraził wdzięczność władzom za jej umożliwienie. W jej przygotowaniu będzie ściśle współpracował kościelny zespół. Bp Hinder zapowiedział, że 5 lutego Franciszek odprawi mszę św. w „publicznym miejscu”  w Abu Zabi. – Oby ta wizyta mogła stać się ważnym krokiem w dialogu między muzułmanami i chrześcijanami, a także przyczynić się do wzajemnego zrozumienia i procesu pokojowego na Bliskim Wschodzie – powiedział  wikariusz apostolski Arabii Południowej, czyli Zjednoczonych Emiratów Arabskich, Omanu i Jemenu.",,
Włochy: Wotum zaufania dla rządu w związku z pracami nad budżetem,Włoska Izba Deputowanych udzieliła w sobotę wotum zaufania rządowi Giuseppe Contego. Gabinet Ligi i Ruchu Pięciu Gwiazd poprosił o to głosowanie w związku z pracami nad projektem budżetu na przyszły rok. Towarzyszą im w parlamencie protesty całej opozycji.,"Za udzieleniem wotum zaufania głosowało 327 deputowanych, przeciwko było 228.Prace nad projektem budżetu na przyszły rok trwały w koalicji ponad dwa miesiące, a w parlamencie mają wyjątkowo burzliwy przebieg.Opracowany plan wydatków trzeba było zmienić, bo pierwsza jego wersja została odrzucona przez Komisję Europejską z powodu nadmiernego deficytu na poziomie 2,4 proc. PKB. Jednocześnie KE zagroziła wszczęciem wobec Włoch procedury nadmiernego deficytu.Po kilku tygodniach wewnętrznych dyskusji ugrupowań rządowych i rozmów z KE rząd Contego przedstawił zrewidowany projekt, w którym deficyt zapisano na poziomie 2,04 proc. PKB. Komisja Europejska zaakceptowała ten plan.",,
„WP”: prezydent Trump zablokował sankcje wobec Rosji,Stany Zjednoczone nie wprowadzą na razie dodatkowych sankcji wobec Rosji. Miały być one reakcją na dostarczanie przez Moskwę broni syryjskiemu reżimowi stosującemu broń chemiczną. Plan ich nałożenia został zablokowany przez prezydenta Donalda Trumpa – ujawnia dziennik „Washington Post”.,"W niedzielę amerykańska ambasador przy ONZ Nikki Haley poinformowała, że w poniedziałek Departament Skarbu USA nałoży sankcje na rosyjskie podmioty dostarczające Syrii sprzęt wykorzystywany do programu produkcji broni chemicznej. Zapowiedź dyplomatki została ostro skrytykowana przez wadze na Kremlu.Jak informują amerykańskie media, jeszcze w niedzielę Donald Trump spotkał się z doradcami do spraw bezpieczeństwa narodowego. Prezydent wyraził niezadowolenie z ogłoszenia zamiaru zastosowania nowych sankcji i oświadczył, że nie chce na razie ich wprowadzać. W poniedziałek rzeczniczka Białego Domu Sarah Huckabee Sanders poinformowała, że decyzja w sprawie sankcji wobec Rosji nie zapadła i że zostanie podjęta w „nieodległej przyszłości”. Jak twierdzi dziennik „Washington Post”, Biały Dom poinformował już ambasadę Rosji w Waszyngtonie, że USA nie wprowadzą na razie nowych sankcji.",,
„Zatrzymać PiS w samorządach”. Petru przedstawił plan na najbliższe wybory,"W 1/3 miast wojewódzkich jedynymi kandydatami opozycji na prezydentów mają być kandydaci Nowoczesnej. O takich planach partii poinformował jej lider podczas konwencji regionalnej w Poznaniu. Ryszard Petru powiedział również w sobotę, że opozycja „jest bliska porozumienia przed wyborami samorządowymi”.","Przewodniczący Nowoczesnej przedstawił koncepcję „zatrzymania PiS w samorządach” w trakcie nadchodzących wyborów samorządowych. W tym celu – mówił – należy tak rozłożyć siły, aby wspólnie popierać kandydatów opozycji na prezydentów miast. Powiedział, że to rozwiązanie „jest najlepsze, bo skuteczne”. – W jednej trzeciej miast wojewódzkich kandydatów na prezydentów, jako jedynych kandydatów opozycji, wystawia Nowoczesna. W pozostałych dwóch trzecich, kandydatów na prezydentów miast wskazują pozostałe ugrupowania opozycyjne, a my ich popieramy – powiedział Petru. W rozmowie z dziennikarzami Petru nie potrafił określić, kiedy może dojść do wypracowania porozumienia. Nie chciał też zdradzić, w których miastach Nowoczesna widziałaby swoich kandydatów na prezydenta. Na pytanie, czyj kandydat powalczy o prezydencki fotel w Warszawie i czy Nowoczesna byłaby w stanie poprzeć obecnie urzędującego prezydenta Poznania Jacka Jaśkowiaka (PO), Petru zapewnił: „jesteśmy w stanie porozumieć się w obszarze tych dwóch miast, możemy znaleźć rozwiązanie zarówno dla Poznania, jak i Warszawy”. Mówił, że Nowoczesna przestrzegała przed niskimi emeryturami, „które dziś trafiają do wielu Polaków”. – Przestrzegaliśmy szczególnie przed +biedaemeryturami+ Polek. W ostatnim okresie 250 tys. osób złożyło wnioski o wcześniejszą emeryturę. Średnia emerytura dla kobiet w takim przypadku to 1,3 tys. na rękę. Polki na +biedaemeryturach+ będą do końca życia przeklinać PiS. A mogło być inaczej: emerytury mogły być godne, wysokie – takie, które pozwalałyby na godne życie. Emerytury nie biorą się z bajek Morawieckiego o portach lotniczych, ale z pracy i aktywności zawodowej – powiedział. Petru zarzucił również obecnie rządzącym, że nie potrafią sobie poradzić z „kulejącą” ochroną zdrowia i z protestem rezydentów. – Polscy lekarze i pielęgniarki mogliby naprawdę dobrze zarabiać, gdyby wprowadzić do systemu publicznego pieniądze, które my wszyscy wydajemy na prywatną ochronę zdrowia – to jest ponad 40 mld zł. W całej Europie Zachodniej system ochrony zdrowia polega na tym, że jest symbioza systemu prywatnego i publicznego, ale korzystają z niego wszyscy – powiedział.",,
„Te same wartości przyświecają nowej administracji w USA i rządom w Polsce”,"– Jest pełna analogia między działaniami przeciwko prezydentowi Donaldowi Trumpowi i Republikanom w USA a działaniami przeciwko rządowi Beaty Szydło, prezydentowi Andrzejowi Dudzie i prezesowi Jarosławowi Kaczyńskiemu w Polsce – ocenia szef MON Antoni Macierewicz.","– Jesteśmy w przeddzień wielkiego wydarzenia, historycznego wydarzenia. Do Polski przyjeżdża pan prezydent Stanów Zjednoczonych Donald Trump, człowiek, który zmienia kształt sceny politycznej, ale i społecznej, sceny światowej można by powiedzieć, na pewno Stanów Zjednoczonych – podkreślił w swoim cotygodniowym felietonie „Głos Polski” w Radiu Maryja i Telewizji Trwam.Macierewicz zwrócił uwagę, że jeżeli przyjrzeć się sposobowi, w jaki jest przedstawiany prezydent Trump, to widać „analogie do tego, jak środowiska liberalne, postkomunistyczne, lewicowe, czasami wręcz lewackie, genderowskie, traktują i odnoszą się do środowisk katolickich, narodowych, niepodległościowych, dzisiaj tworzących rząd w Polsce”. Pełna analogia– Jest pełna analogia między działaniami przeciwko panu prezydentowi Trumpowi i Republikanom w Stanach Zjednoczonych, i przeciwko rządowi pani Beaty Szydło, przeciwko panu prezydentowi Dudzie, przeciwko panu prezesowi Kaczyńskiemu i przeciwko temu wszystkiemu, co niesie zmiany w Polsce – przekonywał.– Można by powiedzieć, że te same wartości przyświecają nowym rządom w Stanach Zjednoczonych i nowym rządom w Polsce. Można by powiedzieć, że te same kłamstwa, oszczerstwa i brutalny atak dotyka tych, którzy pragną wnieść nowy powiew i nowe sytuacje, nowe rozwiązania dzisiaj po obu stronach Atlantyku – podkreślił minister. Idea MiędzymorzaMacierewicz mówił też, że w Polsce podnoszona jest idea Międzymorza. – Pan prezydent Trump przyjeżdża właśnie na kongres państw i narodów Międzymorza i swoją obecnością niewątpliwie podniesie tę ideę, tę koncepcję polityczną do rangi jednego z istotnych wydarzeń międzynarodowych, a instytucję, jaka powoli zaczyna się kształtować, do jednej z instytucji, które będą kształtowały przyszły ład międzynarodowy – dodał.Zdaniem szefa resortu obrony to plany wybiegają daleko w przyszłość, ale są w pełni realne. – One są realne właśnie dlatego, że władze w Polsce przejęły ostatnio siły, które myśl niepodległościową oparły na wartościach chrześcijańskich, na wartościach narodowych, na myśli, która czyniła punkt odniesienia Polski dla całego tego obszaru, który od lata marzył o odbudowie swojej niepodległości – argumentował Macierewicz.Prezydent Stanów Zjednoczonych Donald Trump odwiedzi Polskę na zaproszenie prezydenta Andrzeja Dudy. W Warszawie będzie przebywał od 5 lipca wieczorem do 6 lipca.",,
"Szczerski: prezydent nie widzi powodu, by spotkać się teraz z szefem RE","Szef Rady Europejskiej Donald Tusk poprosił prezydenta Andrzeja Dudę o spotkanie – potwierdził szef gabinetu prezydenta Krzysztof Szczerski. Zdaniem prezydenta „nie ma pola do interwencji ze strony szefa Rady Europejskiej”. – Prezydent uważa, że przewodniczący Rady Europejskiej powinien raczej podjąć inicjatywę w Brukseli, a nie w Warszawie – dodał Szczerski.","Portal 300polityka napisał w środę, że Tusk zaniepokojony przebiegiem dyskusji w organach UE i kluczowych stolicach na temat sytuacji w Polsce złożył prezydentowi propozycję spotkania, ale została ona odrzucona.  „Zdaniem prezydenta obawy są bezpodstawne” – Potwierdzam – wpłynęła prośba o spotkanie. Prezydent polecił przekazać przewodniczącemu Tuskowi, że jego zdaniem nie ma pola do interwencji ze strony szefa Rady Europejskiej, niezależnie zresztą od tego, kto sprawuje tę funkcję. Tym bardziej, że sprawa reformy sądownictwa nie jest przedmiotem prac Rady Europejskiej – przekazał szef gabinetu prezydenta. Jak dodał „nie ma pola, bo po pierwsze toczy się normalny proces legislacyjny w parlamencie”. – Po drugie zmiany proponowane przez prezydenta, które mają zostać w procesie legislacyjnym uwzględnione, odpartyjniają wybór Krajowej Rady Sadownictwa, a to jest rdzeń całej reformy. Zmiany w Sądzie Najwyższym są natomiast zgodne z art. 180 ust. 5 konstytucji, więc obawy są bezpodstawne i opierają się na błędnej ocenie sytuacji, która  nie uwzględnia zmian wprowadzonych inicjatywą prezydenta – zaznaczył Szczerski. „Niech Tusk podemie interwencję w Brukseli”– Prezydent uważa, że przewodniczący Rady Europejskiej powinien raczej podjąć inicjatywę w Brukseli, żeby obiektywnie wyjaśnić naturę tych zmian i powody sporu politycznego, używając swojego autorytetu, jaki ma w kręgu instytucji unijnych, a nie w Warszawie – podkreślił szef gabinetu prezydenta.  W środę Komisja Europejska krytycznie oceniła zmiany w systemie sprawiedliwości w Polsce, wskazując, że jeśli wszystkie ustawy w tej sprawie wejdą w życie, zniesiona zostanie niezależność sądów w Polsce. Komisja przygotuje procedurę o naruszenie prawa UE przez nasz kraj; ma być uruchomiona w przyszłym tygodniu.",,
Apel Komisji Europejskiej do polskich władz o wstrzymanie projektu ustawy o sądach,"Komisja Europejska zwróciła się w liście do prezydenta, premiera, marszałków Sejmu i Senatu o wstrzymanie prac nad projektem ustawy dotyczącym sądów do czasu przeprowadzenia konsultacji – poinformował na konferencji rzecznik KE Christian Wigand.","– Wczoraj wiceszefowa KE Viera Jourova wysłała list do polskiego prezydenta, marszałków Sejmu i Senatu i polskiego premiera w sprawie projektu ustawy w polskim parlamencie, która wzbudza obawy Komisji Europejskiej. W liście zachęciła mocno polskie władze do skonsultowania z Komisją Wenecką Rady Europy tego projektu i zachęciła wszystkie organy państwa do wstrzymania procedowania nad projektem do czasu przeprowadzenia wszystkich niezbędnych konsultacji – powiedział.  Z nieoficjalnych informacji PAP ze źródeł w Komisji wynika, że choć pod pismem podpisana jest tylko Jourova, było ono konsultowane z komisarzem ds. sprawiedliwości Didierem Reyndersem i przewodniczącą KE Ursulą von der Leyen. – Jej gabinet dał zielone światło na pismo – powiedział, zastrzegając anonimowość, jeden z urzędników Komisji.  Apel Jourovej pojawił się kilka godzin przed spodziewanym w piątkowe popołudnie głosowaniem Sejmu ws. ustawy umożliwiającej dyscyplinowanie sędziów kwestionujących reformy sądownictwa. Komisja nie ujawnia listu jako takiego, ale według nieoficjalnych informacji powołuje się w nim m.in. na orzecznictwo Trybunału Sprawiedliwości UE, wskazując, że prawo krajowe musi być zgodne z normami UE. Wiceszefowa Komisji oczekuje, że politycy rządzący w Warszawie będą konsultowali wprowadzane zmiany.  „Komisja Europejska cały czas jest gotowa do zaangażowania się w konstruktywny dialog z polskim władzami i będzie wdzięczna za informacje o intencji polskiego rządu w sprawie projektu ustawy” dotyczącej sądów – powiedział Wigand.  Z informacji PAP wynika, że jak dotąd do Komisji trafiały opinie wyłącznie krytyków nowego prawa, natomiast rząd nie kontaktował się w tej sprawie z Brukselą. W piśmie do władz w Warszawie Jourova zwraca uwagę na bark konsultacji projektu z zainteresowanymi stronami w kraju. KE ma dalej uważnie monitorować sytuację, oczekując, że Polska weźmie pod uwagę orzeczenia Trybunału Sprawiedliwości UE. Jourova wcześniej zapowiadała, że chce odpowiedzieć Polskę i spotkać się z władzami w Warszawie po Nowym Roku, ale na razie nie ma żadnej daty, jeśli chodzi o takie rozmowy.  W piątek po godz. 5 nad ranem, po całonocnych obradach, sejmowa komisja sprawiedliwości pozytywnie zaopiniowała projekt PiS nowelizujący ustawy sądowe. W ramach przyjętych poprawek z projektu wykreślono przepis mówiący, że sędzia odpowiada dyscyplinarnie za „odmowę stosowania przepisu ustawy, jeżeli jego niezgodności z Konstytucją lub umową międzynarodową ratyfikowaną za uprzednią zgodą wyrażoną w ustawie nie stwierdził TK”.  Projekt PiS m.in. wprowadza odpowiedzialność dyscyplinarną sędziów za działania lub zaniechania mogące uniemożliwić lub istotnie utrudnić funkcjonowanie wymiaru sprawiedliwości, za działania kwestionujące skuteczność powołania sędziego oraz za działania o charakterze politycznym.  Nowe prawo ma być odpowiedzią na postępowanie niektórych sędziów, którzy pytają, czy można uznać za należycie obsadzony sąd, jeśli orzekający sędzia został wyłoniony przez nową Krajową Radę Sądownictwa. Według rządu takie kwestionowanie jednych sędziów przez drugich prowadzi do anarchii.",,
Szef MSZ wręczył Bartoszowi Cichockiemu nominację na ambasadora na Ukrainie,Minister spraw zagranicznych Jacek Czaputowicz wręczył w piątek w imieniu prezydenta nominację nowemu ambasadorowi Polski na Ukrainie Bartoszowi Cichockiemu – poinformował w piątek na Twitterze resort spraw zagranicznych.,"Cichocki, którego kandydatura uzyskała pod koniec lutego pozytywną opinię sejmowej komisji spraw zagranicznych, przekonywał w jednym z wywiadów, że to sąsiedzi są „najbardziej zdeterminowanymi sojusznikami sprawy ukraińskiej”. – Dla nas przyszłość Ukrainy nigdy nie będzie funkcją relacji z mocarstwami – podkreślił wiceszef MSZ.Jak dodał, chciałby „uczulić” polityków ukraińskich, że Europa nie składa się tylko z Niemiec.– Przyzwyczailiśmy Kijów, że nie upominamy się o swoje interesy, interesy polskiej mniejszości na Ukrainie, Polaków, którzy wywodzą się z dawnych Kresów, czy choćby interesy swoich przedsiębiorców, że Ukrainie wolno więcej, bo jest młodym, stale zagrożonym państwem. Teraz, kiedy rząd Prawa i Sprawiedliwości jednoznacznie odpowiedział na próbę budowy nowej tożsamości ukraińskiej w opozycji do Polski i kosztem Polski mówi się, że PiS „popsuło stosunki z Ukrainą”. To proszę mi wskazać jakikolwiek rząd na świecie, który milczałby wobec takich decyzji, jakie podejmuje strona ukraińska, z zakazem ekshumacji i pochówków na czele – mówił Cichocki w wywiadzie dla PAP. 42-letni Cichocki jest z wykształcenia historykiem. Funkcję wiceministra spraw zagranicznych sprawował od maja 2017 r.; w resorcie odpowiadał m.in. za politykę wschodnią i bezpieczeństwa. W czasie pełnienia tej funkcji – jak mówił Czaputowicz rekomendując jego kandydaturę na posiedzeniu komisji – odegrał istotną rolę m.in. w zabiegach o odblokowanie dialogu historycznego z Ukrainą oraz w koordynacji wsparcia gospodarczego, obronnego i humanitarnego dla tego kraju.We wcześniejszych latach Cichocki był m.in. doradcą szefa Agencji Wywiadu, naczelnikiem wydziału międzynarodowego Biura Bezpieczeństwa Narodowego, koordynatorem programu Rosja-Eurazja Polskiego Instytutu Spraw Międzynarodowych oraz ekspertem Ośrodka Studiów Wschodnich. Pracował też m.in. w ambasadzie RP w Moskwie, gdzie odpowiadał m.in. za polsko-rosyjskie relacje dwustronne. Posługuje się biegle językiem rosyjskim i angielskim.",,
„Prezydent mógłby ułaskawić Zdanowską”. Kto może jeszcze stanąć w kolejce do aktu łaski?,"Leszek Miller zaproponował, by prezydent Andrzej Duda ułaskawił Hannę Zdanowską, co ucięłoby wszelkie późniejsze rozterki. Jednak nie tylko prezydent Łodzi może czekać na potwierdzenie sukcesu w sądach. Kłopot ze swoim zwycięstwem może mieć też ewentualny prezydent Olsztyna, oskarżony o gwałt. Z zarzutami mogą się również mierzyć zwycięzca pierwszej tury w Radomiu czy miasteczka Debrzno na Pomorzu. Gdyby zatem doszło do ułaskawienia w Łodzi, prezydent Duda, kierując się kryterium decyzji wyborców, powinien konsekwentnie ułaskawiać wszystkich zwycięzców wyborów, jeśli skazani zostaną prawomocnym wyrokiem, bez względu na skalę ich przestępstw.","Jeżeli wojewoda łódzki dotrzyma obietnicy, to zgodnie z ustawą samorządową powinien uchylić mandat do sprawowania władzy prezydent Łodzi jako osobie skazanej prawomocnym wyrokiem sądu. Jednak Hanna Zdanowska z uroczym uśmiechem niezmiennie przekonuje, że działania wojewody będą bezskuteczne. Zdanowska powołuje się przy tym na przewodniczącego Państwowej Komisji Wyborczej Wojciecha Hermelińskiego, który tuż przed wyborami w wywiadzie dla portalu gazeta.pl twierdził, że pani prezydent może zarówno startować w wyborach Łodzi, jak i nią potem rządzić. Skrytykował przy tym wojewodę za zapowiedź działań w tej sprawie, co z pewnością dodało Hannie Zdanowskiej przychylności niemałej liczby wyborców.Tuż po ogłoszeniu wyników jego opinia była już bardziej wyważona. – PKW czy KBW nie są organami, które mogą decydować o rozwoju wypadków. Jeśli wynik się potwierdzi, wówczas wchodzą w grę przepisy ustawy o pracownikach samorządowych. To decyzja wojewody. Jaką podejmie, tego nie wiemy. Snucie przypuszczeń mija się z celem – oznajmił.Jak tak można wobec „słabej kobiety”?Hanna Zdanowska sama siebie przedstawia jako kobietę skrzywdzoną. Nazwana przestępczynią zamiast na Kodeks karny woli powołać się na zasady savoir vivre’u. – Nie rozumiem, jak mężczyzna może wyrażać się tak o kobiecie – dziwi się w wywiadzie dla wp.pl. Przyznaje też, że na jej przykładzie, „słabej kobiety”, PiS testował, na ile może sobie pozwolić przed wyborami w przyszłym roku. Według prawomocnego orzeczenia sądu prezydent Zdanowska poświadczyła nieprawdę, czego skutkiem było wyłudzenie kredytu. Pytana o kłopoty z prawem, odpowiada enigmatycznie. – Kiedyś wszyscy dowiedzą się, jaka była prawda. Bo dziś mamy do czynienia wyłącznie z brudną polityką. I to ona stoi za tym zamieszaniem wokół mnie – mówi. Na razie zapowiedziała, że jeśli wojewoda uruchomi procedury unieważnienia jej rządów w kolejnej kadencji, będzie dochodziła swoich praw, łącznie z wykorzystaniem sądów Unii Europejskiej. Coraz częściej pojawiają się też propozycje, by prezydent Andrzej Duda po prostu ułaskawił Hannę Zdanowską, co ucięłoby wszelkie późniejsze dochodzenia i rozterki. Zwolennikiem takiego pomysłu jest m.in. były premier Leszek Miller. Gdyby do tego doszło, można by wymagać od prezydenta konsekwentnego ułaskawienia wszystkich zwycięzców wyborów, którzy mieli kłopoty z prawem i skazani zostali prawomocnym wyrokiem.  „Każdy ma jakieś grzeszki”Prezydent Zdanowska nie musi przynajmniej tracić energii na zamartwianie się wyrokiem sądu w swojej sprawie karnej, bo to już ma za sobą. Powody do zmartwień, do których powinien się już zresztą przyzwyczaić, ma kandydat na prezydenta Olsztyna Czesław Małkowski. Przed nim wybory II tury, do której dostał się na drugim miejscu, choć do pierwszego zabrakło mu zaledwie nieco ponad dwa tysiące głosów. Jego ewentualny sukces w wyborach nie gwarantuje mu jednak bezproblemowego powrotu na fotel prezydenta Olsztyna, który stracił 10 lat temu po oskarżeniach o molestowanie urzędniczek i gwałt na jednej z nich, będącej wtedy w zaawansowanej ciąży. W razie zwycięstwa jego rządy mogą być przerwane przez wyrok. Jednak sam kandydat konsekwentnie zarzeka się, że jest niewinny. W „Gazecie Olsztyńskiej” pojawił się nawet „artykuł sponsorowany” w formie wywiadu, w którym Małkowski tłumaczy, że wszystkie oskarżenia to spisek, a jego jedynym błędem był romans z wspomnianą urzędniczką. – Wcale nie ukrywam, że dotknął mnie syndrom Clintona. I to był mój największy błąd w życiu. Oczywiście trudno tu się usprawiedliwiać, ale niech rzuci kamieniem ten, kto jest bez winy. Każdy z nas ma coś tam na sumieniu, jakieś grzeszki – opowiada kandydat na prezydenta w sponsorowanym wywiadzie. Biblijną retoryką posługuje się również na końcu wywiadu, gdy kładzie rękę na Biblii i przysięga, że jest niewinny. Zdążył przed wyrokiemW Radomiu urzędujący prezydent mógł wziąć udział w wyborach tylko dlatego, że nie zdążył się uprawomocnić wyrok Wojewódzkiego Sądu Administracyjnego. Ten ostatni badał sprawę drugi raz, po odesłaniu przez NSA do ponownego rozpatrzenia sprawy. Wojewoda mazowiecki, a wcześniej CBA, uznali, że Witkowski złamał ustawę antykorupcyjną, zasiadając w radzie nadzorczej Świętokrzyskiego Rynku Hurtowego. Urzędujący dotąd prezydent, popierany przez Koalicję Obywatelską i SLD, zyskał mimo to pierwsze miejsce i z przewagą pięciu punktów procentowych nad kandydatem PiS, Wojciechem Skurkiewiczem, oczekuje na drugą turę. Jeden skazany, drugi oskarżonyDo kuriozalnej sytuacji doszło w gminie Debrzno na Pomorzu. Wyborcy musieli zdecydować, czy ich burmistrzem zostanie kandydat skazany nieprawomocnym wyrokiem, czy też ten, na którym ciążą zarzuty prokuratorskie.",,
Szwajcarskie linie lotnicze bankrutują. Lotnisko zagrożone,"Szwajcarskie linie lotnicze SkyWork ogłosiły, że wycofują się z rynku. Operator obsługiwał 22 połączenia z lotniska Bern-Belp. Istnieje ryzyko, że port również zbankrutuje.","Władze SkyWork poinformowały, że wstrzymują loty po fiasku prób pozyskania inwestora, który poprawiłby sytuację finansową spółki.Firma, która zaczynała działalność jako szkoła pilotów, zanim rozpoczęła loty pasażerskie w 2009 roku, przekaże licencję władzom lotnictwa cywilnego i rozpocznie procedurę bankructwa.Ostatnia prawdziwie szwajcarska liniaOperator napisał w oświadczeniu, że SkyWork było „ostatnią prawdziwie szwajcarską linią lotniczą”. Narodowy przewoźnik Swissair jest spółką córką niemieckiej grupy Lufthansa.Szwajcarskie Federalne Biuro Lotnictwa Cywilnego zapewniło w oświadczeniu, że klienci, którzy mieli wykupione bilety, mogą liczyć na zwrot pieniędzy.Uziemienie samolotów SkyWork może oznaczać również upadek lotniska Bern-Belp. Przewoźnik zapewniał niemal 60 proc. klientów portu. Władze lotniska poinformowały, że są w kontakcie z wieloma liniami i liczą, że niektóre zdecydują się otworzyć własne połączenia z Bernem.",,
KE: funkcjonowanie Izby Dyscyplinarnej SN tworzy ryzyko „nieodwracalnej szkody”,"Funkcjonowanie Izby Dyscyplinarnej SN tworzy ryzyko „nieodwracalnej szkody” dla polskich sędziów; to powód, dla którego KE wystąpiła do TSUE o środki tymczasowe – oświadczył w Brukseli rzecznik Komisji Europejskiej Christian Wigand.","Komisja Europejska zdecydowała we wtorek w Strasburgu, że występuje do Trybunału Sprawiedliwości UE o środki tymczasowe w sprawie przepisów dotyczących systemu dyscyplinarnego wobec polskich sędziów. Jeśli TSUE przyjmie ten wniosek, Izba Dyscyplinarna SN zostanie zawieszona. KE była pytana w środę o powody tej decyzji.  Jak powiedział Wigand, Komisja zdecydowała się na ten krok z uwagi na to, że funkcjonowanie Izby Dyscyplinarnej SN tworzy ryzyko „nieodwracalnej szkody” dla polskich sędziów. – Dlatego też KE zdecydowała o zwróceniu się do Trybunału Sprawiedliwości UE z wnioskiem o środki tymczasowe w Polsce, celem zawieszenia funkcjonowania Izby Dyscyplinarnej SN – powiedział.  Dodał, że ważne jest to, iż ta decyzja „nie jest powiązana” z najnowszą ustawą dotyczącą sądownictwa w Polsce, która zostawała uchwalona przez Sejm i trafiła do Senatu. Wniosek KE o środki tymczasowe odnosi się do ustawy dotyczącej systemu dyscyplinarnego dla sędziów, którą KE zaskarżyła do TSUE w ub.r.",,
"Premier: Niemcy postanowili unicestwić Żydów, Polaków i inne nacje","Niemcy postanowili unicestwić Żydów, Polaków i inne nacje, ale znaleźli się sprawiedliwi, którzy się przeciwstawili - powiedziała premier Beata Szydło podczas międzynarodowej konferencji poświęconej Polakom ratującym Żydów w czasie niemieckiej okupacji.","Jak podkreśliła szefowa rządu, sprawiedliwi potrafili przeciwstawić się złu dzięki miłości. – Bardzo dużo poświęcili, ginęły całe rodziny, ginęły na oczach rodziców dzieci – powiedziała Szydło w niedzielę w Toruniu.Jak mówiła, ci wszyscy ludzie, którzy poświęcili się, oddali życie za innych, udowodnili, jak ważna może być miłość. – Te wszystkie nazwiska to wyraz miłości i prawdy, miłości człowieka do człowieka, miłości trudnej, która musiała przejść wielką próbę – powiedziała Szydło o upamiętnionych Polakach.– Ci wszyscy ludzie udowodnili to w takim czasie zła, (...) kiedy została podniesiona ręka na niewinnych ludzi, by realizować swoje szaleńcze plany przez naród, który – wydawałoby się – powinien rozumieć i myśleć o przyszłości Europy, który powinien być tym, który wraz z innymi buduje tę przyszłość – mówiła premier.Relacje z konferencjiPrzekonywała, że „bez pamięci nie ma tożsamości, bez nadziei nie ma przyszłości”. – Ta konferencja o tym przypomina i pokazuje też, jak wiele jeden człowiek jest w stanie zrobić dla drugiego. Potrzebna jest tylko miłość i nadzieja. Tej nadziei na przetrwanie nasi rodacy, Polacy, dawali bardzo wiele. Można przypominać i przywoływać setki nazwisk tych, którzy potrafili przeciwstawić się i potrafili pokonać własny strach, często mając świadomość tego, że może to przecież kosztować życie ich samych i ich rodziny. „To nie byli żadni naziści, kosmici”Wicepremier Mateusz Morawiecki podkreślił, że to Niemcy zgotowali Żydom ten los. – Mój przedmówca (wiceprzewodniczący parlamentu Izraela Yehiel Hilik Bar - PAP) mówił parę razy o nazistach, ale Szymon Wiesenthal powiedział, że trzeba nazwać tych zbrodniarzy, gdyż oni nie mogą i nie powinni spać spokojnie. To nie byli żadni naziści, kosmici nie wiadomo skąd, to byli Niemcy. To oni zgotowali ten los, na tej ziemi – mówił Morawiecki.Ocenił, że „pokrętna semantyka” i nowe słowa używane w kontekście Holocaustu zafałszowują rzeczywistość. – Powinniśmy się tego wystrzegać – zaapelował wicepremier. Przywołał postać Jana Karskiego, który podróżował do USA i tam mówił o bezprecedensowej zbrodni politykom, biskupom oraz przedstawicielom świata i mediów.– On natrafił na mur obojętności w świecie wolnym, bogatym, który mógł coś zrobić. Prezydent Bush pożałował, że Amerykanie nie zbombardowali tych wszystkich linii kolejowych, którymi wozili Żydów do obozów koncentracyjnych – podkreślił Morawiecki.Jonny Daniels: przed wojną Żydzi i Polacy żyli w harmonii Prezes współorganizującej konferencję fundacji „From the Depths” Jonny Daniels stwierdził, że przez tysiąc lat społeczność żydowska żyła, mieszkała w Polsce obok swoich sąsiadów – Polaków, a sąsiedztwo to przebiegało w harmonii i pokoju.– Gdyby nie inwazja niemiecka w 1939 roku, to rzeczywistość nie wyglądałaby, nie potoczyłaby się w ten sposób. Jest dla nas wielkim zaszczytem, że możemy upamiętnić waszych rodaków, którzy oddawali swoje życie za bliźnich - Żydów. Takie dyskusje są szansą na zbliżenie obu narodów. Dziękuję wszystkim, którzy przyczynili się w jakikolwiek sposób do zorganizowania tego przedsięwzięcia – powiedział Daniels. List prezesa PiSPrezes PiS w swoim liście, odczytanym przez wicemarszałka Sejmu Joachima Brudzińskiego, przytoczył słowa Jana Pawła II wygłoszone 38 lat temu na terenie byłego niemieckiego obozu zagłady Auschwitz-Birkenau. Papież-Polak stwierdził wówczas: „pragniemy ogarnąć uczuciem największej czci każde z tych zwycięstw, każdy przejaw człowieczeństwa, które było zaprzeczeniem systemu systematycznego zaprzeczenia człowieczeństwa”.„Punktem wyjścia dla tych rozważań papieża–Polaka był – jak pamiętamy – heroiczny czyn św. Maksymiliana Marii Kolbe, który ofiarował się na śmierć głodową w zamian za zachowanie przy życiu nieznanego mu współwięźnia. To był wyjątkowy akt chrześcijańskiej miłości bliźniego. To było świadectwo wiary najwyższej próby. Ale ten jednostkowy, wielki duchowy triumf nad totalitarnym zniewoleniem ucieleśniał się w papieskim kazaniu niedającą się w praktyce ogarnąć różnorodność zwycięstw dobra nad skrajnym złem"" – wskazał Kaczyński w liście, który podczas konferencji odczytał wicemarszałek Sejmu Joachim Brudziński. Heroiczne decyzjeJego zdaniem jedną z takich manifestacji „duchowej siły i wolności, dochowywania wierności wartościom” była postawa Sprawiedliwych – Polaków ratujących Żydów.„Ich wybory były decyzjami heroicznymi. Choć wokół szalał terror, choć za pomoc bliźniemu żydowskiego pochodzenia groziła całej rodzinie zazwyczaj okrutnie zadawana śmierć. Sprawiedliwi – na przekór atmosferze strachu i niepewności – ratowali prześladowanych Żydów. Wielu z nich - jak choćby rodzina Ulmów czy rodzina Kowalskich, by odwołać się do najbardziej znanych przykładów – za tę solidarność z drugim człowiekiem płaciła najwyższą cenę” – przypomniał Kaczyński.Lider PiS zwrócił uwagę, że te „liczne akty afirmacji człowieczeństwa w czasach dziejowego kataklizmu, jakim była II wojna światowa, czynią Sprawiedliwych naszymi bohaterami, nakazują nam pielęgnować pamięć o ich heroizmie oraz szerzyć przez pogłębianie wiedzy prawdę o nich, prawdę o faktycznych rozmiarach pomocy udzielonej Żydom przez Polaków”.Uczestnicy konferencjiW konferencji „Pamięć i nadzieja”, która rozpoczęła się od uroczystej mszy, uczestniczyli – poza Szydło, Morawieckim i Danielsem – m.in. marszałek Senatu Stanisław Karczewski, wicemarszałek Sejmu Joachim Brudziński, minister spraw wewnętrznych i administracji Mariusz Błaszczak, minister Adam Kwiatkowski z Kancelarii Prezydenta, szefowa kancelarii premier Beata Kempa, wiceminister spraw zagranicznych Jan Dziedziczak oraz wiceminister kultury Jarosław Sellin, a także parlamentarzyści i przedstawiciele władz regionalnych i miejskich. Przybyli na nią też również uratowani przez naszych rodaków w czasie Holokaustu oraz przedstawiciele rządu i parlamentu izraelskiego.Organizatorami konferencji są: Instytut im. św. Jana Pawła II „Pamięć i Tożsamość”, działający przy Fundacji Lux Veritatis, wraz z Fundacją „From The Depths”, we współpracy z Wyższą Szkołą Kultury Społecznej i Medialnej.",,
Zbigniew Ziobro: Rząd stawia czoła cywilizacji destrukcji rodziny,"– Żyjemy w czasach trudnych dla tradycyjnej rodziny – ocenił w sobotę minister sprawiedliwości - prokurator generalny Zbigniew Ziobro. Jak zaznaczył, „rząd stawia czoła tej cywilizacji destrukcji rodziny”. Minister wziął udział w I Ogólnopolskiej Konferencji „Prawa rodziny – rdzeń współczesnej demokracji”, zorganizowana w Sejmie z okazji obchodów Dnia Praw Rodziny.","– Żyjemy w czasach, kiedy za wszelką cenę chce się tę rodzinę zniszczyć, zdestruować i od strony prawnych konstrukcji, i rozwiązań, i od strony ekonomicznej – mówił podczas konferencji Ziobro. Minister ocenił, że rząd podjął się wyzwania „na miarę aktualnej epoki”. – Stawia czoła tej cywilizacji destrukcji rodziny, stawia na rodzinę i będziemy w tym konsekwentni. Wywiążemy się z naszych zobowiązań, rodzina na pierwszym miejscu – zadeklarował.  – Państwo musi wywiązywać się ze swoich zadań, gwarancji stworzenia prawa, które chronić będzie rodzinę i najsłabszych, czyli dzieci. Myślę, że ten rząd z tego zadania, w zakresie, które jest powierzone Ministerstwu Sprawiedliwości, wywiązuje się – powiedział szef resortu.  List od premier Szydło W konferencji uczestniczyła też m.in. minister rodziny, pracy i polityki społecznej Elżbieta Rafalska, która odczytała list od premier Beaty Szydło. „Kiedy obejmowałam urząd premiera, wiedziałam, ze przed rządem wielkie zadania wsparcia polskich rodzin. Od początku czyniliśmy to naszym priorytetem” – napisała premier.  Szydło podkreśliła, że rodziny uczestniczą w budowaniu tożsamości narodu. „Rolą rządu, wszystkich, którzy mają na sercu dobro ojczyzny, jest proponowanie i wprowadzanie w życie takich rozwiązań, które zachęcają do zakładania rodzin i pomagają im sprostać wyzwaniom codzienności” – zaznaczyła.",,
"Katowice: Marcin Krupa z 51,1 proc. poparcia","W Katowicach według sondażu late poll nie będzie drugiej tury wyborów. Ubiegający się o reelekcję Marcin Krupa otrzymał 51,1 proc. głosów. Jego główny konkurent, Jarosław Makowski, zakończył starcie z 24,4 proc. poparciem.","W wyborach samorządowych oprócz Marcina Krupy – niezależnego kandydata z listy KW Wyborców Forum Samorządowe i Marcin Krupa, startowali także kandydat Koalicji Obywatelskiej Jarosław Makowski, Jarosław Gwizdak (komitet Prawo do Katowic), Ilona Kanclerz ze Śląskiej Partii Racjonalistów, Jakub Kalus (Ruch Narodowy), Adam Słomka (Konfederacja - Ruch Kontroli Władzy) i Mirosław Korbasiewicz (Stronnictwo Pracy). Do głosowania na Krupę zachęca też kandydat komitetu SLD Lewica Razem Henryk Moskwa, który na kilkanaście dni przed wyborami oświadczył, że rezygnuje z ubiegania się o urząd prezydenta. Krupa ocenił, że poparcie różnych społeczności i partii politycznych pokazuje, iż to co dzieje się w Katowicach jest akceptowane przez wiele osób. Przypomniał, że od ponad 20 lat Katowice są zarządzane przez prezydentów bezpartyjnych, ale współpracujących z różnymi siłami politycznymi.",,
Portal tvp.info: w piątek spotkanie Jarosława Kaczyńskiego i Andrzeja Dudy,W piątek dojdzie do spotkania prezydenta Andrzeja Dudy z prezesem Prawa i Sprawiedliwości Jarosławem Kaczyńskim – ustalił portal tvp.info.,"Wcześniej portal wPolityce poinformował, że do spotkania prezydenta i prezesa PiS może dojść w ciągu najbliższych dni. Portalowi tvp.info udało się ustalić, że spotkanie odbędzie się w piątek.Spotkanie może dotyczyć m.in przygotowywanych przez Kancelarię Prezydenta RP nowych ustaw, reformujących sądownictwo w Polsce. Według ustaleń portalu tvp.info projekty ustaw są już gotowe. W lipcu Andrzej Duda zawetował ustawy o Sądzie Najwyższym i Krajowej Radzie Sądownictwa. Prezydent tłumaczył wtedy, że zmiany w sądownictwie są potrzebne, ale nie zgadza się z pomysłem wzmocnienia władzy prokuratora generalnego nad Sądem Najwyższym. Podkreślił też, że jest zwolennikiem reformy sądownictwa, ale „reformy mądrej”. Ustawa o Sądzie Najwyższym miała m.in. zmienić strukturę sądu. Zamiast dotychczasowych czterech izb: cywilnej, karnej, pracy, ubezpieczeń społecznych i spraw publicznych oraz wojskowej, wprowadzała trzy izby: prawa publicznego; prywatnego oraz Izbę Dyscyplinarną. Ustawa przewidywała również zmianę w sposobie wyboru I prezesa Sądu Najwyższego oraz zmianę statusu obecnych sędziów SN.Projekt przewidywał też, że minister sprawiedliwości po wejściu w życie nowych przepisów złożyłby do Krajowej Rady Sądownictwa wniosek z listą sędziów w stanie czynnym, którzy mieliby pozostać w zmienionej strukturze sądu. Wprowadzał też zasadę, że sędziowie przechodzą w stan spoczynku w wieku 65 lat.Ustawa o Krajowej Radzie Sądownictwa zmieniała sposób wyboru jej członków, będących sędziami, oraz sposób wyłaniania kandydatów do objęcia urzędu sędziego. Szanse na wybór do Rady będą mieliby wszyscy sędziowie, bez względu na szczebel sądu, w którym dotąd orzekali.",,
"Poroszenko: celem Rosji jest cała Ukraina, a nie tylko Krym czy Sewastopol","– Ukraina nie zrezygnuje z Krymu i Donbasu oraz nie dopuści do destabilizacji sytuacji wewnętrznej, której inicjatorzy chcą wcześniejszych wyborów parlamentarnych – oświadczył w niedzielę prezydent Petro Poroszenko z okazji Dnia Jedności Ukrainy.","Święto to upamiętnia zjednoczenie kijowskiej Ukraińskiej Republiki Ludowej z proklamowaną we Lwowie Zachodnioukraińską Republiką Ludową w 1919 r.– Wstyd mówić o tym w Dniu Jedności, ale mamy siły polityczne, które w zawoalowanej formie proponują nam rezygnację z Donbasu. Pytam tych polityków: panowie, czy to wy jednoczyliście te terytoria, żeby teraz je rozdzielać? – mówił prezydent podczas obchodów.Poroszenko podkreślił, że ludzie, którzy żyją na zaanektowanym przez Rosję w 2014 roku Krymie i w zajętym przez wspieranych przez Moskwę separatystów Donbasie, nadal są obywatelami ukraińskimi.– Taka strategia nie doprowadzi do pokoju. Celem Rosji nie jest Donieck i Ługańsk. Celem Rosji jest cała Ukraina, a nie tylko Krym, czy Sewastopol – podkreślił. Razem za UkrainąDzień Jedności Ukrainy, ustanowiony w 1999 r., jest świętem państwowym upamiętniającym rocznicę podpisania aktu zjednoczenia Ukraińskiej Republiki Ludowej z Zachodnioukraińską Republiką Ludową 22 stycznia 1919 r. W 2012 roku po raz pierwszy święto zostało połączone z Dniem Wolności, obchodzonym dotychczas 22 listopada w dniu wybuchu pomarańczowej rewolucji w 2004 roku.Dla upamiętnienia tej daty w niedzielę w Kijowie setki młodych ludzi połączyło żywym łańcuchem dwa brzegi Dniepru. Ta tradycja trwa na Ukrainie od czasu, gdy była ona jeszcze w składzie ZSRR. 21 stycznia 1990 r. taki łańcuch rozciągnął się na ponad pięćset kilometrów – od Lwowa do Kijowa. W akcji wzięło wówczas udział ok. 3 milionów osób.",,
Prezydent Niemiec: Chylę czoła przed polskimi ofiarami niemieckiej tyranii. Proszę o przebaczenie,Prezydent Niemiec Frank-Walter Steinmeier podczas uroczystości 80. rocznicy wybuchu II wojny światowej w Wieluniu prosił o przebaczenie za wywołanie przez Niemcy tego najbardziej krwawego konfliktu w historii.,"„Chylę czoła przed ofiarami ataku na Wieluń. Chylę czoła przed polskimi ofiarami niemieckiej tyranii. I proszę o przebaczenie” – powiedział Frank-Walter Steinmeier po niemiecku i po polsku.Prezydent Niemiec mówił w Wieluniu, że to tutaj 80 lat temu rozpoczęło się piekło wywołane przez niemiecką nienawiść i chęć dominacji rasy. Podziękował mieszkańcom miasta, że 1 września może być wśród nich oraz prezydentowi Andrzejowi Dudzie za zaproszenie na uroczystości. „Kto zna te obrazy, słyszał tę historię, kto widział ten dramat, tę śmierć i to zniszczenie, które było wynikiem niemieckiego ataku sprzed 80 lat, ten wie, że właśnie tutaj miały początek niemieckie nienawiść, przemoc i zbrodnia. Przez kolejne sześć lat ciągnęły się przez Polskę i całą Europę” – zaznaczył niemiecki przywódca i dodał: „kto zna tę historię, rozumie też, że nie jest oczywiste, że prezydent Republiki Federalnej Niemiec stoi w tym miejscu - przed tymi, którzy przeżyli oraz przed nowym pokoleniem”.",,
"„Jedynki” Lewicy: Zandberg w Warszawie, Czarzasty w Sosnowcu","Adrian Zandberg z Razem będzie „jedynką” w Warszawie, Włodzimierz Czarzasty z SLD w Sosnowcu, natomiast Krzysztof Śmiszek z Wiosny otworzy listę wrocławską – wynika z niedzielnej prezentacji „jedynek” Lewicy.","„Jedynki” na listach, wywodzące się z trzech partii tworzących Lewicę, przedstawili liderzy tych ugrupowań. Każdy kandydat trzymał plakietkę ze swoim nazwiskiem i logotypem Lewicy.Przedstawicieli Lewicy Razem, którzy będą otwierać listy Lewicy, przedstawił Adrian Zandberg.– Idzie do Sejmu silna drużyna, która upomni się o prawa człowieka, która upomni się o politykę mieszkaniową, która upomni się o demokrację, która będzie odważna, która nie będzie tchórzyć – powiedział.Kandydaci Razem na „jedynkach” to Paulina Matysiak w Sieradzu, rzeczniczka Razem Dorota Olko w Siedlcach, Marcelina Zawisza w Opolu, Paulina Nowak w Koninie, Maciej Konieczny w Katowicach. Włodzimierz Czarzasty przedstawił „jedynki” SLD. To Małgorzata Sekuła-Szmajdzińska w Legnicy, Marek Dyduch w Wałbrzychu, Robert Kwiatkowski w Toruniu, Jacek Czerniak w Lublinie, Tomasz Trela w Łodzi, Ryszard Śmiałek w Chrzanowie, Arkadiusz Iwaniak w Płocku, Andrzej Rozenek w okręgu podwarszawskim, Wiesław Buż w Rzeszowie, Joanna Senyszyn w Gdyni, Przemysław Koperski w Bielsku-Białej, Zdzisław Wolski w Częstochowie, Andrzej Szejna w Kielcach, Marcin Kulasek w Olsztynie, Wiesław Szczepański w Kaliszu, Dariusz Wieczorek w Szczecinie.Z kolei „jedynki” Wiosny zaprezentował Robert Biedroń, który zaznaczył że Wiosna „idzie ze swoimi młodszymi i starszymi braćmi w wierze”. – Wierzymy, a sondaże to pokazują, że 13 października damy niezłego czadu – powiedział.„Jedynki” Wiosny to Krzysztof Śmiszek we Wrocławiu, Krzysztof Gawkowski w Bydgoszczy, Monika Pawłowska w Chełmie, Anita Kucharska-Dziedzic w Zielonej Górze, Anita Sowińska w Piotrkowie, Maciej Gdula w Krakowie, Jakub Bocheński w Nowym Sączu, Jacek Jabłoński w Tarnowie, Patryk Fajdek w Radomiu, Łukasz Rydzik w Krośnie, Paweł Krutul w Białymstoku, Beata Maciejewska w Gdańsku, Maciej Kopiec w Rybniku, Wanda Nowicka w Gliwicach, Monika Falej w Elblągu, Dariusz Standerski w Pile, Katarzyna Ueberhan, Małgorzata Prokop-Paczkowska w Koszalinie.Na koniec Robert Biedroń wymienił dwóch polityków, bez których, jak mówił, nie byłoby porozumienia na lewicy. To Adrian Zandberg, kandydujący z „jedynki” z Warszawy i Włodzimierz Czarzasty, kandydujący z Sosnowca.",,
Premier: Wybory do PE będą pierwszą turą wyborów; druga będzie jesienią,"Wybory do PE to nie są tylko wybory o tym, czy taki, czy inny kandydat trafi do europarlamentu; to bardzo ważne wybory dla całej Polski; to – można powiedzieć – pierwsza tura wyborów; druga będzie jesienią – mówił premier Mateusz Morawiecki podczas spotkania wyborczego Zawierciu.","Premier mówił, że „wielkie zmiany przyspieszyły w ostatnich latach i stały się dostępne dla całego społeczeństwa”, ponieważ rządzi Prawo i Sprawiedliwość i może zmieniać Polskę. – Nasi konkurenci polityczni mawiali: po co taka polityka społeczna, przecież jak damy pieniądze ludziom, staną się coraz bardziej leniwi, nie będą chcieli pracować. Po co polityka prorodzinna? Rodziny wyjeżdżały na Zachód. Po co polityka repolonizacji firm, przecież kapitał miał niby nie mieć narodowości? Dzisiaj wiemy, że to są bajki – mówił Morawiecki. Według niego, Prawo i Sprawiedliwość udowodniło, że można inaczej prowadzić politykę gospodarczą i społeczną. Podkreślał, że przed nami „ważny czas”, kiedy trzeba się zmobilizować. – Bo te wybory do Parlamentu Europejskiego to nie są tylko wybory, które mówią o tym, że taki czy inny kandydat – mam nadzieję, że PiS – trafi do europarlamentu. To są wybory bardzo ważne dla całej Polski; to jest – można powiedzieć – pierwsza tura wyborów. Druga będzie jesienią – mówił Morawiecki.",,
Wenezuela: ponad 100 żołnierzy zdezerterowało,"Kolumbijskie władze potwierdziły dezercję co najmniej 156 żołnierzy armii Wenezueli. Wenezuelscy wojskowi przeszli na stronę kolumbijską i poprosili o azyl. Do opuszczania szeregów armii nawołuje lider opozycji Juan Guaido, uznany przez część społeczności międzynarodowej za tymczasowego prezydenta Wenezueli.",,,
"Czabański o „farmie trolli” w Inowrocławiu: Ustalenia tvp.info wskazują, że działy się tam rzeczy skandaliczne","Krzyszof Czabański, poseł PiS i przewodniczący Rady Mediów Narodowych powiedział, że ustalenia portalu tvp.info w sprawie urzędu miasta Inowrocławia wskazują na to, iż działy się tam rzeczy „skandaliczne”.","Według ustaleń portalu tvp.info, poseł PO Krzysztof Brejza, syn prezydenta Inowrocławia, zorganizował w urzędzie tego miasta tak zwany „wydział propagandy”; wskazywał urzędnikom oponentów politycznych, których mieli atakować w internecie. Krzysztof Czabański przyznał w rozmowie z TVP Info, że nie dziwią go doniesienia w sprawie posła Brejzy, bo – jak stwierdził – sam był jedną z pierwszych ofiar hejtu z jego strony. – Kolportował nieprawdziwe informacje również w formie bilbordów o tym, jakobym wziął jakieś nagrody pełniąc funkcję wiceministra kultury w rządzie Beaty szydło. Otóż nagród nie brałem, nie ma na to żadnych dokumentów, w związku z tym wszystkie te zarzuty były wyssane z palce tylko i wyłącznie po to, żeby wprowadzać taką negatywną atmosferę wobec Prawa i Sprawiedliwości.",,
Parlament zatwierdził Jaceniuka na stanowisku premiera,"Parlament Ukrainy zatwierdził Arsenija Jaceniuka stanowisku premiera. Prezydent Petro Poroszenko zaakceptował kandydaturę szefa rządu w kilkanaście sekund, choć zgodnie z prawem miał na to aż 15 dni.","Kandydaturę dotychczasowego szefa rządu Arsenija Jaceniuka zatwierdziła Rada Najwyższa Ukrainy. Poparło ją w głosowaniu 341 parlamentarzystów. Jaceniuk został zaproponowany na stanowisko szefa Rady Ministrów przez utworzoną w czwartek, tuż po zaprzysiężeniu nowego parlamentu, koalicję o nazwie Europejska Ukraina.",,
Abp Jędraszewski: Pojawiła się nowa forma totalitaryzmu,"Różne problemy ekologiczne, które dzisiaj występują są niewątpliwie przejawem czegoś, co domagałoby się jakiegoś głębokiego nawrócenia, aby uszanować to boże dzieło, które nam dał pan Bóg – powiedział krakowski metropolita abp Marek Jędraszewski. Jak stwierdził, w naszych czasach pojawiła się „nowa forma totalitaryzmu”, która nie eliminuje ludzi fizycznie, ale próbuje ich zdegradować duchowo.","Arcybiskup był gościem Telewizji Republika. W trakcie rozmowy był pytany m.in. o to, czy ekologizm stoi w sprzeczności z naukami Kościoła Katolickiego, a dokładniej o manifest, który podpisała między innymi szwedzka aktywistka Greta Thunberg, w którym jedną z tez ma być to, że patriarchat jest przyczyną globalnego ocieplenia. – Skwituję to krótko: powrót do Engelsa i do jego twierdzeń, że małżeństwo to kolejny przejaw ucisku, a w imię równości trzeba zerwać z całą tradycją chrześcijańską, bez której my – Europejczycy, nie zrozumiemy się, bo jesteśmy w niej wychowywani od tysiącleci – odpowiedział duchowny. – To się kwestionuje przez różne nowe ruchy, a także próbuje się narzucać jako obowiązującą doktrynę. To zjawisko bardzo niebezpieczne, bo to nie jest tylko postacią nastolatki, to coś co się na narzuca, a ta aktywistka staje się wyrocznią dla wszystkich sił politycznych, społecznych. To jest sprzeczne z tym wszystkim co jest zapisane w Biblii począwszy od Księgi Rodzaju, gdzie jest wyraźnie mowa o cudzie stworzenia świata przez Boga – stwierdził arcybiskup.– Bóg się tym światem zachwyca, jest dobre wszystko co stworzył. (…) Człowiek jest postawiony jako ukoronowanie całego dzieła stworzenia. Tam (w Piśmie Świętym – red.) jest też wyraźnie napisane: „czyńcie sobie ziemię poddaną” – mówił duchowny. –  Adam w tej opowieści biblijnej jest kimś kto nazywa zwierzęta, a więc nad nimi panuje i pośród tych zwierząt nie znajduje nikogo, kto byłby partnerem dla jego życia, dlatego otrzymuje małżonkę, niewiastę. I to jest wizja człowieka i świata, którą głosi chrześcijaństwo i która jest także wizją głęboko zakorzenioną w judaizmie – kontynuował. Jak dodał abp. Jędraszewski, „naraz wszystko się kwestionuje, czyli faktycznie kwestionuje się naszą kulturę, odwraca się cały porządek świata, zaczynając od tego, że kwestionuje się istnienie Pana Boga - stwórcy, kwestionuje się także rolę i godność każdego człowieka”. Jędraszewski podkreślił również, że wszystkie ruchy lewicowe to jedna wielka inżynieria, próba przekształcenia człowieka i świata na swoją modłę. – Realizm filozoficzny, ale także chrześcijański polega na tym, że my próbujemy odczytać ten świat. Pytamy o pochodzenie, odczytujemy tajemnice. Ideologia polega natomiast na tym, że są pewne idee, mniej lub bardziej oderwane od rzeczywistości, i siłą próbuje się je wprowadzać w życie ludzi, nie patrząc na koszty. Takim eksperymentem był niewątpliwie komunizm, który budował świetlane jutro i uważał, że nie ma problemu, aby na ołtarzu przyszłego szczęścia ludzkości ofiarować dziesiątki milionów ludzkich istnień – powiedział. – Różne problemy ekologiczne, które dzisiaj występują są niewątpliwie przejawem czegoś, co domagałoby się jakiegoś głębokiego nawrócenia, aby uszanować  to boże dzieło, które nam dał pan Bóg. Nie jest to jednak zaraz związane z tym, aby ulegać tym ruchom ekologicznym – powiedział duchowny. Jędraszewski stwierdził także, że wbrew oczekiwaniom koniec XX wieku – epoki totalitaryzmów – nie oznaczał nadejścia lepszego świata. – Okazuje się, że wojny są jeszcze bardziej okrutne – podkreślił.  Jak dodał, pojawiła się „jakaś nowa forma totalitaryzmu” , która nie polega na tym, że „kogoś się fizycznie eliminuje, ale na pewno duchowo próbuje się zdegradować”. –Przecież głosi się , że najlepsza przysługa, jaką można oddać Ziemi, to wyginięcie ludzkiego gatunku, gdyż nie będzie wtedy kogoś, kto by na przykład powodował efekt cieplarniany –  powiedział arcybiskup.",,
